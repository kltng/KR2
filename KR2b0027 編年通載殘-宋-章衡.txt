#+TITLE: 編年通載殘-宋-章衡
#+DATE: 2016-06-11 12:21:02
#+SOURCE: github.com/kanripo/KR2b0027 master 0634f2bf                
刋印編年通載序
史學之不講乆矣漢魏巳來以是名家者不
過數人歷世旣逺載籍漫汗學者披文考古
如乗桴渉海而欲窮其津涯未易得也至有
皓首疲精弊弊於編簡文字之間問其前代因
革之端紀年號名之同異何者爲正何者爲
僞一治一亂姦雄割據天下之所以離與其所
以合之由茫然不能對者多矣嗚呼天地之
理求於簡易而可以得六合之廣據於㑹要
而可以觀不居其簡而欲致其詳不執其要
而欲㑹其衆斯亦惑矣族姪衡子平以文辭
舉進士當
仁宗朝擢爲第一自布衣時巳留心於兹學
㑹蕞經傳諸家之所載研磨編綴積二十餘
年而後書成列爲十卷名之曰編年通載斷
自帝堯以訖于
皇宋丁未之歳緫三千四百年推曆甲子以
冠其首而爲之次第焉史有訛謬爲刋正之
事有疑誤爲明辨之若夫世數之代易歷統
之相傳年名國號散殊重複凡廢興治亂之
兆割裂合并之因災祥善惡罔不具載開卷
推迹粲然如黒白之在目其論譔有條理得居
簡執要之術蓋歷代史籍之管轄也夫以二
十萬言而包括三千四百年之事上下馳騁
靡有缺漏措意初若煩勞而卒㑹於簡易
非敏識好學篤志而強力烏能爲之哉是書
也甲寅歳甞進御於
神宗皇帝備
乙夜之覽當時頗蒙稱獎子平祕而不以示
人予病近時儒者篤於窮經而未皇及傳記
簡䇿之學間有從事於斯者如前之云云因
募工鏤板以廣其傳庶幾讀之者用力甚少
而收功彌愽噫士之不欲知古昔則巳如欲
從容間燕上論其丗視數千百歳之逺如在
掌上捨此書何以哉又如
朝廷作新法令更易制度凡禮樂刑政之所
關敎化㳂革之所自紀元立號於此質疑上
則資
人主之顧問次則備平居之遺忘據舊鑒新
可以縷數然則補助學問豈尺寸之功歟愽
進編年通載表
臣衡言臣聞今之所以知古後之所以知今
其君臣之系治亂之迹紀歷之元必憑諸史
以傳天下兹事體大自昔才難臣衡誠惶誠
懼頓首頓首竊以尭舜二典夏商周之訓
誓誥命春秋之二百四十二年行事皆出聖人
手筆渾深奥密莫敢倫擬兩漢以來自馬遷
因秦火之餘輯殘脫之經及戰國百家之說
又率已意易編年而爲紀傳世家表書上下
數千載最爲雄贍采摭精粗不能無失
揔三千四百年目之曰編年通載其刋正謬誤
如史記以爲舜年二十以孝聞三十堯舉之五
十攝行天子事六十有一而踐帝位在位三十
九年今以虞書考之則舜生三十豋庸三十
　　　位五十載乃知司馬遷之妄如魏受
漢禪漢紀以爲延康元年十月乙夘魏志以
爲十一月庚午受禪壇碑以爲十月辛未夫禪
代大事也而三說不同今以詔冊書令推之
實以十月乙夘䇿詔使奉璽綬二十九日辛
未始豋壇受命乃知史官之失佗類此者何
又莫得而見臣今所書者或得於詔勑或得
於圖録或得於十國傳志或得於羣臣家集
略舉大綱以貽萬丗於戲夏有天下四百三
十二年其爲善治者啓少康五十九年而巳
商有天下六百二十九年其爲善治者太甲
太戊武丁一百六十七年而巳周有天下八
百六十七年其爲善治者成康宣一百一十
九年而巳兩漢有天下四百二十六年其爲
善治者文景宣光明章一百四十年而巳後
魏享國一百七十一年有志于治者孝文而
巳唐有天下二百九十年其爲善治者正觀
開元五十二年而巳善治如此其少也王道
如此其難行也天造
我宋其鴻猷盛烈安平之乆推之前丗未有
其比恭惟
皇帝陛下光宅丕圖祗遹先憲攄衍靈命
以垂無窮若鑒古制作則臣之此書不逾几
席可以窮百王之軌轍若新曆元朔則臣之
此書不離掌握可以知千歳之號名是敢冒昧
天威仰塵乙覽儻蒙收採則臣之疲心刓精
庶幾少補其編年通載十冊謹隨表
上進以
聞臣衡誠惶誠懼頓首頓首謹言

　　起居舎人直集賢院同知審官西院事兼判史舘臣章衡上進
帝堯(謚法翼善/傳聖曰堯)伊祁姓帝嚳娶陳鋒氏慶
都生放勲以唐侯升爲天子號曰陶唐氏都
平陽樂曰大章孔子曰大哉堯之爲君也巍
巍乎唯天爲大唯堯則之蕩蕩乎民無能名
焉堯子丹朱不肖以天下授之舜二十八載
而殂落凡在位九十八年(皇甫謐曰堯以甲申歲/生甲辰即帝位甲午用)
(舜甲寅舜攝政辛巳終壽百一十/六歳皇覽曰尭冢在濟隂城陽)
帝舜(謚法仁聖/盛明曰舜)姚姓帝髙陽七丗孫父曰瞽
瞍母曰握登年二十以孝聞三十登庸三十
在位(歷試二年攝/政二十八年)受終于文祖天下號曰有
虞氏都蒲坂樂曰大韶孔子曰韶盡羙矣又
盡善也君臣相敕維是幾安而股肱不良萬
事墮壞故天下明德皆自舜始五十載陟方
乃死(皇甫謚曰舜以甲子歳生甲午登用/壬午即真癸夘终葬於蒼梧之野)
夏禹(謚法受襌/成功曰禹)姒姓父曰鲧母有莘氏脩巳
禹治水有功舜子商均亦不肖乃薦禹於天
而授之位天下號曰夏后氏都安邑樂曰犬
夏孔子曰禹菲飲食而致孝乎鬼神惡衣服
而致羙乎黻冕卑宫室而盡力乎溝洫在位
十年東巡狩至于㑹稽而终(皇甫謐曰/年百歳)子啓嗣
啓(其母塗山氏之女啓與有扈戰于甘之野作/甘誓皇甫謐曰啓元年甲辰十年癸丑終)
太康(啓之子在位二十九年畋于洛十旬弗反有窮/后羿距于河厥弟五人御其母徯于洛之汭述)
(大禹之戒以作歌/太康遂失國而死)
仲康(太康之弟羿廢太康而立之羲和湎淫/廢厥職命師徂征仲康在位十三年)
相(仲康之子徙都商丘/在位二十八年)
　　　　有窮氏羿(羿逐相而簒其位立二/年爲其臣寒浞所滅)
　　　　寒浞(殺羿自立十年/爲夏臣靡所誅)
少康(相之子母有仍氏之女有田一成有衆一/旅復禹舊迹祀夏配天在位四十九年)
宁(少康之子一作杼/在位十七年)
槐(宁之子/在位二十六年)
芒(槐之子/在位十八年)
泄(芒之子/在位十六年)
不降(泄之子/在位五十九年)
扄(不降之弟/在位二十一年)
廑(扄之子/在位二十年)
孔甲(不降之子好鬼神淫亂諸侯叛之/御龍氏懼而去在位三十一年)
臯(孔甲之子/在位十一年)
發(臯之子墓在殽南陵/在位十年)
太甲(太丁之子旣立㒹覆湯之典刑伊尹放諸桐三/年悔過思庸伊尹復政厥辟歸于亳享國三十)
(三年年百歳/廟稱太宗)
沃丁(太甲之子在位三十年八年/伊尹卒沃丁葬之于亳)
太庚(沃丁之弟/在位二十五年)
小甲(太庚之子在位十七年以/七年二月甲申朔旦起曆)
雍巳(小甲之弟/在位十二年)
太戊(雍巳之弟以伊尹之子陟爲相亳有祥桑榖/共生于朝太戊懼而脩德二木死享國七十)
(五年廟/稱中宗)
仲丁(太戊之子遷都于嚻/在位十一年)
外壬(仲丁之弟/在位十五年)
河亶甲(外壬之弟居於相/在位九年)
祖乙(河亶甲之子遷于耿巫賢/任職商復興在位十九年)
祖辛(祖乙之子/在位十六年)
沃甲(柤辛之弟/在位二十五年)
祖丁(祖辛之子/在位三十二年)
南庚(沃甲之子/在位二十九年)
陽甲(祖丁之子在位十七年自仲丁以來廢適更立/諸弟子弟子或爭相代立比九丗亂諸侯莫朝)
盤庚(陽甲之弟自湯至盤庚五遷國都盤庚復居于/亳作盤庚三篇行湯之政商復興在位十八年)
小辛(盤庚之弟/在位二十一年)
小乙(小辛之弟/在位二十年)
武丁(小乙之子以傅說爲相修政行德天下/咸驩享國五十九年年百歳廟稱髙宗)
祖庚(武丁之子/在位七年)
祖甲(祖庚之弟淫亂政/衰在位十六年)
廪辛(祖甲之弟/在位六年)
庚丁(廪辛之弟/在位二十一年)
武乙(庚丁之子徙居河北無道慢神獵/於河渭間暴雷震死在位四年)
太丁(一日文丁武乙/之子在位三年)
乙(太丁之子啇益衰/在位三十七年)
辛紂(乙長子啓啓母賤不得嗣少子辛立一名受嬖/妲已用費中惡來天下謂之紂/武王)
(伐之赴火而死/在位三十三年)
　　　商湯自庚戍建國盡戊寅十七丗三十
　　　王凡六百二十九年
周文王昌姬姓其先后稷始封於邰至于
慶節立國於豳古公亶父止於𡵨下古公有
子太伯虞仲季歷季歷生昌有聖瑞古公
曰我丗當有興者其在昌乎太伯虞仲知古
公欲立季歷以傳昌乃亡如荆蠻其後昌立
是爲西伯徙都於豐三分天下有其二猶服
事商享國五十年壽九十七(武王追尊古公爲/太王西伯爲文王)
太子發立是爲武王以太公望爲師周公旦
爲輔召公畢公爲左右九年觀兵至于盟津十
一年一月戊午伐紂遂戰于牧野革商受命
天下號曰周都鎬京樂曰大武在位七年壽
九十三(從黃帝至武/王十九丗)
　魯(武王克商封弟周公旦於曲阜爲魯公公留輔王室/使子伯禽歸國淮夷徐戎爲/㓂伯禽征之作費誓)
(公宰<折 t="33"/>子考公酋<折 t="33"/>焬公熈<折 t="33"/>幽/微公㵒/厲公擢)
(獻公具/愼公濞)
　　齊(姜姓侯爵武王封太公望吕尚於營丘曰齊成王/又命之曰五侯九伯汝得征之以夾輔周室)
(子丁公伋伋子乙公得得子癸公慈母慈/母子哀公不辰/胡公靜)
(獻公山/子武公壽)
　　吴(子爵武王求太伯仲雍之後得其曽孫周章周章/巳君吴因而封之至壽夢始大稱王)
　　陳(侯爵武王求舜後得虞遏父之子滿封之於陳賜/姓曰嬀號胡公以奉舜祀子申公犀侯相公臯羊)
(考公突/幽公寧<折 t="33"/>愼公圉戎)
　　曹(伯爵武王封弟叔振鐸於陶丘曰曹子太伯脾立/仲君平/宫伯侯/孝伯雲/夷伯喜)
　　北燕(姬姓伯爵武王封召公奭於北燕成王時爲三公自/陜以西召伯主之居鹿陽薊縣至簡公欵)
成王誦(武王太子即位年少其叔父周公旦攝政當國管叔/蔡叔流言曰公將不利於孺子乃與武庚作亂周公)
(奉王命征之誅武庚管叔放蔡叔天動威以彰公之德成王/寤逆公卒相乃營洛邑制禮作樂七年歸政于王)
　　宋(子姓公爵武王伐紂而封其子武庚以紹商後武/庚旣誅成王更封微子啓/爲宋公以奉)
(先祀都商丘微仲衍<折 t="33"/>宋公稽/子閔公共/焬公熈<折 t="33"/>丁公申/厲公鮒)
昭王瑕(康王子王道微缺南廵守卒于江上/其卒不赴告諱之也在位五十一年)
穆王滿(昭王子即位年巳五十犬戎荒服者不至命/甫侯訓夏贖刑在位五十五年年百四歳)
共王扈(穆王子/在位十二年)
懿王囏(共王子王室衰詩人/興刺在位二十五年)
孝王(共王弟/在位十五年)
　　秦(其先伯翳佐舜有㓛賜姓曰嬴後有非子事周/孝王使之養馬於汧渭間封爲附庸/邑於秦)
(非子曽孫秦仲宣王命爲/大夫至襄公始列爲諸侯)
夷王爕(懿王太子/在位十六年)
厲王胡(夷王子好利近榮夷公暴虐弭謗國人/叛襲之出奔於彘而死在位三十七年)
　　　　共和十四年(厲王出召公虎周公二相行政號/曰共和凡十四年始於庚申止於)
