#+TITLE: 汲冢周書-晉-
#+DATE: 2016-06-11 12:21:08
#+SOURCE: github.com/kanripo/KR2c0002 master 7dbaa02d                
汲冡周書叙
古書之存者六籍之外蓋亦無幾汲冡周書其一也
其書十卷自度訓至于器服凡七十解自叙其後爲
一篇若書之有小序同孔眺爲之註晉太康中盜發
汲郡魏安釐王冡而得之故繫之汲冡所言文王與
紂之事故謂之周書劉向謂是周時誓告號令孔子
删録之餘班固藝文志亦有其篇目司馬遷記武王
伐紂之事正與此合然則兩漢之時巳在中秘非始
岀於汲冡也觀其屬辭成章體製絕不與百篇相似
亦不類西京文字是蓋戰國之世逸民處七之所纂
輯以備私藏者性命道徳之幾微文武政敎之要略
與夫謚法職方時訓月令無不切於脩已治人雖其
間駁而不純要不失爲古書也郡太守劉公廷榦好
古尤至岀先世所藏命刻板學宮俾行于世上不負
古人之用心下得以廣諸生之聞見其淑惠後人不
旣多乎至正甲午冬十二月四明後學黄玢謹志
　　　昭徳眺公武志
　汲冡書十卷蓋晉太康中汲郡與穆天子傳同得
　晉孔眺註蓋孔子删採之餘凡七十篇古者天子
　諸侯皆有史官唯書法信實者行于世秦漢罷黜
　封建獨天子之史存然史官或怯而阿世貪而曲
　筆虚美隱惡不足考信則儒學處士必私有記述
　以伸其志将來賴之以證史官之失其功亦大矣
　以司馬遷之博聞猶采數家之言以成其書况其
　下者乎亦有聞見單淺記録失實胸臆偏私褒貶
　弗公以誤後世在觀者慎擇而巳矣
　晉孔眺註周書十卷按隋唐經籍志藝文志皆稱
　此書得於晉太康中汲郡魏安釐王冡孔眺註或
　稱十卷或八卷大抵不殊若此則晉以前𥘉未有
　此也然劉向所録及班固並著周書七十一篇且
　謂孔子删削之餘而司馬遷史記武王克殷事蓋
　與此合豈西漢世巳得入中秘其後稍隱學者不
　道及盗發冡幸復岀邪篇目比漢但闕一耳必班
　劉司馬所　巳繫之汲冡失其本矣書多駁雜
　宜孔子所以不取戰國處士私相綴續託周爲名
　孔子亦未見古章句或舛訛難讀聊復傳冩以待
　是正巽巖李燾
　夫子定書爲百篇矣孟子於武成取其二三䇿謂
　血流漂杵等語囗於誇也今所謂汲冡周書多誇
　詡之辭且雜以詭譎之說此豈文武周公之事而
　孔孟之所取哉然其間畏天敬民尊賢尚徳古先
　聖王之格言遺制尚多有之至於時訓明堂記禮
　者之所釆録克殷度邑司馬遷之所援㩀是蓋有
　不可盡廢者晉很曋曰周志有之勇則害上不豋
　於明堂其語今見之篇中此吝夫子未定之書也
　漢蕭何云周書曰天予不取反受其咎此則夫子
　旣定之後而書無此語意者其在逸篇乎其後班
　固志藝文書凡九家有周書七十一篇劉向云周
　時誥誓號令蓋孔子所論百篇之餘也以兩漢諸
　人之所纂記推之則非始岀於汲冡也明矣惜乎
　後世不復貴重文字日就舛訛予始得本於李巽
　巖家脫誤爲甚繼得陳正卿本用相參校脩補頗
　多其間數篇尚有不可句讀脫文衍字亦有不容
　强解者姑且刻之俟求善本更加増削庶使流傳
　以爲近古之書云嘉定十五年夏四月十一日東
　徐丁黼謹識
汲冡周書卷苐一
　　　　　　晉孔眺註明四朙後學章檗校刻
　　度訓解第一　命訓解第二
　　常訓解第三　文酌解第四
　　䊮匡解第五
　度訓解第一
天生民而制其度(制法度/聖人爲)度小大以正權輕重以極
朙本末以立中(以立中正/制法度所)立中以補損補損以知足
(故故知足也/損益以中爲)爵以明朙等極(等尊卑之中也/極中也貴賤之)極以正
民正中外以成命(大命成也/内外正則)正上下以順政(政敎/順其)政
以内□□□自邇彌興自逺逺邇備極終也□微補
在□□分微在明(微分理有明故/知精□□□□)朙王是以敬微而
順分分次以知和知和以知樂知樂以知哀哀樂以
知慧内外以知人(所以知人/慧者甚明)凡民生而有好有惡小
得其所好則喜大得其所好則樂小遭其所惡則憂
大遭其所惡則哀(之自然/言其性)凡民之所好惡生物是好
死物是惡民至有好而不讓不從其所好必犯法無
以事上(爭則犯法矣/不必讓則爭)民至有惡不讓不去其所惡必
犯法無以事上徧行於此尚有玩民而况曰以可去
其惡而得其所好民能居乎(居乎言不能居好惡/徧爲兼行好惡也能)若
不□力何以求之(爭也/言力)力爭則力政力政則無讓無
讓則無禮無禮雖得所好民樂乎(不樂/爭則)若不樂乃所
惡也凡民不忍好惡不能分次(堅以次第/忍爲持乆)不次則奪
奪則戰戰則何以養老糿何以救痛疾死喪何以胥
役也(也/胥相)明王是以極等以斷好惡敎民次分(揚舉)
力竟任壯養老長糿有報(長之使相報此謂力竟也/壮者任之老者養之幼者)
民是以胥役也夫力竟非衆不尅衆非和不衆(以懷/和之)
(衆)和非中不立中非禮不慎禮非樂不履明王是以
無樂非人無哀非人(所哀非人也/言明王所樂)人是以衆人衆賞
多罰少政之美也罰多賞少政之惡也罰多則困賞
多則乏乏困無醜敎乃不至(所厚/醜謂)是以民主明醜以
長子孫子孫習服鳥獸仁德(仁德/歸其)土宜天時百物行
治(所生皆行其物/土之所宜天時)治之初歷𥘉哉治化則順是故無
順非厲(以成順者也/明醜以使之所)長糿成而生曰順極(人大人/言使小)
(生其義順之至也/皆成其事上之心而)
　命訓解第二
天生民而成大命(之性命也/賢愚自然)命司德正之以禍福(主/司)
(以福無德正以禍/也以德爲主有徳正)立明王以順之(作故/順天)曰大命有
常小命日成成則敬有常則廣廣以敬命則度至于
極(其人法度至中正也/日成日進也如有則)夫司徳司義而賜之福禄福
禄在人能無懲乎若懲而悔過則度至于極(以徳居/懲正也)
(息其義/身深術)夫或司不義而降之禍在人能無懲乎若懲
而悔過則度至于極夫民生而醜不明無以明之能
無醜乎若有醜而競行不醜則度至于極(若道上爲/不謂醜者)
(君)夫民生而樂生無以榖之能無勸乎若勸之以忠
則度至于極(忠信也/榖善也謂)夫民生而惡死無以畏之能
無恐乎若恐而承敎則度至于極(奉上易教也/以死亡恐民使)六
極旣通六間具塞(則六間塞矣/六中之道通)通道通天以正人正
人莫如有極道天莫如無極(説之也/道謂言)道天有極則不
威不威則不昭正人無極則不信不信則不行(不明/政教)
明王昭天信人以度功地以利之使信人畏天則度
至于極夫天道三人道三(以立敎/言相方)天有命有禍有福
人有醜有紼絻有斧鉞以人之醜當天之命以紼絻
當天之福以斧鉞當天之禍六方三述其極一也不
知則不存(行善不知故也/一者善之謂也不)極命則民堕民墮則曠
命曠命以誡其上則殆於亂(之極其道殆近/此下六極謂行)極福則
民禄民禄則于善于善則不行(善也/不行)極禍則民鬼民
鬼則淫祭淫祭則罷家(且無禍也/罷弊其財)極醜則民叛民叛
則傷人傷人則不義(則叛義也/民不堪行)極賞則民賈其上賈
其上則民無讓無讓則不順(求其賞也/賈賣以功)極罰則民多
詐多詐則不忠不忠則無報(不報巳終/上遇其禮)凡此六者政
之始也明王是故昭命以命之曰大命世罰小命罰
身(犯小命則罸身/遺大命則世受罰)福莫大於行義禍莫大於淫祭
醜莫大於傷人賞莫大於信義讓莫大於賈上罰莫
大於貪詐(者㝡大/言此六)古之明王奉此六者以牧萬民民
用而不失(其義/不失)撫之以恵和之以均斂之以哀娛之
以樂慎之以禮敎之以藝震之以政動之以事勸之
以賞畏之以罰臨之以忠行之以權(行之/以權)權不法忠
不忠罰不服賞不從勞事不震政不成(有如此時/言行權當)藝
不淫禮有時樂不滿哀不至均不壹恵不忍人凡此
物攘之屬也(事/物)恵而不忍人人不勝害害不如死(則/害)
(不知□/死□而猶)均一則不和哀至則匱樂滿則茺禮無時
則不貴藝淫則害于才政成則不長事震則寡功(長/不)
(而其功寡矣/言近淺也震)以賞從勞勞而不至以法從中則賞賞
不必中以權從法則行行不必以知權權以知微微
以知始始以知終(理之相致如此也/言事勢之相權物)
　常訓解第三
天有常性人有常順順在可變性在不攺(變自然故/學能故可)
(攺/不)不攺可因因在好惡好惡生變變習生常常則生
醜醜命生德(之明醜所以命之則徳生矣/雖有天性可因其好惡以變)明王於是
生政以正之民生而有習有常以習爲常以常爲慎
民若生于中習常爲常(然故若生于中也/習常爲常如性自)夫習民乃
常爲自血氣始(若自其氣血生之始也/性本所有而糿小習之)明王自血氣
耳目之習以明之醜(好惡也/示之以)醜明乃樂義樂義乃至
上上賢而不窮(肖之人/窮謂不)哀樂不淫民知其至而至于
子孫民乃有古古者因民以順民(之有古父敎子子/皆有經逺之規謂)
(曰因也/教孫故)夫民群居而無選爲政以始之始之以古終
之以古(慎終選行也/言政必敬始)行古志今政之至也政維今法
維古(云/云)頑貪以凝疑意以兩平兩以參參伍以權權
數以多多難以允允徳以慎慎微以始而敬終乃不
困(始之義/重明終)困在坌誘在王民乃茍茍乃不明哀樂不
時四徴不顯六極不服八政不順九徳有奸九奸不
遷萬物不至(民政之弊/吉以坌導)夫禮非尅不承非樂不竟民
是乏生□好惡有四徴喜樂憂哀動之以則發之以
文成之以名行之以化(化之也/以中道)六極命聽福賞禍罰
六極不嬴(無常/嬴謂)八政和平八政夫妻父子兄弟君臣
八政不逆九徳純恪九徳忠信敬剛柔和固貞順順
言曰政順政曰遂遂僞曰姧監物在目監聲在耳耳
因皆有疑疑言有樞樞動有和和意無等(差等/等謂)萬民
無法□□在赦□復在古古者明王奉法以明幽幽
王奉幽以廢法奉則一人也而績功不同(反故也/所行相)明
王是以敬微而順分
　文酌解第四
民生而有欲有惡有樂有哀有德有則則有九聚徳
有五寶哀有四忍樂有三豐惡有二咎欲有一極(演/廣)
(也/其義)極有七事咎有三尼豐有三頻忍有四敎寶有
五大聚有九酌(陳也/又敷)九酌一取允移人二宗傑以觀
三發滯以正民四貸官以屬五人曰必禮六徃來取
此七啇賈易資八農人美利九□寵可動(爲政之事/此言所酌)
(親之地也/英傑人當)五大一大知率謀二大武劒勇三大工賦
事四大啇行賄五大農假貸(假貸振施者也/言之爲謀之即)四敎一
守之以信二因親就年三取戚免梏四樂生身復(年/就)
(也免梏無患也/尊長年也戚近)三頻一曰頻禄質㵒二陰福靈極三
留身散真(散失也/頻數也)三尼一除戎咎醜二申親考䟽三
假時權要(考成也時是也/尼是也咎罪也)七事一騰咎信志二援㧞
瀆謀三聚疑沮事四騰屬威衆五處寛身䧏六陵塞
勝備七録兵免戎(謂不備兵/騰勝也録)一極惟事昌道開蓄伐
(之道開行而征伐之道蓄之也/言事事皆以忠政行之則吉昌)伐有三穆七信一幹
二御三安十二來(有此事可也/信征伐之道必)三穆一絶靈破城
二筮奇昌爲三龜從兆凶(正而卜雖從而凶/絕神不淫祀也不)七信一
仁之愼散二智之完巧三勇之精富四族之寡賄五
啇之淺資六農之少積七貴之爭寵(信明之也/七者所宜)一幹
勝權輿(無不輿/言有權)二御一樹恵不　二既用茲憂(也以/巔)
(也既盡/爲巳巔)三安一定居安帑二貢貴得布三刑罪布財
十二來一弓二矢歸射(可用/矢常)三輪四輿歸御(可用/言亦)五
鮑六魚歸蓄(爲資/積以)七陶八冶歸竈(陶冶長也/言竈善則)九柯十
匠歸林(匠以爲用/林當作材)十一竹十二􁉟歸時(以來人也/取之以時所)
三穆七信一幹二御三安十二來伐道咸布物無不
落落物取配維有永究(也究終也/落始也數)急哉急哉後失時
　糴匡解第五
成年年榖足賔祭以盛(足而不奢也/言賔客宗廟)大馴鍾絕服美
義淫(落淫過/六馴後)皂畜約制供餘子務藝(馬約制不常秩/皂廐别名畜則)
(藝樹也/餘衆也)宮室城廓修爲備供有嘉菜於是日滿(也爲/嘉善)
(屬滿之/薑等也)年儉榖不足賔祭以中盛(無稻梁/有黍稷)樂唯鍾鼓
不服美(内無文飾/外有祭服)三牧五庫補攝(不物設也/事物相兼)凡美不
修餘子務穡於是糺秩(有事按/糺之令)年飢則勤而不賔舉
祭以薄(牲也/用下)樂無鐘皷凡美禁書不早群車不雕攻
兵備不制民利不淫(治/攻)征當啇旅以救窮乏聞隨鄕
下鬻塾(賣/鬻)分助有匡以綏無者於是救困大荒有禱
無祭(爲大荒也/飢饉師旅)國不稱樂企不滿壑刑罰不脩舍用
振窮(舍用常以振民也/不滿壑不于治地)君親廵方卿參告糴餘子倅
運開口同食民不藏糧曰有匡(事名曰有匡也/倅副也盡行此)俾民
畜唯牛羊於民大疾惑殺一人無赦(相殺者不赦也/雖有凶疾惑而)
男守疆戎禁不出五庫不膳喪禮無度祭以薄資(事/戎)
(喪儉也而速喪祭用/自守而巳不征伐也)禮無樂宮不幃嫁娶不以時賔
旅設位有賜(合以賔旅隨位賜之不饗燕/不以時秋冬也媒氏㑹□□)
周書卷第一
周書卷第二
　　　　　　晉孔晁註明四朙後學章檗校刻
　　武稱解第六　允文解第七
　　大武解第八　大明武解第九
　　小明武解第十　大匡解第十一
　　程典解第十二　程寤解第十三
　　秦陰解第十四　九政解第十五
　　九開解第十六　劉法解第十七
　　文開解第十八　保開解第十九
　　八繁解第二十
　武稱解第六
大國不失其威小國不失其卑敵國不失其權(所謂/此即)
(也/稱)岠嶮伐夷幷小奪亂□强攻弱而襲不正武之經
也(常/經)伐亂伐疾伐疫武之順也(守故曰順也/武道逆取順)賢者輔
之亂者取之作者勸之怠者沮之恐者懼之欲者趣
之武之用也(爲用/武以)美男破老美女破舌淫圖破□淫
巧破時淫樂破正淫言破義武之毀也(以毁敵國也/凡行此事所)
赦其衆遂其咎撫其□助其囊武之間也餌敵以分
而照其儲以伐輔徳追時之權武之尚也(分器土田/以分謂以)
(此術/餌之)春違其農秋伐其穯夏取其麥冬寒其衣服春
秋欲舒冬夏欲亟武之時也(夏寒暑盛故欲度之/寒衣爲敗其絲麻冬)長
勝短輕勝重直勝曲衆勝寡强勝弱飽勝饑肅勝怒
先勝後疾勝遲武之勝也(也/肅敬)追戎無恪窮宼不格
(也/格闘)力倦氣竭乃易克武之追也(之/追敵)旣勝人舉旗
以號令命吏禁掠無取侵暴爵位不謙田宅不虧各
寧其親民服如化武之撫也(寧安也/謙損也)百姓咸服偃兵
興德夷厥險阻以毀其服四方畏服奄有天下武之
定也(毀敵之/毀武謂)
　允文解第七
思靜振勝允文維記(康文紀武/以靜規勝)昭告周行維旌所在
(亂所在/旗旌治)收武釋賄無遷厥里官校屬職因其百吏(其/收)
(其官吏無敢攺/戎器不取賄因)公貨少多賑賜窮士救瘠補病賦均
田布(布政也/主施赦)命夫復服用損憂耻孤寡無告獲厚咸
喜(振窮敷大恵也/損除憂耻謂赦罪)咸問外戚書其所在遷同氏姓
位之宗子(□及群臣宗主/誅其君爲之主)率用十五綏用□安敎用
顯允若得父母(政也/懐其徳)寛以政之孰云不聴聴言靡
悔遵養時晦(而誅之/養時暗昧)晦明遂語于時允武死思復
生生思復所(遂告以信武也/使昧者脩明而)人知不棄愛守正戸上
下和恊靡敵不下(言不逃亡/於守正戸)執彼玉珪以居其宇庶
民咸畊童壮無輔無拂其取通其疆土民之望兵若
待父母(邦之君/彼謂亂)是故天下一旦而定有四海
　大武解第八
武有六制政攻侵伐搏戰(伐之政/政者征)善政不攻善攻不
侵善侵不伐善伐不摶善搏不戰(勝也/言廟)政有四戚五
和攻有四攻五良侵有四聚三斂伐有四時三與搏
有三哀四赦戰有六厲五衛六庠五虞(後能致其攻/此皆有義然)
四戚一内姓二外婚三友朋四同里(親也/信所宜)五和一
有天無惡二有人無郄三同好相固四同惡相助五
逺宅不薄(皆厚之/雖逺居)此九者政之因也(成政也/言因此以)四攻
者一攻天時二攻地宜三攻人徳四攻行利(其計使/攻謂奪)
(也/不成)五良一取仁二取智三取勇四取材五取藝(務/所)
(爲求字之誤也/來而任之良當)此九者攻之開也(以成攻也/言開此道)四聚一
酌之以仁二懐之以樂三旁聚封人四設圍以信三
斂一男女比二工次三祗人死(敬/祗)此七者侵之酌也
(以成侵也/言酌此法)四時一春違其農二夏食其榖三秋取其
割四冬凍其葆(凍謂發露其葆聚/此皆所用以敵之)三興一政以和時
二伐亂以治三伐飢以飽(當之也/此所行)此七者伐之機也
(要成其伐也/機要也以此)三哀一要不羸二喪人三擯厥親(人之/哀敵)
(爲惡擯一作損/困窮如此要當)四赦一勝人必羸二取威信復三人
樂生身四赦民所惡(有之皆赦救也/羸謂益之復謂)此七者搏之來
也(來之也/所以懐)六厲一仁厲以行二智厲以道三武厲以
勇四師厲以士五校正厲御六射師厲伍(也□□/厲爲治政)
五衛一明仁懐怒二明智輔謀三明武攝勇四明材
若風行輕車翼衛在戎二方(陣如此/奔敵之)我師之窮靡人
不剛(乃剛勇也/知敵之强)十藝一大援二明從三餘子四長興
五伐人六刑餘七三疑八間書九用少十興怨(赦徒/刑餘)
(興怨離構也/用少者省費)十因一樹仁二勝欲三賔客四通旅五
親戚六無告七同事八程巧九□能十利事(有因也/凡成皆)
(義勝欲/勝欲以)藝因伐用是謂强轉應天順時時有寒暑(時/言)
(易也/有難)風雨饑疾民乃不處移散不敗農乃啇賈委以
淫樂賂以美女(使沈惑也/謂扇動之)主人若枝□至城下高堙
臨内日夜不解(堅也/枝謂)方陣並功云何能禦雖易必敬
是謂明武(也/禦當)城高難平湮之以土開之以走路俄
傳器櫓(山以臨之也/湮土謂爲土)因風行火障水水下恵用元元
文誨其寡(恤刑也/言務□)旁隧外權墮城湮溪老弱單䖏其
謀乃難(於保障/單䖏無)旣克和服使衆咸宜竟其金革是謂
大夷(夷平/咸皆)
　小明武解第十
凡攻之道必得地勢以順天時觀之以今稽之以古
(以詳順之稽考也/兵凶器戰危事故)攻其逆政毀其地阻立之五教以
恵其下(之敎也/五敎五常)矜寡無告寔爲之主五敎允中枝
葉伐興(謂衆善政也/爲之君枝葉)國爲僞巧後宫飾女荒田逐獸
田獵之所洊觀崇臺泉池在下淫樂無旣百姓辛苦
(事皆可伐/言凡有此)上有困令乃有極□上困下騰戎遷其野
敦行王法濟用金皷(金皷濟其伐/濟成也言以)䧏以列陣無悗怒
□按道攻巷無襲門戸(伐無辜襲掩也/言不赦有罪怒)無受貨賂攻
用弓弩上下禱祀靡神不下具行衝梯振以長旗(所/先)
(後戰也/禱而攻)懐戚思終左右憤勇無食六畜無聚子女群
振若電造於城下皷行參呼以正什伍(奮厲也/言士卒之)上
有軒冕斧鉞在下勝國若化故曰明武(爲賞也/軒冕所以)
　大匡解第十一
維周王宅程三年遭天之大荒(後以爲國𥘉王季之/程地名在岐州左右)
(饑饉後乃徙豐焉/子文王因焉而遭)作大匡以詔牧其方三州之侯咸
率(故三州也率謂奉順也/文王𥘉未得三分有二)王乃召冡卿三老三吏大
夫百執事之人朝于大庭(也大庭公堂之庭/冡卿孤卿三吏三卿)問罷
病之故政事之失刑罰之戾哀樂之尤(尤過/戾罪)賔客之
盛用度之費及關市之征山林之匱田宅之荒溝渠
之害(官不脩無征/匱荒害皆謂)怠墯之過驕頑之虐水旱之菑(以/皆)
(之者/爲失)曰不榖不徳政事不時國家罷病不能胥匡二
三子尚助不榖官考厥職鄕問其人(人政得失/不尚尚也問)因
其耆老及其總害慎問其故無隱乃情(人也/總衆)及某日
以告于廟有不用命有常不赦(常者常刑也/明日王至廟告)王旣
發命入食不舉百官質方□不食饔(徹膳以思其職/王不舉樂百官)
(道/方)及期日質明王麻衣以朝朝中無釆衣(居爲荒變/此凶服自)
官考其職鄕問其利因謀其菑旁匡於衆無敢有違
(率我故無違/衆衆民也百官)詰退驕頑方收不服慎惟怠墯什伍
相保(不服化者也/萬方收收其)動勸游居事節時茂農夫任戸戸
盡夫出(不出夫以勸農/茂勉也言無户)農廩分鄕鄕命受糧程課物
徵躬競比藏(課程比藏者比方其收藏也/農夫藏糓於廩分在諸郷合)藏不粥籴
籴不加均賦洒其幣鄕正保貸(不限也洒散也幣以/粮不加均多從所有)
(窮也/籴以貨)成年不償信誠匡助以輔殖財(償所以生殖/名曰貸而不)
(也/民財)財殖足食克賦爲征數口以食食均有賦(足食/均民)
(以入官也/而征其賦)外食不瞻開關通糧糧窮不轉孤寡不廢
(轉出外也/窮征困内不)滯不轉留戍城不留□足以守出旅分
均馳車送逝旦夕運糧□(守之表皆共運之也/不成者不令留足以)於是
告四方遊旅旁生忻通津濟道宿所至如歸(窮者有/有告者)
(也/所歸)幣租輕乃作母以行其子(謂錢幣之屬/以貴重爲母)易資貴
賤以均遊旅使無滯(子遊旅易資亦然/非但租賦作母行)無粥熟無室
市權内外以立均無蚤暮閭次均行(無早晚之常也/均平民財行之)
均行衆從積而勿□以罰助均無使之窮平均無乏
利民不淫(過者罰其榖幣其穀幣通以助均/雖積賞進有無不隄防之使民有)無播𬞞
無食種(菜曰𬞞/可食之)以數度多少省用(常用/國家)祈而不賔祭
服漱不制(制不造新也/不賔殺禮不)車不雕飾人不食肉畜不食
榖(馬也/畜謂)國不鄕射樂不牆合牆屋有補無作(降之也/皆爲荒)
資農不敗務(務不廢/農桑之)非公卿不賔賔不過具(卿酒食/唯賔公)
(巳/而)哭不留日豋降一等(爲荒廢之也/留盡也降一等)庶人不獨葬
伍有植送徃迎來亦如之(共送迎亦相救也/均恤輿迎亦如植)有不用
命有常不違
　程典解第十二
維三月旣生魄文王合六州之侯奉勤于啇(下有其/三分天)
(事殷也/二以服)啇王用宗䜛震怒無疆(境也/宗衆疆)諸侯不娛逆
諸文王文王弗忍乃作程典以命三忠(從諸侯即王/娛樂也不忍)
(徳常典也/位所以爲至)曰助余體民無小不敬如毛在躬㧞之
痛無不省(省故宜敬外也/毛以喻小也無不)政失患作作而無備死
亡不誡誡在徃事備必慎備思地思地慎制思制慎
人思人慎德德開開乃無患(開通言徳合也/以徃事誡將來)慎德必
躬恕恕以明徳德當天而慎下(敎天下/以慎道)下爲上貸力
競以讓讓徳乃行(爲化/以讓)慎下必翼上上中立而下比
爭省和而順慎同携乃爭和乃比(謂無比也/翼敬也中立)比事
無政無政無選無選民乃頑頑乃害上(在官故頑民/無雋選之事)
(上/害)故選官以明訓頑民乃順慎守其敎小大有度以
備菑宼(吉凶也/小大□)恊其三族固其四援明其伍候習其
武誡依其山川通其舟車利其守務(備聖王之事/修文教誡武)士
大夫不雜於工啇(力不可力治必善其事治乃成也/使各專其業啇不厚工不杇農不)
士之子不知義不可以長㓜(義方爲正/有士行之)工不族居不
足以給官族不鄕别不可以入恵(其鄕所以行其恵/族謂群也雖不别)
(也)爲上不明爲下不順無醜(耻醜也/言國無)輕其行多其愚
不習(其愚何智之有/不重其行自多)慎地必爲之圖以舉其物物其
善惡(物之善惡也/别其地所生)度其高下利其陂溝愛其農時修
其等列務其土實(樹範也/務其勤)差其施賦設得其宜宜恊
其務務應其趣(施當也/言其所)慎用必愛工攻其材啇通其
材百物鳥獸魚鼈無不順時(愛之也/順時所爲)生穯省用不
濫其度津不行火藪林不伐(不火不伐也/濫過也非時)牛羊不盡
齒不屠(用食之/老不任)土勸不極美美不害用用乃思慎□
備不敬不意多□用寡立親用勝懐逺逺格而邇安
(振施也/多用謂)於安思危於始思終於邇思備於逺思近於
老思行不備無違嚴戒(終其義之也格至也/必有忍乃有濟也終謂)
　　　程寤
　　　秦隂
　　　九政
　　　九間
　　　劉法
　　　文開
　　　保開
　　　八䌓
周書卷第二
周書卷第三
　　　　　　晉孔眺註明四朙後學章檗校刻
　　酆保解二十一　大開解二十二
　　小開解二十三　文儆解二十四
　　文傅解二十五　柔武解二十六
　　大開武解二十七　小開武解二十八
　　寶典解二十九　酆謀解三十
　　寤敬解三十一　武順解三十二
　　武穆解三十三
　酆保解第二十一
維二十三祀庚子朔九州之侯咸格于周王在酆昧
爽立于少庭王告周公旦曰嗚呼諸侯咸格來慶辛
苦役啇吾何保守何用行旦拜手稽首曰啇爲無道
棄徳刑範欺侮群臣辛苦百姓忍辱諸侯莫大之綱
福其亡亡人惟庸王其祀徳純禮明允無二卑位柔
色金聲以合之王乃命三公九卿及百姓之人曰恭
敬齊潔咸格而祀于上帝啇饋始于王因饗諸侯重
禮庶吏出送于郊樹昏于崇内備五祥六衛七厲十
敗四葛外用四蠧五落六容七惡五祥一君選擇二
官得度三務不舎四不行賂五察民困六衛一明仁
懐恕二明智設謀三明武攝勇四明才攝士五明藝
法官六明命攝政七厲一翼勤厲務二動正厲民三
靜兆厲武四翼藝厲物五翼言厲復六翼敬厲衆七
翼知厲道十敗一佞人敗撲二謟言毁積三隂資自
舉四女貨速禍五比黨不揀六佞說鬻獄七神龜敗
卜八賔祭推谷九忿言自辱十異姓亂族四葛一葛
其農時不移二費其土慮不化三正賞罰獄無姦奇
四葛其戎謀族乃不罰四蠧一美好怪奇以治之二
淫言流說以服之三群巧仍興以力之四神巫靈寵
以惑之五落一示吾貞以移其名二微䧏霜雪以取
松栢三信蟜萌莫能安宅四厚其禱巫其謀乃獲五
流徳飄狂以明其惡六容一游言二行啇工三軍旅
之庸四外風之所揚五因失而亡作事應時時乃喪
六厚使以徃來其所藏七惡一以物角兵二令美其
前而厚其傷三間得大國安得吉凶四交其所親靜
之以物則以流其身五率諸侯以朝賢人而巳猶不
徃六令之有求遂以生尤七見親所親勿與深謀命
友人疑旦拜曰嗚呼王孫其尊天下適無見過過適
無好自益以明而迹嗚呼敬哉視五祥六衛七厲十
敗四葛不修國乃不固務周四蠧五落六容七惡不
時不允不率不緩反以自薄嗚呼深念之哉重維之
哉不深乃權不重從權乃慰不從乃潰瀆不可復戒
後人復戒後人其用汝謀王曰允哉
　大開解第二十二
維王二月旣生魄王在酆立于少庭兆墓九開開厥
後人八儆五戒八儆一□旦于開二躬修九過三族
修九禁四無競維義五習用九敎六□用守備七足
用九利八寧用懐□五戒一祗用謀宗二經内戒工
三無逺親戚四雕無薄□五禱無憂玉及爲人盡不
足王拜儆我後人謀競不可以藏戒後人其用汝謀
維宿不悉日不足
　小開解第二十三
維三十有五祀王念曰多□正月丙子拜望食無時
汝開後嗣謀曰嗚呼于來後之人余開在昔曰明明
非常維徳曰爲明食無時汝夜何修非躬何慎非言
何擇非徳嗚呼敬之哉汝㳟聞不命賈粥不讐謀念
之哉不索禍招無曰不免不庸不茂不次人菑不謀
迷棄非人朕聞用人不以謀説說惡謟言色不知適
適不知謀謀泄汝躬不允嗚呼敬之哉後之人朕聞
曰謀有共軵如乃而舎人之好佚而無窮貴而不傲
富而不驕兩而不爭聞而不遥逺而不絕窮而不匱
者鮮矣汝謀斯何嚮非翼維有共枳枳亡重大害小
不堪柯引維徳之用用皆在國謀大鮮無害嗚呼汝
何敬非時何擇非徳徳枳維大人大人枳維卿卿枳
維大夫大夫枳維士豋豋皇皇□枳維國國枳維都
都枳維邑邑枳維家家枳維欲無疆動有三極用有
九因因有四戚五私極明與與有畏勸汝何異非義
何畏非世何勸非樂謀獲三極無疆動獲九因無限
務用三徳順攻奸□言彼翼翼在意仞時徳春育生
素草肅踈數滿夏育長美柯華務水潦秋𥘉藝不節
落冬大劉倍信何謀本□時歳至天視嗚呼汝何監
非時何務非徳何興非因何用非極維周于民人謀
競不可以後戒後戒宿不悉日不足
　文儆解第二十四
維文王告夢懼後祀之無保庚辰詔太子發曰汝敬
之哉民物多變民何嚮非利利維生痛痛維生樂樂
維生禮禮維生義義維生仁嗚呼敬之哉民之適敗
上察下遂信何嚮非私私維生抗抗維生奪奪維生
亂亂維生亡亡維生死嗚呼敬之哉汝慎守勿失以
詔有司夙夜勿忘若民之嚮引汝慎何非遂遂時不
逺非本非標非微非煇壤非壤不高水非水不流嗚
呼敬之哉倍本者槁汝何葆非監不維一保監順時
維周于民之適敗無有時蓋後戒後戒謀念勿擇
　文傅解第二十五
文王受命之九年時維暮春在鄗太子發曰吾語汝
所保所守守之哉厚徳廣恵忠信愛人君子之行(者/四)
(徳/君)不爲驕侈不爲靡泰不淫於美括柱茅茨爲愛費
(就不决曰括/言務儉也因)山林非時不升斤斧以成草木之長川
澤非時不入網罟以成魚鼈之長不麛不卵以成鳥
獸之長畈漁以時童不夭胎馬不馳騖土不失宜(土/言)
(悉長之/地所宜)土可犯材可蓄潤濕不谷樹之竹􁉟莞蒲礫
石不可谷樹之葛木以爲絺綌以爲材用(不失宜/所爲土)故
凡土地之間者聖人裁之並爲民利是魚鼈歸其泉
鳥歸其林(不夭胎故/取之以時)孤寡辛苦咸賴其生(長材用/得所生)山
以遂其材工匠以爲其器百物以平其利啇賈以通
其貨(徳也/無二)工不失其務農不失其時是謂和徳(不失/和故)
土多民少非其土也土少人多非其人也是故土多
發政以漕四方四方流之(移内人也/漕轉流歸言)土少安帑而
外其務方輸(民方輸谷/外設業而四)夏箴曰中不容利民乃外
次(也業舎次於田/夏禹之箴戒書)開望曰土廣無守可襲伐土狹無
食可圍竭二禍之來不稱之灾(人土相稱爲善也/開望古書名也政以)
天有四殃水旱饑荒其至無時非務積聚何以備之
(聚谷𬞞/積財用)夏箴曰小人無兼年之食遇天饑妻子非其
有也大夫無兼年之食遇天饑臣妾輿馬非其有也
(之儲非其有言流亡也/古者國家三年必有一年)戒之哉弗思弗行至無日
矣(逺也/言不)不明開塞禁舎者其如天下何(失其機/不明謂)人各
修其學而尊其名聖人制之(業用/制而)故諸横生盡以養
從從生盡其養一丈夫(夫天子也言兆民者天子也/横生萬物也從生人也一丈)
無殺夭胎無伐不成材無墯四時如此者十年有十
年之積者王(之計也/通三十年)有五年之積者覇無一年之
積者亡(也積也亡爲無國家/通計五年之計有五年)生十殺一者物十重
生一殺十者物頓空十重者王頓空者亡(生少到空/生多到重)
兵强勝人人强勝天能制其有者則能制人之有(天/勝)
(天命/勝有)不能制其有者則人制之(取之/術自)令行禁止王始
也出一曰神明出二曰分光(之明光亦明也/政有二名分君)出三曰
無適異出四曰無適與無適與者亡(無適與不亡何/君臣無適異民)
(也/待)
　柔武解第二十六
維王元祀一月旣生魄王召周公旦曰嗚呼維在文
考之緒功(明年春也/此文王卒之)維周禁五戎五戎不禁厥民
乃淫(五者不禁戎之道也/此成周也而謂之戎言)一曰王觀幸時政匱不
疑二曰獄讐刑蔽奸吏濟貸(其貨也/濟貸成)三曰聲樂□□
飾女滅徳四曰維勢是輔維禱是怙五曰盤游安居
枝葉維落(安居皆害之術/輔□怙恃盤游)五者不距自生戎旅故必
以徳爲本以義爲術以信爲動以成爲心以决爲計
以節爲勝(爲勝距戎之本也/言以徳爲本以節)務在審時紀綱爲序和
均□里以匡辛苦(苦窮也/匡正也辛)見宼□戚靡適無□勝
國若化不動金皷善戰不闘故曰柔武四方無拂奄
有天下(言威也/拂違也)
　大明武解第二十七
維王一祀二月王在酆宻命(謀周大命/宻人及啇紂)訪於周公
旦曰嗚呼余夙夜維啇宻不顯誰和(選之啇宻/言欲以毀)告歲
之有秋今余不獲其落若何(我周不得其落恐將亡/和捐萬物而啇宻欲擯)
周公曰茲在徳敬在周其維天命王其敬命(在周當/言天命)
(而巳/敬命)逺戚無十和無再失維明徳無佚(也再失爲復/所親近踈逺)
(也/失)佚不可還維文考恪勤戰戰何敬何好何惡時不
敬殆哉(故念文王所敬/言一佚不可還)王拜曰允哉余聞國有四戚
五和七失九因十淫非不敬不知(知所聞欲知之也/言非不欲敬而未)
今而言維格余非廢善以自塞維明戒是祗(至也是/而汝格)
(之/余敬)周公拜曰茲順天天䧏寤于程程䧏因于啇啇
今生葛葛右有周(朝生葛是祐助周也/言天寤周以和啇謀啇)維王其明
用開和之言言孰敢不格(以和則忠告之言無不至/可否州濟曰和欲其開臣)
(也)四戚一内同外二外婚姻三官同師四哀同勞五
和一有天維國二有地維義三同好維樂四同惡維
哀五逺方不爭(來逺/以文徳)七失一立在廢二廢在祗三
比在門四謟在内五私在外六私在公七公不違(所/立)
(近公私于錯公法不能違之所謂失/廢則功多廢所敬則不見疑□比謟)九因一神有不
饗二徳有所守三才有不官四事有不均五兩有必
爭六富有别七貪有匱八好有遂九敵有勝(其事而/此皆因)
(國也/以誤彼)十淫一淫政破國動不時民不保二淫好破
義言不恊民乃不和三淫樂破徳徳不純民乃失常
四淫動破醜醜不足民乃不讓五淫中破禮禮不同
民乃不恊六淫采破服服不度民乃不順七淫文破
典典不式敎民乃不類八淫權破故故不法官民乃
無法九淫貸破職百官令不承十淫巧破用用不足
百意不成嗚呼十淫不違危哉今啇維茲(行如此十/言啇紂所)
(所蔽/者之)其唯第茲命不承殆哉(則危殆也/不奉天命)若人之有政
令廢令無赦乃廢天之命訖文考之功緒忍民之苦
不祥(□父之業忍民患是不祥也/廢政令罪不赦而乃廢天命)若農之服田務耕
而不耨維草其宅之旣秋而不獲維禽其饗之人而
獲飢去誰哀之(也已自取之是時矜之父業之遵/草居之是農不脩也獸食之是飢)王
拜曰格乃言嗚呼夙夜戰戰何畏非道何惡非是不
敬殆哉(爲至故拜也/王乃以周公言)
　小開武解第二十八
維王二祀一月旣生魄王召周公旦曰嗚呼余夙夜
忌啇不知道極敬聽以勤天下周公拜手稽首曰在
我文考順明三極躬是四察循用五行戒視七順順
道九紀(所行之/皆文王)三極旣明五行乃常四察旣是七順
乃辨明勢天道九紀咸當順徳以謀罔惟不行(道大/言化)
(也/行)三極一維天九星二維地九州三維人四左(四方/九星)
(禦侮奔走先後是也/及五星也四左䟽附)四察一目察維極二耳察維聲
三口察維言四心察維念(必察真僞/四者當所)五行一黑位水
二赤位火三蒼位木四白位金五黄位土(順而勤/言其所)七
順一順天得時二順地得助三順民得和四順利財
足五順得助明六順仁無失七順道有功(天道順道/順天時得)
(人功/有功得)九紀一辰以紀日二宿以紀月三日以紀徳
四月以紀刑(日宿次十二紀十二月次日爲禮月爲/日月之㑹曰晨甲乙十者於四方以紀)
(也/法)五春以紀生六夏以紀長七秋以紀殺八冬以紀
藏九歲以紀終(則成歳/四時終)時候天視可監時不失以知
吉凶(視天時/天視言)王拜曰允哉余聞在昔訓典中規非時
罔有格言曰正余不足(受/謙以)
　寶典解第二十九
維王三祀二月丙辰朔王在鄗召周公旦曰嗚呼敬
哉朕聞曰何脩非躬躬有四位九徳(位九徳也/言脩身以四)何
擇非人人有十姦(能免者/凡人所不)何有非謀謀有十散不
圉我哉(也/圉禁)何慎非言言有三信信以生寶寶以貴
物物周爲器(爲器/周用之)美好寶物無常維其所貴信無
不行(周用/貴在)行之以神振之以寶順之以事明衆以備
攺□以庸庶格懐患(以器用/言治實)四位一曰定二曰正三
曰靜四曰敬敬位丕哉靜乃時非正位不廢定得安
宅(待時不動/丕大也時非)九徳一孝子畏哉乃不亂謀二悌悌
乃知序序乃倫倫不騰上上乃不崩(不相超越/不騰不越)三慈
惠茲知長㓜知長㓜樂養老四忠恕是謂四儀風言
大極意定不移(也/儀言)五中正是謂權斷補損知選六
㳟遜是謂容徳以法從權安上無慝(慝惡/選數)七寛弘是
謂寛宇准徳以義樂獲純嘏(謂之大大之福/純大也嘏大也)八温直
是謂明徳喜怒不郄主人乃服(也/郄問)九兼武是謂明
刑惠而能忍尊天大經九德廣備次世有聲(有問/長令)十
姦一窮□干靜二酒行干理三辯惠于智四移潔干
清五死勇干武(多曰移也/實少而曰)六展允干信七比譽干讓
八阿衆干名九專愚干果十愎孤干貞(之行故曰姦/十者皆不誠)
十散一廢□□□□行乃泄□□□□□□□□三
淺薄間瞞其謀乃獲四説咷輕意乃傷營立五行恕
而不願弗憂其圖(謂聽謀也/間瞞不察)六極言不度其謀乃費
七以親爲踈其謀乃虚八心思慮適百事乃僻九愚
而自信不知所守十不釋太約見利忘親(十者皆散/適單也言)
(成/汝)三信一春生夏長無私民乃不迷二秋落冬殺有
常政乃盛行三人治百物物徳其徳是謂信極(信至/言其)
而其余也信旣極矣嗜欲□在在不知義欲在美好
有義是謂生寶(爲寳/以義)周公拜手稽首興曰臣旣能生
寳恐未有子孫其敗(子能有以致治也/有□其心恐有寳而)旣能生寶
未能生仁恐無後親王寶生之恐失王㑹道維其廢
(㑹之寶/㑹所當)王拜曰格而言維時余勸之以安位敎之廣
(信有徳/安位謂)用寶而亂亦非我咎上設榮祿不患莫仁(以/言)
(則用是榮人也/榮禄禄□仁也)仁以愛禄允維典程旣得其禄又增
其名上下咸勸孰不競仁維子孫之謀寶以爲常(仁/言)
(競仁欲愛子孫謀此爲常/人以愛禄爲常法則人皆)
　酆謀解第三十
維王三祀王在酆謀言告聞(也知敵情向人問人日/自文王受命至此十年)
(謀告武王也/謀以紂聞酆)王召周公旦曰嗚呼啇其咸辜維日望
謀建功謀言多信今如其何(日望以周建功也/言啇君臣皆罪周)周公
曰時至矣乃興師循故(至謂循古法/言何伐紂之時)初用三同一
戚取同二任用能三矢無聲(以盡心也/矢誓言誓衆)三讓一近
市二賤粥三施資(市旅資以惠也/以財讓也近來民)三虞一邊不侵
内二道不毆收三郊不留人(禁所以悦也/虞禁也設此三)王曰嗚
呼允從三三無咈厥徵可因(言善徴可用以立功也/言三讓三同三虞無違)
與周同愛愛微無疾疾取不取疾至致備(惡/疾)由禱不
徳不徳不成害不在小終維實大悔後乃無(義神不/曲爲非)
(之/聽)帝念不謟應時作謀不敏殆哉周公曰言斯允格
誰從巳出出而不允乃菑(也敏疾也/帝天也謟僣)徃而不徃乃
弱士卒咸若周一心(心則不時也/不徃則是弱一)
　寤敬解第三十一
維四月朔王告儆召周公旦曰嗚呼謀泄哉今朕寤
有啇驚予(所伐故驚/言夢爲紂)欲與無□則欲攻無庸以王不
足戒乃不興憂其深矣(不從戒中來也/戒不興言所憂)周公曰天下
不虞周驚以寤王王其敬命奉若稽古維王(若順/虞度)克
明三徳維則(柔正直/三徳剛)戚和逺人維庸(逺人用/和近人則)攻王
禱赦有罪懐庶有茲封福(封大/庶衆)監戒善敗䕶守勿失
無虎傅翼將飛入宮擇人而食不驕不恡時乃無敵
(義也/此是)王拜曰允哉余聞曰維乃予謀謀時用臧不泄
不竭維天而巳(天道無窮/聞古言也)余維與汝監舊之葆咸祗
曰後戒維宿(文戒於心/言宿古文)
　武順解第三十二
右足各履五曰四枝元首曰末(元首頭也/四枝手足)五五二十
五曰元卒(名/伍兵)一卒居前曰開一卒居後曰敦(啓敦/開謂)
(服/謂)左右一卒曰閭四卒成衛曰伯(伯卒名/皆陣名)三伯一長
曰佐三佐一長曰右(卒也/九伯)三右一長曰正三正一長
曰卿三卿一長曰辟(卿萬卒舉令之於君辟君也此/伯卒則右千卒則正三千卒則)
(於伍故不正相當/謂諸侯三軍數起)辟必明卿必仁正必智右必和(其/言)
(堪其任也/徳如此乃)佐必敬伯必勤卒必力(故以勇力爲之也/卒三十五人之師)
辟不明無以慮官卿不仁無以集衆伯不勤無以行
令卒不力無以承訓(謂奉行後令也/訓謂先後辟也承)均卒力貌而
無比則不順(同也/比者比)均伯勤勞而無携携則不和(離/携)
均佐和敬而無留留則無成(遲/留)均右肅㳟而無羞羞
則不興辟必文聖如度(度度功不有差也/言聖君有所爲如)元忠尚讓
親均惠下集固介徳(則常在大道也/介大也言必所集)危言不干徳
曰正(不犯也/不干謂)正及神人曰極世世能極曰帝(其上/極謂)
　武穆解第三十三
曰若稽古曰昭天之道熈帝之載揆民之任夷徳之
用(常/夷)總之以咸殷等之以□禁成之以□和(盛也皆/咸皆殷)
(之也/以法總)咸康于民卿格維時監于列辟(君以爲師也/視古公列也)
敬惟三事永有休哉三事一倡徳二和亂三終齊徳
有七倫亂有五遂齊有五備五備一同徃路以揆逺
邇二明要醜友徳以衆爾庸三明辟章逺以肅民敎
四明義倡爾衆教之以服五要權文徳不畏强寵(生/同)
(以服先王法服也/路謂□逺之也教之)五遂一道其通一決其壅二絕
□無赦不疑三挫銳無赦不危四閑兵無用不害五
復尊離群不敵(不敵也/群離故)七倫一毀城寡守不路(通/路)二
通道不載三小國不凶不伐四正維昌靜不疑五睦
忍寧于百姓(忍辱/中厚)六禁害求濟民七一徳訓民民乃
章(敎訓/明於)欽哉欽哉余夙夜求之無射
周書卷第三
周書卷第四
　　　　　　晉孔晁註朙四明後學章檗校刻
　　和寤解第三十四　克寤解第三十五
　　克殷解第三十六　大匡解第三十七
　　文政解第三十八　大聚解第三十九
　　世俘解第四十　箕子解第四十一
　　耆徳解第四十二
　和寤解第三十四
王乃出圖啇至于鮮原(也小山曰鮮/近岐周之地)召召公奭畢公
高王曰嗚呼敬之哉無競惟人人允忠惟事惟敬小
人難保(爲强保安之也/言王以多賢人)后䧏惠于民民罔不格惟風
行賄賄無成事(如用賄則無成事/人之歸惠如草應風)緜緜不絕蔓蔓
若何豪末不掇將成斧柯(在微也/此言防患)王乃厲翼于尹
氏八士唯固允讓(王賢臣也/厲奬厲也武)徳䧏爲則振于四方
行有令問成和不逆加用禱巫神人允順(和志也/言皆順成)
　武寤解第三十五
王赫奮烈八方咸發高城若地啇庶若化(王之奮烈/主土卒應)
(若化恐怖也/視高城若平地)約期于牧案用師旅啇不足滅分禱
上下(先禱天地也/於牧野將戰)王食無疆王不食言庶赦定宗(當/言)
(宗言不食言也/赦其罪人定其)尹氏八士太師三公咸作有續神無
不饗(而神明享其禱/群臣言皆謀立功)王克配天合于四海惟乃永
寧(四表/徳合)
　克殷解第三十六
周車三百五十乗陣于牧野帝辛從(野啇郊紂出朝/十三年正月牧)
(而迎戰也/歌二十里)武王使尚父與伯夫致師(也/挑戰)王旣以虎
賁戎車馳啇師啇師大敗(三萬六千三百五十人有/戎車三百五十乗則士卒)
(五百人也/虎賁三千)啇辛奔内豋于廩臺之上屏遮而自燔于
火(目障/屏遮)武王乃手太白以麾諸侯諸侯畢拜遂揖之
(揖諸侯共追紂也/太白旗名揖召也)啇庶百姓咸俟于郊(廓外也/待文王於)群
賔僉進曰上天䧏休再拜稽首(武王也/諸侯賀)武王荅拜先
入適王所乃尅射之三發而後下車而擊之以輕呂
斬之以黄鉞(劒名/輕吕)拆懸諸太白(其首/斬絕)適二女之所乃
旣縊(妾縊自縊也/二女妲巳及嬖)王又射之三發乃右擊之以輕
吕斬之以玄鉞懸諸小白(白旗名也/玄鉞黑斧小)乃出埸于厥
軍(去者宜居者居遷也/埸平治社以及宮徹宜)及期百夫荷素質之旗于
王前(也一作以前于王也/素質白旗前爲王道)叔振奏拜假(拜假者也則/群臣諸侯應)
(奏行也/曹叔振)又陳常車周公把大鉞召公把小鉞以夾王
(三公夾衛王也/常車威儀車也)泰顛閎夭皆執輕吕以奏王王入即
位于社太卒之左(太卒屯兵以衛也/執王輕吕當門奏)群臣畢從毛叔
鄭奉明水衛叔傅禮(而康叔相禮/群臣盡從王)召公奭賛采師尚
父牽牲(也倅王也/賛佐采事)尹逸筴曰殷末孫受徳迷先成湯
之明侮滅神祗不祀(天地則宗廟以下廢可知也/紂字受徳也神祗天地也舉)昏
暴啇邑百姓其彰顯聞於昊天上帝(皆知紂惡也/言上天五帝)周
公再拜稽首乃出(天明命王天□也/受天大命以攺殷)立王子武庚命
管叔相(監殷人/爲三監)乃命召公釋箕子之囚命畢公衛叔
出百姓之囚(囚者也/紂所拘)乃命南官忽振鹿臺之財巨橋
之粟(以施恵也/忽即振散之)乃命南官百逹史佚遷九鼎三巫
(寳三巫地名/鼎王者所傳)乃命閎夭封比干之墓(縁也/益其)乃命宗祀
崇賔饗禱之于軍(饗祭前所禱之神/宗祀主祀賔敬也)乃班(京也/還鄗)
　大匡解第三十七
惟十有三祀王在管管叔自作殷之監東隅之侯咸
受賜干王王乃旅之以上東隅(名使陳其政事者也/東隅自殷以東旅謁)
用大匡順九則八宅六位(有此法/言大匡)寛儉㳟敬夙夜有
嚴(思所順也/言當嚴敬)昭質非撲撲有不明明執於私私回不
中中忠於欲思慧醜詐(絶私私欲也/中於欲謂忠於)昭信非展展
盡不伊伊言於允思復醜譖(伊伊誰也/展似信而非)昭讓非背
背黨雍徳徳讓於敬思賢醜爭(非背棄也/讓以得之)昭位非忿
忿非□直直立於衆思直醜比(以息忿忿怒也/位所以行道非)昭政
非閑閑非逺節節政於進思止醜殘(閑之也故貴得/政以道民以禁)
(也/節)昭靜非窮窮居非意意動於行思靜醜躁(靜窮非/仁者好)
(樂/取)昭潔非爲爲窮非㳙㳙潔於行思義醜貪(利不以/㳙潔於)
(汚/自)昭因非疾疾非不貞貞固於事思任醜誕(□/疾)昭明
九則九醜自齊齊則曰知悖則死勇(醜義成九法威/明此九法則所)
(勇不知節/則苟死於)勇知害上則不豋于明堂明堂所以明道
明道惟法(化人/惟以法)法人惟重老重老惟寶嗚呼在昔
文考戰戰惟時祗祗汝其(寳也文王唯敬是道汝其/言周尊重者老人及政之)
(諸侯也/用之汝)夙夜濟濟無競惟人惟允惟讓不逺群正不
邇䜛邪(士逺䜛人/言當近正)汝不時行汝害于士士惟都人孝
挮子孫(道其如此也/不行是文王之)不官則不長官戒有敬官□
朝道舎賔祭器曰八宅(敬則人宅順矣/官以長官所戒惟)綏比新故
外内貴賤曰六位(其道則位順也/安之比之各以)大官備武小官成
長(奉/承)大匡封攝外用和大(大國/和平)中匡用均勞故禮新
(乃賔客/士大夫)小匡用恵施舎靜衆(也/靜安)禁請無怨順生分
殺不忘不憚(不失其理/不計分部)俾若九則生欲在國國咸敬
順維敬敬惟讓讓惟禮(敬於國國人皆順之以敬讓/言周大匡使順九則生其所)
(也/之禮)辟不及寛有永假(假於王道/不及言同)
　文政解第三十八
惟十有三祀王在管管蔡開宗循(開其宗族循縞宗/管管叔之邑二叔)
(從化也/之政言)王禁九慝昭九行濟九醜尊九徳止九過務
九勝傾九戒固九守順九典(其醜以好也順此戒也/九人所茂政也濟謂濟)
九慝一不類二不服三不則四□務有不功五外有
内通六㓜不觀國七閭不通徑八家不開刑九大禁
不令路徑(不宣令也/刑法也令)九行一仁二行三讓四言五固
六始七義八意九勇(道也/意於)九醜思勇醜忘思意醜變
思治醜亂思固醜轉思信醜姧思讓醜殘思行醜頑
思仁醜舋(禮義也/殘謂殘)九徳一忠二慈三禄四賞五民之
利六啇工受資七祗民之死八無奪農九是民之則
(是民之則也/敬死勸葬也)九過一視民傲二聽民暴三逺慎而近
䫉四法令□亂五仁善是誅六不察而好殺七不念
□害行八不思前後九偷其身不路而助無漁九勝
一□□□□二□□□□三同惡潜謀四同好和因
五師□征惡六迎旋便路七明賂施舎八㓜子移成
九迪名書新(而敎也蹈名之子書而新用/潜謀潜宻之謀也移成謂易子)九戒一
内有柔成二示有危傾三旅有罷寘四亂有立信五
敎用康經六合詳毀成七邑守維人八飢有兆積九
勞休無期(逸也合詳無徳而信也守邑無備恃其人/柔成善柔謟人也罷寘言□困倉暗也康)
(危道/衆皆)九守一仁守以均二智守以等三固守以興四
信守維假五城溝守立六廉守以名七戒守以信八
競守以備九國守以謀(當至於義也/言假言立信)九典一祗道以
明之二稱賢以賞之三典師以敎之四四戚以勞之
五位長以遵之六群長以老之七群醜以移之八什
長以行之九戒卒以將之(也遵行之以戒之事也將/典師謀各隨所能而教之)
(行陣也/之軍旅)嗚呼充虚爲害無由不通無虚不敗(謂之充/隂陽姦)
(之虚也/國無人謂)
　大聚解三十九
維武王勝殷撫國綏民乃觀於殷政告周公旦曰嗚
呼殷政總總若風草有所積有所虚和此如何(亂也/總總)
(言不革也/有積有虚)周公曰聞之文考來逺賔廉近者道别其
隂陽之利相土地之宜水土之便(總土宜以受民也/禮逺賔廉近者道)
營邑制命之曰大聚先誘之以四郊王親在之(自近/四郊)
(存也/始也在)賔大夫免列以選赦刑以寛復亡解辱(復之/亡者)
(解之/辱者)削赦□重皆有數此謂行風(化也/行風)乃令縣鄙啇
旅曰能來三室者與之一室之禄(之耕禄者/以一大夫)闢開修
道五里有郊十里有井二十里有舍(旅也/待行)逺旅來至
關人易資舎其委(其資也/貿易供)市有五均早暮如一送行
逆來振乏救窮(早暮一價/均平也言)老弱疾病孤子寡獨惟政
所先(恤也/當先)民有欲畜發令(畜牧/命之)以國爲邑以邑爲郷
以鄕爲閭禍灾相卹資䘮比服(比服祖喪服也/邑閭比相救卹)五戸
爲伍以首爲長十夫爲什以年爲長(家㝡服/首爲伍)合閭立
教以威爲長合旅同親以敬爲長(旅㑹敬親/教由威行)飲食相
約與彈相庸耦耕□耘男女有婚墳墓相連民乃有
親(通也/言相)六畜有群室屋旣　完民乃歸之(猪羊犬雞/六畜牛馬)卿
立巫醫具百藥以備疾灾畜五味以備百草(言五味/草味同)
(也/非一)立勤人以職孤立正長以順㓜立職喪以卹死
立大葬以正同(同/職立)立君子以脩禮樂立小人以教用
兵(兵之也/禮樂干戚)立卿射以習客春和獵耕耘以習遷行
(坐起隨行/群行出入)教芧與樹藝比長立職與田疇皆通(田茅/根衍)
(通連比也/比長之職)立祭祀與歲榖豋下厚薄此謂徳教(隨榖/豋下)
(也/豐儉)若其凶土陋民賤食貴貨是不知政(故曰凶/不順政)山
林藪澤以因其□工匠役工以攻其材啇賈趣市以
合其用(行也/言政)外啇資貴而來貴物益賤資賤物出貴
物以通其器(使相□也/通其有無)夫然則關夷市平財無鬱廢
啇不乏資百工不失其時無愚不教□無窮乏則此
謂和徳(之所致也/言政治和)若有不言乃政其凶陂溝道路藂
苴丘坟不可樹榖者樹以材木(種木/除藂)春發枯槁夏發
葉榮秋發實䔫冬發薪烝以匡窮困(之也/以此匡)揖其民
力相更爲師因其土宜以爲民資(資次用也/更相爲師匡)則生
無乏用使無傳尸此謂仁徳(溝壑/傳於)旦聞禹之禁春三
月山林不豋斧以成草木之長夏三月川澤不入網
罟以成魚鱉之長且以并農力執成男女之功(女桑/男耕)
(功也/成此)夫然則有生而不失其宜萬物不失其性人不
失其事天不失其時以成萬財萬財旣成放此爲人
此謂正徳(人用也/放散供)泉深而魚鼈歸之草木茂而鳥獸
歸之稱賢使能官有材而歸之關市平啇賈歸之分
地薄斂農民歸之水性歸下農民歸利(然之至/歴言自)王若
欲求天下民先設其利而民自至譬之若冬日之陽
夏日之隂不召而民自來此謂歸徳(之至也/政善徳)五徳旣
明民乃知常武王再拜曰嗚呼允哉天民側側余知
其極有宜(長有國也/側側喻多)乃召昆吾治而銘之金版藏府
而朔之(月旦朔省之也/昆吾古之利冶朔)
　世俘解第四十
維四月乙未日武王成辟四方通殷命有國(執殷俘/言成者)
(克紂還歸而作也/通之以爲國也此)惟一月丙辰旁生魄若翼日丁巳
王乃歩自于周征伐啇王紂(紀始伐紂師度孟津也/旁廣大月大時也此本)
越若來二月旣死魄越五日甲子朝至接于啇(也朔/越於)
(死魄/後爲)則咸劉啇王紂執天惡臣百人(臣崇侯之崇/劉尅也天惡)太
公望命禦方來丁丣望至告以馘俘(禦紂黨方來/太公受命追)戊
辰王遂禦循自祀文王時日王立政(尅紂告祖考壇/禦追循亦祀以)
(王政布天下/墠而祭是日立)吕他命伐越戲方壬申荒新至告以
馘俘(方紂三邑也/吕他將也戲)侯來命伐靡集干陳辛巳至告以
馘俘(陳紂二邑也/侯來亦將也靡)甲申百弇以虎賁誓命伐衛告
以馘俘(亦將/百弇)辛亥薦俘殷王鼎(之鼎/殷國)武王乃翼矢珪
矢憲告天宗上帝(牢引於天也/矢陳也稷木)王不格服格于廟秉
語治庶國籥人九終(急於語治也廟無别人也/不攺終天之服以告祖考)王烈
祖自太王太伯王季虞公文王邑考以列升維告殷
罪(子也皆升王於帝/虞公虞仲邑考文王)籥人造王秉黄鉞正國伯(㒼/於)
(王伯之仕也/人進則王進)壬子王服衮衣矢琰格廟籥人造王秉
黄鉞正邦君(之位也/正諸侯)癸酉薦殷俘王士百人(之士所/王士紂)
(者/囚俘)籥人造王矢琰秉黄鉞執戈王奏庸大享一終
王拜手稽首王定奏其大享三終(奏庸擊鐘/大享獻爵)甲寅謁
我殷于牧野王佩赤白旂籥人奏武王入進萬獻明
明三終(武以干羽爲萬舞也/謁告也明明詩篇名)乙卯籥人奏崇禹生開
三鍾終王定(非一故連曰有事也/崇禹生開皆篇名告)庚子陳本命伐磨
百韋命伐宣方新荒命伐蜀乙巳陳本命新荒蜀磨
至告禽霍侯俘艾佚侯小臣四十有六禽禦八百有
三百兩告以馘俘(子三十六月禦大臣也/此復説尅紂所命伐也庚)百韋至
告以禽宣力禽禦三十兩告以馘俘百韋命伐厲告
以馘俘(之言也/言兩隅)武王狩禽虎二十有二猫二糜五千
二百三十五犀十有二氂七百二十有一熊百五十
有一羆百一十有八豕三百五十有二貉十有八塵
十有六麝五十麋三十鹿三千五百有八(遂櫷其國/武王克紂)
(禽獸/所獲)武王遂征四方凡憝國九十有九國(也/憝惡)馘魔
億有十萬七千七百七十有九俘人三億萬有二百
三十(也俘馘之多此六言史也/武王以不殺爲仁無縁馘億)凡服國六百五十
有二(也□□/此屬紂)時四月旣旁生魄越六日庚戍武王朝
至燎于周維予冲子綏文(後天者言功業巳成故也/此於甲乙十六日也先廟)
武王䧏自車乃俾史佚繇書于天號(薦俘于天也/使史佚用書重)
武王乃廢于紂矢惡臣人百人伐右厥甲小子鼎大
師(子乃鼎之衆也/廢其惡人伐其小)伐厥四十夫家君鼎師司徒司
馬𥘉厥于郊號(郊號令所伐也/言𥘉克紂于啇)武王乃夾于南門用
俘皆施佩衣衣先馘入(道以示衆也取乃表之施之/言陳列俘馘于宗廟南門夾)
(也/以耻)武王在祀太師負啇王紂懸首白旂妻二首赤
斾乃以先馘入燎于周廟(及妻首所馘入廟燎也/王在祀主使樂師以紂首)
若翼日辛亥祀于位用籥于天位(郊天祭俘所用籥/此説詳庚戌明日)
(也/衣事)越五日乙卯武王乃以庶祀馘于國周廟翼子
冲子斷牛六斷羊二(祭日其有斷然者/於辛亥五以諸侯)庶國乃竟告
于周廟曰古朕聞文考修啇人典以斬紂身告于天
于稷(自周廟天稷也/言諸侯竟殺牲)用小牲羊犬豕於百神水土于
誓社(山川誓告也/百神天宗水土)曰惟予冲子綏文考至于冲子
用牛于天于稷五百有四(山川也/乃宗廟)用小牲羊豖于百
神水土社二千七百有一(以皆塩之/所用甚多)啇王紂于啇郊
(伐紂時/更説始)時甲子夕啇王紂取天智玉琰㻱身厚以自
焚(也㻱環以自厚也/天智玉之上天美者)凡厥有庶告焚玉四千(告武/衆人)
(四千也/王焚玉)五日武王乃禆於千人求之四千庶則銷天
智玉五在火中不銷(玉亦不銷/紂身不盡)凡天智玉武王則寶
與同(寳不銷也/言王者所)凡武王俘啇舊玉億有百萬
　　箕子
　　耆徳(並亡)
周書卷苐四
周書卷第五
　　　　　　晉孔晁註朙四明後學章檗校刻
　　啇誓解第四十三　度邑解第四十四
　　武儆解第四十五　五權解第四十六
　　成開解第四十七　作雒解第四十八
　　皇門解第四十九　大戒解第五十
　啇誓解第四十三
王若曰告爾伊舊何父□□□□幾耿肅執乃殷之
舊官人序文□□□□及太史比小史昔及百官里
居獻民□□□來尹師之敬諸戒疾聽朕言用胥生
蠲尹王曰嗟爾衆予言非敢顧天命予來致上帝之
威命明罰今惟新誥命爾敬諸朕話言自一言至于
十話言其惟明命爾王曰在昔后稷惟上帝之言克
播百榖豋禹之績凡在天下之庶民罔不維后稷之
元榖用蒸享在啇先哲王明祀上帝□□□□亦維
我后稷之元榖用告和用胥飲食肆啇先哲王維厥
故斯用顯我西土今在啇紂昏憂天下弗顯上帝昏
虐百姓奉天之命上帝弗顯乃命朕文考曰殪啇之
多罪紂肆予小子發不敢忘天命朕考胥翕稷政肆
上帝曰必伐之予惟甲子尅致天之大罰□帝之來
革紂之□予亦無敢違天命敬諸昔在我西土我其
齊言胥告啇之百無罪其維一夫予旣殛紂承天命
予亦來休命爾百姓里居君子其周即命□□□□
□□□□□□□□□□□□□□□□□□□□
□□□□□爾冡邦君無敢其有不告見于我有周
其比冡邦君我無攸愛上帝曰必伐之今予惟明告
爾予其徃追□紂逹􁨜集之于上帝天王其有命爾
百姓獻民其有綴艿夫自敬其有斯天命不令爾百
姓無告西土疾勤其斯有何重天維用重勤興起我
罪勤我無克乃一心爾多子其人自敬助天永休于
我西土爾百姓其亦有安處在彼宜在天命□及惻
興亂予保奭其介有斯勿用天命若朕言在周曰啇
百姓無罪朕命在周其乃先作我肆罪疾予惟以先
王之道御復正爾百姓越則非朕負亂惟爾在我王
曰百姓我聞古啇先哲王成湯克辟上帝保生啇民
克用三徳疑啇民弗懐用辟厥辟今紂棄成湯之典
肆上帝命我小國曰革啇國肆予明命汝百姓其斯
弗用朕命其斯爾冡邦君啇庶百姓予則□劉滅之
王曰靃予天命維旣咸汝克承天休于我有周斯小
國于有命不易昔我盟津帝休辨啇其有何國命予
小子肆我殷戎亦辨百度□□美左右予予肆劉殷
之命今予維篤祐爾予史太史違我史視爾靖疑胥
敬請其斯一話敢逸僣予則上帝之明命予爾拜拜
□百姓越爾庶義庶刑子維及西土我乃其來即刑
乃敬之哉庶聽朕言罔胥告
　度邑解第四十四
維王尅殷國君諸侯乃厥獻民徴主九牧之師見王
于殷郊王乃升汾之阜以望啇邑永嘆曰嗚呼不淑
兊天對遂命一日維顯畏弗忘王至于周自□至于
丘中具明不寢王小子御告叔旦叔旦亟奔即王曰
乆憂勞問周不寢曰安予告汝王曰嗚呼旦惟天不
享于殷發之未生至于今六十年夷羊在牧飛鴻過
野天自幽不享于殷乃今有成維天建殷厥徴天民
名三百六十夫弗顧亦不賔成用戾于今嗚呼于憂
茲難近飽于卹辰是不室我來所定天保何寢能欲
王曰旦予克致天之明命定天保依天室志我共惡
俾從殷王紂四方赤宜未定我于西土我維顯服及
徳之方明叔旦泣涕于常悲不能對王□□傅于後
王曰旦汝維朕逹弟子有使汝汝播食不遑暇食矧
其有乃室今惟天使予惟二神授朕靈期于未致予
休□近懐予朕室汝惟㓜子大有知昔皇祖底于今
朂厥遺得顯義告期付于朕身肆若農服田飢以望
穫予有不顯朕卑皇祖不得高位于上帝汝㓜子庚
厥心庶乃來班朕大環茲于有虞意乃懐厥妻子徳
不可追于上民亦不可荅于朕下不賔在高祖維天
不嘉于䧏來省汝其可瘳于茲乃今我兄弟相後我
筮龜其何所即今用建庶建叔旦恐泣涕共手王曰
嗚呼旦我圖夷茲殷其惟依天其有憲今求茲無逺
慮天有求繹相我不難自洛汭延于伊汭居陽無固
其有夏之居我南望過于三塗我北望過于有嶽丕
願瞻過于河宛瞻于伊洛無逺天室其曰茲曰度邑
　武儆解第四十五
惟十有二祀四月王告夢丙辰出金枝郊寶開和細
書命詔周公旦立後嗣属小子誦文及寶典王曰嗚
呼敬之哉汝勤之無蓋□周未知所周不周啇□無
也朕不敢望敬守勿失以詔賔小子曰尤哉汝夙夜
勤心之無窮也
　五權解第四十六
維王不豫于五日召周公旦曰嗚呼敬之哉昔天𥘉
䧏命于周維在文考克致天之命汝維敬哉先後小
子勤在維政之失政有三機五權汝敬格之哉克中
無苖以保小子于位三機一疑家二疑徳三質士疑
家無授衆疑徳無舉士質士無逺齊吁敬之哉天命
無常敬在三機五權一曰地地以權民二曰物物以
權官三曰鄙鄙以權庶四曰刑刑以權常五曰食食
以權爵不遵奉括食不宣不宣授臣極賞則淈淈得
不食極刑則仇仇至乃别鄙庶則奴奴乃不滅國大
則驕驕乃不給官無庶則荷荷至乃辛物庶則爵
不和地庶則荒荒則聶人庶則匱匱乃匿嗚呼敬之
哉汝慎和稱五權維中是以以長小子于位實維永
寧
　成開解第四十七
成王九年大開告用(成王用之也/周公大開告道)周公曰嗚呼余
夙夜之勤今啇孽競時逋播以輔余何循何循何慎
王其敬文命無易天不虞(逋播逃越之人以自輔當/言啇餘紂子祿父競求是)
(不虞者也/敬天命備)在昔文考躬修五典勉茲九功敬人畏天
教以六則四守五示三極祗應八方立忠恊義乃作
(協和/祇敬)三極一天有九列别時隂陽二地有九州别處
五行三人有四佐佐官維明五示顯允明所望(謂天/四佐)
(當明謂五示示於民也/子前疑後丞右輔左弼也)五示一明位示士二明恵
示衆三明主示寧四安宅示孥五利用示産(明安宅/王明三)
(用則産業衆/妻子寧固利)産足窮家懐思終主爲之宗徳以撫衆
衆和乃同(同爲和同也/言五示之義)四守一政盡人材材盡致死
二土守其城溝三障水以禦㓂四大有沙炭之政(人/任)
(沙熾炭可以政適人也/盡其材則死力効致大)六則一和衆二發鬱三明怨
四轉怒五懼疑六因欲(之懼則疑之欲則因之此文/鬱謂谷帛滯積省也怨則轉)
(尅紂也/王所以)九功一賔好在笥二淫巧破制三好危破事
四任利敗功五神巫動衆六盡哀民匱七荒樂無别
八無制破教九任謀生詐(也盡謂送終過制無别亂/在笥謂實幣於司無節限)
(不犯此則成功也/同也任謀謂權變也)和集集以禁實有離莫逐通其
五典一言父典祭祭祀昭天百姓若敬二顯父豋徳
徳䧏爲則則信民寧(乃化則法信民心也/言祭祀見享受福臣)三正父豋
過過慎於武設備無盈(於前無自滿/使正舉事過)四機父豋失脩
□□官官無不敬五□□□□制哀節用政治民懐
(官無不敬矣懐猶歸之也/使剌譏之士舉政之失其官)五典有常政乃重開之
守内則順意外則順敬内外不爽是曰明王(無爽也/重開言)
王拜曰允哉維予聞曰何鄕非懐懐人惟思思若不
及禍格無日(至/格)式皇敬哉余小生思繼厥常以昭文
祖定武考之列(皇天/式用)嗚呼余夙夜不寧
　作雒解第四十八
武王克殷乃立王子禄父俾守啇祀(祭成湯/封以鄼)建管叔
于東建蔡叔霍叔于殷俾監殷臣(叔相禄父也/東謂衛□鄘霍)武
王旣歸成歲十二月崩鎬肂予岐周(歲也肂攅塗/乃謂乃後之)周
公立相天子三叔及殷東徐奄及熊盈以略(宰攝政/立謂爲)
(奄謂殷之諸侯/也殷禄父徐戎)周公召公内弭父兄外撫諸侯九年
夏六月葬武王於畢(畢也/弭安)二年又作師旅臨衛政殷
殷大震潰(上曰潰/下叛其)䧏辟三叔王子禄父北奔管叔經
而卒乃囚蔡叔于郭淩(囚拘也/郭凌地名)凡所征熊盈族十
有七國俘維九邑(九邑罪重故囚之/俘囚爲奴十七國之)俘殷獻民遷
于九里(成周之地近王化也/獻民士大夫也九里)俾康叔宇于殷俾中旄
父宇于東(中旄代管叔/康叔代霍叔)周公敬念于後日予畏同室
克追俾中天下(春歸也周公追長尊王也/成王二年秋迎周公三年)及將致政
乃作大邑成周于土中(下土爲中/王城也於天)城方千七百二
十丈郛方七百里南繫于洛水地因于㓨山以爲天
下之大湊(連接也湊會也/郛郭也繫因皆)制郊甸方六百里國西土
爲方千里(通爲圻内/西土岐周)分以百縣縣有四郡郡有□鄙
大縣城方王城三之一小縣立城方王城九之一(三/三)
(其一/九分居)郡鄙不過百室以便野事(之事/耕桑)農居鄙得以
庶士士居國家得以諸公大夫(治國家以大夫/居治也治鄙以農)凡
工賈胥市臣撲州里俾無交爲(異州里而居不相雜/工賈百胥人臣撲各)
(侍也/交也胥)乃設丘兆于南郊以上帝配□后稷(城内郊/設築壇)
(也/南郭)日月星辰先王皆與食(謂郊時/先王后稷)諸受命於周
乃建大社于周中(也/受封)其壝東責土南赤土西白土
北驪土中央疊以黄土将建諸侯鑿取其方一靣之
土苞以黄土苴以白茅以爲土封故曰受則土於周
室(覆茅苴褁土封之爲社也/其方謂建東方諸侯以青土)乃位五宫大廟宗宫
考宫路寝明堂(廟也路寢王所居也明堂在國南者/五宫宫府寺也大廟后稷二宫祖考)
(也)咸有四阿反玷重亢重郎常累復格藻梲設移旅
楹惷常畫(累棟也重即累屋也常累系也復格累之/咸皆也廟四下日阿反玷外尚室也重亢)
(惷謂藻井之節也言皆畫列柱爲之也/孺也井藻梲畫梁柱也承屋曰移旅别也)内階玄階
堤唐山廧(謂爲高之也廧謂畫山雲/以黑石爲階唐中庭道堤)應門庫臺玄閫
(可知也又以黒石爲門階也/門者皆有臺於庫門見之後)
　皇門解第四十九
維正月庚午周公格左閎門會群門(門曰皇門閎音/格至也路寢左)
(也/皇)曰嗚呼下邑小國克有耉老據屏位建沈入非不
用明刑(沈伏賢人不用明法/耉老之賢人也又建立)維其開告于予嘉徳
之說(是開告我於善徳之說/言下邑所行而我法之)命我辟王小至于大我
聞在昔有國誓王之不綏于卹(君也卹憂言思治也/小至于大者小大邦)
乃維其有大門宗子勢臣内不茂揚肅徳訖亦有孚
以助厥辟勤王國王家(茂勉肅敬訖既也孚信也/大門宗子適長勢臣顯仕)乃
方求論擇元聖武夫羞于王所(羞進/言旁自)其善臣以至
十有分私子苟克有常罔不允通咸獻言在于王所
(皆信通於義以益王也/私子庶蘖也常謂常徳言)人斯是助王㳟明祀敷明
刑(順是助法王也/言善人君子皆)王用有監明憲朕命用克和有成
用能承天嘏命(承天命王天下也/監視明此事法故能)百姓兆民用罔
不茂在王庭(言于王所也/勉在王庭獻)先用有勸永有□于上下
(謂地也/上謂天下)人斯旣助厥勤勞王家(明衆于也/助君也謂大)先人
神祗報職用休俾嗣在厥家(之王用善詔家/先人及天地報)王國用
寧小人用格□能稼穯咸祀天神戎兵克慎軍用克
多(之故/神祐)王用奄有四鄰逺土丕承萬子孫用末被先
王之靈光(大末終/奄同丕)至于厥後嗣弗見先王之明刑維
時及胥學于非夷(相學與非常也/時有胥相爲是)以家相厥室弗卹
王國王家維徳是用(不憂王家之用徳/言勢人以大夫私家)以昏求臣
作威不祥不屑恵聽無辜之亂(罪以惡民也/祥善也不察無)辭是
羞于王(之辭于王/言順不進)王阜良乃惟不順之言于是人斯
乃非維直以應維作誣以對俾無依無助(也王求善/阜大良善)
(故王無依助也/而是人作誣以對)譬若畋犬驕用逐禽其猶不克有
獲(得猶驕犬逐禽不能獲/驕謂不習也言/人之無)是人斯乃䜛賊媢嫉以
不利于厥家國(妬以不利其君/言賊仁賢忌媢嫉)譬若匹夫之有婚
妻曰予獨服在寢以自露厥家(言謂美好喻昏臣也/寝室也言自露於家)
媚夫有邇無逺乃食蓋善夫俾莫通在士王所(野/食爲)
(利爲掩盖善夫使莫通/媚夫見近利而無逺慮)乃維有奉狂夫是陽是繩是
以爲上是授司事于正長(□爲官長正長其事也/言陽舉征夫以爲上人)命
用迷亂獄用無成小民率穯(皆痛愁困也/命者敎也率)保用無用
夀亡以嗣天用弗保(其性天所不安用非其人故也/安民之用無所宣施是故民失)
媚夫先受殄罰國亦不寧嗚呼敬哉監于茲朕維其
及(及其人也/殄絕其世也)朕藎臣夫明爾徳以助予一人憂(進/藎)
(明之徳助我憂天下者/也言我進用之臣夫明)無維乃身之暴皆卹爾假予
德憲資告予元(之告我我大徳之所行也/假借資用也借我法用徳)譬若衆畋
常扶予險乃而予于濟(扶持也濟遂也/如衆令畋獵相)汝無作
　大戒解苐五十
維正月旣生魄王訪于周公曰嗚呼朕聞維時兆厥
工非不顯朕實不明(維是始正其官/兆始工官言政治)維士非不務
而不得助大則驕小則懾懾謀不極(得助如此之難/言務求士而不)
(也/極中)予重位與輕服非共得福厚用遺(重位輕服所/重所重在於)
(之是求益之言也/立非夫徳而厚福用)庸止生郄庸行信貳衆輯群政
不輯多匿嗚呼予夙勤之無或告余非不念念不知
(之無有告我者徒知而不得明知也/止容也常信貳則難得中也我雖勤)周公曰於敢稱
乃武考之言曰微言入心夙喻動衆大乃不驕行恵
於小小乃不懾(有此言/言武王之)連官集乗同憂若一謀有
不行予惟重告爾(同憂濟謀有不行必行也/連官則同憂戚集衆事則)庸厲□
以餌士權先申之明約必遺之□□□□其位不尊
其謀不陽我不畏敬材在四方(位陽其謀也在四方/卑當畏敬聖者尊其)
(□/言)無擅于人塞匿勿行患戚咸服孝悌乃明(巳塞逆/擅人專)
(順戚近也/陰忌□恵)明立威耻亂使衆之道撫之以恵内姓無
感外姓無讁(同姓同宗外異姓讁過/鄙即其亂則思治矣内長)人知其罪上
之明審教㓜乃勤貧賤制□設九備乃無亂謀(則不/上明)
(曰知罪/隱情故)九備一忠正不荒美好乃不作惡(察則民化/順人心明)
(善/而)四□說聲色憂樂盈匿五碩信傷辯曰費□□六
出觀好怪内乃淫巧(怪異/碩大)七□□謀躁内乃荒異八
□□好威民衆日　九富寵極足是大極内心其離
(也/□室)九備旣明我貴保之應恊以動逺邇同功(以動/應恊)
(以和/動必)謀和適同覆以觀之上明仁義援貢有備(君也/上謂)
聚財多□以援成功克禁淫謀衆匿乃雍(不行也/言閉塞)順
得以動人以立行輯佐之道上必盡其志然後得其
謀(當先順人也/言和輯求助)無□其信雖危不動□□以昭其乃
得人(此得其用也/轉移貞信如)上危而轉下乃不親(親之不足信/上危而下不)
(也/故)王拜曰允哉允哉敬行天道
汲冡周書卷五
汲冡周書卷六
　　　　　　晉孔眺註朙四明後學章檗校刻
　　周月解第五十一　時訓解第五十二
　　月令解第五十三　謚法解第五十四
　　明堂解第五十五　甞麥解第五十六
　　本典解第五十七
　周月解第五十一
惟一月旣南至昏昴畢見日短極基踐長微陽動于
黄泉隂慘于萬物是月斗柄建子始昏北指陽氣虧
草木萌蕩日月俱起于牽牛之𥘉右囬而行月周天
起一次而與日合宿日行月一次周天歴舎于十有
二辰終則復始是謂日月權輿周正歲道數起于時
一而成于十次一爲首其義則然凡四時成歳有春
夏秋冬各有孟仲季以名十有二月中氣以著時應
春三月中氣雨水春分榖雨夏三月中氣小滿夏至
大暑秋三月中氣處暑秋分霜䧏冬三月中氣小雪
冬至大寒閠無中氣斗指兩辰之間萬物春生夏長
秋收冬藏天地之正四時之極不易之道夏數得天
百王所同其在啇湯用師于夏除民之災順天革命
攺正朔變服殊號一文一質示不相沿以建丑之月
爲正易民之視若天時大變亦一代之事亦越我周
王致伐于啇攺正異械以垂三綂至於敬授民時廵
狩祭享猶自夏焉是謂周月以紀于政
　時訓解第五十二
立春之日東風解凍又五日蟄蟲始振又五日魚上
冰風不解凍號令不行蟄蟲不振隂姧陽魚不上冰
甲胄私藏雨水之日獺祭魚又五日鴻鴈來又五日
草木萌動獺不祭魚國多盗賊鴻鴈不來逺人不服
草木不萌動果𬞞不熟驚蟄之日桃始蕐又五日倉
庚鳴又五日鷹化爲鳩桃始不蕐是謂陽否倉庚不
鳴臣不□主鷹不化鳩宼戎數起春分之日玄鳥至
又五日雷乃發聲又五日始電玄鳥不至婦人不□
雷不發聲諸侯□民不始電君無威震清明之日桐
始蕐又五日田䑕化爲鴽又五日虹始見桐不蕐歲
有大寒田䑕不化鴽國多貪殘虹不見婦人苞亂榖
雨之日萍始生又五日鳴鳩拂其羽又五日戴勝䧏
于桑萍不生隂氣憤盈鳴鳩不拂其羽國不治兵戴
勝不䧏于桑政教不中立夏之日蝼蟈鳴又五日蚯
蚓出又五日王瓜生蝼蟈不鳴水潦淫漫蚯蚓不出
嬖奪后王瓜不生困於百姓小滿之日苦菜秀又五
日靡草死又五日小暑至苦菜不秀賢人濳伏靡草
不死國縱盗賊小暑不至是謂隂慝芒種之日螳螂
生又五日鵙始鳴又五日反舌無聲螳螂不生是謂
隂息鵙不始鳴令姧壅偪反舌有聲佞人在側夏至
之日鹿角解又五日蜩始鳴又五日半夏生鹿角不
解兵革不息蜩不鳴貴臣放逸半夏不生民多厲疾
小暑之日溫風至又五日蟋蟀居壁又五日鷹乃學
習溫風不至國無寛教蟋蟀不居壁急恒之暴鷹不
學習不備戎盗大暑之日腐草化爲螢又五日土潤
溽暑又五日大雨時行腐草不化爲螢榖實鮮落土
潤不溽暑物不應罰大雨不時行國無恩澤立秋之
日凉風至又五日白露䧏又五日寒蟬鳴凉風不至
無嚴政白露不䧏民多邪病寒蟬不鳴人皆力爭䖏
暑之日鷹乃祭鳥又五日天地始肅又五日禾乃豋
鷹不祭鳥師旅無功天地不肅君臣乃□農不豋榖
暖氣爲灾白露之日鴻鴈來又五日玄鳥歸又五日
群鳥養羞鴻鴈不來逺人背畔玄鳥不歸室家離散
群鳥不養羞下臣驕慢秋分之日雷始收聲又五日
蟄蟲培戸又五日水始涸雷不始收聲諸侯淫佚蟄
蟲不培戸□靡有頼水不始涸甲蟲爲害寒露之日
鴻鴈來賔又五日爵入大水化爲蛤又五日菊有黄
蕐鴻鴈不來小民不服爵不入大水失時之極菊無
黄蕐土不稼穡霜䧏之日豹乃祭獸又五日草木黄
落又五日蟄蟲咸俯豺不祭獸爪牙不良草木不黄
落是謂愆陽蟄蟲不咸附民多流亡立冬之日水始
冰又五日地始凍又五日雉入大水化爲　水不冰
是謂隂負地不凍咎徴之咎雉不入大水國多淫婦
小雪之日虹藏不見又五日天氣上騰地氣下䧏又
五日閉塞而成冬虹不藏婦不專一天氣不上騰地
氣不下䧏君臣相嫉不閉塞而成冬母后淫佚大雪
之日鴞鳥不鳴又五日虎始交又五日荔挺生鴞鳥
鳴□□□虎不始交□□□□荔挺不生卿士專權
冬至之日蚯蚓結又五日麋角解又五日水泉動蚯
蚓不結君政不行麋角不解兵甲不藏水泉不動隂
不承陽小寒之日鴈北向又五日鵲始巢又五日雉
始雊鴈不北向民不懐主鵲不始巢國不寧雉不始
雊國大水大寒之日鷄始乳又五日鷙鳥厲又五日
水澤腹堅雞不始乳淫女亂男鷙鳥不厲國不除兵
水澤不腹堅言乃不從
　謚法解第五十四
維周公旦太公望開嗣王業攻于牧野之中終葬乃
制諡叙法謚者行之迹也號者功之表也車服位之
章也(善號以爲福也/古者有大功則)是以大行受大名細行受小名
行出於巳名生於人(號謚/名謂)一人無名曰神(一善/不名)稱善
□簡曰聖(得實所别得簡/所稱得人所善)敬賔厚禮曰聖(禮也/聖於)徳象
天地曰帝(天地/同於)靜民則法曰皇(安/靜)仁義所在曰王(從/民)
(也/之)立制及衆曰公(私也/志無)執應八方曰侯(方應之也/所執行八)壹
徳不解曰蕳(委曲/壹不)平易不疵曰蕳(病也/疵多)經緯天地曰
文(道也/成其)道徳博厚曰文(知之/無不)學勤好問曰文(下問/不耻)慈
恵愛民曰文(文也/恵以成)愍民恵禮曰文(安人/以禮)錫民爵位
曰文(舉也/與可)剛彊直理曰武(正無曲理忠恕也/剛無欲彊不撓直)威彊
徳曰武(者/也/思有徳)克定禍亂曰武(故解也/以兵征)刑民克服曰
武(能使服/法正民)大志多窮曰武(多所窮也/大志行兵)敬事供上曰恭
(也/恭奉)尊賢貴義曰㳟(寵貴義士/尊貴賢人)尊賢敬譲曰㳟(徳譲/敬有)
(功/有)旣過能攺曰㳟(智也/言有)執事堅固曰㳟(不移/守正)安民長
悌曰㳟(接弟/順長)執禮敬賔曰㳟(賔也/迎侍)芘親之門曰恭(徳/無)
(之也/以益)尊長讓善曰㳟(推於他人/不尊巳善)淵源流通曰㳟(所忌/性無)
(也)照臨四方曰明(照之/以明)譖訴不行曰明(故不行/逆知之)威儀
悉備曰欽(儀則可象/威則可畏)大慮靜民曰定(恵也/思樹)安民大慮
曰定(安民/以慮)安民法古曰定(意也/不失舊)純行不傷曰定(一/行)
(傷/不)謀慮不威曰徳(相拒也/不以威)辟地有徳曰襄(以義/取之)甲胄
有勞曰襄(征伐/言成)有伐而還曰釐(而退/知難)質淵受諫曰釐
(能受/深故)慈恵愛親曰釐(親族也/言周愛)博聞多能曰獻(不至大/雖多能)
(道)聰明
哲曰獻(之聰也/有通知)温柔聖善曰懿(淑也/性純)五宗安之曰孝(宗也/五世之)恊時肇享曰孝(也常如始/恊合肇始)秉徳不
回曰孝(而不逆/順於徳)大慮行節曰孝(其節/言成)執心克荘曰齊
(齊也/能自)輔輕供就曰齊(而供成也/輕有所輔)温年好樂曰康(年勤/好豐)
(事/民)安樂撫民曰康(之虞/無四方)令民安樂曰樂(教之/富而)安民
立政曰成(安之/政以)布徳執義曰穆(也/穆純)中情見貌曰穆
(路也/在□)敏以敬順曰傾(敬順也/無所不)昭徳有勞曰昭(謙也/能勞)聖
文周逹曰昭(治也/聖文通)保民耆艾曰胡(七十曰艾/六十曰耆)彌年
夀考曰胡(年也/大其)彊毅果敢曰剛(致果曰毅/强於仁義)追補前過
曰剛(補過也/勤善以)柔德考衆曰靜(安也/成衆使)供巳鮮言曰靜
(鮮言而正/供巳之身)寛樂令終曰靜(以善自終/性寛樂義)治而清省曰平
(之病也/無失闕)執事有制曰平(意也/在位平)布綱治紀曰平(政事/施之)
由義而濟曰景(成也/用義而)布義行綱曰景(義也/以綱行)清白
守節曰貞(志固也/行清白)大慮克就曰貞(正則不可/能大慮非)不隱無
克曰貞(私也/坦然無)彊以剛果曰威(剛也/疆甚於)猛以疆果曰
威(於剛也/亦强甚)彊毅信正曰威(無邪也/信正言)辟土服逺曰桓(人/兼)
(也/故啟)道徳純一曰思(徳一也/道大而)不青兆民曰思(而不殺/大親民)
外内思索曰思(善也/言求)追悔前過曰思(攺也/思而能)柔質受
課曰恵(愛恵/以恵)能思辯衆曰元(有次也/别之使各)行義說民曰
元(其義/民說)始建國都曰元(可一始也/非善之長)主義行徳曰元(義/以)
(徳政也/爲主作)兵甲亟作曰荘(爲嚴/以數征)叡通克服曰荘(使能/通逹)
(也/服)死於原野曰荘(以死難/非嚴何)屢征□伐曰荘(□之/以嚴)武而
不遂曰荘(不成/武功)克殺東正曰夷(任賢也/秉正不)安心好靜曰
夷(正也/不爽丸)幸義揚善曰懐(以善/揚人)慈義短折曰懐(六十/短未)
(三十/折未)夙夜警戒曰敬(思戒/敬身)夙夜㳟事曰敬(事也/敬以蒞)象
方益平曰敬(之常而加/法以敬也)合善法典曰敬(以善也/非敬何)述善
不克曰丁(成義/不能)述義不悌曰丁(遜順也/不悌不)有功安民曰
烈(立功/以武)秉徳遵業曰烈(不堕攺/遵世業)剛克爲伐曰翼(也/成功)
思慮深逺曰翼(任能也/好逺思)剛徳克就曰肅(使爲就/成其不欲)執
心决斷曰肅(果也/言嚴)愛民好治曰戴(治也/好民)典禮不塞曰
戴□死而志成曰靈(恡命也/立志不)亂而不損曰靈(以治/不□)極
知鬼事曰靈(聰徹也/知其能)不勤成名曰靈(見賢思齊/本任性不)死見
鬼能曰靈(爲厲/有鬼)好祭鬼神曰靈(能逺也/敬鬼神不)短折不成
曰殤(大殤也/有知而)未家短折曰殤(室家也/未家未)不顯尸國曰隱
(國也/以門)隱拂不成曰隱(攺其性也/言其隱拂)年中早夭曰悼(肆志/年不)
肆行勞祀曰悼(祀言不脩徳也/縱於心勞於淫)恐懼從䖏曰悼(言□/從䖏)
(也/地)不思忘愛曰剌(巳暑也/忌其愛)愎佷遂禍曰剌(反是曰佷/去諫曰愎)
外内從亂曰荒(家不/官不治)好樂怠政曰荒(故怠政事/淫於聲色)在
國逢難曰愍(之事也/逢兵㓂)使民折傷曰愍(賊害/苛政)在國連憂
曰愍(大喪/仍多)禍亂方作曰愍(動長亂/國無政)蚤孤短折曰哀(者/早)
(人事/未知)㳟仁短折曰哀(功未施也/體恭質仁)蚤孤有位曰幽(即位/有䘮)
(也/而卒)壅遏不通曰幽(□也/弱損不)動祭亂常曰幽(之班/易神)克
威捷行曰魏(敏行/有威而)克威恵禮曰魏(敏行也/有威而)去禮逺
衆曰煬(外則荒政/内好多淫)醜心動懼曰甄(也/甄積)容儀㳟美曰
勝(行㳟可美/有儀可象)威徳剛武曰圉(御亂患也/圉御也能)聖善周聞曰
宣(善事也/聞謂所聞)治民克盡曰□(恩恵也/克盡無)行見中外曰慤
(如一也/言表裏)勝敵壮志曰勇(勝/不□)照功寧民曰商(也/明有功)
狀古述今曰譽(人稱/言立)心能制義曰庶(事宜/制得)好和不爭
曰安(少斷/失在)外内貞復曰白(始一也/正而□終)不生其國曰聲
(不攺/知而)致戮無辜曰厲(善人/賊良)官人應實曰知(人也/能官)凶年
無榖曰糠(稼穡/不務)名實不爽曰質(應也/不爽)不悔前過曰戾
(不攺/知而)温良好樂曰良(好可樂也/言人行可)怙威肆行曰醜(得威/肆意)
勤政無私曰類(義所在/無私惟)好變動民曰躁(徙也/數移)慈和徧
服曰順(服其慈和/言使人皆)滿志多窮曰感(不足也/自足者必)危身奉
上曰忠(勞也/險不辭)思慮深逺曰翼(近於專/自任多)息政外交曰
推(恃外也/不自明而)䟽逺繼□曰紹(偶得之也/非其次苐)彰義掩過曰
堅(前過/明義以)肇敏行成曰直(言不深也/始疾行成)内外賔服曰止
(□也/言以正)華言無實曰夸(□□/□□□)教誨不倦曰長(教之/以道)
(也)愛民在刑曰克(齊之以刑/道之以政)嗇於賜與曰愛(恡也/言貪)逆
天虐民曰煬(而逆天/所尊天)好廉自克曰節(情欲也/自節以)擇善而
從曰比(而從之/比方善)好更攺舊曰易(故常/變攺)名與實爽曰謬
(而實傷/言名美)思厚不爽曰愿(而得也/不差所思)貞心大度曰匡(正/心)
(察也/而明)隱哀之也施爲文也除爲武也(惡/除)辟地爲襄視
逺爲恒剛克爲發柔克爲懿履亡爲莊有過爲僖施
而不成曰宣恵無内徳曰獻(不成也/無内徳恵)治而生青爲
平亂而不損爲靈由義而濟爲景失無𥙷則以其明
餘皆象也(象謂象其事行也/以其明所及爲謚)和㑹也勤勞也遵循也
爽傷也肇始也乂治也康安也怙恃也享祀也胡大
也服敗也康順也就㑹也　過也錫與也典常也肆
施也糠虚也　聖也恵愛也綏安也堅長也耆彊也
考成也周至也懐思也式法也敏疾也捷克也載事
也彌乆也
　明堂解第五十五
大維啇紂暴虐晡鬼侯以享諸侯天下患之四海兆
民欣戴文武是以周公相武王以伐紂夷定天下旣
克紂六年而武王崩成王嗣㓜弱未能踐天子之位
周公攝政君天下弭亂六年而天下大治乃㑹方國
諸侯於宗周大朝諸侯明堂之位天子之位負斧扆
南面立率公卿士侍于左右三公之位中階之前北
面東上諸侯之位阼階之東西面北上諸伯之位西
階之西東面北上諸子之位門内之東北面東上諸
男之位門内之西北面東上九夷之國東門之外西
面北上八蠻之國南門之外北面東上六戎之國西
門之外東面南上五狄之國北門之外南面東上四
塞九□之國世告至者應門之外北面東上宗周明
堂之位也明堂明諸侯之尊卑也故周公建焉而明
諸侯於明堂之位制禮作樂頒度量而天下大服萬
國各致其方賄七年致政於成王
　甞麥解第五十六
維四年孟夏王𥘉祈禱于宗廟乃甞麥于太祖是月
王命大正正刑書爽明僕告旣駕少祝導王亞祝迎
王䧏階即假于大宗小宗少秘于社各牡羊一牡豕
三史導王于北階王渉階在東序乃命太史尚太正
即居于戸西南向九州□伯咸進在中西向宰乃承
王中升自客階作筴執筴從中宰􁓝尊中于大正之
前太祝以王命作筴筴告太宗王命□□祕作筴許
諾乃北向繇書于内楹之門王若曰宗掩大正昔天
之𥘉□作二后乃設建典命赤帝分正二卿命蚩尤
于宇少昊以臨四方司□□上天末成之慶蚩尤乃
逐帝争于涿鹿之河九隅無遺赤帝大懾乃說于黄
帝執蚩尤殺之于中冀以甲兵釋怒用大正順天思
序紀于大帝用名之曰絕轡之野乃命少昊請司馬
鳥師以正五帝之官故名曰質天用大成至于今不
亂其在殷之五子忘伯禹之命假國無正用胥興作
亂遂凶厥國皇天哀禹賜以彭夀思正夏略今予小
子聞有古遺訓而不述朕文考之言不易予用皇威
不忘秪天之明典令□我大治用我九宗正州伯教
告于我相在大國有殷之□辟自其作□于古是威
厥邑無類于冀州嘉我小國小國其命余克長國王
嗚呼敬之哉如木旣顚厥巢其猶有枝葉作休爾弗
敬恤爾執以屏助予一人集天之顯亦爾子孫其能
常憂恤乃事勿畏多寵無愛乃嚚亦無或刑于鰥寡
罪罪恵乃其常無别于民衆臣咸興受太正書乃䧏
太史筴形書九篇以升授太正乃左還自兩柱之間
□箴大正曰欽之哉諸正敬功爾頌審三節無思民
因順爾臨獄無頗正刑有掇夫循乃徳式監不逺以
有此人保寧爾國克戒爾服世世是其不殆維公咸
若太史乃降太正坐舉書乃中䧏再拜稽首王命太
史正升拜于上王則退是月士師乃命太宗序于天
時祠大暑乃命少宗祠風雨百享士師用受其胾以
爲之資邑乃命百姓遂享于富無思民疾供百享歸
祭閭率里君以爲之資野宰乃命冡邑縣都祠于太
祠乃風雨也宰用受其職胾以爲之資采君乃命天
御豐穯享祠爲施大夫以爲資威太史乃藏之于盟
府以爲歲典
　本典解第五十七
維四月旣生魄王在東宫召公告周公曰嗚呼朕聞
武考不知乃問不得乃學俾資不肖永無惑矣命朕
不知明徳所則政教所行字民之道禮樂所生非不
念而知故問伯父周公再拜稽首曰臣聞之文考能
督民過者徳也爲民犯難者武也智能親智仁能親
仁義能親義徳能親徳武能親武五者昌于國曰明
明能見物高能致物物備咸至曰帝帝鄕在地曰本
本生萬物曰世世可則□曰至至徳照天百姓□驚
備有好醜民無不戒顯父豋徳徳䧏則信信則民寧
爲畏爲極民無淫慝生民知常利之道則國彊序明
好醜□必固其務均分以利之則民安□用以資之
則民樂明徳以師之則民讓生之樂之則母之禮也
政之教之遂以成之則父之禮也父母之禮以加于
民其慈□□古之聖王樂體其政士有九等皆得其
宜曰材多人有八政皆得其則曰禮服士樂其生而
務其宜是故奏皷以章樂奏舞以觀禮奏歌以觀和
禮樂旣和其上乃不危王拜曰允哉㓜愚敬守以爲
本典
　　　月令(闕)
周書卷第六
周書卷第七
　　　　　　晉孔眺註朙四明後學章檗校刻
　　官人解第五十八　王會解第五十九
　官人解第五十八
王曰嗚呼大師朕惟民務官論用有徴觀誠考言視
聲觀色觀隱揆徳可得聞乎周公曰亦有六徴嗚呼
乃齊以揆之一曰富貴者觀其有禮施貧賤者觀其
有徳守嬖寵者觀其不驕奢隱約者觀其不懾懼其
少者觀其㳟敬好學而能悌其壮者觀其廉潔務行
而勝私其老者觀其思慎而□彊其所不足者觀其
不愉父子之間觀其和友君臣之間觀其忠恵鄕黨
之間觀其誠信省其居處觀其方□省其䘮哀觀其
貞良省其出入觀其交友省其交友觀其任廉設之
以謀以觀其智示之以難以觀其勇煩之以事以觀
其治臨之以利以觀其不貪濫之以樂以觀其不荒
喜之以觀其輕□之以觀其重醉之酒以觀其㳟從
之色以觀其常逺之以觀其不二昵之以觀其不狎
復徴其言以觀其精曲省其行以觀其備此之謂觀
誠二曰方與之言以觀其志□以淵其器寛以悌其
色儉而不謟其禮先人其言後人見其所不足曰益
者也好臨人以色高人以氣賢人以言防其所不足
發其所能曰損者也其貌直□□□其言正而不私
不飾其美不隱其惡不防其過曰有質者也其貌曲
媚其言工巧飾其見物務其小證以故自說曰無質
者也喜怒以物其色不變煩亂以事而志不營深導
以利而心不移臨懾以威而氣不卑曰平心而固守
者也喜怒以物而心變易煩亂以事而志不治導之
以利而心遷移臨懾以威而氣惵懼曰鄙心而假氣
者也設之以物而數決敬之以卒而度應不文而辯
曰有慮者也難决以物難悅以守一而不可變因而
不知止曰愚依人也營之以物而不誤犯之以卒而
不懼置義而不可遷臨之貨色而不過曰果敢者也
移易以言志不能固巳諾無决曰弱志者也順予之
弗爲喜非奪之弗爲怒沉靜而寡言多稽而險貌曰
質靜者也屏言弗顧自順而弗䕶非是而彊之曰始
誣者也微而能發察而能深寛順而㳟儉温柔而能
斷果敢而能屈曰志治者也華廢而誣巧言令色皆
以無爲有者也此之謂考言三曰誠在其中必見諸
外以其聲䖏其實氣𥘉生物物生有聲聲有剛柔清
濁好惡咸發于聲心氣華設者其聲流散心氣順信
者其聲順節心氣鄙戾者其聲醒醜心氣寛柔者其
聲温和信氣中易義氣時舒和氣蕳備勇氣壮力聽
其聲䖏其氣考其所爲觀其所由以其前觀其後以
其隱觀其顯以其小占其大此之謂視聲四曰民有
五氣喜怒欲懼憂喜氣内蓄雖欲隱之陽喜必見怒
氣内蓄雖欲隱之陽怒必見欲氣懼氣憂悲之氣皆
隱之陽氣必見五氣誠于中發形于外民情不可隱
也喜色猶然以出怒色薦然以侮欲色嫗然以愉懼
色薄然以下憂悲之色瞿然以靜誠智必有難盡之
色誠仁必有可尊之色誠勇必有可新之色誠潔必
有難汙之色誠□必有可信之色質浩然固以安僞
蔓然亂以煩雖欲攺之中色弗聽此之謂觀色五曰
民生則有隂有陽人多隱其情飾其偽以攻其名有
隱於仁賢者有隱於智理者有隱於文藝者有隱於
廉勇者有隱於交友者如此不可不察也小施而好
徳小讓而爭大言願以爲質□愛以爲忠尊其得以
攺其名如此隱於仁賢者也前總唱功慮誠弗及佯
爲不言内誠不足色示有餘自順而不譲措辭而弗
遂此隱於智理者也動人以言竭而弗終問則不對
佯爲不窮□貌而有餘假道而自順因之□初窮則
託深如此者隱於文藝者也□言以爲廉矯厲以爲
勇内恐外誇亟稱其說以詐臨人如此隱於廉勇者
也自事其親而好以告人飾其見物不誠於内發名
以事親自以名私其身如此隱於忠孝者也比周以
相譽知賢可徴而左右不同不同而交交必重□心
説而身弗近□□而實不至懼不盡見於衆而貌克
如此隱於交友也此之謂觀隱六曰言行不類終始
相悖外内不合雖有假節見行曰非成質者也言忠
行夷爭靡及私□弗求及情忠而寛貌荘而安曰有
仁者也事變而能治效窮而能逹措身立方而能遂
曰有知者也少言以行㳟儉以譲有知而言弗發有
施而□弗徳曰謙良者也微忽之乆而可復幽間之
獨而弗克其行亡如存曰順信者也貴富㳟儉而能
施嚴威有禮而不驕曰有徳者也隱約而不懾安樂
而不奢勤勞而不變喜怒而有度曰有守者也直方
而不毀廉潔而不戾彊立而無私曰有經者也虛以
待命不召不至不問不言言不過行行不過道曰沈
靜者也忠愛以事親驩以盡力而不回敬以盡力而
不□曰忠孝者也合志而同方共其憂而任其難行
忠信而不疑□隱逺而不舎曰□友者也志色亂氣
其人甚偷進退多巧就人甚數辭不至少其所不足
謀而不巳曰僞詐者也言行亟變從容克易好惡無
常行身不篤曰無誠者也少知而不大決少能而不
大成規小物而不知大倫曰蕐誕者也規諫而不䫫
道行而不平曰竊名者也故曰事阻者不夷時□者
不回果敢者也飾貌者不靜假節者不平多私者不
義揚言者寡信此之謂揆徳
　王會解第五十九
成周之會墠上張赤弈隂羽(四夷也隂鶴也以羽飾/王城旣成大㑹諸侯及)
(墠弈帳也/帳也除地曰)天子南面立絻無繁露朝服八十物搢
挺(八十物大小所服搢挿挺笏也/繁露冕之所垂也所尊敬則有焉)唐叔荀叔周公
在左太公望在右皆絻亦無繁露朝服七十物搢笏
旁天子而立於堂上(差在後也近天子后故其冕謂/唐荀國名皆成王弟故曰叔旁)
(旒也/亦無)堂下之右唐公虞公南面立焉(堯舜後也/唐虞二公)堂下
之左殷公夏公立焉皆南面絻有繁露朝服五十物
皆搢笏(搢笏則唐虞闕也/杞宋二公冕有繁露)爲諸侯之有疾病者阼
階之南祝淮氏榮氏次之皆西南彌宗旁之(祝之氏/淮榮二)
(珪瓉南差在後/也彌宗官名次)爲諸侯有疾病者之醫藥所居(左右/使諸)
(至也/也居則)相者太史魚大行人皆朝服有繁露(名及太/魚太史)
(賔客禮儀也/行人皆賛相)堂下之東面郭叔掌爲天子菉幣焉絻
有繁露(録諸侯之幣也/郭叔虢文王弟菉)内臺西面者正北方應侯
曹叔伯舅中舅(應侯成王弟/内臺中臺也)比服次之要服次之荒
服次之西方東面正北方伯父中子次之(比服轉逺/此要服於)
(姬姓之國中子於王子中行者也/殊故殊其名非夷狄之四荒也伯父)方千里之外爲
比服方千里之内爲要服三千里之内爲荒服是皆
朝於内者(殷非周制也/此服名因於)堂後東北爲赤弈焉浴盆在
其中(之敬諸侯也/雖不用而設)其西天子車立馬乗亦青隂羽鳬
旌(爲旌旄/鶴鳬羽)中臺之外其右泰士臺右彌士(東西也外/外謂臺之)
(尊王太弥相儀之事也/臺右太士右弥士士言)受贄者八人東面者四人(賔/受)
(則西面四人也/幣士也四人東面)陳幣當外臺天玄　宗馬十二(束/陳)
(玄黑/宗尊也/帛𬒳馬於外臺天)王玄繚碧基十二(故自下以至王/此下三碧皆玉)
(基玉名有十二基也/之玄繚謂之黑組紐之)參方玄繚璧豹虎皮十二(方/參)
(璧皮兼陳也/陳幣三所也)四方玄繚璧琰十二(之四方所列之也/琰珪也有鋒疾陳)
外臺之四隅張赤弈爲諸侯欲息者皆息焉命之曰
爻閭(近也侯稱爻也/毎角張息者隨所)周公旦主東方所之青馬黑
　謂之母兒(青馬則西白馬矣馬名未聞/周公主東方則太公主西方東)其守營
牆者衣青操弓執矛(異方/㦸也各)西面者正北方稷慎大
(大蛤也/在越文蜃)共人玄貝(玄貝照貝也/共人呉越之蠻)海陽大蠏(之陽/海水)
(盈車/一蠏)自深桂(南蠻也/自深亦)會稽以􁅸皆西嚮(皷首自塵以/其皮可以爲)
(向西也/下至此)正北方義渠以茲白茲白者若白馬鋸牙食
虎豹(西戎國茲白一名駮者也/亦在臺北與大塵相對義渠)史林以尊耳尊耳
者身若虎豹尾長三尺其身食虎豹(在西南者/史林戎之)北唐
戎以閭閻以隃冠(射禮以閭象爲射器/北唐戎在西北者也)渠叟以䶂犬
䶂犬者露犬也能飛食虎豹(之别名也/渠叟西戎)樓煩以星施
星施者珥旄(所以爲旄羽耳/樓煩北狄珥旄)卜盧以羊羊者牛之小
者也(戎也今盧水是/卜盧盧人西北)區陽以鼈封者若彘前後有首
(之名也/區陽亦戎)規矩以鱗者獸也(牛尾一角鳥蹄也/規矩亦戎也麟似塵)西
申以鳯鳥鳯鳥者戴仁抱義掖信歸有徳(蛇首魚尾/其形似雞)
(義掖信歸有徳之君也/戴仁向仁國抱義懐有)丘羗鸞鳥(謂之丘羗今謂之/丘地之羗不同故)
(亦歸仁義也/丘矦鸞大於鳯)巴人以比翼鳥(不飛其名曰鶼鶼/巴人在南者不比)方
揚以皇鳥(皇鳥配於鳳者也/方揚亦戎别名也)蜀人以文翰文翰者若
皐雞(鳬翼州謂之澤特也/鳥有文彩者皐雞似)方人以孔鳥(與鵉相配也/亦戎别名孔)
卜人以丹沙(蛮丹沙所出/卜人西南之)夷用閵采(生火中色黑面/夷東比夷也采)
(若鉄也/光其堅)康民以稃苡者其實如李食之宜子(戎之别/康亦西)
(苡即有身/名也食稃)州靡費費其形人身技踵自笑笑則上唇
翕其目食人北方謂之吐嘍(羊好行立行如人被髪/州靡北狄也費費曰梟)
(長者也/前足稍)都郭生生若黄狗人面能言(生二名也/都郭北狄生)竒
幹善芳善芳者頭若雄雞佩之令人不昧皆東嚮(幹/奇)
(□也皆東東向列次也/亦北狄善芳鳥名不昧不)北方臺正東高夷嗛羊嗛
羊者羊而四角(夷高麗句/高夷東北)獨鹿卭卭距虚善走也(鹿/獨)
(似距虚負厥而走也/西方之戎也卭卭獸)孤竹距虚(獸也驢騾之屬/孤竹東北狄距虚)不
令支玄模(白狐玄模則黒狐也/不令支皆東北夷模)不屠何青能(亦東北/不屠何)
(也/夷)東胡黄羆(北西卑/東胡東)山戎菽(戎菽荳藥也/山戎亦東北夷)其西般
吾白虎(狄近西也/次西般吾北)屠州黑豹(之别也/屠州狄)禺氏騊駼(氏/禺)
(駼馬之屬也/西北戎夷騊)大夏茲白牛(野獸也似白牛形也/大夏西北戎茲白牛)犬戎
文馬而赤鬛縞身目若黄金名古黄之乘(之逺者也/犬戎西戎)
數楚毎牛毎牛者牛之小者也(北戎也/數楚亦)匈戎狡犬狡
犬者巨身四尺果皆北嚮(北戎也/匈奴者)權扶三目(蠻也玉/權扶南)
(形甚小也/之有光明也)白州北閭北閭者其革若於伐其木以
爲車終行不敗(中可居者洲洲中岀此珍也/白州東南蠻也與白民接也水)禽人
管(菅草堅忍/亦東東蛮)路人大竹(蛮貢大竹/路人東方之)長沙鼈(美故貢/特大而)
(也)其西魚復鼓鐘鐘牛(鼔及鐘而似牛形者美逺致/次西列也魚復南蠻國也貢)
(也)蠻揚之翟(貢翟鳥/揚州之蛮)倉吾翡翠翡翠者所以取羽
(其色青而有黄也/倉吾亦蠻也翠羽)其餘皆可知自古之政(貢物也言/餘謂衆諸)
(所至也/政化之)南人至衆皆北嚮(南越/南人)伊尹朝獻商書(有此/言别)
(也/書)不周書録中以事類來附(事故令附合/王會期朝貢)湯問伊尹
曰諸侯來獻或無馬牛之所生而獻逺方之物事實
相反不利(求於民故不利也/非其所有而當逺)今吾欲因其地勢所有
獻之必易得而不貴其爲四方獻令(服之令/制其品)伊尹受
命於是爲四方今曰臣請正東符婁仇州伊慮漚深
九夷十蠻越漚鬋文身(髮文身因其事以名也/十者東夷蠻越之别稱剪)請
令以魚支之鞞□鰂之醤鮫　利劒爲獻(魚名瞂盾/鞞刀削鰂)
(之鮫文魚也/也以鮫皮作)正南甌鄧桂國損子産里百濮九菌(者/六)
(别名/南蠻之)請令以珠璣珻瑁象齒文犀翠羽菌鸖短㣘
爲獻(旌翳短㣘㣘之善者也/璣似珠而小菌鸖可用爲)正西崑崙㣘國鬼親
枳巳闟耳貫胸雕題離丘漆齒(闟耳貫胷雕題漆齒/九者西戎之别名也)
(以名之也/等亦因其事)請令以丹青白旄紕罽江歴龍角神龜
爲獻(觧角得也/江歴珠名龍)正北空同大夏莎車姑他旦略貎
胡戎翟匈奴樓煩月氐􁊴犁其龍東胡(之别名也戎/十二者北狄)
(翟之間國名也/狄在西北界戎)請令以槖駞白玉野馬騊駼駃騠良
弓爲獻湯曰善　周書卷第七
周書卷第八
　　　　　　晉孔眺註朙四朙後學章檗校刻
　　祭公解第六十　史記解第六十一
　　職方解第六十二
　祭公解第六十
王若曰祖祭公(穆於穆王在祖列/祭公周公之後昭)次予小子䖍䖍在
位(敬/䖍)昊天疾威予多時溥愆(於我故多是過失/溥大也言昊天疾威)我
聞祖不豫有加予惟敬省不弔天䧏疾病予畏之威
公其告予懿徳(下疾王畏守不美懿美也/弔至也言巳道不至故天)祭公拜手
稽首曰天子(稽首頭俯地/拜手頭至手)謀父疾維不瘳朕身尚在
茲朕魂在于天(在於天言必死也/謀父祭公名我魂)昭王之所朂宅天
命(所勉君天下之士也/言雖魂在天猶明王之)王曰嗚呼公朕皇祖文王
烈祖武王度下國作陳周維皇皇上帝度其心寘之
明徳(所能寘明徳於其身也/下國謂諸侯也天度其心)付俾於四方用應受
天命敷文在下(敷其文徳在下土也/付與四方受命於天而)我亦維有若
文祖周公暨列祖召公茲申予小子追學於文武之
蔑(此由周召分治之化也/言巳追學文武之徴徳)周克龕紹成康之業以將
天命用夷居之大啇之衆(大啇本其𥘉也/將行夷平也言)我亦維有
若祖祭公之執和周國保乂王家(其政也/執謂執)王曰公稱
丕顯之徳以予小子揚文武大勲弘成康昭考之烈
(昭王穆王之父也/稱謂舉行也昭考)王曰公無困我哉俾百僚乃心率
輔弼予一人(輔弼我不然則困我/言公當使百官相率和)祭公拜手稽首
曰允乃詔畢桓于黎民般(民樂政也乃汝汝王也/般樂也言信如王告盡治)
公曰天子謀父疾維不瘳敢告天子皇天攺大殷之
命維文王受之維武王大尅之咸茂厥功(王以受命/茂美也文)
(爲美故曰咸也/爲美武王以尅殷)維天貞文王之重用威亦尚寛壮
厥心康受乂之式用休(旣尅之而安受治之其治用/貞正也重之用威伐崇黎也)
(也/美)亦先王茂綏厥心敬恭承之維武王申大命戡厥
敵(命之意而勝殷也/言武王申文王受)公曰天子自三公上下辟于文
武文武之子孫大開方封于下土(文武方大開國旁/辟法也言我上法)
(下土/布於)天之所錫武王時疆土丕維周之□□□后稷
之受命是永宅之(維周之開基大維后稷所受命是/錫與言天予武王是疆所受是大)
(此也/長居)維我後嗣旁建宗子丕維周之始并(立爲諸侯/旁建宗子)
(子之故也/言皆始并天)嗚呼天子三公監于夏商之旣敗丕則
無遺後難至于萬億年守序終之(大無後難之道守/言當夏商以爲戒)
(終也/其序而)旣畢丕乃有利宗丕維文王由之(有利于宗/旣終之則)
(之徳也/皆由文武)公曰嗚呼天子我不則寅哉寅哉(不則言/寅敬也)
(也/則)汝無以戾□罪疾喪時二王大功(所行也是二王/戾反罪疾謂巳)
(武/文)汝無以嬖御固莊后(也固戾也/嬖御寵妾)汝無以小謀敗大
作(也大作大事也/小謀不法先王)汝無以嬖御士疾大夫卿士(親小/言無)
(君子/人疾)汝無以家相亂王室而莫恤其外(命恤憂也外/言倍臣執國)
(之外也/謂王室)尚皆以時中乂萬國(道治天下也/言當盡用是中)嗚呼三
公汝念哉汝無泯泯芬芬厚顔忍醜時維大不弔哉
(亂則厚顔忍醜也如是則大不善者也/戒三公使念我與王也泯芬亂也忍行)昔在先王我
亦維丕以我辟險于難不失于正我亦以免没我世
(遇大難險而不失故能以善沒世言善終/先王穆父祭公所事也辟君也言我事先王)嗚呼三
公予維不起朕疾汝其皇敬哉茲皆保之(當式敬我/皇大也言)
(下皆安之/言如此則天)曰康子之攸保朂敎誨之世祀無絕不
我周有常刑(之則子孫有福不然則犯常刑也/康安也子之所宜安以善道勉教)王拜
手稽首黨言(三拜則三公拜可知也/王拜受祭公之黨言也)
　史記解第六十一
維正月王在成周昧爽召三公左史戎夫(也戎夫左/王是穆王)
(也/史名)曰今夕朕寤遂事驚予(驚夢宿欲知之也/遂成也行成事言)乃取
遂事之要戒俾戎夫言之朔望以聞(月朔日望於王/集取要戒之言)
(之/前讀)信不行義不立則哲士凌君政(信義由智立故/言君不行信義)
(之政也/哲士凌君)禁而生亂皮氏以亡(皮氏古諸侯也/禁信義則亂生)謟䛕
日近方正日逺則邪人專國政(爲謟䛕/好順人意)禁而生亂
蕐氏以亡(古諸侯也/華聚也亦)好貨財珎恠則邪人進邪人進
則賢良日蔽而逺(貨故蔽逺/賢良不行)賞罰無位隨財而行夏
后氏以亡(財亡也/桀由好)嚴兵而不□者其臣懾其臣懾而
不敢忠不敢忠則民不親其吏(效其上故不親/不敢忠乃不仁下)刑
始於親逺者寒心殷商以亡(虐亡也/紂以暴)樂專於君者權
專於臣權專於臣則刑專於民(専斷用刑濫矣/君荒於樂則權臣)君
娛於樂臣爭於權民盡於刑有虞氏以亡(而刑殺之/專則致爭)
(虞商均之後/盡被刑也有)奉孤以專命者謀主必畏其威而疑其
前事(也前事謂專命/謀主謂孤長大)挾徳而責數日䟽位均而爭平
林以亡(事此與周公反矣位於勢敵/挾其見奉之徳而責其前專命)大臣有錮職
譁誅者危昔者質沙三卿朝而無禮君怒而乆拘之
譁而弗加(專權也/錮職謂事)譁卿謀變質沙以亡(侯可知也/有三卿諸)
外内相間下撓其民民無所附三苗以亡弱小在彊
大之間存亡將由之則無天命矣不知命者死(命命/無天)
(不知命則足以亡矣/在疆壮者也知命則大)有夏之方興也扈氏弱而不
㳟身死國亡(於甘威扈也/有夏啓也戰)嬖子兩重者亡昔者義渠
氏有兩子異母皆重(而寵秩同/王不别長庻)君疾大臣分黨而
爭義渠以亡(而爭力也/各有所事)功大不賞者危昔平州之功
大而不賞謟臣日賞貴功日怒而生變平州之君以
走出(官而任姧佞宜其□走也/有功不賞而貴謟臣有徳不)召逺不親者危昔
有林氏召離戎之君而朝之(諸侯/林氏)至而不禮留而弗
親離戎逃而去之林氏誅之天下叛林氏(遇戎不以/天下見其)
(林氏孤危也/禮遂叛林氏)昔者曲集之君伐智而專事疆力而不
賤其臣　良皆伏(謂不爲之用/伐智自足也)愉州氏伐之君孤而
無使曲集以亡(皆古諸侯/曲集愉州)昔者有巢氏有亂臣而貴
任之以國假之以權擅國而主斷(政也/委之)君巳而奪之
臣怒而生變有巢以亡(奪其政惧禍見及故作亂也/秉正則專立殺則多恐雖君)
斧小不勝柯者亡昔有鄶君嗇儉滅爵損禄群臣卑
讓上下不臨(爵祿君所以任不臨言不相承奉也/柯秉所以喻君斧所以用喻臣臣無)後
□小弱禁罰不行重氏伐之鄶君以亡(能行令/兩弱不)乆空
重位者危昔有共工自賢自以無臣乆空大官(任巳/言無)
(空官也/臣者故)下官交亂民無所附唐氏伐之共工以亡(大/無)
(亂於下民無所依堯遂流之/臣故小臣亂也君凶於上臣)犯難爭權疑者死昔有
林氏上衡氏爭權(不果爲疑/爭爲犯難)林氏再戰弗勝上衡氏
僞義弗克俱身死國亡(怠義所以俱亡/林氏恃勝上衡氏)知能均而
不親並重事君者危昔有南氏有二臣貴寵力鈞勢
敵竟進爭權下爭朋黨君弗禁南氏以分(而不親權/二臣勢鈞)
(以分國也/重養徒黨所)昔有果氏好以新易故故者疾怨新故
不和(國名也/有果亦)内爭朋黨隂事外權有果氏以亡(謂外/外權)
(國/大)爵重禄輕比□不成者亡昔有畢程氏損禄增爵
群臣䫉匱比而戾民畢程氏以亡(成民不堪求比而/有位無禄取名自)
(之/罪)好變故易常者亡昔陽氏之君自伐而好變事無
故業官無定位民運於下(移也/運亂)陽氏以亡業形而愎
者危昔谷平之君愎類無親破國弗克業形相國(佷/愎)
(彼以形爲業也/類戾也國不勝)外内相援谷平以亡武不止者亡昔
阪泉氏用兵無巳誅戰不休并兼無親文無所立智
士寒心(文徳故智士寒心也/無親謂并兼之也無)徙居至于獨鹿諸侯畔
之阪泉以亡(都失䖏故亡也/獨鹿西戎地名徙)佷而無親者亡昔者
縣宗之君佷而無聴(忠言/不納)執事不從宗職者疑發大
事群臣解體(違心/皆有)國無立功縣宗以亡昔者玄都賢
鬼道廢人事天(神也/求祥)謀臣不用龜䇿是從神巫用國
哲士在外玄都以亡(所以亡也/棄賢任巫)文武不行者亡昔者
西夏性仁非兵(非兵而無武備/性仁而無文徳)城郭不脩武士無位
恵而好賞屈而無以賞(財無可用/無功盡賞)唐氏伐之城郭不
守武士不用西夏以亡(堯帝/唐氏)美女破國昔者績陽疆
力四征重丘遺之美女(并巳惑之以女/重丘之君畏其)績陽之君悅
之熒惑不治大臣爭權逺近不相聴國分爲二(於上/君昏)
(所爲二也/權分於下)宫室破國昔者有洛氏宮室無常池囿廣
大工功日進以後更前民不得休農失其時(則民困/工功進)
(賢材退矣/矣以工取官)飢饉無食成啇伐之有洛以亡(成故曰/湯號曰)
(湯/成)
　職方解第六十二
職方氏掌天下之圖辯其邦國都鄙四夷八蠻七閩
九貉五戎六狄之人民(使有司抄出之欲時省焉國/此在周官大司馬下篇穆王)
(貉夷之别八七九五六見非一之言也/邑曰鄙東方曰夷南方曰蠻皆狄蠻之别)與其財用
九谷六蓄之數周知其利害乃辨九州之國使同貫
利(事/貫)東南曰揚州其山鎮曰會稽其藪澤曰其區其
川三江其浸五湖其利金錫竹箭其民二男五女其
畜宜雞犬鳥獸其榖宜□(民男女各不同鳥獸山澤/竹箭籐篠也九州土氣生)
(之屬/所育)正南曰荆州其山鎮曰衡山其澤藪曰雲夢其
川江漢其浸頴湛其利丹銀齒革其民一男二女其
畜宜鳥獸其榖宜稻河南曰豫州其山鎮曰華山其
澤藪曰圃田其川熒雒其浸陂溠(西岳/華山)其利林漆絲
枲其民二男三女其畜宜六擾其榖宜五種(曰擾五/家所畜)
(菽麥稻也/種謂黍稷)正東曰青州其山鎮曰沂山其澤藪曰望
諸其川淮泗其浸沂沐其利蒲魚其民二男三女其
畜宜雞犬其榖宜稻麥河東曰兖州其山鎮曰岱山
其澤藪曰大野其川河沛其浸盧維其利蒲魚其民
二男三女其畜宜六擾其榖宜四種(稷稻麥/四種黍)正西曰
雍州其山鎮曰嶽山其澤藪曰疆蒲其川涇汭其浸
渭洛其利玉石其民三男二女其畜牛馬其榖宜黍
稷(嶽也/嶽異)東北曰幽州其山鎮曰醫無閭其澤藪曰貕
養其川河沛其浸菑時其利魚鹽其民一男三女其
畜宜四擾其榖宜三種(三種黍稻稷也/四擾牛馬羊豕)河内曰冀州
其山鎮曰霍山其澤藪曰楊紆其川漳其浸汾露其
利松栢其民五男二女其畜宜牛羊其榖宜黍稷(謂/所)
(者/河内)正北曰幷州其山鎮曰恒山其澤藪曰昭餘祁
其川虖池嘔夷其浸淶易其利布帛其民二男三女
其畜宜五擾其榖宜五種(五種黍稷菽麥麻/五擾牛馬羊豕犬)乃辯九
服之國方千里曰王圻(也/圻界)其外方五百里爲侯服
(□言服正事也/爲王者斥候也)又其外方五百里爲甸服(田又入榖/甸田也治)
(也)又其外方五百里曰男服(任王事/男任也)又其外方五百
里爲衛服(衛也/爲王扞)又其外方五百里曰蠻服(蕳慢/用事差)
又其外方五百里爲鎮服(□□□/□□□)又其外方五百里
爲藩服(四境也/藩服屏)凡國公侯伯子男以周知天下凡拜
國大小相維王設其敎(牧御天下之政教/周徧維持也牧謂)制其職名
以其所能(各任能也/連率牧監)制其貢各以其所有(乃貢之/土地所有)
王將廵狩則戒于四方曰各脩平乃守考乃職事無
敢不敬戒國有大刑(大刑也職方所/考成也不敬則犯)及王者之所
行道率其屬而廵戒命王殷國亦如之(巡狩職方自/王十二歳一)
(謂之殷國也述命亦如廵狩也/所戒之命其不巡狩六服盡朝朝)
周書卷第八
周書卷第九
　　　　　　晉孔眺註朙四明後學章檗校刻
　　芮良夫解第六十三　太子晉解第六十四
　　王佩解第六十五　殷祝解第六十六
　　周祝解第六十七
　芮良夫解第六十三
芮伯若曰予小臣良夫稽道謀告(其事而告之也/伯爵若順也順)子
惟民父母致厥道無逺不服無道左右臣妾乃違(道/無)
(違畔也/無徳政)民歸于德徳則民戴否則民讐茲言允效于
前不逺(不逺言近/言驗於前世)商紂不道夏桀之虐肆我有家
(亡爲戒也/舉桀紂惡滅)嗚呼惟爾天子嗣文武業惟爾執政小
子同先王之臣昏行□顧道王不若(教王爲不順/同爲昏闇言)專
利作威佐亂進禍民將弗堪(亂進於禍也/專利侵民佐)治亂信乎
其行惟王暨爾執政小子攸聞(則亂皆所聞知/行善則治行惡)古人
求多聞以監戒不聞是惟弗知(故有所不知也/言古人患不聞)后除
民害不惟民害害民乃非后惟其讐(民爲怨讐/害民是與)后作
類后弗類民不知后惟其怨(行類善也不知君則怨/言民不從上命從其所)
(矣/深)民至億兆后一而巳寡不敵衆后其危哉(無義對/言下上)
(寡者危也/共相怨則)嗚呼□□□如之(畜不養則畏人治民亦/人養食之則擾服雖家)
(也/然)今爾執政小子惟以貪䛕爲事不懃徳以備難(利/專)
(從爲䛕/爲貪曲)下民胥怨財單竭手足靡措弗堪戴上不其
亂而(罪民不堪命而作亂/言民相與怨上上加之)以予小臣良夫觀天下
有土之君(諸侯也/有土謂之)厥徳不逺罔有代徳(罔有天下/言無逺徳)
(也)時爲王之患其惟國人(爲患也/是國人)嗚呼惟爾執政朋
友小子其惟洗爾心攺爾行克憂徃愆以保爾居(心/洗)
(安爾之居位/攺行憂徃過則)爾乃瞶禍翫烖遂弗悛余未知王之
所定矧乃□□(不知王定况貪䛕之臣能得其所也/聵陽不聞翫心不惕悛攺矧况也尚)
惟禍發於人之攸忽於人之攸輕□不存焉變之攸
伏(之所起謂不民也/言人所輕忽則禍)爾執政小子不圖善偷生茍安
爵賄成(成不任徳也/茍安無逺慮賄)賢智箝口小人鼓舌逃害要
利並得厥求唯曰哀哉(以要利各得其求君子爲之/賢者得黙以逃害小人佞謟)
(也/哀者)我聞曰以言取人人飾其言以行取人人竭其
行飾言無庸竭行有成(故也欲行有成故也/君子不以言舉人無功)惟爾
小子飾言事王寔蕃有徒王貌受之終弗獲用面相
誣蒙及爾顛覆(無實也君臣之相誣蒙必相及共顛/蕃多徒衆言非一也貌謂外相悅而)
(也/覆之)爾自謂有餘予謂爾弗足敬思以徳備乃禍難
(也以用也乃汝也/言其不足於道義)難至而悔悔將安及無曰予爲惟
爾之禍(言也/爲不)
　太子晉解第六十四
晉平公使叔譽于周見太子晉而與之言(夫叔向也/叔譽者大)
(子名晉也/周靈王太)五稱而五窮逡廵而退其不遂(事遂終也/五稱説五)
歸告　曰太子晉行年十五而臣弗能與言(稱其賢/告平公)
(也/才)君請歸聲就復與田若不反及有天下將以爲誅
(邑周衰晉取之也/聲就復與周之二)平公将歸之師曠不可曰請使瞑
臣徃與之言若能幪予反而復之(故稱瞑幪復也度/師曠晉大夫無目)
(否也/謀還與)師曠見太子稱曰吾聞王子之語高於泰山
夜寝不寐晝居不安不逺長道而求一言(山言無上/言高於太)
(飢渇也/也不安至)王子應之曰吾聞太師將來甚喜而又懼
吾年甚少見子而懾盡忘吾其度(所以爲謙/懾而忘度)師曠曰
吾聞王子古之君子甚成不驕自晉始如周行不知
勞(以驕易也/有成徳不)王子應之曰古之君子其行至慎委積
施關道路無限百姓悅之相將而逺逺人來驩視道
如尺(君子尺踰近/言巳不及古)師曠告善又稱曰古之君子其行
可則由舜而下其孰有廣徳(則之君子也/問舜以下可法)王子應
之曰如舜者天舜居其所以利天下奉翼逺人皆得
巳仁此之謂天(合天道/言其仁)如禹者聖勞而不居以利天
下好取不好與必度其正是之謂聖(貪財利與其功/盡力溝洫勞也)
(道也/合聖)如文王者其大道仁其小道恵三分天下而有
其二敬人無方服事於商既有其衆而返失其身此
之謂仁(在勞謙㳟儉日夜不息返失之勤/以其仁徳人恵懷之行無常唯賢所)如武王
者義殺一人而以利天下異姓同姓各得之謂義(人/一)
(義善/紂也)師曠告善又稱曰宣辦各命異姓惡方王侯君
公何以爲尊何以爲上(事儀/問其)王子應之曰人生而重
丈夫謂之胄子胄子成人能治上官謂之士(□/胄)士率
衆時作謂之曰伯伯能移善於衆與百姓同謂之公
(同謂好義/作謂農功)公能樹名與物天道俱謂之侯侯能成群
謂之君(成謂成物群謂之爲長也/立民生物謂化施於民也)君有廣徳分任諸
侯而敦信曰予一人(也/敦厚)善至于四海曰天子逹於
四荒曰天王(四荒四表/四海四夷)四荒至莫有怨訾乃豋爲帝
(而論事義以爲之名者也/訾嘆恨也合五等之尊卑)師曠罄然又稱曰温㳟敦
敏方徳不攺聞物□□下學以起尚豋帝臣乃叅天
子自古誰(起其物義也問最賢之人也/罄然自嚴整也方道𥘉本也)王子應之曰
穆穆虞舜朙明赫赫立義治律萬物皆作分均天財
萬物熈熈非舜而誰能(盛言舜臣堯功徳如此也/律法也謂致其物也熈熈和)
師曠東躅其足曰善哉善哉(踏也/東躅)王子曰太師何舉
足驟師曠曰天寒足躅是以數也(問故師曠戲荅/驟亦數也王子戲)
王子曰請入坐遂敷席注瑟師曠歌無射曰國誠寧
矣逺人來觀修義經矣好樂無荒(燕室坐歌此辭而/交言於堂故更入)
(射之律/音合於無)乃注瑟於王子王子歌嶠曰何自南極至
于北極絶境越國弗愁道逺(美王子也王子述舊曲/嶠曲名也師曠作新曲)
(也/諌)師曠蹶然起曰瞑臣請歸(疾貌/蹶然)王子賜乗車四馬
曰太師亦善御之(賜則自王然後行可知也/禮爲天子三賜不及者馬此)師曠
對曰御吾未之學也王子曰汝不爲夫時詩云馬之
剛矣轡之柔矣馬亦不剛轡亦不柔志氣塵塵取予
不疑以是御之(塵亦和貌也不疑和之心也/馬不剛轡不柔言和擾也塵)師曠對
曰瞑臣無見爲人辯也唯耳之恃而耳又寡聞而易
窮王子汝将爲天下宗乎(耳也宗尊也天下所尊則/辯别也爲人有所别唯恃)
(者也/有明王)王子曰太師何汝戲我乎自太皥以下至于
堯舜禹未有一姓而再有天下者夫大當時而不伐
天何可得(斯不立矣言周衰未盡巳不必立也/言自庖犧至禹其子孫未有期運當時)且
吾聞汝之人年長短告吾師曠對曰汝聲清汙汝色
赤白火色不夀(火色赤知聲者則色亦然/清角也言音汙沈木木生)王子曰吾
後三年上賔于帝所汝慎無言□將及汝(賔于天帝/言死必爲)
(之事不欲令人知也/之所鬼神之則王子)師曠歸未及三年告死者至(及/未)
(則王子年十七而卒也/三年幷歸之年爲三年)
　玉佩解第六十五
玉者所佩在徳徳在利民民在順上(也天子事天所/言以利民爲徳)
(使事上/以威下)合爲在因時應事則易成(應爲其機/得時所爲合)謀成
在周長有功在力多(多則功多也/周忠信也力)昌大在自克不過
在數懲(有懲艾則無過也/以義勝欲得昌大數)不困在豫慎見禍在未
形(慎則不困也/事未成而豫)除害在脆斷安民在知過用兵在知
時(民将安生時謂可戈時也/能断所不思也知過輒攺)勝大患在合人心殃毒
在信疑(患之有哉/舉合民心何)孽子在聴内化行在知和(於孽/内聴)
(灾也可否相濟曰和/孽而吐於中言宜其生)施舎在平心不幸在不聞其
過(以聞巳過爲幸貴速攺也/施謂施恵舎謂赦罪聖人)福在受諫基在愛民固
在親賢(基親賢人則固明君之義也/受諫則無非故福以愛民爲)禍福在所宻利
害在所近存亡在所用(良則福利至反是則禍害至/所與宻皆親近所利用皆忠)
離合在出命尊在慎威安在恭巳危亡在不知時(命/敎)
(㳟巳不妄則安時謂天時得其時也/善則事合否則離矣烕得其宜則尊)見善而怠時至
而疑亡正䖏邪是弗能居此得失之方也不可不察
(慮奸術是不居大之道也乃是得失之道也/怠懈堕不能行也疑由豫不果也邪姧術也)
　殷祝解第六十六
湯將放桀于中野(或者欲觧之/此事不然矣)士民聞湯在野皆委
貨扶老携㓜奔國中虛(人又不然矣/言桀國中空無)桀請湯曰國
所以爲國者以有家家所以爲家者以有人也今國
無家無人矣君有人請致國君之有也(天下也/此國爲)湯曰
否昔大帝作道明教士民今君王滅道殘政士民惑
矣吾爲王明之(之事於士民也/大帝謂禹明禹)士民復致於桀曰以
簿之居濟民之賤何必君更(也言與君更與桀徙避/此士民辭也薄湯所居)
(湯)桀與其属五百人南徙千里止於不齊民徃奔湯
於中野(地名/不齊)桀復請湯言君之有也湯曰否我爲君
王明之士民復重請之桀與其属五百人徙於魯魯
士民復奔湯(名也/魯地)桀又曰國君之有也吾則外人有
言彼以吾道是邪我將爲之(勸勉湯者也/言桀以此辭)湯曰此君
王之士也君王之民也委之何湯不能止桀(去也/必欲)湯
曰欲從者從君桀與其属五百人去(之地名/居南巢)湯放桀
而復薄三千諸侯大會(干薄/大㑹)湯退再拜從諸侯之位
湯曰此天子位有道者可以䖏之(有道者/讓諸侯之)天子非
一家之有也有道者之有也故天下者唯有道者理
之唯有道者紀之唯有道者宜乆䖏之(天子之位/乆䖏乆居)湯
以此讓三千諸侯莫敢即位然後湯即天子之位(千/三)
(之也/諸侯勸)與諸侯誓曰隂勝陽即謂之變而天弗施(天/逆)
(不施/道故)雌勝雄即謂之亂而人弗行(異逆人道故不行/雌勝雄女凌男之)
(焉)故諸侯之治政在諸侯之大夫治與從(上所以教/言下必順)
(也/治)
　周祝解第六十七
曰維哉其時告汝□□道恐爲身災(聞道爲身灾也/言所以告汝不)
讙哉民乎朕則生汝朕則刑汝(是以教之以法也/告以善道是生之)朕
則經汝朕則亡汝朕則夀汝朕則名汝(汝殺亡汝爲/經記汝昌阜)
(汝善惡也/汝請命名)故曰文之美而以身剥自謂智也者故不
足(自賢則愚惡返見/狐貉俱以文受害人)角之美殺其牛榮華之言後
有茅(虚言致穢也/言牛以角死)凡彼濟者必不怠觀彼聖人必趣
時(必趣時故聖/必不怠故濟)石有玉而傷其山萬民之患在口言
(人以口言受患/山以有玉故傷)時之行也勤以徙不知道者福爲禍
(故失其福也/不徙以及時人)時之徙也勤以行不知道者以福亡
(時偕行/行謂與)故曰肥豕必烹甘泉必竭直木必伐(人用自/以其供)
(理/然)地出物而聖人是時雞鳴而人爲時觀彼萬且何
爲求(則之如因雞鳴以識時也/萬物自然不爲人來聖人)故天有時人以爲正
地出利而民是爭(爭謂爭其斂之也/正謂敬授民時也)人出謀聖人是
經陳五刑民乃敬(敬上命也/經經度之也)教之以禮民不爭被
之以刑民始聽因其能民乃靜(順靜服謂不爲亂也/有禮則讓故不爭聴)
故狐有牙而不敢以噬獂有蚤而不敢以撅(小能不/喻人以)
(自盡而巳也/敢望大官亦求)勢居小者不能爲大(勢不便故/雖有其材)特欲
正中不貪其害凡勢道者不可以不大(正不立不大/不貪害也中)
(不行也/其度至道)故木之伐也而木爲斧賊難而起者自近
者(因近以成賊/因木以伐木)二人同術誰昭誰暝二虎同穴誰死
誰生(猛者能生/成者能昭)故虎之猛也而䧟於獲人之智也而
䧟於詐(欲䧟詐詐罔也/虎以食䧟穽人以)葉之美也解柯柯之美也
離其枝枝之美也抜其本儼矢將至不可以無盾(言/此)
(喻爲人當有所備䕶/飾木業覆本質也盾)故澤有獸而焚其草木大威將
至不可爲巧焚其草木則無種大威將至不可以爲
勇(禍至不可救也/言亦貨以危身)故天之生也固有度國家之患離
之以故(而起故事也/以言患因事)地之生也固有植國家之患離
之以謀(生則立也/植立也有)故時之還也無私貌日之出也無
私照(至並應日出普照也/還謂至也貌謂無實時)時之行也順至無逆爲
天下者用大略(畧順時也/言當以大)火之燀也固定上爲天下
者用牧(上牧爲法也/燀然也火曰炎)水之流也固走下不善故有
桴(政由於發者也/桴所擊鼓也言惡)故福之起也惡别之禍之起也
惡别之(言其微也/惡於何也)故平國若之何須國覆國事國孤
國屠皆若之何(謂無謂屠爲人分裂也/覆滅也事謂事無便也孤)故日之中
也仄月之望也食威之失也隂食陽善爲國者使之
有行(以日蔽於隂喻君行失道/食謂毀明而生魄也仄跌也)定彼萬物必有常
國君而無道以微亡(致滅亡者也/㣲以積小以)故天爲蓋地爲軫
善用道者終無盡地爲軫天爲蓋善用道者終無害
(靜法天地/言用道動)天地之間有滄熱善用道者終不竭(竭盡/滄寒)
陳彼五行必有勝天之所覆盡可稱(生成萬物盡可/言五行相勝以)
(之也/稱名)故萬物之所生也性於從萬物之所及也性於
同(終故曰反也/從謂立也始異)故惡姑幽惡姑明惡姑隂陽惡姑
短長惡姑剛柔(易短長之相形剛柔之相生始終之/姑者且也言幽明之相伐隂陽之变)
(也/道)故海之大也而魚何爲可得山之深也虎豹貔貅
何爲可服(自中鈎檻也/言皆以貪餌)人智之邃也奚爲可測跂動
噦息而奚爲可牧(牽於事故可牧/誠於事故可測)玉石之堅也奚可
刻(窮物也/言服餙之)隂陽之號也孰使之牝牡之合也孰交
之君子不察福不來(自然也君子察自然之理則福/言隂陽之稱號牝牡之交合皆)
(也/來)故忌而不得是生事故欲而不得是生詐(變也生/生事謂)
(爲求之/詐謂詐)欲伐而不得生斧柯欲鳥而不得生網羅欲
彼天下是生爲(謂云爲之事也/所以生成所欲也)維彼幽心是生包
維彼大心是生雄維彼忌心是生勝(雄謂雄桀於人/包謂包藏隂謀)
(皆惡忌事也/也勝謂勝所忌)故天爲高地爲下察汝躬奚爲喜怒
天爲古地乆察彼萬物名於始(錯推古乆則萬始可/言法天地則喜怒無)
(也/知)左名左右名右視彼萬物數爲紀紀之行也利而
無方行而無止以觀人情(紀則生利利以利情也/名以左右則物以數爲紀)
利有等維彼大道成而弗攺用彼大道知其極加諸
事則萬物服(也極中也事業也/差等也大道天道)用其則必有群加諸
物則爲之君(類/群)舉其脩則有理加諸物則爲天子(長/修)
(例也/也謂綱)
周書卷第九
周書卷第十
　　　　　　晉孔眺註朙四明後學章檗校刻
　　武紀解第六十八　銓法解六十九
　　器服解第七十
　武紀解第六十八
幣帛之間有巧言令色事不成車甲之間有巧言令
色事不捷克□事而有武色必失其徳臨權而疑必
離其災□□不捷智不可□□於不足幷於不幾則
始而施幾而弗克無功國有三守卑辭重幣以服之
弱國之守也修備以待戰敵國之守也循山川之險
而國之僻國之守也伐服不祥伐戰危伐險難故善
伐者不伐三守伐國有六時五動四順間其䟽薄其
疑推其危扶其弱乗其衰暴其約此謂六時扶之而
不讓振之而不動數之而不服暴之而不革威之而
不恐未可伐也此謂五動立之害毀之利克之易并
之能以時伐之此謂四順立之不害毀之不利唯克
之易并之不能可伐也立之害毀之未利克之難并
之不能可動也靜以待衆力不與爭權弗果據徳不
肆國若是而可毀也地荒而不振徳衰而失與無苦
而危矣求之以其道□□無不得爲之以其事而時
無不成有利備無患事時至而不迎大禄乃遷延之
不道行事乃困不作小□動大殃謀有不足者二仁
廢則文謀不足勇廢則武謀不足備廢則事謀不足
國有本有幹有權有倫質有樞體土地本也人民幹
也敵國侔交權也政教順成倫質也君臣和□樞體
也土地未削人民未散國權未傾倫質未移雖有人
昏亂之君國未亡也國有幾失居之不可阻體之小
也不果隣家難復飾也封疆侵凌難復振也服國從
失難復扶也大國之無養小國之畏事不可以本權
失□家之交不可以枉繩失隣家之交不㩀直以約
不虧體以隂不可虞而奪也不可䇿而服也不可親
而侵也不可摩而測也不可求而循施度於體不慮
費事利於國不計勞失徳䘮服於鄰家則不顧難矣
交體侵凌則不顧權矣封疆不時得其所無爲養民
矣合同不得其位無畏患矣百姓屈急無藏畜矣擠
社稷失宗廟離墳墓困鬼神殘宗族無爲愛死矣卑
辭而不聴□財而無技計戰而□足近告而無顧告
過而不悔請服而不得然後絶好于閉門循險近說
外授以天命無爲是定亡也凡有事君民守社稷宗
廟而先衰亡者皆失禮也大事不法弗可作法而不
時弗可行時而失禮弗可長得禮而無備弗可成舉
物不備而欲□大功於天下者未有之也執不求周
流舉而不幾其成亡薄其事而求厚其功亡内無文
道外無武迹徃不復來者有悔而求合者亡不難不
費而致大功故令未有㩀名而不辱隱行而不困唯
禮得之而無逆失之而無咎唯敬成事而不難序功
而不費唯時勞而有成費而不亡唯當施而不拂成
而有權乆之而能□唯義不知所取之量不知所施
之度不知動靜之時不知吉凶之事不知困逹之謀
疑此五者未可以動大事恃名不乆恃功不立虚願
不至妄爲不祥太上敬而服其次欲而得其次奪而
得其次爭而克其下動而上資其力凡建國君民内
事文而和外事武而義其形慎而殺其政直而公本
之以禮動之以時正之以度師之以法成之以仁此
之道也
　銓法解第六十九
有三不逺有三不近有三不畜敬謀祗徳親同三不
逺也聴䜛自亂聴䛕自欺近憝自惡三不近也如有
忠言竭親以爲信有如同好以謀易㓂有如同惡合
計掬慮慮泄事敗是謂好害三不畜也
　器服解第七十
明器因外有三疲二用器服數犢四棓禁豐一　荒
韋獨食器甒迤膏候屑侯樂鉍㻡參冠一竿　素獨
二丸弇焚菜膾五昔纁裏桃枝素獨蒲簟席皆素斧
獨巾玄繢緌縞冠素紕玄冠組武卷組纓象□□瑱
絺紳帶象玦朱極韋素獨簟籥捍次車羔冒□純載
枉綫䘮勤焚纓一給器因名有三幾玄􁑚纁裏桃枝
獨蒲席皆素布獨巾玄象玄純
周書序
昔在文王商紂並立困于虐政將弘道以弼無道作
度訓殷人作教民不知極將明道極以移其俗作命
訓紂作淫亂民散無性習常文王恵和化服之作常
訓上失其道民散無紀西伯脩仁明耻示教作文酌
上失其道民失其業囗囗凶年作糴匡文王立西距
昆夷北備獫狁謀武以昭威懐作武稱武以禁暴文
以綏徳大聖允兼作允文武有七徳文王作大武大
明武小明武三篇穆王遭大荒謀救患分　囗大匡
(脫簡/此有)囗囗囗囗囗囗囗囗囗囗囗囗囗囗囗囗囗囗
囗囗囗囗囗囗囗囗囗囗作九間文王唯庶邦之多
難論典以匡謬作劉法文王卿士諗發教禁戒作文
開維美公命于文王脩身觀天以謀啇難作保開文
王訓乎武王以繁害之戒作文繁文王在酆命周公
謀啇難作酆保文啓謀乎後嗣以脩身敬戒作大開
小開二篇文王有疾告武王以民之多變作文儆文
王告武王以序徳之行作文傅文王既沒武王嗣位
告周公禁五戒作柔武武王忌啇周公勤天下於大
小開武二篇武王評周公維道以爲寶作寶典啇謀
啓平周周人将興師以承之作酆謀武王将起師伐
商寤有商儆作寤儆周將伐商順天革命申喻武義
以訓乎民作武順武穆二篇武王將行大事乎商郊
乃明徳囗衆作和寤武寤二篇武王率六州之兵車
三百五十乗以㓕殷作尅殷武王作尅商建三監以
救其民爲之訓範(脫簡/此有)囗囗囗囗囗囗囗囗囗作大
聚(脫簡/此有)囗囗囗囗囗囗囗囗囗囗囗武王既釋箕子
囚俾民辟寧之以王作箕子武王秉天下論徳施囗
而囗位以官作考徳武王命商王之諸侯綏定厥邦
申義告之作商誓武王平商維定保天室規擬伊洛
作度邑武王疾(脫簡/此有)囗囗囗囗囗囗囗囗囗囗囗命
周公輔小子告以正要作五權武王既沒成王元年
周公忌商之孽訓敬命作成開周公既誅三監乃述
武王之志建都伊洛作作洛周公會群臣于閎門以
輔主之格言作皇門周公陳武王之言以賛巳言戒
乎成王作大戒周公正三綂之義作周月辯二十四
氣之應以明天時作時訓周公制十二月賦政之法
作月令周公肇制文王之謚義以垂于後作謚法周
公将致政成王朝諸侯於明堂作明堂成王旣即政
因嘗麥以語羣臣而求助作嘗麥周公爲太師告成
王以五徴則作本典成王訪周公以民事周公陳六
以觀察之作官人周室既寧八方會同各以其職來
獻欲垂法厥後作王會周王云殁王制將衰穆王因
祭祖不豫詢其守位作祭公穆王思保位惟艱恐貽
世羞欲自警悟作史記王化雖弛天命方永四夷八
蠻攸尊王政作職方芮伯稽古作訓納王于善暨執
政小臣咸省厥躬作芮良夫晉侯尚力侵我王略叔
向聞儲㓜而果賢囗復王位作太子晉玉者徳以飾
躬用爲所佩夏多罪湯将放之徴前事以戒後王也
作殷祝民非后罔乂后非民罔與爲邦慎政在微作
周祝武以靖亂非直不尅作武紀積習生常不可不
慎作銓法車服制度明不苟踰作器服周道於乎大
備
周書卷第十終
　刻汲冡周書䟦
　汲冡周書自漢巳入中秘晉太康間竹
　簡古書稍稍復岀云書疑戰國士綴拾
　成之藉周爲名孔氏殆未之見者凡七
　十篇眞贋醇駁讀者類能辨之然藝圃
　菁蕐芬芳縟采上遡二京而先秦七國
　則斯編也其逸響高韻之存乎余念莆
　爲書學淵藪以手抄善本刻此俾誦者
　知爲經之别録俱不可捐爾峕
　嘉靖癸丣長至月吉旦
賜進士福建興化府推官前山西道監察
　御史四朙後學章檗謹䟦
