#+TITLE: 逸周書-晉-孔晁
#+DATE: 2016-06-11 12:21:13
#+SOURCE: github.com/kanripo/KR2d0001 master 3777512d                
欽定四庫全書　　　　　史部四
　逸周書　　　　　　　　别史類
　　提要
　　　　(臣/)等謹案逸周書十卷舊本題曰汲冢周書
　　　　考隋經籍志唐藝文志俱稱此書以晉太康
　　　　二年得於魏安釐王冡中則汲冢之説其來
　　　　已久然晉書武帝紀及荀朂束晳傳載汲郡
　　　　人不準所得竹書七十五篇具有篇名無所
　　　　謂周書杜預春秋集解後序載汲冢諸書亦
　　　　不列周書之目是周書不出汲冢也攷漢書
　　　　藝文志先有周書七十一篇今本比班固所
　　　　紀惟少一篇陳振孫書録解題稱凡七十篇
　　　　叙一篇在其末京口刋本始以序散入諸篇
　　　　則篇數仍七十有一與漢志合司馬遷紀武
　　　　王克商事亦與此書相應許慎作説文引周
　　　　書大翰若翬雉又引周書豲有爪而不敢以
　　　　撅馬融注論語引周書月令鄭康成注周禮
　　　　引周書王會注儀禮引周書北唐以閭皆在
　　　　汲冢前知為漢代相傳之舊李善文選注所
　　　　引皆稱逸周書知唐初舊本尚不題汲冢其
　　　　相沿稱為汲冢者殆以梁任昉得竹簡漆書
　　　　不能辨識以示劉顯顯識為孔子刪書之餘
　　　　其時南史未出流傳不審遂誤合汲冢竹簡
　　　　為一事而修隋志者誤采之耶文獻通考所
　　　　引李燾跋及劉克莊後村詩話皆以為漢時
　　　　本有此書其後稍隠賴汲冢竹簡出乃得復
　　　　顯是又心知其非而巧為調停之説惟舊本
　　　　載嘉定十五年丁黼跋反覆考証確以為不
　　　　出汲冢斯定論矣其書載有太子晉事則當
　　　　成于靈王以後所云文王受命稱王武王周
　　　　公私計東伐俘馘殷遺暴殄原獸輦括寳玉
　　　　動至億萬三發下車懸紂首太白又用之南
　　　　郊皆古人必無之事陳振孫以為戰國後人
　　　　所為似非無見然左傳引周志勇則犯上不
　　　　登於明堂又引書慎始而敬終不困又引書
　　　　居安思危又稱周作九刑其文皆在今書中
　　　　則春秋時已有之特戰國以後又輾轉附益
　　　　故其言頗駁雜耳究厥本始終為三代之遺
　　　　文不可廢也近代所行之本皆闕程寤秦陰
　　　　九政九開劉法文開保開八繁箕子書徳月
　　　　合十一篇餘亦文多佚脱今考史記楚世家
　　　　引周書欲起無先主父偃傳引周書安危在
　　　　出令存亡在所命貨殖傳引周書農不出則
　　　　乏其食工不出則乏其事商不出則三寳絶
　　　　虞不出則財匱少漢書引周書無為權首將
　　　　受其咎又引周書天予不取反受其咎唐六
　　　　典引周書湯放桀大㑹諸侯取天子之璽置
　　　　天子之座今本皆無之葢皆所佚十一篇之
　　　　文也觀李燾所跋已有脱爛難讀之語則宋
　　　　本已然矣乾隆四十四年正月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官(臣/)陸　費　墀
逸周書序
昔在文王商紂並立困于虐政將𢎞道以弼無道作度
訓殷人作教民不知極將明道極以移其俗作命訓紂
作淫亂民散無性冐常文王意和化服之作常訓上失
其道民散無紀西伯修仁明耻示教作文酌上失其道
民失其業(闕/)　㐫年作糴匡文王立西距昆夷北備獫
狁謀武以昭威懷作武稱武以禁暴文以綏德大聖允
兼作允文武有七德文王作大武大明武小明武三篇
穆王遭大荒謀救患分災(闕/)大匡(此有/脫簡)
　
　作九開文王唯庶邦之多難論典以匡謬作劉法文
王卿士諗發教禁戒作文開維美公命于文王修身觀
天以謀商難作保開文王訓乎武王以繁害之戒作八
繁文王在酆命周公謀商難作酆保文啓謀乎後嗣以
脩身敬戒作大開小開二篇文王有疾告武王以民之
多變作文儆文王告武王以序德之行作文傳文王既
沒武王嗣位告周公禁五戒作柔武武王忌商周公勤
天下作大小開武二篇武王評周公維道以為寳作寳
典商謀啓平周周人將興師以承之作酆謀武王將起
師伐商寤有商儆作寤儆周將伐商順天革命申喻武
義以訓乎民作武順武穆二篇武王將行大事乎商郊
乃明德(闕/)衆作和寤武寤二篇武王率六州之兵車三
百五十乗以滅殷作尅殷武王作尅商建三監以救其
民為之訓範(此有/脫簡)
　　　　　　　　　　　武王既釋箕子囚俾民辟
寧之以王作箕子武王秉天下論德施(闕/)而(闕/)位以官
作耆德武王命商王之諸侯綏定厥邦申義告之作商
誓武王平商維定保天室規擬伊洛作度邑武王有疾
(此有/脫簡)　　　　　　　　　　命周公輔小子告以正
要作五權武王既沒成王元年周公忌商之孽訓敬命
作成開周公既誅三監乃述武王之志建都伊洛作作
洛周公會羣臣于閎門以輔主之格言作皇門周公陳
武王之言以贊己言戒乎成王作大戒周公正三統之
義作周月辨二十四氣之應以明天時作時訓周公制
十二月賦政之法作月令周公肇制文王之諡義以垂
于後作諡法周公將致政成王朝諸侯於明堂作明堂
成王既即政因嘗麥以語羣臣而求助作嘗麥周公為
太師告成王以五徵則作本典成王訪周公以民事周
公陳六徵以觀察之作官人周室既寧八方會同各以
其職來獻欲垂法厥後作王會周公云殁王制將衰穆
王因祭祖不豫詢某守位作祭公穆王思保位惟難恐
貽世羞欲自警悟作史記王化雖弛天命方永四夷八
蠻攸尊王政作職方芮伯稽古作訓納王于善暨執政
小臣咸省厥躬作芮良夫晉侯尚力侵我王略叔向聞
儲幼而果賢(闕/)復王位作太子晉玉者德以飾躬用為
所佩夏多罪湯将放之徴前事以戒後王也作殷祝民
非后罔乂后非民罔與為邦慎政在微作周祝武以靖
亂非直不尅作武紀積習生常不可不慎作銓法車服
制度明不茍踰作器服周道於乎大備
欽定四庫全書
　逸周書卷一　　　　　　　晉　孔晁　注
　　度訓解第一
天生民而制其度(聖人為/制法度)度小大以正權輕重以極明
本末以立中(制法度所/以立中正)立中以補損補損以知足(損益/以中)
(為制故闕/知足也)爵以明等極(極中也貴賤之/等尊卑之中也)極以正民正中
外以成命(内外正則/大命成也)正上下以順政(順其/政教)政以内(闕/)
　自邇彌興自逺逺邇備極終也(闕/)微補在(闕/)　分微
在明(知精闕有明故/微分理)明王是以敬微而順分分次以知
和知和以知樂知樂以知哀哀樂以知慧内外以知人
(慧者甚明/所以知人)凡民生而有好有惡小得其所好則喜大得
其所好則樂小遭其所惡則憂大遭其所惡則哀(言其/性之)
(自/然)凡民之所好惡生物是好死物是惡民至有好而不
讓不從其所好必犯法無以事上(不必讓則爭/爭則犯法矣)民至有
惡不讓不去其所惡必犯法無以事上徧行於此尚有
頑民而况曰以可去其惡而得其所好民能居乎(徧為/兼行)
(好惡也能居乎/言不能居好也)若不(闕/)力何以求之(言力/爭也)力爭則力政
力政則無讓無讓則無禮無禮雖得所好民樂乎(爭則/不樂)
若不樂乃所惡也凡民不忍好惡不能分次(忍為持久/堅以次第)
不次則奪奪則戰戰則何以養老幼何以救痛疾死喪
何以胥役也(胥相/也)明王是以極等以斷好惡教民次分
(揚舉/闕)力竟任壯養老長幼有報(壯者任之老者養之幼/者長之使相報此謂力)
(竟/也)民是以胥役也夫力竟非衆不尅衆非和不衆(和之/以懐)
(衆/)和非中不立中非禮不慎禮非樂不履明王是以無
樂非人無哀非人(言明王所樂/所哀非人也)人是以衆人衆賞多罸
少政之美也罸多賞少政之惡也罸多則困賞多則乏
乏因無醜教乃不至(醜謂/所厚)是故民主明醜以長子孫子
孫習服鳥獸仁德(歸其/仁德)土宜天時百物行治(土之所宜/天時所生)
(皆行/其物)治之初□初哉治化則順是故無順非厲(明醜以/使之所)
(以成順/者也)長幼成而生曰順極(言使小人大人皆成其事/上之心而生其義順之至)
(也/)
　　命訓解第二
天生民而成大命(賢愚自然/之性命也)命司德正之以禍福(司主/也以)
(德為主有德正以/福無德正以禍然)立明王以順之(順天/作故)曰大命有常小
命日成成則敬有常則廣廣以敬命則度至于極(日成/日進)
(也如有則其人/法度至中正也)夫司德司義而賜之福祿福祿在人能
無懲乎若懲而悔過則度至于極(懲止也以德居/身深術息其義)夫或
同不義而降之禍在人能無懲乎若懲而悔過則度至
于極夫民生而醜不明無以明之能無醜乎若有醜而
競行不醜則度至于極(不謂醜者若/道上為君)天民生而樂生無
以榖之能無勸乎若勸之以忠則度至于極(榖善也謂/忠信也)
夫民生而惡死無以畏之能無恐乎若恐而承教則度
至于極(以死生恐民使/奉上易教也)六極既通六間具塞(六中之道/通則六間)
(塞/矣)通道通天以正人正人莫如有極道天莫如無極(道/謂)
(言説/之也)道天有極則不威不威則不昭正人無極則不信
不信則不行(政教/不明)明王昭天信人以度功地以利之使
信人畏天則度至于極夫天道三人道三(言相方/以立教)天有
命有禍有福人有醜有紼絻有斧鉞以人之醜當天之
命以紼絻當天之福以斧鉞當天之禍六方三述其極
一也不知則不存(一者善之謂也不/行善不知故也)極命則民墯民墯
則曠命曠命以誡其上則殆於亂(此下六極謂行/之極其道殆近)極福
則民祿民祿則于善于善則不行(不行/善也)極禍則民鬼民
鬼則淫祭淫祭則罷家(罷弊其財/且無福也)極醜則民叛民叛則
傷人傷人則不義(民不堪行/則叛義也)極賞則民賈其上賈其上
則民無讓無讓則不順(賈賣以功/求其賞也)極罸則民多詐多詐
則不忠不忠則無報(上遇其禮/不報已終)凡此六者政之始也明
王是故昭命以命之曰大命世罸小命罸身(遺大命則/世受罸犯)
(小命則/罸身)福莫大於行義禍莫大於淫祭醜莫大於傷人
賞莫大於信義讓莫大於賈上罸莫大於貪詐(言此六/者最大)
古之明王奉此六者以牧萬民民用而不失(不失/其義)撫之
以惠和之以均斂之以哀娛之以樂慎之以禮教之以
藝震之以政動之以事勸之以賞畏之以罸臨之以忠
行之以權(以權/行之)權不法忠不忠罸不服賞不從勞事不
震政不成(言行權當/有如此時)藝不淫禮有時樂不滿哀不至均
不壹惠不忍人凡此物攘之屬也(物/事)惠而不忍人人不
勝害害不如死(害則死闕而/猶不知闕)均一則不和哀至則匱樂
滿則荒禮無時則不貴藝淫則害于才政成則不長事
震則寡功(不長言近淺也/震而其功寡矣)以賞從勞勞而不至以法從
中則賞賞不必中以權從法則行行不必以知權權以
知微微以知始始以知終(言事勢之相權物/理之相致如此也)
　　常訓解第三
天有常性人有常順順在可變性在不改(學能故可變/自然故不改)
不改可因因在好惡好惡生變變習生常常則生醜醜
命生德(雖有天性可因其好惡以變/之明醜所以命之則德生矣)明王於是生政以
正之民生而有習有常以習為常以常為慎民若生于
中習常為常(習常為常如性自/然故若生于中也)夫習民乃常為自血氣
始(性本所有而幼小習之/若自其氣血生之始也)明王自血氣耳目之習以明
之醜(示之以/好惡也)醜明乃樂義樂義乃至上上賢而不窮(窮/謂)
(不省/之人)哀樂不淫民知其至而至于子孫民乃有古古者
因民以順民(皆有經逺之規謂之有古/父教子子教孫故曰因也)夫民羣居而無
選為政以始之始之以古終之以古(言政必敬始/慎終選行也)行古
志今政之至也政維今法維古(云/云)頑貪以凝疑意以兩
平兩以參參伍以權權數以多多難以允允德以慎慎
微以始而敬終乃不困(重明終/始之義)困在坌誘在王民乃茍
茍乃不明哀樂不時四徵不顯六極不服八政不順九
德有奸九奸不遷萬物不至(告以坌導/民政之弊)夫禮非剋不承
非樂不竟民是乏生(闕/)好惡有四徵喜樂憂哀動之以
則發之以文成之以名行之以化(以中道/化之也)六極命聽福
賞禍罸六極不嬴(嬴謂/無常)八政和平八政夫妻父子兄弟
君臣八政不逆九德純恪九德忠信敬剛柔和固貞順
順言曰政順政曰遂遂偽曰姧奸物在目奸聲在耳耳
因有皆疑疑言有樞樞動有和和意無等(等謂/差等)萬民無
法(闕/)　在赦(闕/)復在古古者明王奉法以明幽幽王奉
幽以廢法奉則一人也而績功不同(所行相/反故也)明王是以
敬微而順分
　　文酌解第四
民生而有欲有惡有樂有哀有德有則則有九聚德有
五寳哀有四忍樂有三豐惡有二咎欲有一極(廣演其/義也)
極有七事咎有三尼豐有三頻忍有四教寳有五大聚
有九酌(又敷/陳也)九酌一取允移人二宗傑以觀三發滯以
正民四貸官以屬五人曰必禮六往來取此七商賈易
資八農人美利九(闕/)寵可動(此言所酌為政之事/英傑人當親之地也)五大
一大知率謀二大武劒勇三大工賦事四大商行賄五
大農假貸(言之為謀之即/恤貧振施者也)四教一守之以信二因親就
年三取戚免梏四樂生身復(就年尊長年也戚/近也免梏無忘也)三頻一
曰頻祿質瀆二陰福靈極三留身散真(頻數也/散失也)三尼一
除戎咎醜二申親考疏三假時權要(尼是也咎罪也/考成也時是也)七
事一騰咎信志二援拔瀆謀三聚疑沮事四騰屬威衆
五處寛身降六陵塞勝備七錄兵免戎(騰勝也錄/謂不備兵)一極
惟事昌道開蓄伐(言事事皆以忠政行之則吉昌/之道開行而征伐之道蓄之也)伐有
三穆七信一幹二御三安十二來(信征伐之道必/有此事可也)三穆一
絶靈破城二筮竒昌為三龜從兆㓙(絶神不淫祀也不/正而卜雖從而㓙)
七信一仁之慎散二智之完巧三勇之精富四族之寡
賄五商之淺資六農之少積七貴之爭寵(七者所宜/信明之也)一
斡勝權輿(言有權/無不輿)二御一樹惠不􁂠二既用兹憂(􁂠巔/也以)
(為已巔/也既盡)三安一定居安帑二貢貴得布三刑罪布財十
二來一弓二矢歸射(矢當/可用)三輪四輿歸御(言亦/可用)五鮑六
魚歸蓄(積以/為資)七陶八冶歸竈(闕竈善則/陶冶長也)九柯十匠歸林
(林當作材/匠以為用)十一竹十二葦歸時(取之以時所/以來人也)三穆七信
一幹二御三安十二來伐道咸布物無不落落物取配
維有永究(落始也類/也究終也)急哉後失時
　　糴匡解第五
成年年榖足賔祭祭以盛(言賔客宗廟/足而不儉也)大馴鍾絶服美
義淫(六副後/落淫過)皂畜約制餘子務藝(皂廐别名畜則馬放/制不常秩餘衆也藝)
(樹/也)宫室城郭修為備供有嘉萊於是日滿(嘉善也為薑/䓁也屬滿之)
年儉榖不足賔祭以中盛(有黍稷/無稻梁)樂唯鍾皷不服美(外/有)
(祭服内/無文飾)三牧五庫補攝(事物相兼/不物設也)凡美不修餘子務穡
於是糺秩(糺之令/有事按)年饑則勤而不賔舉祭以薄(用下/牲也)樂
無鍾鼓凡美禁書不早羣車不雕攻兵備不制民利不
淫(攻/治)征當商旅以救窮乏聞隨卿下鬻塾(鬻/賣)分助有匡
以綏無者於是救困大荒有禱無祭(饑饉師旅/為大荒也)國不稱
樂企不滿壑刑罸不修舍用振穹(不滿壑不于治地/舍用常以振民也)君
親巡方卿參告糴餘子倅運開口同食民不藏糧曰有
匡(倅副也盡行此/事名曰有匡也)禆民畜唯牛羊於民大疾惑殺一人
無赦(雖有㐫疾惑而/相殺者不赦也)男守疆戎禁不出五庫不膳喪禮
無度察以薄資(戎事自守闕也而速而已不/征伐也察儉      喪察用)禮無樂宫
不幃嫁娶不以時賔旅設位有賜(不以時秋冬也媒氏/㑹闕  合之賔旅隨)
(位賜之/不錫燕)
　
　
　
　
　
　逸周書卷一
欽定四庫全書
　逸周書卷二　　　　　　　晉　孔晁　注
　　武稱解第六
大國不失其威小國不失其卑敵國不失其權(此即所/謂稱也)
岠嶮伐夷并小奪亂(闕/)强攻弱而襲不正武之經也(經/常)
伐亂伐疾伐疫武之順也(武道逆取順/守故曰順也)賢者輔之亂者
取之作者勸之怠者沮之恐者懼之欲者趣之武之用
也(武以為/用事也)美男破老美女破舌淫圖破(闕/)淫巧破時淫
樂破正淫言破義武之毁也(凡行此事所/以毁敵國也)赦其衆遂其
咎撫其闕助其囊武之間也餌敵以分而照其儲以伐
輔德追時之權武之尚也(以分謂以分器/土田餌之此術)春違其農秋
伐其穡夏取其麥冬寒其衣服春秋欲舒冬夏欲亟武
之時也(寒衣為敗其絲麻冬/夏寒暑盛衰欲度之)長勝短輕勝重直勝曲衆
勝寡强勝弱飽勝饑肅勝怒先勝後疾勝遲武之勝也
(肅敬/也)追戎無恪窮冦不挌(挌鬭/也)力倦氣竭乃易克武之
追也(追敵/之法)既勝人舉旗以號令命吏禁掠無取侵暴爵
位不謙田宅不虧各寧其親民服如化武之撫也(謙損/也寧)
(安/也)百姓咸服偃兵興德夷厥險阻以毁其服四方畏服
奄有天下武之定也(毁武謂/毁服之)
　　允文解第七
思靜振勝允文維記(以靜規勝/康文紀武)昭告周行維旌所在(旌/旗)
(治亂/所在)收武釋賄無遷厥里官校屬軄因其百吏(收其戎/器不取)
(賄因其官/吏無敢改)公貨少多賑賜窮士救瘠補病賦均田布(主/施)
(赦布/政也)命夫復服用損憂耻孤寡無告獲厚咸喜(損除憂/耻謂赦)
(罪振窮敷/大惠也)咸問外戚書其所在遷同氏姓位之宗子(誅/其)
(君為之主闕/及群臣宗主)率用十五綏用(闕/)安教用顯允若得父母
(懐其德/政也)寛以政之孰云不聽聽言靡悔遵養時晦(養時/闇昧)
(而誅/之)晦明遂語于時允武死思復生生思復所(使昧者/脩明而)
(遂告以/信武也)人知不棄愛守正户上下和協靡敵不下(於守/正户)
(言不/逃亡)執彼玉珪以居其宇庶民咸畊童壯無輔無拂其
取通其疆土民之望兵若待父母(彼謂亂/邦之君)是故天下一
旦而定有四海
　　大武解第八
武有六制政攻侵伐搏戰(政者征/伐之政)善政不攻善攻不侵
善侵不伐善伐不搏善搏不戰(言廟/勝也)政有四戚五和攻
有四攻五良侵有四聚三斂伐有四時三與搏有三哀
四赦戰有六厲五衛六庠五虞(此皆有義然/後能致其攻)四戚一内
姓二外婚三友朋四同里(信所宜/親也)五和一有天無惡二
有人無郄三同好相固四同惡相助五逺宅不薄(雖逺/居皆)
(厚/之)此九者政之因也(言因此以/成政也)四攻者一攻天時二攻
地宜三攻人德四攻行利(攻謂奪其計/使不成也)五良一取仁二
取智三取勇四取材五取藝(所務來而任之良/當為求字之誤也)此九者
攻之開也(言開此道/以成攻也)四聚一酌之以仁二懷之以樂三
旁聚封人四設圍以信三斂一男女比二工次三祗人
死(祗/敬)此七者侵之酌也(言酌此法/以成侵也)四時一春違其農二
夏食其榖三秋取其刈四冬凍其葆(此皆所用以敵之/凍謂發露其葆聚)
三興一政以和時二伐亂以治三伐饑以飽(此所行/當之也)此
七者伐之機也(機要也以此/要成其伐也)三哀一要不羸二喪人三
擯厥親(哀敵人之困窮如此/要當為惡擯一作損)四赦一勝人必羸二取威
信復三人樂生身四赦民所惡(羸謂益之復謂/有之皆赦救也)此七者
搏之來也(所以懷/來之也)六厲一仁厲以行二智厲以道三武
厲以勇四師厲以士五校正厲御六射師厲伍(厲為治/政也闕)
　五衛一明仁懷怒二明智輔謀三明武攝勇四明材
攝士五明藝攝官(皆所以/成戰矣)五虞一鼓走疑二備從來三
佐軍舉旗四采虞人謀五後動撚之(撚從也皆來/安道令之道)無競
惟害有功無敗(雖强常念害/則不敗也)
　　大明武解第九
畏嚴大武曰維四方畏威乃寧(大武之道四方畏/威天下乃寧之也)天作
武修戎兵以助義正違(正順/其義)順天行五官官候厥政謂
有所亡(五官舉大官/之言亡無也)城郭溝渠高厚是量(謂敵人/所處也)既踐
戍野備慎其殃敬其嚴君乃戰赦(言當明耳/目逺斥候)十藝必明
加之以十因靡敵不荒(荒敗/也)陣若雲布侵若風行輕車
翼衛在戎二方(奔敵之/陣如此)我師之窮靡人不剛(知敵之强/乃剛勇也)
十藝一大援二明從三餘子四長興五伐人六刑餘七
三疑八間書九用少十興怨(刑餘赦徒用少者/省費興怨離構也)十因一
樹仁二勝欲三賔客四通旅五親戚六無告七同事八
程巧九(闕/)能十利事(凡成皆有因也/勝欲以義勝欲)藝因伐用是謂强
轉應天順時時有寒暑(言時有/難易也)風雨饑疾民乃不處移
散不敗農乃商賈委以淫樂賂以美女(謂扇動之/使沉惑也)主人
若扙(闕/)至城下高堙臨内日夜不解(扙謂/堅也)方陣並功云
何能禦雖易必敬是謂明武(禦當/也)城高難平湮之以土
開之以走路俄傳器櫓(湮土謂為土/山以臨之也)因風行火障水水
下惠用元元文誨其寡(言務也/恤刑)旁隧外權隳城湮溪老
弱單處其謀乃難(單處無/於保鄣)既克和服使衆咸宜竟其金
革是謂大夷(咸皆/夷平)
　　小明武解第十
凡攻之道必得地勢以順天時觀之以今稽之以古(兵/㓙)
(器戰危事故以/詳順之稽考也)攻其逆政毁其地阻立之五教以惠其
下(五教五常/之教也)矜寡無告寔為之主五教允中枝葉代興
(為之君枝葉/謂衆善政也)國為偽巧後宫飾女荒田逐獸田獵之所
㳺觀崇臺泉池在下淫樂無既百姓辛苦(言凡有此/事皆可伐)上
有困令乃有極(闕/)上困下騰戎遷其野敦行王法濟用
金鼓(濟成也言以/金鼔濟其伐)降以列陣無悅怒(闕/)按道攻巷無襲
門户(言不赦有罪怒/伐無辜襲掩也)無受貨賂攻用弓弩上下禱祀靡
神不下具行衝梯振以長旗(先所禱而/攻後戰也)懷戚思終左右
憤勇無食六畜無聚子女羣振若電造於城下鼓行參
呼以正什伍(言士卒之/奮厲也)上有軒冕斧鉞在下勝國若化
故曰明武(軒冕所以/為賞也)
　　大匡解第十一
維周王宅程三年遭天之大荒(程地名在岐州左右後/以為國初王季之子文)
(王因焉而遭饑/饉後乃徙豐焉)作大匡以詔牧其方三州之侯咸率(文/王)
(初未得三分有二故/三州也率謂奉順也)王乃召冢卿三老三吏大夫百執
事之人朝于大庭(冡卿孤卿三吏三卿/也大庭公堂之庭)問罷病之故政
事之失刑罸之戾哀樂之尤(戾罪/尤過)賔客之盛用度之費
及關市之征山林之匱田宅之荒溝渠之害(匱荒害皆/謂官不修)
(無/征)怠墯之過驕頑之虐水旱之菑(菑以為/失之者)曰不榖不德
政事不時國家罷病不能胥匡二三子尚助不糓官考
厥職鄉問其人(不尚尚也問/人政得失)因其耆老及其總害慎問
其故無隠乃情(總衆/人也)及某日以告于廟有不用命有常
不赦(明日王至廟告/常者常刑也)王既發命入食不舉百官質方(闕/)
不食饔(王不舉樂百官徹/膳以思其職方道)及期日質明王麻衣以朝朝
中無采衣(此㓙服自/居為荒變)官考其軄鄉問其利因謀其菑旁
匡於衆無敢有違(衆衆民也百官/率我故無違)詰退驕頑方收不服
慎惟怠墯什伍相保(方收方收其/不服化者也)動勸游居事節時茂
農夫任户户盡夫出(茂勉也言無户/不出夫以勸農)農廩分鄉鄉命受
糧程課物徴躬競比藏(農人藏糓於廩分在諸鄉合/課程比藏者比方其收藏也)藏
不粥糴糴不加均賦洒其弊鄉正保貸(糧不加均多從/所有不限也洒)
(散也弊以糴/以貨窮也)成年不償信誠匡助以輔殖財(名曰貸而/不償所以)
(生殖民/財也)財殖足食克賦為征數口以食食均有賦(均民/足食)
(而征其賦/以入官也)外食不贍開關通糧糧窮不轉孤寡不廢(窮/征)
(困内不轉/出外也)滯不轉留戍城不留(闕/)足以守出旅分均馳
車送逝旦夕運糧(闕不成者不令留足以/守之衆皆共運之也)於是告四方
逰旅旁生忻通津濟道宿所至如歸(有告者窮者/有所歸也)幣租
輕乃作母以行其子(以貴重為母/謂錢帛之屬)易資貴賤以均逰旅
使無滯(非但租賦作母行/子逰旅易資亦然)無粥熟無室市權内外以立
均無蚤暮閭次均行(均平民財行之/無早晚之常也)均行衆從積而勿
(闕/)以罸助均無使之窮平均無乏利民不淫(雖積賞進/有無不隄)
(防之使民有過者罸其/榖幣其穀幣通以助均)無播蔬無食種(可食之/菜曰蔬)以數度
多少省用(國家/常用)祈而不賔祭服潄不制(不賔殺禮不/制不造新也)車
不雕飾人不食肉畜不食榖(畜謂/馬也)國不鄉射樂不牆合
牆屋有補無作(皆為荒/降之也)資農不敗務(農槩之/務不廢)非公卿不
賔賔不過具(唯賔公卿/酒食而已)哭不留日登降一等(留盡也降/一等為荒)
(廢之/也)庶人不獨葬伍有植送往迎來亦如之(均恤興迎/亦如植共)
(送迎亦/相敕也)有不用命有常不違
　　程典解第十二
維三月既生魄文王合六州之侯奉勤于商(三分天下/有其二以)
(伏事/殷也)商王用宗讒震怒無疆(宗衆疆/境也)諸侯不娛逆諸文
王文王弗忍乃作程典以命三忠(娱樂也不忍從諸侯/即王位所以為至德)
(常典/也)曰助余體民無小不敬如毛在躬拔之痛無不省
(毛以喻小也無不/省故宜敬外也)政失患作作而無備死亡不誡誡在
往事備必慎備思地思地慎制思制慎人思人慎德德
開開乃無患(以往事誡將來/開通言德合也)慎德必躬恕恕以明德德
當天而慎下(以慎道/教天下)下為上貸力競以讓讓德乃行(以/讓)
(為/化)慎下必翼上上中立而下比爭省和而順慎同携乃
爭和乃比(翼敬也中立/謂無比也)比事無政無政無選無選民乃
頑頑乃害上(無雋選之事在/官故頑民害上)故選官以明訓頑民乃順
慎守其教小大有度以備菑冦(小大闕/吉㐫也)協其三族固其
四援明其伍侯習其武誡依其山川通其舟車利其守
務(修文教誡武/備聖王之事)士大夫不雜於工商(使各專其業商不/厚工不朽農不力)
(不可力治必善/其事治乃成也)士之子不知義不可以長幼(有士行之/義方為士)
工不族居不足以給官族不鄉别不可以入惠(族謂羣/也雖不)
(别其鄉所以/行其惠也)為上不明為下不順無醜(言國無/耻醜也)輕其行
多其愚不習(不重其行自多/其愚何智之有)慎地必為之圖以舉其物
物其善惡(别其地所生/物之善惡也)度其高下利其陂溝愛其農時
修其等列務其土實(務其勤/樹範也)差其施賦設得其宜宜協
其務務應其趣(言其所/施當也)慎用必愛工攻其材商通其材
百物鳥獸魚鼈無不順時(順時所為/愛之也)生穯省用不濫其
度津不行火藪林不伐(濫過也非時/不火不伐也)牛羊不盡齒不屠
(老不任/用食之)土勸不極美美不害用用乃思慎(闕/)備不敬不
意多(闕/)用寡立親用勝懷逺逺格而邇安(多用謂/振施也)於安
思危於始思終於邇思備於逺思近於老思行不備無
違嚴戒(必有忍乃有濟也終謂/終其義之也格至也)
　　程寤解第十三(缺/)
　　秦隂解第十四(缺/)
　　九政解第十五(缺/)
　　九開解第十六(缺/)
　　劉法解第十七(缺/)
　　文開解第十八(缺/)
　　保開解第十九(缺/)
　　八繁解第二十(缺/)
　
　
　
　
　
　
　
　
　
　
　
　
　
　
　
　逸周書卷二
欽定四庫全書
　逸周書卷三　　　　　　　晉　孔晁　注
　　酆保解第二十一
維二十三祀庚子朔九州之侯咸格于周王在酆昧爽
立于少庭王告周公旦曰嗚呼諸侯咸格來慶辛苦役
商吾何保守何用行旦拜手稽首曰商為無道棄德刑
範欺侮羣臣辛苦百姓忍辱諸侯莫大之綱福其亡亡
人惟庸王其祀德純禮明允無二卑位柔色金聲以合
之王乃命三公九卿及百姓之人曰恭敬齊潔咸格而
祀于上帝商饋始于王因饗諸侯重禮庶吏出送于郊
樹昏于崇内備五祥六衛七厲十敗四葛外用四蠧五
落六容七惡五祥一君選擇二官得度三務不舍四不
行賂五察民困六衛一明仁懷恕二明智毁謀三明武
攝勇四明才攝士五明德法官六明命攝政七厲一翼
勤厲務二動正厲民三靜兆厲武四翼藝厲物五翼言
厲復六翼敬厲衆七翼知厲道十敗一佞人敗樸二諂
言毁積三陰資自舉四女貨速禍五比黨不揀六佞說
鬻獄七神龜敗卜八賔祭推榖九忿言自辱十異姓亂
族四葛一葛其農時不移二費其土慮不化三正賞罸
獄無姦竒四葛其戎謀族乃不罸四蠧一美好怪竒以
治之二淫言流說以服之三群巧仍興以力之四神巫
靈寵以惑之五落一示吾貞以移其名二微降霜雪以
取松柏三信蟜萌莫能安宅四厚其禱巫其謀乃獲五
流德飄狂以明其惡六容一游言二行商工三軍旅之
庸四外風之所揚五因失而亡作事應時時乃喪六厚
使以往來其所藏七惡一以物角兵二令美其前而厚
其傷三間於大國安得吉㓙四交其所親靜之以物則
以流其身五率諸侯以朝賢人而已猶不往六令之有
求遂以生尤七見親所親勿與深謀命友人疑旦拜曰
嗚呼王孫其尊天下適無見過過適無好自益以明而
迹嗚呼敬哉視五祥六衛七厲十敗四葛不修國乃不
固務周四蠧五落六容七惡不時不允不率不緩反以
自薄嗚呼深念之哉重維之哉不深乃權不重從權乃
慰不從乃潰瀆不可復戒後人復戒後人其用汝謀王
曰允哉
　　大開解第二十二
維王二月既生魄王在酆立于少庭兆墓九開開厥後
人八儆五戒八儆一(闕/)旦于開二躬修九過三族修九
禁四無競維義五習用九教六(闕/)用守備七足用九利
八寧用懷(闕/)五戒一祗用謀宗二經内戒工三無逺親
戚四雕無薄(闕/)五禱無憂玉及為人盡不足王拜儆我
後人謀競不可以藏戒後人其用汝謀維宿不悉日不
足
　　小開解第二十三
維三十有五祀王念曰多(闕/)正月丙子拜望食無時汝
開後嗣謀曰嗚呼于來後之人余聞在昔曰明明非常
維德曰為明食無時汝夜何脩非躬何慎非言何擇非
德嗚呼敬之哉汝恭聞不命賈粥不讎謀念之哉不索
禍招無曰不免不庸不茂不次人菑不謀遷棄非人朕
聞用人不以謀説說惡諂言色不知適適不知謀謀泄
汝躬不允嗚呼敬之哉後之人朕聞曰謀有共軵如乃
而舍人之好佚而無窮貴而不傲富而不驕兩而不爭
聞而不遥逺而不絶窮而不匱者鮮矣汝謀斯何嚮非
翼維有共枳枳亡重大害小不堪柯引維德之用用皆
在國謀大鮮無害嗚呼汝何敬非時何擇非德德枳維
大人大人枳維卿卿枳維大夫大夫枳維士登登皇皇
(闕/)枳維國國枳維都都枳維邑邑枳維家家枳維欲無
疆動有三極用有九因因有四戚五私極明與與有畏
勸汝何異非義何畏非世何勸非樂謀獲三極無疆動
獲九因無限務用三德順攻奸(闕/)言彼翼翼在意仭時
德春育生素草肅疎數滿夏育長美柯華務水潦秋初
藝不節落冬大劉倍信何謀本(闕/)時歳至天視嗚呼汝
何監非時何務非德何興非因何用非極維周于民人
謀競不可以後戒後戒宿不悉日不足
　　文儆解第二十四
維文王告夢懼後祀之無保庚辰詔太子發曰汝敬之
哉民物多變民何嚮非利利維生痛痛維生樂樂維生
禮禮維生義義維生仁嗚呼敬之哉民之適敗上察下
遂信何向非私私維生抗抗維生奪奪維生亂亂維生
亡亡維生死嗚呼敬之哉汝慎守勿失以詔有司夙夜
勿忘若民之嚮引汝慎何非遂遂時不逺非本非標非
微非煇壤非壤不高水非水不流嗚呼敬之哉倍本者
槁汝何葆非監不維一保監順時維周于民之適敗無
有時葢後戒後戒謀念勿擇
　　文傳解第二十五
文王授命之九年時維暮春在鄗太子發曰吾語汝所
保所守守之哉厚德廣惠忠信愛人君子之行(四者/君德)不
為驕侈不為靡㤗不淫於美括柱茅茨為愛費(言務儉/也因就)
(不决/曰括)山林非時不升斤斧以成草木之長川澤非時不
入網罟以成魚鼈之長不麛不卵以成鳥獸之長畋漁
以時童不夭胎馬不馳騖土不失宜(言土地所/宜悉長之)土可犯
材可蓄潤濕不榖樹之竹葦莞蒲礫石不可榖樹之葛
木以為絺綌以為材用(所為土/不失宜)故凡土地之間者聖人
裁之並為民利是魚鼈歸其泉鳥歸其林(取之以時/不夭胎故)孤
寡辛苦咸賴其生(得所生/長材用)山以遂其材工匠以為其器
百物以平其利商賈以通其貨(無二/德也)工不失其務農不
失其時是謂和德(和故/不失)土多民少非其土也土少人多
非其人也是故土多發政以漕四方四方流之(漕轉流/歸言移)
(内人/也)土少安帑而外其務方輸(外設業而四/民方輸榖)夏箴曰中
不容利民乃外次(夏禹之箴戒書/也業舍次於田)開望曰土廣無守可
襲伐土狹無食可圍竭二禍之來不稱之災(開望古書/名也政以)
(人土相稱/為善也)天有四殃水旱饑荒其至無時非務積聚何
以備之(積財用/聚榖蔬)夏箴曰小人無兼年之食遇天饑妻子
非其有也大夫無兼年之食遇天饑臣妾輿馬非其有
也(古者國家三年必有一年/之儲非其有言流亡也)戒之哉弗思弗行至無日
矣(言不/逺矣)不明開塞禁舍者其如天下何(不明謂/失其機)人各修
其學而尊其名聖人制之(制而/業用)故諸横生盡以養從從
生盡以養一丈夫(横生萬物也從生人也一丈/夫天子也言兆民者天子也)無殺夭
胎無伐不成材無墯四時如此者十年有十年之積者
王(通三十年/之計也)有五年之積者霸無二年之積者亡(通十/五年)
(之計有五年之積/也亡為無國家)生十殺一者物十重生一殺十者物
頓空十重者王頓空者亡(生多到重/生少到空)兵强勝人人强勝
天能制其有者則能制人之有(勝天勝/有天命)不能制其有者
則人制之(術自/取之)令行禁止王始也出一曰神明出二曰
分光(政有二名分君/之明光亦明也)出三曰無適異出四曰無適與無
適與者亡(君臣無適異民無/適與不亡何待也)
　　柔武解第二十六
維王元祀一月既生魄王召周公旦曰嗚呼維在文考
之緒功(此文王卒之/明年春也)維周禁五戎五戎不禁厥民乃淫
(此成周也而謂之戎言/五者不禁戎之道也)一曰土觀幸時政匱不疑二曰
獄讎刑蔽奸吏濟貨(濟貨成/其貨也)三曰聲樂(闕/)　飾女滅德
四曰維勢是輔維禱是怙五曰盤游安居枝葉維落(輔/勢)
(怙禱盤游安/居皆害之術)五者不距自生戎旅故必以德為本以義
為術以信為動以成為心以决為計以節為勝(言以德/為本以)
(節為勝距/戎之本也)務在審時紀綱為序和均(闕/)里以匡辛苦(匡/正)
(也辛苦/窮也)見冦(闕/)戚靡適無(闕/)勝國若化不動金鼓善戰
不鬭故曰柔武四方無拂奄有天下(拂違也/言感也)
　　大開武解第二十七
維王一祀二月王在酆宻命(宻人及商紂/謀周大命)訪於周公旦
曰嗚呼余夙夜維商宻不顯誰和(言欲以毁/送之商宻)告歳之有
秋今余不獲其落若何(和捐萬物而商宻欲擯/我周不得其落恐將亡)周公曰
兹在德敬在周其維天命王其敬命(言天命在周/當敬命而已)逺戚
無十和無再失維明德無佚(所親近疎逺也/再失為復失也)佚不可還
維文考恪勤戰戰何敬何好何惡時不敬殆哉(言一佚/不可還)
(故念文/王所敬)王拜曰允哉余聞國有四戚五和七失九因十
淫非不敬不知(言非不欲敬而未/知所聞欲知之也)今而言維格余非廢
善以自塞維明戒是祗(而汝格至也/是余敬之)周公拜曰兹順天
天降寤于程程降因于商商今生葛葛右有周(言天寤/周以和)
(商謀商朝生葛/是祐助周也)維王其明用開和之言言孰敢不格(可/否)
(相濟曰和欲其開臣以和/則忠告之言無不至也)四戚一内同外二外婚姻三
官同師四哀同勞五和一有天維國二有地維義三同
好維樂四同惡維哀五逺方不爭(以文德/來逺)七失一立在
廢二廢在祗三比在門四諂在内五私在外六私在公
七公不違(立所廢則功多廢所敬則不見疑闕比/諂近公私于錯公法不能違之所謂失)九因
一神有不饗二德有所守三才有不官四事有不均五
兩有必爭六富有别七貪有匱八好有遂九敵有勝(此/皆)
(因其事而以/誤彼國也)十淫一淫政破國動不時民不保二淫好
破義言不協民乃不和三淫樂破德德不純民乃失常
四淫動破醜醜不足民乃不讓五淫中破禮禮不同民
乃不協六淫采破服服不度民乃不順七淫文破典典
不式教民乃不類八淫權破故故不法官民乃無法九
淫貨破職百官令不承十淫巧破用用不足百意不成
嗚呼十淫不違危哉今商維兹(言商紂所行如/此十者之所蔽)其唯第
兹念不承殆哉(不率天命/則危殆也)若人之有政令廢令無赦乃
廢天之命訖文考之功緒忍民之苦不祥(廢政令罪不/赦而乃廢天)
(命闕父之業忍/民患是不祥也)若農之服田務耕而不耨維草其宅之
既秋而不穫維禽其饗之人而獲饑去誰哀之(草居之/是農不)
(脩也獸食之是饑也已自/取之是時矜之父業之遵)王拜曰格乃言嗚呼夙夜戰
戰何畏非道何惡非是不敬殆哉(王乃以周公言/為至故拜也)
　　小開武解第二十八
維王二祀一月既生魄王召周公旦曰嗚呼余夙夜忌
商(闕/)知道極敬聽以勤天命周公拜手稽首曰在我文
考順明三極躬是四察循用五行戒視七順順道九紀
(皆文王/所行之)三極既明五行乃常四察既是七順乃辨明勢
天道九紀咸當順德以謀罔惟不行(言化道/大行也)三極一維
天九星二維地九州三維人四佐(九星四方及五星也/四佐疏附禦侮奔走)
(先後/是也)四察一目察維極二耳察維聲三口察維言四心
察維念(四者當所/必察真偽)五行一黑位水二赤位火三蒼位木
四白位金五黄位土(言其所/順而勤)七順一順天得時二順地
得助三順民得和四順利財足五順得助明六順仁無
失七順道有功(順天時得天道順/道有功得人功)九紀一辰以紀日二
宿以紀旬三日以紀德四月以紀刑(日月之㑹日辰甲/乙十者於四方以)
(紀日宿次十二紀十二/月次日為禮月為法也)五春以紀生六夏以紀長七秋
以紀殺八冬以紀藏九歳以紀終(四時終/則成歳)時候天視可
監時不失以知吉㓙(天視言/視天時)王拜曰允哉余聞在昔訓
典中規非時罔有恪言曰正余不足(謙以/受)
　　寳典解第二十九
維王三祀二月丙辰朔王在鄗召周公旦曰嗚呼敬哉
朕聞曰何脩非躬躬有四位九德(言脩身以四/位九德也)何擇非
人人有十姦(凡人所不/能免者)何有非謀謀有十散不圉我哉
(圉禁/也)何慎非言言有三信信以生寳寳以貴物物周為
器(周用之/為器)美好寳物無常維其所貴信無不行(貴在/周用)行
之以神振之以寳順之以事明衆以備改曰以庸庶格
懷患(言治實/以器用)四位一曰定二曰正三曰靜四曰敬敬位
丕哉靜乃時非正位不廢定得安宅(丕大也時非/待時不動)九德
一孝子畏哉乃不亂謀二悌弟乃知序序乃倫倫不騰
上上乃不崩(不騰不越/不相超越)三慈惠兹知長幼知長幼樂養
老四忠恕是謂四儀風言大極意定不移(儀言/也)五中正
是謂權斷補損知選六恭遜是謂容德以法從權安上
無慝(選數/慝惡)七寛𢎞是謂寛宇准德以義樂獲純嘏(純大/也嘏)
(大也謂之/大大之福)八温直是謂明德喜怒不郄主人乃服(郄問/也)
九兼武是謂明刑惠而能忍尊天大經九德廣備次世
有聲(長有/令問)十姦一窮(闕/)于靜二酒行于理三辯惠于智
四移潔于清五死勇于武(實少而曰/多曰移也)六展允于信七比
譽于讓八阿衆于名九專愚于果十愎孤于貞(十者皆/不誠之)
(行故/曰姦)十散一廢(闕/)　　　行乃泄(闕/)
三淺薄間瞞其謀乃獲四説咷輕意乃傷營立五行恕
而不願弗憂其圖(間瞞不察/謂聽謀也)六極言不度其謀乃費七
以親為疎其謀乃虚八心私慮適百事乃僻九愚而自
信不知所守十不釋太約見利忘親(適單也言十/者皆散汝成)三信
一春生夏長無私民乃不迷二秋落冬殺有常政乃盛
行三人治百物物德其德是謂信極(言其/信至)而其余也信
既極矣嗜欲(闕/)在在不知義欲在美好有義是謂生寳
(以義/乃寳)周公拜手稽首興曰臣既能生寳恐未有子孫其
敗(有闕其心恐有寳而/子能有以致治也)既能生寳未能生仁恐無後親
王寳生之恐失王㑹道維其廢(㑹所當/㑹之寳)王拜曰格而言
維時余勸之以安位教之廣(安位謂/信有得)用寳而亂亦非我
咎上設榮祿不患莫仁(言以榮祿祿闕仁/也則用是榮人也)仁以愛祿允
維典程既得其祿又増其名上下咸勸孰不競仁維子
孫之謀寳以為常(言仁人以愛祿為常法則人/皆競仁欲愛子孫謀此為常)
　　酆謀解第三十
維王三祀王在酆謀言告聞(自文王受命至此十年也/知敵情向人問人日謀以)
(紂聞酆謀/告武王也)王召周公旦曰嗚呼商其咸辜維日望謀建
功謀言多信今如其何(言商君臣皆罪周/日望周以建功也)周公曰時至
矣乃興師循故(言何伐紂之時/至謂循古法)初用三同一戚取同二
任用能三矢無聲(矢誓言誓衆/以盡心也)三讓一近市二賤粥三
施資(以財讓也近來民/市旅資以思也)三虞一邊不侵内二道不敺收
三郊不留人(虞禁也設此三/禁所以悦也)王曰嗚呼允從三三無咈
厥徵可因(言三讓三同三虞無違/言善徴可用以立功也)與周同愛愛㣲無疾
疾取不取疾至致備(疾/惡)由禱不德不德不成害不在小
終維實大悔後乃無(曲為非義/神不聽之)帝念不謟應時作謀不
敏殆哉周公曰言斯允格誰從己出出而不允乃菑(帝/天)
(也謟僭也/敏疾也)往而不往乃弱士卒咸若周一心(不往則是/弱一心則)
(不時/也)
　　寤儆解第三十一
維四月朔王告儆召周公旦曰嗚呼謀泄哉今朕寤有
商驚予(言夢為紂/所伐故驚)欲與無口則欲攻無庸以三不足戒
乃不興憂其深矣(戒不興言所憂/不從戒中來也)周公曰天下不虞周
驚以寤王王其敬命奉若稽古維王(虞度/若順)克明三德維
則(三德剛/柔正直)戚和逺人維庸(和近人則/逺人用)攻玉禱赦有罪懐
庶有兹封福(庶衆/封大)監戒善敗䕶守勿失無虎傅翼將飛
入官擇人而食不驕不恡時乃無敵(此是/義也)王拜曰允哉
余聞日維乃予謀謀時用臧不泄不竭維天而已(聞古/言也)
(天道/無常)余維與汝監舊之葆咸祗曰戒戒維宿(言宿古文/文戒於心)
　　武順解第三十二
天道尚右日月西移地道尚左水道東流人道尚中耳
目役心(言耳目為/心所役也)心有四佐不和曰廢(四佐脾腎/肺肝也)地有
五行不通曰惡(金木水火/土更相生)天有四時不時曰㓙天道曰
祥地道曰義人道曰禮知祥則壽知義則立知禮則行
(言其/相通)禮義順祥曰吉吉禮左還順地以利本(本謂/人也)武禮
右還順天以利兵(天右/還也)將居中軍順人以利陣(人尚/中)人
有中曰參無中曰兩兩爭曰弱三和曰疆(有中必有/闕故曰參)男
生而成三女生而成五以室成室成以民生民民以度
(陽竒陰耦五/謂相配成室)左右手(闕/)　五左右足各履五曰四枝元
首曰末(四枝手足/元首頭也)五五(闕/)十五曰元卒(伍兵/名)一卒居前
曰開一卒居後曰敦(開謂啟/敦謂服)左右一卒曰閭四卒成衛
曰伯(皆陣名/伯卒名)三伯一長曰佐三佐一長曰右(右伯/卒也)三右
一長曰正三正一長曰卿三卿一長曰辟(伯卒則右千/卒則正三千)
(卒則卿萬卒舉令之於君辟君也此謂/諸侯三軍數起於卿伍故不正相)辟必明卿必仁
正必智右必和(言其德如此/乃堪其任也)佐必(闕/)伯必勤卒必力(卒/三)
(十五人之師故/以勇力為之也)辟不明無以慮官卿不仁無以集衆伯
不勤無以行令卒不力無以承訓(訓謂先後辟也承/謂奉行後令也)均
卒力貌而無比比則不順(比者比/同也)均伯勤勞而無携携
則不和(携/離)均佐和敬而無留留則無成(留/遲)均右肅恭而
無羞羞則不興辟必文聖如度(言聖君有所為如/度度功不有差也)元忠
尚讓親均惠下集固介德(介大也言必所集/則常在大道也)危言不干
德曰正(不干謂/不犯也)正及神人曰極世世能極曰帝(極謂/其上)
　　武穆解第三十三
曰若稽古曰昭天之道熈帝之載揆民之任夷德之用
(夷/常)總之以咸殷等之以(闕/)禁成之以(闕/)和(咸皆殷盛也/皆以法總之)
(也/)咸康于民卿格維時監于列辟(視古公列也/君以為師也)敬惟三
事永有休哉三事一倡德二和亂三終齊德有七倫亂
有五遂齊有五備五備一同往路以揆逺邇二明要醜
友德以衆爾庸三明辟章逺以肅民教四明義倡爾衆
教之以服五要權文德不畏强寵(同往路謂闕逺之也/教之以服先王法服)
(也/)五遂一道其通一决其壅二絶(闕/)無赦不疑三挫銳
無赦不危四閒兵無用不害五復尊離羣不敵(群離故/不敵也)
七倫一毁城寡守不路(路/通)二通道不戰三小國不㓙不
伐四正維昌靜不疑五睦忍寧於百姓(中厚/忍辱)六禁害求
濟民七一德訓民民乃章(明於/教訓)欽哉欽哉余夙夜求之
無射
　
　
　
　
　
　
　
　
　
　
　逸周書卷三
欽定四庫全書
　逸周書卷四　　　　　　　晉　孔晁　注
　　和寤解第三十四
王乃出圖商至于鮮原(近岐周之地/也小山曰鮮)召邵公奭畢公高
王曰嗚呼敬之哉無競惟人人允忠惟事惟敬小人難
保(言王以多賢人/為强保安之也)后降惠于民民罔不格惟風行賄賄
無成事(人之歸惠如草應風/如用賄則無成事)緜緜不絶蔓蔓若何毫末
不掇將成斧柯(此言防患/在微也)王乃厲翼于尹氏八士唯固
允讓(厲奬厲也武/王賢臣也)德降為則振于四方行有令問成和
不逆加用禱巫神人允順(言皆順成/和志也)
　　武寤解第三十五
王赫奮烈八方咸發高城若地商庶若化(言士卒應王/之奮烈視高)
(城若平地若/化恐怖也)約期于牧案用師旅商不足滅分禱上下
(於牧野將戰/先禱天地也)王食無疆王不食言庶赦定宗(言當赦其/罪人定其)
(宗主不/食言也)尹氏八士太師三公咸作有績神無不饗(羣臣/言皆)
(謀立功而神/明享其禱)王克配天合于四海惟乃永寧(德合/四表)
　　克殷解第三十六
周車三百五十乗陣于牧野帝辛從(十三年正月牧野/商郊紂出朝歌二)
(十里而/迎戰也)武王使尚父與伯夫致師(挑戰/也)王既以虎賁戎
車馳商師商師大敗(戎車三百五十乗則士卒三萬六/千三百五十人有虎賁三千五百)
(人/也)商辛奔内登於廩臺之上屏遮而自燔于火(屏遮/自障)武
王乃手太白以麾諸侯諸侯畢拜遂揖之(太白旗名揖/召也揖諸侯)
(共追/紂也)商庶百姓咸俟于郊(待武王於/郭外也)羣賔僉進曰上天
降休再拜稽首(諸侯賀/武王也)武王答拜先入適王所乃尅射
之三發而後下車而擊之以輕呂斬之以黄鉞(輕吕/劒名)折
懸諸太白(斬絶/其首)適二女之所乃既縊(二女妲己及嬖/妾縊自縊也)王
又射之三發乃右擊之以輕吕斬之以𤣥鉞懸諸小白
(𤣥鉞黑斧小/白旗名也)乃出場于厥軍(場平治社以及官徹宜/去者宜居者居遷也)及
期百夫荷素質之旗于王前(素質白旗前為王道/也一作以前于王)叔振
奏拜假(羣臣諸侯應拜假者/也則曹叔振奏行也)又陳常車周公把大鉞召
公把小鉞以夾王(常車威儀車也/二公夾衛王也)㤗顛閎夭皆執輕吕
以奏王王入即位于社太卒之左(執王輕吕當門奏/太卒屯兵以衛也)羣
臣畢從毛伯鄭奉明水衛叔傅禮(羣臣盡從王/而康叔相禮)召公奭
贊采師尚父牽牲(贊佐采事/也倅王也)尹逸筴曰殷末孫受德迷
先成湯之明侮滅神祗不祀(紂字受德也神祗天地也/舉天地則宗廟已下廢可)
(知/也)明暴商邑百姓其彰顯聞於昊天上帝(言上天五帝/皆知紂惡也)
周公再拜稽首乃出(受天大命以改殷/天明命王天闕也)立王子武庚命
管叔相(為三監/監殷人)乃命召公釋箕子之囚命畢公衛叔出
百姓之囚(紂所拘/囚者也)乃命南宫忽振鹿臺之財巨橋之粟
(忽即括散之/以施惠也)乃命南宫百達史佚遷九鼎三巫(鼎王者/所傳寳)
(三巫/地名)乃命閎夭封比干之墓(益其/緣也)乃命宗祀崇賔饗禱
之于軍(宗祀主祀賔敬也/饗祭前所禱之神)乃班(還鄗/京也)
　　大匡解第三十七
惟十有三祀王在管管叔自作殷之監東隅之侯咸受
賜于王王乃旅之以上東隅(東隅自殷以東旅謁/各使陳其政事者也)用大
匡順九則八宅六位(言大匡/有此法)寛儉恭敬夙夜有嚴(言當/嚴敬)
(思所/順也)昭質非樸樸有不明明執於私私囘不中中忠於
欲思慧醜詐(中於欲謂忠於/絶私私欲也)昭信非展展盡不伊伊言
於允思復醜譖(展似信而非/伊伊推也)昭讓非背背黨雍德德讓
於敬思賢醜爭(讓以得之/非棄背也)昭位非忿忿非(闕/)直直立於
衆思直醜比(位所以行道非/以息忿忿怒也)昭政非閑閑非逺節節政
於進思止醜殘(政以道民以禁閑/之也故貴得節也)昭靜非窮窮居非意
意動於行思靜醜躁(仁者好靜/窮非取樂)昭潔非為為窮非㳙㳙
潔於行思義醜貪(㳙潔於利/不以自汚)昭因非疾疾非不貞貞固
於事思任醜誕(疾/)昭明九則九醜自齊齊則曰知悖則
死勇(明此九法則所醜義成九/法威則苟死於勇不知節)勇知害上則不登于明
堂明堂所以明道明道惟法(惟以法/度化人)法人惟重老重老
惟寳嗚呼在昔文考戰戰惟時祗祗汝其(言所尊重者/老人及政之)
(寳也文王唯敬是道/汝其用之汝諸侯也)夙夜濟濟無競惟人惟允惟讓不
逺羣正不邇䜛邪(言當近正/士逺䜛人)汝不時行汝害于士士惟
都人孝悌子孫(不行是文王之/道其如此也)不官則不長官戒有敬
官(闕/)朝道舍賔祭器曰八宅(官以長官所戒惟/敬則八宅順矣)綏比新
故外内貴賤曰六位(安之比之各以/其道則位順也)大官備武小官成
長(承/奉)大匡□攝外用和大(和平/大國)中匡用均勞故禮新(士/大)
(夫乃/賔客)小匡用惠施舍靜衆(靜安/也)禁請無怨順生分殺不
忘不憚(不計分部/不失其禮)俾若九則生欲在國國咸敬順維敬
敬惟讓讓惟禮(言周大匡使順九則生其所敬於/國國人皆順之以敬讓之禮也)辟不
及寛有永假(不及言同/假於王道)
　　文政解第三十八
惟十有三祀王在管管蔡開宗循(管管叔之邑二叔開/其宗族循鎬宗之政)
(言從/化也)王禁九慝昭九行濟九醜尊九德止九過務九勝
傾九戒固九守順九典(九人所茂政也濟謂濟/其醜以好也順此戒也)九慝一
不類二不服三不則四(闕/)務有不功五外有内通六幼
不觀國七間不通徑八家不開列九大禁不令路徑(刑/法)
(也令不/宣令也)九行一仁二行三讓四言五固六始七義八意
九勇(意於/道也)九醜思勇醜忘思意醜變思治醜亂思固醜
轉思信醜奸思讓醜殘思行醜頑思仁醜舋(殘謂殘/禮義也)九
德一忠二慈三祿四賞五民之利六商工受資七祗民
之死八無奪農九足民之財(敬死勸葬也/是民之財也)九過一視民
傲二聽民暴三逺慎而近􁀙四法令(闕/)亂五仁善是誅
六不察而好殺七不念(闕/)害行八(闕/)思前後九偷其身
不路而助無漁九勝一(闕/)　　　二(闕/)　　　三同惡
潛謀四同好和困五師(闕/)征惡六迎旋便路七明賂施
舍八幼子移成九迪名書新(潛謀潛宻之謀也移成謂/易子而教也蹈名之子書)
(而新/用)九戒一内有柔成二示有危傾三旅有罷寘四亂
有立信五教用康經六合詳毁成七邑守維人八饑有
兆積九勞休無期(柔成善柔諂人也罷寘言闕囷倉暗/也康逸也合詳無德而信也守邑無)
(備恃其人/衆皆危道)九守一仁守以均二智守以等三固守以典
四信守維假五城溝守立六亷守以名七戒守以信八
競守以備九國守以謀(維假言立信/常至於義也)九典一祗道以明
之二稱賢以賞之三典師以教之四四戚以勞之五位
長以遵之六群長以老之七群醜以移之八什長以行
之九戒卒以將之(典師謀各隨所能而教之也遵行/之以戒之事也將之軍旅行陣也)嗚
呼充虚為害無由不通無虚不敗(陰陽姦謂之充國/無人謂之虚也)
　　大聚解第三十九
維武王勝殷撫國綏民乃觀於殷政告周公旦曰嗚呼
殷政總總若風草有所積有所虚和此如何(總總亂也/有積有虚)
(言不/平也)周公曰聞之文考來逺賔亷近者道别其陰陽之
利相土地之宜水土之便(禮逺賔廣近者道/總土宜以受民也)營邑制命
之曰大聚先誘之以四郊王親在之(四郊自近始/也在察也)賔大
夫免列以選赦刑以寛復亡解辱(亡者復之/辱者解之)削赦(闕/)重
皆有數此謂行風(行風/化也)乃令縣鄙商旅曰能來三室者
與之一室之祿(以一大夫/之耕祿者)闢開脩道五里有郊十里有
井二十里有舍(待行/旅也)逺旅來至關人易資舍其委(貿易/供其)
(資/也)市有五均早暮如一送行逆來振乏救窮(均平也言/早暮一價)
考弱疾病孤子寡獨惟政所先(當先/卹也)民有欲畜發令(命/之)
(畜/牧)以國為邑以邑為鄉以鄉為閭禍灾相卹資喪比服
(邑閭比相救卹/比服祖喪服也)五户為伍以首為長十夫為什以年為
長(首為伍/家㝡服)合閭立教以威為長合旅同親以敬為長(教/由)
(威行旅/㑹敬親)飲食相約興彈相庸耦耕(闕/)耘男女有婚墳墓
相連民乃有親(言相/通也)六畜有群室屋既完民乃歸之(畜/牛)
(馬猪羊/犬雞)鄉立巫醫具百藥以備疾灾畜五味以備百草
(草味同言五/味非一也)立勤人以職孤立正長以順幼立職喪以
卹死立大葬以正同(職立/同)立君子以脩禮樂立小人以
教用兵(禮樂干戚/兵刃也)立鄉射以習容春和獵耕耘以習遷
行(羣行出入/坐起隨行)教芧與樹藝比長立職與田疇皆通(根行/田芧)
(比長之職/也連比也)立祭祀與歳榖登下厚薄此謂德教(登下隨/榖豐儉)
(也/)若其㓙土陋民賤食貴貨是不知政(不順政/故曰㓙)山林藪
澤以因其(闕/)工匠役工以政其材商賈趣市以合其用
(言政/行也)外商資貴而來貴物益賤資賤物出貴物以通其
器(通其有無/使相闕也)夫然則關夷市平財無鬱廢商不乏資百
工不失其時無愚不教(闕/)無窮乏則此謂和德(言政治/和之所)
(致/也)若有不言乃政其㓙陂溝道路藂苴丘墳不可樹榖
者樹以材木(除藂/種木)春發枯槁夏發葉榮秋發實䔫冬發
薪烝以匡窮困(以此匡/之也)揖其民力相更為師因其土宜
以為民資(更相為師匡/資次用也)則生無乏用死無傳尸此謂仁
德(傳於/溝壑)旦聞禹之禁春三月山林不登斧以成草木之
長夏三月川澤不入網罟以成魚鼈之長且以并農力
執成男女之功(男耕女桑/成此功也)夫然則有生而不失其宜萬
物不失其性人不失其事天不失其時以成萬財萬財
既成放此為人此謂正德(放散供/人用也)泉深而魚鼈歸之草
木茂而鳥獸歸之稱賢使能官有材而歸之關市平商
賈歸之分地薄斂農民歸之水性歸下農民歸利(歴言/自然)
(之/至)王若欲求天下民先設其利而民自至譬之若冬日
之陽夏日之陰不召而民自來此謂歸德(政善德/之至也)五德
既明民乃知常武王再拜曰嗚呼允哉天民側側余知
其極有宜(側側喻多/長有國也)乃召昆吾冶而銘之金版藏府而
朔之(昆吾古之利冶朔/月旦朔省之也)
　　世俘解第四十
維四月乙未日武王成辟四方通殷命有國(言成者執/殷俘通之)
(以為國也此克/紂還歸而作也)惟一月丙辰旁生魄若翼日丁巳王乃
歩自于周征伐商王紂(旁廣大月大時也此本/紀始伐紂師度孟津也)越若來
二月既死魄越五日甲子朝至接于商(越於也朔/後為死魄)則咸
劉商王紂執夫惡臣百人(劉克也夫惡/臣崇侯之黨)太公望命禦方
來丁卯望至告以馘俘(太公受命追/禦紂黨方來)戊辰王遂禦循目
祀文王時日王立政(禦追循亦祀以尅紂告祖考壇/墠而祭是日立王政布天下)吕
他命伐越戯方壬申荒新至告以馘俘(吕他將也戯/方紂三邑也)侯
來命伐靡集于陳辛巳至告以馘俘(侯來亦將也靡/陳紂二邑也)甲
申百弇以虎賁誓命伐衛告以馘俘(百弇/亦將)辛亥薦俘殷
王鼎(殷國/之鼎)武王乃翼矢珪矢憲告天宗上帝(矢陳也稷/太牢别於)
(天/也)王不革服格于廟秉語治庶國籥人九終(不改祭天/之服以告)
(祖考急於語治/也廟無别人也)王烈祖自太王太伯王季虞公文王邑
考以列升維告殷罪(虞公虞仲邑考文王/子也皆升王於帝)籥人造王秉
黄鉞正國伯(於籥人進則王/進王伯之位也)壬子王服衮衣矢琰格廟
籥人造王秉黄鉞正邦君(正諸侯/之位也)癸酉薦殷俘王士百
人(王士紂之士/而囚俘者)籥人造王矢琰秉黄鉞執戈王奏庸大
享一終王拜首稽首王定奏其大享三終(大享鉞爵/奏庸擊鍾)甲
寅謁我殷于牧野王佩赤白旂籥人奏武王入進萬獻
明明三終(謁告也明明詩篇名/武以干羽為萬舞也)乙卯籥人奏崇禹生開
三鍾終王定(崇禹生開皆篇名告/非一故連曰有事也)庚子陳本命伐磨百
韋命伐宣方新荒命伐蜀乙巳陳本命新荒蜀磨至告
禽霍侯俘艾佚侯小臣四十有六禽禦八百有三百兩
告以馘俘(此復説尅紂所命伐也庚/子三十六月禦大臣也)百韋至告以禽宣
力禽禦三十兩告以馘俘百韋命伐厲告以馘俘(言兩/隅之)
(言/也)武王狩禽虎二十有二猫二麋五千二百三十五犀
十有二氂七百二十有一熊百五十有一羆百一十有
八豕三百五十有二貉十有八麈十有六麝五十麋三
十鹿三千五百有八(武王克紂遂□/其圃所獲禽獸)武王遂征四方凡
憝國九十有九國(憝惡/也)馘魔億有十萬七千七百七十
有九俘人三億萬有二百三十(武王以不殺為仁無緣/馘億也俘馘之多此大)
(言之/也)凡服國六百五十有二(此屬紂/也闕)時四月既旁生魄
越六日庚戍武王朝至燎于周維予冲子綏文(此於甲/乙十六)
(日也先廟後天者/言功業已成故也)武王降自車乃俾史佚繇書于天號
(使史佚用書重/薦俘于天也)武王乃廢于紂矢惡臣人百人伐右厥
甲小子鼎大師(廢其惡人伐其小/子乃鼎之衆也)伐厥四十夫家君鼎
帥司徒司馬初厥于郊號(言初尅紂于商/郊號令所伐也)武王乃夾于
南門用俘皆施佩衣衣先或入(言陳列俘馘于宗廟南/門夾道以示衆也取乃)
(表之施之/以耻也)武王在祀太師負商王紂懸首白旂妻二首
赤旂乃以先馘入燎于周廟(王在祀主使樂師以紂首/及妻首所馘入廟燎也)
若翼日辛亥祀于位用籥于天位(此説詳庚戍明日郊/天祭俘所用籥衣事)
(也/)越五日乙卯武王乃以庶祀馘于國周廟翼予冲子
斷牛六斷羊二(於辛亥五以諸侯/祭日其有斷煞者)庶國乃竟告于周廟
曰古朕聞文考修商人典以斬紂身告于天于稷(言諸/侯竟)
(殺牲自周/廟天稷也)用小牲羊犬豕於百神水土于誓社(百神天/宗水土)
(山川誓/告也)曰惟予冲子綏文考至于冲子用牛于天于稷
五百有四(乃宗廟/山川也)用小牲羊豕于百神水土社二千七
百有一(所用甚多/似皆益之)商王紂于商郊(更説始/伐紂時)時甲子夕商
王紂取天智玉琰㻱身厚以自焚(天智玉之上天美者/也㻱環以自厚也)
凡厥有庶告焚玉四千(衆人百武王/焚玉四千也)五日武王乃俾於
千人求之四千庶則銷天智玉五在火中不銷(紂身不/盡玉亦)
(不/銷)凡天智玉武王則寳與同(言王者所/寳不銷也)凡武王俘商舊
玉億有百萬
　　箕子
　　耆德(並亡/)
　
　
　
　
　
　
　
　
　
　
　
　
　
　逸周書卷四
欽定四庫全書
　逸周書卷五　　　　　　　晉　孔晁　注
　　商誓解第四十三
王若曰告爾伊舊何父(闕/)　　　幾耿肅執乃殷之舊
官人序文(闕/)　　　及太史比小史昔及百官里居獻
民(闕/)　　來尹師之敬諸戒疾聽朕言用胥生蠲尹王
曰嗟爾衆予言若敢顧天命予來致上帝之威命明罸
今惟新誥命爾敬諸朕話言自一言至于十話言其惟
明命爾王曰在昔后稷惟上帝之言克播百榖登禹之
績凡在天下之庶民罔不維后稷之元榖用烝享在商
先誓正明祀上帝(闕/)　　　亦維我后稷之元榖用告
和用胥飲食肆商先誓王維厥故斯用顯我西土今在
商紂昏憂天下弗顯上帝昏虐百姓奉天之命上帝弗
顯乃命朕文考曰殪商之多罪紂肆予小子發弗敢忘
天命朕考胥翕稷政肆上帝曰必伐之予惟甲子尅致
天之大罸(闕/)帝之來革紂之(闕/)予亦無敢違大命敬諸
昔在我西土我其有言胥告商之百無罪其惟一夫予
既殛紂承天命予亦來休命爾百姓里居君子其周即
命(闕/)
　　　　　　　　　爾冢邦君無敢其有不告見于
我有周其比冢邦君我無攸愛上帝曰必伐之今予惟
明告爾予其往追(闕/)紂達􁨜集之于上帝天王其有命
爾百姓獻民其有綴艿夫自敬其有斯天命不令爾百
姓無告西土疾勤其斯有何重天維用重勤興起我罪
勤我無克乃一心爾多子其人自敬助天永休于我西
土爾百姓其亦有安處在彼宜在天命(闕/)及惻興亂予
保奭其介有斯勿用天命若朕言在周曰商百姓無罪
朕命在周其乃先作我肆罪疾予惟以先王之道御復
正爾百姓越則非朕負亂惟爾在我王曰百姓我聞古
商先哲王成湯克辟上帝保生商民克用三德疑商民
弗懷用辟厥辟今紂棄成湯之典肆上帝命我小國曰
革商國肆予明命汝百姓其斯弗用朕命其斯爾冢邦
君商庶百姓予則(闕/)劉滅之上曰靃予天命維既咸汝
克承天休于我有周斯小國于有命不易昔我盟津帝
休辨商其有何國命予小子肆我殷戎亦辨百度(闕/)
美左右予予肆劉殷之命今予維篤祐爾予史太史違
我史視爾靖疑胥敬請其斯一話敢逸僭予則上帝之
明命予爾拜拜(闕/)百姓越爾庶義庶刑予維及西土我
乃其來即刑乃敬之哉庶聽朕言罔胥告
　　度邑解第四十四
維王尅殷國君諸侯乃厥獻民徵主九牧之師見王于
殷郊王乃升汾之阜以望商邑永歎曰嗚呼不淑兊天
對遂命一日維顯畏弗忘王至于周自(闕/)至于丘中具
明不寢王小子御告叔旦叔旦亟奔即王曰久憂勞問
周不寢曰安予告于王曰嗚呼旦惟天不享于殷發之
未生至于今六十年夷羊在牧飛鴻過野天自幽不享
于殷乃今有成維天建殷厥徵天民名三百六十夫弗
顧亦不賔成用戾于今嗚呼于憂茲難近飽于卹辰是
不室我來所定天保何寢能欲王曰旦予克致天之明
命定天保依天室志我共惡俾從殷王紂四方赤宜未
定我于西土我維顯服及德之方明叔旦泣涕干常悲
不能對王(闕/)　傳于後王曰旦汝維朕達弟子有使汝
汝播食不遑暇食矧其有乃室今維天使子惟二神授
朕靈期于未致予休于近懐子朕室汝維幼子大有知
昔皇祖底于今朂厥遺得顯義告期付于朕身肆若農
服田饑以望穫予有不顯朕卑皇祖不得高位于上帝
汝幼子庚厥心庶乃來班朕大環兹于有虞意乃懷厥
妻子德不可追于上民亦不可答于朕下不賔在高祖
維天不嘉于降來省汝其可瘳于茲乃今我兄弟相後
我筮龜其何所即今用建庶建叔旦恐泣涕共手王曰
嗚呼旦我圖夷茲殷其惟依天其有憲命求茲無逺天
有求繹相我不難自洛汭延于伊汭居陽無固其有夏
之居我南望過于三塗我北望過于有嶽丕願瞻過于
河宛瞻于伊洛無逺天室其曰茲曰度邑
　　武儆解第四十五
惟十有二祀四月王告夢丙辰出金枝郊寳開和細書
命詔周公旦立後嗣屬小子誦文及寳典王曰嗚呼敬
之哉汝勤之無葢(闕/)周未知所周不周商(闕/)無也朕不
敢望敬守勿失以詔寘小子曰允哉汝夙夜勤心之無
窮也
　　五權解第四十六
維王不豫于五日召周公旦曰嗚呼敬之哉昔天初降
命于周維在文考克致天之命汝維敬哉先後小子勤
在維政之失政有三機五權汝敬格之哉克中無苗以
保小子于位三機一疑家二疑德三質士疑家無授衆
疑德無舉士質士無逺齊吁敬之哉天命無常敬在三
機五權一曰地地以權民二曰物物以權官三曰鄙鄙
以權庶四曰刑刑以權常五曰食食以權爵不遵承括
食不宣不宣授臣極賞則淈淈得不食極刑則仇仇至
乃别鄙庶則奴奴乃不滅國大則驕驕乃不給官無庶
則荷荷至乃辛物庶則爵乃不和地庶則荒荒則聶人
庶則匱匱乃匿嗚呼敬之哉汝慎和稱五權維中是以
以長小子于位實維永寧
　　成開解第四十七
成王九年大開告用(周公大開告道/成王用之也)周公曰嗚呼余夙
夜之勤今商孽競時逋播以輔余何循何循何慎王其
敬文命無易天不虞(言商餘紂子祿父競求是逋播逃/越之人以自輔當敬天命備不度)
(者/也)在昔文考躬修五典勉茲九功敬人畏天教以六則
四守五示三極祗應八方立忠協義乃作(祗敬/協和)三極一
天有九列别時陰陽二地有九州别起五行三人有四
佐佐官維明五示顯允明所望(四佐謂天子前凝後丞/右輔左弼也當明謂五)
(示示於/民也)五示一明位示士二明惠示衆三明主示寧四
安宅示孥五利用示產(王明三明安宅妻子/寧固利用則產業衆)產足窮家
懷思終主為之宗德以輔衆和乃同(言五示之義/同為和同也)四守
一政盡人材材盡致死二土守其城溝三障水以禦冦四
大有沙炭之政(在人盡其材則死力效致/大沙熾炭可以政適人也)六則一和衆
二發鬱三明怨四轉怒五懼疑六因欲(鬱謂榖帛滯積/者也怨則轉之)
(懼則疑之欲則因之/此文王所以尅紂也)九功一賔好在笥二淫巧破制三
好危破事四任利敗功五神巫動衆六盡哀民匱七荒
樂無别八無制破教九任謀生詐(在笥謂實幣於笥無/節限也盡謂送終過)
(制也無别亂同也任謀謂/權變也不犯此則成功也)和集集以禁實有離莫遂通
其五典一言父典祭祭祀昭天百姓若敬二顯父登德
德降為則則信民寧(言祭祀見享受福民/乃化則法信民心也)三正父登過
過慎於武設備無盈(使正舉事過/於前無自滿)四機父登失修(闕/)
官官無不敬五(闕/)　　　制哀節用政治民懷(使刺譏/之士舉)
(政之失其官官無不/敬矣懷猶歸之也)五典有常政乃重開之守内則順
意外則順敬内外不爽是曰明王(重開言/無爽也)王拜曰允哉
維予聞曰何鄉非懷懷人惟思思若不及禍格無日(格/至)
式皇敬哉余小子思繼厥常以昭文祖定武考之列(式/用)
(皇/天)嗚呼余夙夜不寧
　　作雒解第四十八
武王克殷乃立王子祿父俾守商祀(封以鄭/祭成湯)建管叔于
東建蔡叔霍叔于殷俾監殷臣(東謂衛曰鄘霍/叔相祿父也)武王既
歸成歳十二月崩鎬肂于岐周(乃謂乃後之/歳也肂櫕塗)周公立相
天子三叔及殷東徐奄及熊盈以略(立謂為宰攝政也/殷祿父徐戎奄謂)
(殷之/諸侯)周公召公内弭父兄外撫諸侯九年夏六月葬武
王於畢(弭安/畢也)二年又作師旅臨衛政殷殷大震潰(下叛/其上)
(曰/潰)降辟三叔王子祿父北奔管叔經而卒乃囚蔡叔于
郭淩(郭淩地名/囚拘也)凡所征熊盈簇十有七國俘維九邑(俘/囚)
(為奴十七國之九/邑罪重故囚之)俘殷獻民遷于九畢(賢民士大夫也/九畢成周之地)
(近王/化也)俾康叔宇于殷俾中旄父宇于東(康叔代霍叔/中旄代管叔)周
公敬念于後日予畏同室克追俾中天下(成王二年秋/迎周公二年)
(春歸也周公/追長尊王也)及將致政乃作大邑成周于土中(王城也/於天下)
(土為/中)城方千七百二十丈郛方七百里南繫于洛水地
因于㓨山以為天下之大湊(郛郭也繫因皆/連接也湊㑹也)制郊甸方
六百里國西土為方千里(西土岐周/通為圻内)分以百縣縣有四
郡郡有(闕/)鄙大縣城方王城三之一小縣立城方王城
九之一(三三九分/居其一)都鄙不過百室以便野事(耕桑/之事)農居
鄙得以庶士士居國家得以諸公大夫(居治也治鄙以/農治國家以大)
(夫/)凡工賈胥市臣僕州里俾無交為(工商百胥人臣僕/各異州里而居不)
(相雜交也/胥待也)乃設丘兆于南郊以上帝配(闕/)后稷(設築壇/城内郊)
(南郭/也)日月星辰先王皆與食(先王后稷/謂郊時)諸受命於周乃
建大社於周中(受封/也)其壝東青土南赤土西白土北驪
土中央舋以黄土將建諸侯鑿取其方一面之土苞以
黄土苴以白茅以為土封故曰授則土於周室(其方謂/建東方)
(諸侯以青土也覆茅/苴褁土封之為社也)乃位五宫大廟宗宫考宫路寢明
堂(五宫宫府寺也太廟后稷二宫祖考廟/也路寢王所居也明堂在國南者也)咸有四阿反
玷重亢重郎常累復格藻梲設移旅楹惷常畫(咸皆也/廟四下)
(日阿反玷外尚室也重亢累棟也重郎累屋也常累系/也復格累之櫺也井藻梲畫梁柱也承屋曰移旅别也)
(惷謂藻井之飾也言/皆畫列柱為之也)内階𤣥階堤唐山廧(以黑石為間/唐中庭道堤)
(謂為高之也/廧謂畫山雲)應門庫臺𤣥閫(門者皆有臺於庫門見之/後可知也又以黒石為門)
(階/也)
　　皇門解第四十九
維正月庚午周公格左閎門㑹羣門(格至也路寢左門/曰皇門閎音皇也)
曰嗚呼下邑小國克有耉老據屏位建沈入非不用明
刑(耉老之賢人也又建立/沈伏賢人不用明法)維其開告于予嘉德之説(言/下)
(邑所行而我法之是/開告我於善德之説)命我辟王小至于大我聞在昔有
國誓王之不綏于卹(小至於大者小大邦/君也卹憂言思治也)乃維其有大
門宗子勢臣内不茂揚肅德訖亦有孚以助厥辟勤王
國王家(大門宗子適長勢曰顯仕/茂勉肅敬訖既也孚信也)乃方求論擇元聖武
夫羞于王所(言旁自/羞進)其善臣以至十有分私予茍克有
常罔不允通咸獻言在于王所(私子庶孽也常謂常德/言皆信通於義以益王)
(也/)人斯是助王恭明祀敷明刑(言善人君子皆/順是助法王也)王用有
監明憲朕命用克和有成用能承天嘏命(監視明此事/法故能承天)
(命王天/下也)百姓兆民用周不茂在王庭(勉在王庭獻/言于王所也)先用
有勸永有(闕/)于上下(上謂天下/謂地也)人斯既助厥勤勞王家
(助君也謂大/明衆于也)先人神祗報職用休俾嗣在厥家(先人及/天地報)
(之正用/善詔家)三國用寧小人用格(闕/)能稼穡咸祀天神戎兵
克慎軍用克多(神祐/之故)王用奄有四鄰逺土丕承萬子孫
用末被先王之靈光(奄同丕/大末終)至于厥後嗣弗見先王之
明刑維時㞋胥學于非夷(時有胥相為是/相學與非常也)以家相厥室
弗卹王國王家維德是用(言勢人以大夫私家/不慶王家之用德)以昏求
臣作威不祥不屑惠聽無辜之亂(祥善也不察無/罪以惡民也)亂是
羞于王(言順不進/辭于王)王阜良乃惟不順之言于是人斯乃
非維直以應維作誣以對俾無依無助(阜大良善也王/求善而是人作)
(誣以對故王/無依助也)譬若略犬驕用逐禽其猶不克有獲(驕謂/不習)
(也言闕人之無得猶/驕犬逐禽不能獲)是人斯乃䜛賊􁀬嫉以不利于厥
家國(言賊仁賢忌媢/妬以而利其君)嫉譬若匹夫之有婚妻曰予獨服
在寢以自露厥家(牧室也言自露於家/言謂美好喻昏臣也)媚夫有邇無逺
乃食葢善夫俾莫通在士王所(食為野闕媚夫見近利/而無逺慮利為逺葢善)
(夫使/莫通)乃惟有奉狂夫是陽是繩(闕/)以為上是挼司事于
正長(言陽舉狂夫以為上人/闕為官長正主其事也)命用迷亂獄用無成小民
率穡(命者教也率/皆痛愁用也)保用無用壽亡以嗣天用弗保(闕民/之用)
(無所宣施是故民失其性/天所不安用非其人故也)媚夫先受殄罸國亦不寧嗚
呼敬哉監于兹朕維其及(殄絶其世也/及其人也)朕藎臣夫明爾
德以助予一人憂(藎進也言我進用之臣夫/明明之德助我憂天下者)無維乃身
之暴皆卹爾假予德憲資告予元(假借資用也借我法/用德之告我我大德)
(之所/行也)譬若衆略常扶予險乃而予于濟(如衆令畋獵相/扶持也濟遂也)
汝無作
　　大戒解第五十
維正月既生魄王訪于周公曰嗚呼朕聞維時兆厥工
非不顯朕實不明(兆始工官言政治/闕是始正其官)維士非不務而不
得助大則驕小則懾懾謀不極(言務求士而不得助/如此之難極中也)予
重位與輕服非共得福厚用遺(重所重在於重位輕重/所立非夫德而厚福用)
(之是求益/之言也)庸止生郄庸行信貳衆輯群政不輯自匿嗚
呼予夙勤之無或告余非不念念不知(止容端則信貳/則難闕中也我)
(雖勤之無有告我者/闕  而不得明知也)周公曰於敢稱乃武王之言曰微
言入心夙喻動衆大乃不驕行惠於小衆乃不懾(言汝/之武)
(王有/闕言)連官集乗同憂若一謀有不行兹惟重告爯(連官/則同)
(憂闕集衆事則同闕/濟謀有不行必行也)庸厲(闕/)以餌士權先申之明約必
遺之(餌謂爵祿/權謂勢重)其位不尊其謀不陽我不畏敬材在四
方(卑當畏敬賢者尊其位/陽其謀也在四方言)無擅于人塞匿勿行患戚咸
服孝悌乃明(擅人專已塞逆陰/忌哀惠順戚近也)明立威耻亂使衆之道
撫之以惠内姓無感外姓無讁(鄙即其亂則思治矣内/長同姓同宗外異姓讁)
(過/)人知其罪上之明審教幼乃勤貧賤制(闕/)設九備乃
無亂謀(上明則不隠/情故曰知罪)九備一忠正不荒美好乃不作惡
(順人心明察/則民化而善)四(闕/)説聲色憂樂盈匿五碩信傷辯曰費
(闕/)　六出觀好怪内乃淫巧(碩大/怪異)七(闕/)　謀躁内乃荒
異八(闕/)　好威民衆日􁀙九富寵極足是大極内心其
離(闕室/也)九備既明我貴保之應恊以動逺邇同功(應恊/以動)
(動必/以和)謀和適同覆以觀之上明仁義援貢有備(上謂/君也)聚
財多(闕/)以援成功克禁淫謀衆匿乃雍(言閉塞/不行也)順得以
動人以立行輯佐之道上必盡其志然後得其謀(言和/輯求)
(助當先/順人也)無(闕/)其信雖危不動(闕/)　以昭其乃得人(轉移/貞信)
(如此得/其用也)上危而轉下乃不親(上危而下不親/之不足信故也)王拜曰允
哉允哉敬天行道
　
　逸周書卷五
欽定四庫全書
　逸周書卷六　　　　　　　晉　孔晁　注
　　周月解第五十一
惟一月既南至昏昴畢見日短極基踐長微陽動于黄
泉陰慘于萬物是月斗柄建子始昏北指陽氣虧草木
萌蕩日月俱起于牽牛之初右囘而行月周天起一次
而與日合宿日行月一次周天歴舍于十有二辰終則
復始是謂日月權輿周正歳道數起于時一而成于十
次一為首其義則然凡四時成歳有春夏秋冬各有孟
仲季以名十有二月中氣以著時應春三月中氣雨水
春分榖雨夏三月中氣小滿夏至大暑秋三月中氣處
暑秋分霜降冬三月中氣小雪冬至大寒閏無中氣斗
指兩辰之間萬物春生夏長秋収冬藏天地之正四時
之極不易之道夏數得天百王所同其在商湯用師于
夏除民之災順天革命改正朔變服殊號一文一質示
不相沿以建丑之月為正易民之視若天時大變亦一
代之事亦越我周王致伐于商改正異械以垂三統至
於敬授民時巡狩祭享猶自夏焉是謂周月以紀于政
　　時訓解第五十二
立春之日東風解凍又五日蟄蟲始振又五日魚上冰
風不解凍號令不行蟄蟲不振陰姧陽魚不上冰甲胄
私藏雨水之日獺祭魚又五日鴻鴈來又五日草木萌
動獺不祭魚國多盜賊鴻鴈不來逺人不服草木不萌
動果䔫不熟驚蟄之日桃始華又五日倉庚鳴又五日
鷹化為鳩桃始不華是謂陽否倉庚不鳴臣不(闕/)主鷹
不化鳩冦戎數起春分之日𤣥鳥至又五日雷乃發聲
又五日始電𤣥鳥不至婦人不(闕/)雷不發聲諸侯(闕/)民
不始電君無威震清明之日桐始華又五日田䑕化為
鴽又五日虹始見桐不華歳有大寒田䑕不化鴽國多
貪殘虹不見婦人苞亂榖雨之日萍始生又五日鳴鳩
拂其羽又五日戴勝降于桑萍不生陰氣憤盈鳴鳩不
拂其羽國不治兵戴勝不降于桑政教不中立夏之日
螻蟈鳴又五日蚯蚓出又五日王瓜生螻蟈不鳴水潦
淫漫蚯蚓不出嬖奪后王瓜不生困於百姓小滿之日
苦菜秀又五日靡草死又五日小暑至苦菜不秀賢人
潛伏靡草不死國縱盜賊小暑不至是謂陰慝芒種之
日螳螂生又五日鵙始鳴又五日反舌無聲螳螂不生
是謂陰息鵙不始鳴令姧壅偪反舌有聲佞人在側夏
至之日鹿角解又五日蜩始鳴又五日半夏生鹿角不
解兵戈不息蜩不鳴貴臣放逸半夏不生民多厲疾小
暑之日温風至又五日螅蟀居壁又五日鷹乃學習温
風不至國無寛教螅蟀不居壁急迫之暴鷹不學習不
備戎盜大暑之日腐草化為螢又五日土潤溽暑又五
日大雨時行腐草不化為螢榖實鮮落土潤不溽暑物
不應罸大雨不時行國無恩澤立秋之日凉風至又五
日白露降又五日寒蟬鳴凉風不至無嚴政白露不降
民多邪病寒蟬不鳴人皆力爭處暑之日鷹乃祭鳥又
五日天地始肅又五日禾乃登鷹不祭鳥師旅無功天
地不肅君臣乃(闕/)農不登榖暖氣為灾白露之日鴻鴈
來又五日𤣥鳥歸又五日羣鳥養羞鴻鴈不來逺人背
畔𤣥鳥不歸室家離散羣鳥不養羞下臣驕慢秋分之
日雷始收聲又五日蟄蟲培户又五日水始涸雷不始
收聲諸侯淫佚蟄蟲不培户(闕/)靡有賴水不始涸甲蟲
為害寒露之日鴻鴈來賔又五日爵入大水化為蛤又
五日菊有黄華鴻鴈不來小民不服爵不入大水失時
之極菊無黄華土不稼穡霜降之日豺乃祭獸又五日
草木黄落又五日蟄蟲咸俯豺不祭獸爪牙不良草木
不黄落是為愆陽蟄蟲不咸俯民多流亡立冬之日水
始冰又五日地始凍又五日雉入大水為蜃水不冰是
謂陰負地不始凍咎徴之咎雉不入大水國多淫婦小
雪之日虹藏不見又五日天氣上騰地氣下降又五日
閉塞而成冬虹不藏婦不專一天氣不上騰地氣不下
降君臣相嫉不閉塞而成冬母后淫佚大雪之日鴠鳥
不鳴又五日虎始交又五日荔挺生鴠鳥不鳴(闕/)　虎
不始交(闕/)　　　荔挺不生卿士專權冬至之日蚯蚓
結又五日麈角解又五日水泉動蚯蚓不結君政不行
麈角不解兵甲不藏水泉不動陰不承陽小寒之日鴈
北向又五日鵲始巢又五日雉始雊鴈不北向民不懷
主鵲不始巢國不寧雉不始雊國大水大寒之日雞始
乳又五日鷙鳥厲疾又五日水澤腹堅雞不始乳淫女
亂男鷙鳥不厲國不除兵水澤不腹堅言乃不從
　　諡法解第五十四
維周公旦太公望開嗣王業攻于牧野之中終葬乃制
諡叙法諡者行之迹也號者功之表也車服位之章也
(古者有大功則/善號以為福也)是以大行受大名細行受小名行出於
己名生於人(名謂/號諡)一人無名曰神(不名/壹善)稱善(闕/)間曰聖
(所稱得人所善/得實所别得簡)敬賔厚禮曰聖(聖於/禮也)德象天地曰帝(同/於)
(天/地)靜民則法曰皇(靜/安)仁義所在曰王(民從/之也)立制及衆曰
公(志無/私也)執應八方曰侯(所執行八/方應之也)壹德不解曰簡(壹不/委曲)
平易不疵曰簡(疵多/病也)經緯天地曰文(成其/道也)道德博厚曰
文(無不/知之)學勤好問曰文(不耻/下問)慈惠愛民曰文(惠以成/文也)愍
民惠禮曰文(以禮/安人)錫民爵位曰文(與可/舉也)剛彊直理曰武
(剛無欲彊不撓直/正無曲理忠恕也)威彊叡德曰武(思有德/者叡也)克定禍亂曰
武(以兵征/故解也)刑民克服曰武(法正民/能使服)大志多窮曰武(大志/行兵)
(多所/窮也)敬事供上曰恭(恭奉/也)尊賢貴義曰恭(尊貴賢人/寵貴義士)尊
賢敬讓曰恭(敬有德/讓有功)既過能改曰恭(言有/智也)執事堅固曰
恭(守正/不移)安民長悌曰恭(順長/接弟)執禮敬賔曰恭(迎待/賔也)芘親
之門曰恭(無德以/益之也)尊長讓善曰恭(不尊己善/推於他人)淵源流通
曰恭(性無所/忌也)照臨四方曰明(以明/照之)譖訴不行曰明(逆知/之故)
(不/行)威儀悉備曰欽(威則可畏/儀則可象)大慮靜民曰定(思樹/惠也)安民
大慮曰定(以慮/安人)安民法古曰定(不失舊/意也)純行不二曰定
(行壹/不傷)謀慮不威曰德(不以威/相拒也)辟地有德曰襄(取之/以義)甲胄
有勞曰襄(言成/征伐)有伐而還曰釐(知難/而退)質淵受諫曰釐(深/故)
(能/受)慈惠愛親曰釐(言周愛/親族也)博聞多能曰獻(雖多能不/至大道)聰
明叡哲曰獻(有通知/之聰也)温柔聖善曰懿(性純/淑也)五宗安之曰
孝(五世之/宗也)恊時肇享曰孝(恊合肇始/也常如始)秉德不囘曰孝(順/於)
(德而/不逆)大慮行節曰孝(言成/其節)執心克莊曰齊(能自/齊也)輔輕供
就曰齊(輕有所輔/而供成也)温年好樂曰康(好豐年/勤民事)安樂撫民曰
康(無四方/之虞)令民安樂曰康(富而/教之)安民立政曰成(政以/安之)布
德執義曰穆(穆純/也)中情見貌曰穆(任闕/路也)敏以敬慎曰傾
(無所不/敬順也)昭德有勞曰昭(能勞/謙也)聖文周達曰昭(聖文通/治也)保
民耆艾曰胡(六十曰耆/七十曰艾)彌年壽考曰胡(大其/年也)彊毅果敢
曰剛(彊於仁義/致果曰毅)追補前過曰剛(勸善以/補過也)柔德考衆曰靜
(成衆使/安也)供已鮮言曰靜(供己之身/鮮言而正)寛樂令終曰靜(性寛/樂義)
(以善/自終)治而清省曰平(無失闕/之病也)執事有制曰平(在位平/意也)布
綱治紀曰平(施之/政事)由義而濟曰景(用義而/成也)布義行剛曰
景(以剛行/義也)清白守節曰貞(行清白/志固也)大慮克就曰貞(能大/慮非)
(正則/不可)不隠無克曰貞(坦然無/私也)彊以剛果曰威(彊甚於/剛也)猛
以彊果曰威(亦彊甚/於剛也)彊毅信正曰威(信正言/無邪也)辟土服逺
曰桓(兼人故/啟土也)道德純一曰思(道大而/德一也)不𤯝兆民曰思(大/親)
(民而/不殺)外内思索曰思(言求/善也)追悔前過曰思(思而能/改也)柔質
受課曰惠(以惠/愛惠)能思辨衆曰元(别之使各/有次也)行義説民曰
元(民説/其義)始建國都曰元(非善之長/可一使也)主義行德曰元(以義/為主)
(作德/政也)兵甲亟作曰莊(以數征/為嚴)叡通克服曰莊(通達使/能服也)死
於原野曰莊(非嚴何/以死難)屢征(闕/)伐曰莊(以嚴/闕之)武而不遂曰
莊(武功/不成)克殺秉正曰夷(秉正不/任賢也)安心好靜曰夷(不爽/正也)執
義揚善曰懷(私人/之善)慈義短折曰懷(短未六十/折未三十)夙夜警戒曰
敬(敬身/思戒)夙夜恭事曰敬(敬以蒞/事也)象方益平曰敬(法之以/常而加)
(敬/也)合善法典曰敬(非敬何/以善也)述善不克曰丁(不能/成義)述義不
悌曰丁(不悌不/遜順也)有功安民曰烈(以武/立功)秉德遵業曰烈(遵/世)
(業不/墮改)剛克為伐曰翼(成功/也)思慮深逺曰翼(好逺思/自能也)剛德
克就曰肅(成其不欲/使為就)執心决斷曰肅(言嚴/果也)愛民好洽曰
戴(好民/治也)典禮不塞曰戴(闕/)死而志成曰靈(立志不/闕命也)亂而
不損曰靈(不闕/以治)極知鬼事曰靈(知其能/聰徹也)不勤成名曰靈
(本任性不/見賢思齊)死見鬼能曰靈(有鬼/為厲)好祭鬼神曰靈(敬鬼神/不能逺)
(也/)短折不成曰殤(有知而/夭殤也)未家短折曰殤(未家者未/室家也)不
顯尸國曰隠(以闇主/國也)隠拂不成曰隠(言其隠拂/改其性也)年中早
夭曰悼(年不/肆志)肆行勞祀曰悼(縱於心勞於淫/祀言不脩德也)恐懼從處
曰悼(從處言/闕地也)不思忘愛曰刺(忌其愛/己者也)愎佷遂禍曰刺(去/諫)
(曰愎反/是曰佷)外内從亂曰荒(官不治/家不理)好樂怠政曰荒(滛於聲/色故怠)
(政/事)在國逢難曰愍(逢兵冦/之事也)使民折傷曰愍(苛政/賊害)在國連
憂曰愍(仍多/大喪)禍亂方作曰愍(國無政/動長亂)蚤孤短折曰哀(卑/者)
(未知/人事)恭仁短折曰哀(體恭質仁/功未施也)蚤孤有位曰幽(有喪即/位而卒)
(也/)壅遏不通曰幽(弱損不/日也)動祭亂常曰幽(易神/之班)克威捷
行曰魏(有威而/敏行)克威惠禮曰魏(有威而/敏行也)去禮逺衆曰煬
(内好多淫/外則荒政)醜心動懼曰甄(甄積/也)容儀恭美曰勝(有儀可/象行恭)
(可/美)威德剛武曰圉(圉闕也能/闕亂患也)聖善周聞曰宣(聞謂所聞/善事也)
治民克盡曰(闕克盡無/  恩惠也)行見中外曰慤(言表裏/如一也)勝敵壯
志曰勇(不闕/勝)照切寧民曰商(明有/功也)狀古述今曰譽(言直/人稱)
心能制義曰庶(制得/事宜)好和不爭曰安(失在/少斷)外内真復曰
白(正而闕終/始一也)不生其國曰聲(知而/不改)致戮無辜曰厲(賊良/善人)
官人應實曰知(能官/人也)㓙年無榖曰糠(不務/稼穯)名實不爽曰
質(不爽/應也)不悔前過曰戾(知而/不改)温良好樂曰良(言人行可/好可樂也)
怙威肆行曰醜(肆意/得威)勤政無私曰類(無私惟/義所在)好變動民
曰躁(數移/徙也)慈和徧服曰順(能使人皆/服其慈和)滿志多窮曰感(自/足)
(者必不/足也)危身奉上曰忠(險不辭/勞也)思慮深逺曰(闕自任多/  近於專)
息政外交曰推(不自明而/恃外也)疏逺繼位曰紹(非其次第/偶得之也)彰
義掩過曰堅(明義以/闕前過)肇敏行成曰直(始疾行成/言不深也)内外賔
服曰止(言以正/闕也)華言無實曰(闕/)　　　教誨不倦曰長
(以道教/之也)愛民在刑曰克(道之以政/齊之以刑)嗇於賜與曰愛(言貪/恡也)
逆天虐民曰煬(所尊天/而逆天)好亷自克曰節(自節以/情欲也)擇善而
從曰比(比方善/而從之)好更改舊曰易(變改/故常)名與實爽曰謬(言/名)
(美而/實傷)思厚不爽曰愿(不差所思/而得也)貞心大度曰匡(心正而/明察也)
隠哀之也施為文也除為武也(除/惡)辟地為襄視逺為桓
剛克為發柔克為懿履亡為莊有過為僖施而不成曰
宣惠而内德曰獻(無内德惠/不成也)治而生𤯝為平亂而不損
為靈由義而濟為景失無(闕/)則以其明餘(闕/)象也(以其/明所)
(及為諡象謂/象其事行也)和㑹也勤勞也遵循也爽傷也肇始也乂
治也康安也怙恃也享祀也胡大也服敗也康順也就
㑹也􁀙過也錫與也典常也肆施也糠虚也叡聖也惠
愛也綏安也堅長也耆彊也考成也周至也懷思也式
法也敏疾也捷克也載事也彌久也
　　明堂解第五十五
大維商紂暴虐脯鬼侯以享諸侯天下患之四海兆民
欣戴文武是以周公相武王以伐紂夷定天下既克紂
六年而武王崩成王嗣幼弱未能踐天子之位周公攝
政君天下弭亂六年而天下大治乃㑹方國諸侯於宗
周大朝諸侯明堂之位天子之位負斧扆南面立率公
卿士侍于左右三公之位中階之前北靣東上諸侯之
位阼階之東西靣北上諸伯之位西階之西東靣北上
諸子之位門内之東北靣東上諸男之位門内之西北
靣東上九夷之國東門之外西靣北上八蠻之國南門
之外北靣東上六戎之國西門之外東靣南上五狄之
國北門之外南靣東上四塞九(闕/)之國世告至者應門
之外北靣東上宗周明堂之位也明堂明諸侯之尊卑
也故周公建焉而明諸侯於明堂之位制禮作樂頒度
量而天下大服萬國各致其方賄七年致位於成王
　　嘗麥解第五十六
維四年孟夏王初祈禱于宗廟乃嘗麥于太祖是月王
命大正正刑書爽明僕告既駕少祝導王亞祝迎王降
階即假于太宗少宗少祕于社各牡羊一牡豕三史導
王于北階王陟階在東序乃命太史尚太正即居于户
西南向九州(闕/)伯咸進在中西向宰乃承王中升自客
階作筴執筴從中宰􁁉尊中于大正之前太祝以王命
作筴筴告太宗王命(闕/)　祕作筴許諾乃北向繇書于
内楹之門王若曰宗揜大正昔天之初(闕/)作二后乃設
建典命赤帝分正二卿命蚩尤于宇少昊以臨四方司
(闕/)　上天末成之慶蚩尤乃逐帝爭于涿鹿之河九隅
無遺赤帝大懾乃説于黄帝執蚩尤殺之于中異以甲
兵釋怒用大正順天思序紀于大帝用名之曰絶轡之
野乃命少昊請司馬鳥師以正五帝之宫故名曰質天
用大成至于今不亂其在殷之五子忘伯禹之命假國
無正用胥興作亂遂㓙厥國皇天哀禹賜以彭壽思正
夏略今予小子聞有古遺訓予亦述朕文考之言不易
予用皇威不忘祗天之明典令(闕/)我大治用我九宗正
州伯教告于我相在大國有殷之(闕/)辟自其作(闕/)于古
是威厥邑無類于冀州嘉我小國小國其命余克長國
王嗚呼敬之哉如木既顛厥巢其猶有枝葉作休爾弗
敬恤爾執以屏助予一人集天之顯亦爾子孫其能常
憂恤乃事勿畏多寵無愛乃嚚亦無或刑于鰥寡􁁉罪
惠乃其常無别于民衆臣咸興受大正書乃降大史筴
刑書九篇以升授大正乃左還自兩柱之間(闕/)箴大正
曰欽之哉諸正敬功爾頌審三節無思民因順爾臨獄
無頗正刑有掇夫循乃德式監不逺以有此人保寧爾
國克戒爾服世世是其不殆維公咸若太史乃降太正
坐舉書乃中降再拜稽首王命太史正升拜于上王則
退是月士師乃命太宗序于天時祠大暑乃命少宗祠
風雨百享士師用受其胾以為之資邑乃命百姓遂享
于富無思民疾供百享歸祭閭率里君以為之資野宰
乃命冢邑縣都祠于太祠乃風雨也宰用受其職胾以
為之資采君乃命天御豐穡享祠為施大夫以為資箴
太史乃藏之于盟府以為歳典
　　本典解第五十七
維四月既生魄王在東宫召公告周公曰嗚呼朕聞武
考不知乃問不得乃學俾資不肖永無惑矣今朕不知
明德所則政教所行字民之道禮樂所生非不念而知
故問伯父周公再拜稽首曰臣聞之文考能求士(闕/)者
智也與民利者仁也能收民獄者義也能督民過者德
也為民犯難者武也智能親智仁能親仁義能親義德
能親德武能親武五者昌于國曰明明能見物高能致
物物備咸至曰帝帝鄉在地曰本本生萬物曰世世可
則(闕/)曰至至德照天百姓(闕/)驚備有好醜民無不戒顯
父登德德降則信信則民寧為畏為極民無淫慝生民
知常利之道則國疆序民好醜(闕/)必固其務均分以利
之則民安(闕/)用以資之則民樂明德以師之則民讓生
之樂之則母之禮也政之教之遂以成之則父之禮也
父母之禮以加于民其慈(闕/)　古之聖王樂體其政士
有九等皆得其宜曰材多人有八政皆得其則曰禮服
士樂其生而務其宜是故奏皷以章樂奏舞以觀禮奏
歌以觀和禮樂既和其上乃不危王拜曰允哉幼愚敬
守以為本典
　
　
　
　
　
　
　
　
　逸周書卷六
欽定四庫全書
　逸周書卷七　　　　　　　晉　孔晁　注
　　官人解第五十八
王曰嗚呼大師朕維民務官論用有徵觀誠考言視聲
觀色觀隠揆德可得聞乎周公曰亦有六徵嗚呼乃齊
以揆之一曰富貴者觀其有禮施貧賤者觀其有德守
嬖寵者觀其不驕奢隠約者觀其不懾懼其少者觀其
恭敬好學而能悌其壯者觀其亷潔務行而勝私其老
者觀其思慎而(闕/)彊其所不定者觀其不踰父子之間
觀其和友君臣之間觀其忠惠鄉黨之間觀其信誠省
其居處觀其方(闕/)省其喪哀觀其貞良省其出入觀其
交友省其交友觀其任亷設之以謀以觀其智示之以
難以觀其勇煩之以事以觀其治臨之以利以觀其不
貪濫之以樂以觀其不荒喜之以觀其輕(闕/)之以觀其
重醉之酒以觀其恭從之色以觀其常道之以觀其不
二昵之以觀其不狎復徵其言以觀其精曲省其行以
觀其備此之謂觀誠二曰方與之言以觀其志(闕/)以淵
其器寛以悌其色儉而不諂其禮先人其言後人見其
所不足曰益者也好臨人以色高人以氣賢人以言防
其所不足發其所能曰損者也其貌直而不止其言正
而不私不飾其美不隠其惡不防其過曰有質者也其
貌曲媚其言工巧飾其見物務其小證以故自説曰無
質者也喜怒以物其色不變煩亂以事而志不營深導
以利而心不移臨懾以威而氣不卑曰平心而固守者
也喜怒以物而心變易煩亂以事而志不治導之以利
而心遷移臨懾以威而氣惵懼曰鄙心而假氣者也設
之以物而數决敬之以卒而度應不文而辯曰有慮者
也難决以物難悦以守一而不可變因而不知止曰愚
依人也營之以物而不誤犯之以卒而不懼置義而不
可遷臨之貨色而不過曰果敢者也移易以言志不能
固己諾無决曰弱志者也順予之弗為喜非奪之弗為
怒沉靜而寡言多稽而險貌曰質靜者也屏言弗顧自
順而弗䕶非是而彊之曰始誣者也微而能發察而能
深寛順而恭儉温柔而能斷果敢而能屈曰志治者也
華廢而誣巧言令色皆以無為有者也此之謂考言三
曰誠在其中必見諸外以其聲處其實氣初生物物生
有聲聲有剛柔清濁好惡咸發于聲心氣華誕者其聲
流散心氣順信者其聲順節心氣鄙戾者其聲醒醜心
氣寛柔者其聲温和信氣中易義氣時舒和氣簡備勇
氣壯力聽其聲處其氣考其所為觀其所由以其前觀
其後以其隠觀其顯以其小占其大此之謂視聲四曰
民有五氣喜怒欲懼憂喜氣内蓄雖欲隠之陽喜必見
怒氣内蓄雖欲隠之陽怒必見欲氣懼氣憂悲之氣皆
隠之陽氣必見五氣誠于中發形于外民情不可隠也
喜色猶然以出怒色薦然以侮欲色嫗然以愉懼色薄
然以下憂悲之色瞿然以靜誠智必有難盡之色誠仁
必有可尊之色誠勇必有可新之色誠潔必有難汙之
色誠(闕/)必有可信之色質浩然固以安偽蔓然亂以煩
雖欲改之中色弗聽此之謂觀色五曰民生則有陰有
陽人多隠其情飾其偽以攻其名有隠於仁賢者有隠
於智理者有隠於文藝者有隠於亷勇者有隠於交友
者如此不可不察也小施而好德小讓而爭大言願以
為質(闕/)愛以為忠尊其得以改其名如此隠於仁賢者
也前總唱功慮誠弗及佯為不言内誠不足色示有餘
自順而不讓措辭而弗遂此隠於智理者也動人以言
竭而弗終問則不對佯為不窮(闕/)貌而有餘假道而自
順因之(闕/)初窮則託深如此者隠於文藝者也(闕/)言以
為亷矯厲以為勇内恐外誇亟稱其説以詐臨人如此
隠於亷勇者也自事其親而好以告人飾其見物不誠
於内發名以事親自以名私其身如此隠於忠孝者也
比周以相譽知賢可徵而左右不同不同而交交必重
(闕/)心説而身弗近(闕/)　而實不至懼不盡見於衆而貌
克如此隠於交友也此之謂觀隱六曰言行不類終始
相悖外内不合雖有假節見行曰非成質者也言忠行
夷爭靡及私(闕/)弗求及情忠而寛貌莊而安曰有仁者
也事變而能治效窮而能達措身立方而能遂曰有知
者也少言以行恭儉以讓有知而言弗發有施而(闕/)弗
德曰謙良者也微忽之久而可復幽間之獨而弗克其
行亡如存曰順信者也貴富恭儉而能施嚴威有禮而
不驕曰有德者也隠約而不懾安樂而不奢勤勞而不
變喜怒而有度曰有守者也直方而不毁亷潔而不戾
彊立而無私曰有經者也虚以待命不召不至不問不
言言不過行行不過道曰沈靜者也忠愛以事親驩以
盡力而不回敬以盡力而不(闕/)曰忠孝者也合志而同
方共其憂而任其難行忠信而不疑(闕/)隠逺而不舍曰
交友者也志色亂氣其人甚偷進退多巧就人甚數辭
不至少其所不足謀而不已曰偽詐者也言行亟變從
容克易好惡無常行身不篤曰無誠者也少知而不大
决少能而不大成規小物而不知大倫曰華誕者也規
諫而不類道行而不平曰竊名者也故曰事阻者不夷
時(闕/)者不回果敢者也飾貌者不靜假節者不平多私
者不義揚言者寡信此之謂揆德
　　王㑹解第五十九
成周之會墠上張赤弈陰羽(王城既成大㑹諸侯及四/夷也陰鶴也以羽飾帳也)
(除地曰墠/弈帳也)天子南面立絻無繁露朝服八十物搢挺(繁/露)
(冕之所垂也所尊敬則有焉八/十物大小所服搢挿也挺笏也)唐叔荀叔周公在左太
公望在右皆絻亦無繁露朝服七十物搢笏旁天子而
立於堂上(唐荀國名皆成王弟故曰叔旁差在/後也近天子後故其冕謂亦無旒也)堂下之
右唐公虞公南面立焉(唐虞二公/堯舜後也)堂下之左殷公夏公
立焉皆南面絻有繁露朝服五十物皆搢笏(杞宋二公/冕有繁露)
(搢笏則唐/虞闕也)為諸侯之有疾病者阼階之南祝淮氏榮氏
次之皆西南彌宗旁之(淮榮二祝之氏也彌宗/官名次珪瓚南差在後)為諸侯
有疾病者之醫藥所居(使謂左右也/居則至也)相者太史魚太行
人皆朝服有繁露(魚太史名及太行人/皆贊相賔客之禮也)堂下之東面郭
叔掌為天子菉幣焉絻有繁露(郭叔虢文王弟菉/錄諸侯之幣也)内臺
西面者正北方應侯曹叔伯舅中舅(内臺中臺也/應侯成王弟)比服
次之要服次之荒服次之西方東面正北方伯父中子
次之(此要服於比服轉逺殊故殊其名非夷狄之四/荒也伯父姬姓之國中子於王子中行者也)方
千里之外為比服方千里之内為要服三千里之内為
荒服是皆朝於内者(此服名因於/殷非周制也)堂後東北為赤弈焉
浴盆在其中(雖不用而設/之敬諸侯也)其西天子車立馬乗亦青陰
羽鳬旌(鶴鳬羽/為旌旄)中臺之外其右㤗士臺右彌士(外謂臺/之東西)
(也外臺右太士右彌士士/言尊王太彌相儀之事也)受贄者八人東面者四人(受/賔)
(幣士也四人東面/則西面四人也)陳幣當外臺天𤣥􁁉宗馬十二(陳束/帛幣)
(馬於外臺天𤣥/黑􁁉宗尊也)王𤣥繚碧基十二(此下三碧皆玉故自/下以至王之𤣥繚謂)
(之黑組紐之基王/名有十二基也)參方𤣥繚璧豹虎皮十二(參方陳弊/三所也璧)
(皮兼/陳也)四方𤣥繚璧琰十二(琰珪也有鋒疾陳/之四方所列之也)外臺之四
隅張赤弈為諸侯欲息者皆息焉命之曰爻閭(毎角張/息者隨)
(所近也侯/稱爻也)周公旦主東方所之青馬黑􁁉謂之母兒(周/公)
(主東方則太公主西方東青/馬則西白馬矣馬名未聞)其守營牆者衣青操弓執
矛(㦸也各/異方)西面者正北方稷慎大麈(稷慎肅慎也貢麈/似鹿正北内臺北)
(也/)穢人前兒前鬼若彌猴立行聲似小兒(穢韓穢東/夷别種)良
夷在子在子(闕/)身人首脂其腹炙之霍則鳴曰在子(良/夷)
(樂狼之夷/也貢竒獸)揚州禺禺魚名解隃冦(亦竒/魚也)發人鹿鹿者若
鹿迅走(發亦東/夷迅疾)俞人雖馬(俞東北夷雖馬舊駕/闕角大者曰驎也)青丘狐
九尾(青丘海/東地名)周頭煇􁀙煇􁀙者羊也(周頭亦海/東名也)黑齒白
鹿白馬(黑齒西逺之夷/也貢白鹿白馬)白民乗黄乗黄者似騏背有兩
角(白民亦/南夷)東越海蛤(東越則海/際蛤文蛤)歐人蟬蛇蟬蛇順食之
美(東越歐人也北交州/蛇特多為上珍也)姑於越納(闕/)姑妹珎(姑妹國/後屬越)且
甌文蜃(且歐在越文/蜃大蛤也)若人𤣥貝(若人吴越之蠻/𤣥貝照貝也)海陽大
蠏(海水之陽/一蟹盈車)自深桂(自深亦/南蠻也)會稽以􁅸皆西嚮(其皮可/以為皷)
(首自麈以下/至此向西也)正北方義渠以茲白茲白者若白馬鋸牙
食虎豹(亦在臺北與大塵相對義渠/西戎國茲白一名駁者也)史林以尊耳尊耳
者身若虎豹尾長三尺其身食虎豹(史林戎之/在西南者)北唐戎
以閭閻以隃冠(北唐戎在西北者也/射禮以閭象為射器)渠叟以䶂犬䶂犬
者露犬也能飛食虎豹(渠叟西戎/之别名也)樓煩以星施星施者
珥旄(樓煩北狄珥旄/所以為旄羽耳)十盧以牛牛者牛之小者也(十盧/盧人)
(西北戎也/今盧水是)區陽以鼈封者若彘前後有首(區陽亦戎/之名也)規
矩以麟者獸也(規矩亦戎也麟似鹿/牛尾一角馬蹄也)西申以鳳鳥鳳鳥
者戴仁抱義掖信歸有徳(其形似雞蛇首魚尾戴仁向/仁國抱義懐有義掖信歸有)
(徳之/君也)丘羌鸞鳥(丘地之羌不同故謂之丘羌今謂/之丘戾鸞大於鳳亦歸仁義也)巴人
以比翼鳥(巴人在南者不比/不飛其名曰鶼鶼)方揚以皇鳥(方揚亦戎别/名也皇鳥配)
(於鳳/者也)蜀人以文翰文翰者若臯雞(鳥有文彩者臯雞似/鳬翼州謂之澤特也)
方人以孔鳥(亦戎别名孔/與鸞相匹也)卜人以丹沙(卜人西南之/蠻丹沙所出)夷
用閵采(夷東北夷采生火中/色黑面光其堅若鐡)康民以桴苡者其實如李
食之宜子(康亦西戎之别名/也食桴苡即有身)州靡費費其形人身技踵
自笑笑則上唇翕其目食人北方謂之吐嘍(費費曰裊/羊好行立)
(行如人被髮前/足稍長者也)都郭生生若黄狗人面能言(都郭生生/北狄二名)
奇幹善芳善芳者頭若雄雞佩之令人不昧皆東嚮(奇/幹)
(亦北狄善芳鳥名/皆東東向列次也)北方臺正東髙夷嗛羊嗛羊者羊而
四角(高夷東北/夷髙麗句)獨鹿卭卭距虛善走也(獨鹿西方戎卭/卭獸似距虚負)
(厥而/走也)孤竹距虚(孤竹東北狄/距虚驢騾屬)不令支𤣥模(不令支皆東/北夷𤣥模黒)
(狐/也)不屠何青能(不屠何/東北夷)東胡黄羆山戎菽(山戎東北夷/戎菽荳藥也)
其西般吾白虎(次西般吾/北狄近西)屠州黑豹(屠州狄/之别也)禺氏騊駼
(禺氏西北戎/夷騊駼馬屬)大夏兹白牛(大夏西北戎/兹白牛野獸)犬戎文馬而赤
鬛縞身目若黄金名古黄之乘(犬戎西/戎逺者)數楚毎牛毎牛
者牛之小者也(數楚/北戎)匈戎狡犬狡犬者巨身四尺果皆
北嚮(匈戎/北戎)權扶三目(權扶南蠻/形甚小)白州北閭北閭者其革
若于伐其木以為車終行不敗(白州東南蠻/與白民接也)禽人管(亦/東)
(東蠻菅/草堅忍)路人大竹(路人東方/蠻貢大竹)長沙鼈(特大而美/故貢也)其西魚
復鼓鐘鐘牛(魚復南蠻國也貢鼓/及鐘而似牛形者)蠻揚之翟(揚州之蠻/貢翟鳥)
倉吾翡翠翡翠者所以取羽(倉吾亦蠻也翠羽/其色青而有黄也)其餘皆
可知自古之政(餘謂衆諸貢物也/言政化之所至也)南人至衆皆北嚮(南/人)
(南/越)伊尹朝獻商書(言别有/此書也)不周書録中以事類來附(王/㑹)
(期朝貢事/故令附合)湯問伊尹曰諸侯來獻或無馬牛之所生而
獻逺方之物事實相反不利(非其所有而當逺/求於民故不利也)今吾欲
因其地勢所有獻之必易得而不貴其為四方獻令(制/其)
(品服/之令)伊尹受命於是為四方令曰臣請正東符屢仇州
伊慮漚深九夷十蠻越漚鬋髪文身(十者東夷蠻越之/别稱鬋髮文身因)
(其事以/名也)請令以魚支之鞞(闕/)鰂之醬鮫􁀙利劒為獻(鞞/刀)
(削鰂魚名􁀙盾也以/鮫皮作之鮫文魚也)正南甌鄧桂國損子産里濮九菌
(六者南蠻/之别名)請令以珠璣珻瑁象齒文犀翠羽菌鸖短狗
為獻(璣似珠而小薗鸖可用為/旌翳短狗狗之善者也)正西崑崙狗國鬼親枳
已闟耳貫胸雕題離丘漆齒(九者西戎之别名也闟耳/貫胸雕題漆齒等亦因其)
(事以名/之也)請令以丹青白旄紕罽江厯龍角神龜為獻(江/厯)
(珠名龍解/角得也)正北空同大夏莎車姑他旦畧貎胡戎翟匈
奴樓煩月氏􁊴犁其龍東胡(十二者北狄之别名也戎/狄在西北界戎翟之間國)
(名/也)請令以槖駞白玉野馬騊駼駃騠良弓為獻湯曰善
　
　
　
　
　
　
　
　逸周書卷七
欽定四庫全書
　逸周書卷八　　　　　　　晉　孔晁　注
　　祭公解第六十
王若曰祖祭公(祭公周公之後昭/穆於穆王在祖列)次予小子䖍䖍在位
(䖍/敬)昊天疾威予多時溥愆(溥大也言昊天疾威/於我故多是過失)我聞祖
不豫有加予維敬省不弔天降疾病予畏之威公其告
予懿德(予至也言己道不至故天/下病王畏守不美懿美也)祭公拜手稽首曰天
子(拜手頭至手/稽首頭俯地)謀父疾維不瘳朕身尚在兹朕魂在于
天(謀父祭公名我魂/在於天言必死也)昭王之所朂宅天命(言雖魂在天/猶明王之所)
(勉君天下/之事也)王曰嗚呼公朕皇祖文王烈祖武王度下國
作陳周維皇皇上帝度其心寘之明德(下國謂諸侯也/天度其心所能)
(寘明德於/其身也)付俾於四方用應受天命敷文在下(付與四/方受命)
(於天而敷其文/德在下土也)我亦維有若文祖周公暨列祖召公兹
申予小子追學於文武之蔑(言己追學文武之徵德/此由周召分治之化也)周
克龕紹成康之業以將天命用夷居之大商之衆(將行/夷平)
(也言大商/本其初也)我亦維有若祖祭公之執和周國保乂王家
(執謂執/其政也)王曰公稱丕顯之德以予小子揚文武大勲𢎞
成康昭考之烈(稱謂舉行也昭考/昭王穆王之父也)王曰公無困我哉俾
百僚乃心率輔弼予一人(言公當使百官相率和/輔弼我不然則困我)祭公
拜手稽首曰允乃詔畢桓于黎民般(般樂也言信如王/告盡治民樂政也)
(乃汝汝/王也)公曰天子謀父疾維不瘳敢告天子皇天改大
殷之命維文王受之維武王大尅之咸茂厥功(茂美也/文王以)
(受命為美武王以克/殷為美故曰咸也)維天貞文王之重用威亦尚寛壮
厥心康受乂之式用休(貞正也重之用威伐崇黎也既/尅之而安受治之其治用美也)
亦先王茂綏厥心敬恭承之維武王申大命戡厥敵(言/武)
(王申文王受命/之意而勝殷也)公曰天子自三公上下辟于文武文武
之子孫大開方封于下土(辟法也言我王法文武/方大開國旁布於下土)天之
所錫武王時疆土丕維周之(闕/)　　后稷之受命是永
宅之(錫與言天予武王是疆所受是大維周/之開基大維后稷所受命是長居此也)維我後嗣
旁建宗子丕維周之始并(旁建宗子立為諸侯言/皆始并天子之故也)嗚呼
天子三公監于夏商之既敗丕則無遺後難至于萬億
年守序終之(言當以夏商為戒大無後/難之道守其序而終也)既畢丕乃有利
宗丕維文王由之(既終之則有利于宗/皆由文武之德也)公曰嗚呼天子
我不則寅哉寅哉(寅敬也不/則言則也)汝無以戾(闕/)罪疾喪時二
王大功(戾反罪疾謂已所/行也是二王文武)汝無以嬖御固莊后(嬖御寵/妾也莊)
(正/也)汝無以小謀敗大作(小謂不法先王/也大作大事也)汝無以嬖御士
疾大夫卿士(言無親小/人疾君子)汝無以家相亂王室而莫恤其
外(言陪臣執國命恤憂/也外謂王室之外也)尚皆以時中乂萬國(言當盡用/是中道治)
(天下/也)嗚呼三公汝念哉汝無泯泯芬芬厚顔忍醜時維
大不弔哉(戒三公使念我與王也泯芬亂也忍行/亂則厚顔忍醜也如是則大不善之也)昔在
先王我亦維丕以我辟險于難不失于正我亦以免沒
我世(先王穆父祭公所事也辟君也言我事先王/遇大難正而不失故能以善沒世言善終)嗚呼
三公予維不起朕疾汝其皇敬哉茲皆保之(皇大也言/當式敬我)
(言如此則天/下皆安之)曰康子之攸保朂教誨之世祀無絶不我
周有常刑(康安也子之所宜安以善道勉教/之則子孫有福不然則犯常刑也)王拜手稽
首黨言(王拜受祭公之黨言也/王拜則三公拜可知也)
　　史記解第六十一
維正月王在成周昧爽召三公左史戎夫(王是穆王也/戎夫左史名)
(也/)曰今夕朕寤遂事驚予(遂成也行成事言/驚夢宿欲知之也)乃取遂事
之要(闕/)俾戎夫言之朔望以聞(集取要戒之言月已/日望於王前讀之)信
不行義不立則哲士凌君政(言君不行信義信義由智/立故哲士凌君之政也)
禁而生亂皮氏以亡(禁義信則亂生/皮氏古諸侯也)諂諛日近方正日
逺則邪人專國政(好順人意/為諂䛕)禁而生亂華氏以亡(華聚/也亦)
(古諸/侯也)好貨財珎怪則邪人進邪人進則賢良目蔽而逺
(賢良不行/貨故蔽逺)賞罸無位隨財而行夏后氏以亡(桀由好/財亡也)嚴
兵而不(闕/)者其臣懾其臣懾而不敢忠不敢忠則民不
親其吏(不敢忠乃不仁下/効其上故不親)刑始於親逺者寒心殷商以
亡(紂以暴/虐亡也)樂專於君者權專於臣權專於臣則刑專於
民(君荒於樂則權臣/專斷用刑濫矣)君娱於樂臣爭於權民盡於刑有
虞氏以亡(專則致爭而刑殺之盡/被刑也有虞商均之後)奉孤以專命者謀主
必畏其威而疑其前事(謀主謂孤長大/也前事謂專命)挾德而責數日
疏位均而爭平林以亡(挾其見奉之德而責其前專命/事此與周公反矣位與勢敵)
大臣有錮職譁誅者危昔者質沙三卿朝而無禮君怒
而久拘之譁而弗加(錮職謂事/專權也)譁卿謀變質沙以亡(有/三)
(卿諸侯/可知也)外内相間下撓其民民無所附三苗以亡弱小
在彊大之間存亡將由之則無天命矣不知命者死(無/天)
(命命在彊壯者也知命則/大不知命則足以亡矣)有夏之方興也扈氏弱而不
恭身死國亡(有夏啟也戰/於甘滅扈也)嬖子兩重者亡昔者義渠氏
有兩子異母皆重(王不别長庶/寵秩同也)君疾大臣分黨而爭義
渠以亡(各有所事/而爭力也)功大不賞者危昔平州之功大而不
賞諂臣日賞貴功日怒而生變平州之君以走出(有功/不賞)
(而貴諂臣有德不官而/任奸佞宜其出走也)召逺不親者危昔有林氏召離
戎之君而朝之(林氏/諸侯)至而不禮留而弗親離戎逃而去
之林氏誅之天下叛林氏(天下見其遇戎不以禮/遂叛林氏林氏孤危也)昔者
曲集之君伐智而專事彊力而不賤其臣忠良皆伏(伐/智)
(自足也謂/不為之用)愉州氏伐之君孤而無使曲集以亡(曲集愉/州皆古)
(諸/侯)昔者有巢氏有亂臣而貴任之以國假之以權擅國
而主斷(委之/政也)君已而奪之臣怒而生變有巢以亡(秉政/則專)
(立殺則多恐雖君奪其/政懼禍見及故作亂也)斧小不勝柯者亡昔有鄶君嗇
儉滅爵損祿羣臣卑讓上下不臨(柯秉所以喻君斧所/以用喻臣臣無爵祿)
(君所在不臨言/不相承奉也)後(闕/)小弱禁罰不行重氏伐之鄶君以
亡(兩弱不/能行令)久空重位者危昔有共工自賢自以無臣久
空大官(言無任己臣/者故空官也)下官交亂民無所附唐氏伐之共
工以亡(無大臣故小臣亂也君㓙於上/臣亂於下民無所依堯遂流之)犯難爭權疑者
死昔有林氏上衡氏爭權(爭為犯難/不果為疑)林氏再戰弗勝上
衡氏偽義弗克俱身死國亡(林氏恃勝上衡氏/怠義所以俱亡)知能均
而不親並重事君者危昔有南氏有二臣貴寵力鈞勢
敵竟進爭權下爭朋黨君弗禁南氏以分(二臣勢鈞而/不親權重養)
(徒黨所以/分國也)昔有果氏好以新易故故者疾怨新故不和
(有果亦/國名也)内爭朋黨陰事外權有果氏以亡(外權謂/外大國)爵重
祿輕比(闕/)不成者亡昔有畢程氏損祿増爵群臣貌匱
比而戾民畢程氏以亡(有位無祿取名自成/民不堪求比而罪之)好變故易
常者亡昔陽氏之君自伐而好變事無故業官無定位
民運於下(運亂/移也)陽氏以亡業形而愎者危昔榖平之君
愎類無親破國弗尅業形相國(愎狠類戾也國不/勝彼以刑為業也)外内
相援榖平以亡武不止者亡昔阪泉氏用兵無已誅戰
不休并兼無親文無所立智士寒心(無親謂并兼之也/無文德故智士寒)
(心/也)徙居至于獨鹿諸侯畔之阪泉以亡(獨鹿西戎地名/徙都失處故亡)
(也/)狠而無親者亡昔者縣宗之君狠而無聽(不納/忠言)執事
不從宗職者疑發大事群臣解體(皆有/違心)國無立功縣宗
以亡昔者𤣥都賢鬼道廢人事天(求祥/神也)謀臣不用龜䇿
是從神巫用國哲士在外𤣥都以亡(棄賢任巫/所以亡也)文武不
行者亡昔者西夏性仁非兵(性仁而無文德/非兵而無武備)城郭不脩
武士無位惠而好賞屈而無以賞(無功盡賞/財無可用)唐氏伐之
城郭不守武士不用西夏以亡(唐氏/堯帝)美女破國昔者績
陽彊力四征重丘遺之美女(重丘之君畏其/并已惑之以女)績陽之君
悦之熒惑不治大臣爭權逺近不相聽國分為二(君昏/於上)
(權分於下/所為二也)宫室破國昔者有洛氏宫室無常池囿廣大
工功日進以後更前民不得休農失其時(工進功則民/困矣以工取)
(官賢材/退矣)饑饉無食成湯伐之有洛以亡(湯號曰成/故曰成湯)
　　職方解第六十二
職方氏掌天下之圖辯其邦國都鄙四夷八蠻七閩九
貉五戎六狄之人民(此在周官大司馬下篇穆王使有/司抄出之欲時省焉國邑曰鄙東)
(方曰夷南方曰蠻皆狄蠻之别貉夷/之别八七九五六見非一之言也)與其財用九榖六
畜之數周知其利害乃辯九州之國使同貫利(貫/事)東南
曰揚州其山鎮曰會稽其澤藪曰具區其川三江其浸
五湖其利金錫竹箭其民二男五女其畜宜雞狗鳥獸
其榖宜(闕/)　(箭篠也九州土氣生民女各/不同鳥獸山澤所育之屬也)正南曰荆州
其山鎮曰衡山其澤藪曰雲夢其川江漢其浸潁湛其
利丹銀齒革其民一男二女其畜宜鳥獸其榖宜稻河
南曰豫州其山鎮曰華山其澤藪曰圃田其川熒洛其
浸陂溠(華山/西岳)其利林漆絲枲其民二男三女其畜宜六
擾其榖宜五種(家所畜曰擾五種/謂黍稷菽麥稻也)正東曰青州其山鎮
曰沂山其澤藪曰望諸其川淮泗其浸沂沭其利蒲魚
其民二男三女其畜宜雞犬其榖宜稻麥河東曰兖州
其山鎮曰岱山其澤藪曰大野其川河泲其浸盧維其
利蒲魚其民二男三女其畜宜六擾其榖宜四種(四種/黍稷)
(稻/麥)正西曰雍州其山鎮曰嶽山其澤藪曰弦蒲其川涇
汭其浸渭洛其利玉石其民三男二女其畜牛馬其榖
宜黍稷(嶽吴/嶽也)東北曰幽州其山鎮曰醫無閭其澤藪曰
貕養其川河泲其浸菑時其利魚鹽其民一男三女其
畜宜四擾其榖宜三種(四擾牛羊馬豕/三種黍稷稻也)河内曰冀州其
山鎮曰霍山其澤藪曰揚紆其川漳其浸汾潞其利松
柏其民五男三女其畜宜牛羊其榖宜黍稷(所謂河/内者)正
北曰并州其山鎮曰恒山其澤藪曰昭餘祁其川虖池
嘔夷其浸淶易其利布帛其民二男三女其畜宜五擾
其榖宜五種(五擾牛馬羊豕犬/五種黍稷菽麥麻)乃辯九服之國方千里
曰王圻(圻界/也)其外方五百里為侯服(為王者斥候也/闕言服正事也)又
其外方五百里為甸服(甸田也治田/又入榖也)又其外方五百里
曰男服(男任也/任王事)又其外方五百里為衛服(為王扞/衛也)又其
外方五百里曰蠻服(用事差/簡慢)又其外方五百里為鎮服
(闕/)　　又其外方五百里為藩服(藩服屏/四境也)凡國公侯伯
子男以周知天下凡拜國大小相維王設其牧(周徧維/持也牧)
(謂牧御天/下之政教)制其職各以其所能(連率牧監/各任能也)制其貢各以
其所有(土地所有/乃貢之)王將巡狩則戒于四方曰各脩平乃
守考乃職事無敢不敬戒國有大刑(考成也不敬則犯/大刑也職方所闕)
及王者之所行道率其屬而巡戒命王殷國亦如之(王/十)
(二歳一巡狩職方自所戒之命其不巡狩六/服盡朝朝謂之殷國也述命亦如巡狩也)
　
　
　
　
　
　
　
　
　
　
　
　逸周書卷八
欽定四庫全書
　逸周書卷九　　　　　　　晉　孔晁　注
　　芮良夫解第六十三
芮伯若曰予小臣良夫稽道謀告(伯爵若順也順/其事而告之也)子惟
民父母致厥道無逺不服無道左右臣妾乃違(無道無/德政違)
(戾/也)民歸于德德則民戴否則民讎茲言允効于前不逺
(言騐於前世/不逺言近)商紂不道夏桀之虐肆我有家(舉桀紂惡/滅亡為戒)
(也/)嗚呼惟爾天子嗣文武業惟爾執政小子同先王之
臣昏行(闕/)顧道王不若(同為昏闇言/教王為不順)專利作威佐亂進
禍民將弗堪(專利侵民佐/亂進於禍也)治亂信乎其行惟王暨爾執
政小子攸聞(行善則治行惡/則亂皆所聞知)古人求多聞以監戒不聞
是惟弗知(言古人患不聞/故有所不知也)后除民害不惟民害害民乃
非后惟其讎(害民是興/民為怨讎)后作類后弗類民不知后惟其
怨(言民不從上命從其所行/類善也不知君則怨深矣)民至億兆后一而已寡不
敵衆后其危哉(言上下無義對共/相怨則寡者危也)嗚呼(闕/)　　如之(人/養)
(食之則擾服雖家畜不/養則畏人治民亦然也)今爾執政小子惟以貪䛕為事
不懃德以備難(專利為貪/曲從為䛕)下民胥怨財單竭手足靡措
弗堪戴上不其亂而(言民相與怨上上加之/罪民不堪命而作亂)以予小臣
良夫觀天下有土之君(有土謂之/諸侯也)厥德不逺罔有代德
(言無逺德罔/有天下也)時為王之患其惟國人(是國人/為患也)嗚呼惟爾
執政朋友小子其惟洗爾心改爾行克憂往愆以保爾
居(洗心改行憂往過/則安爾之居位)爾乃瞶禍翫烖遂弗悛余未知王
之所定矧乃(闕/)　(聵陽不聞翫心不惕悛改矧况也尚/不知王定况貪諛之臣能得其所也)
惟禍發於人之攸忽於人之攸輕(闕/)不存焉變之攸伏
(言人所輕忽則禍/之所起謂下民也)爾執政小子不圖善偷生茍安爵以
賄成(茍且無逺慮/賄賂不任德)賢智箝口小人鼓舌逃害要利並得
厥求唯曰哀哉(賢者時黙以逃害小人佞諂以要/利各得其求君子為之哀者也)我聞
曰以言取人人飾其言以行取人人竭其行飾言無庸
竭行有成(君子不以言舉人無功/故也欲行有成故也)惟爾小子飾言事王
寔蕃有徒王貌受之終弗獲用面相誣蒙及爾顛覆(蕃/多)
(徒衆言非一也貌謂外相恱而無實也/君臣之相誣蒙必相及共顛覆之也)爾自謂有餘予
謂爾弗足敬思以德備乃禍難(言其不足於道義/也以用也乃汝也)難至
而悔悔將安及無曰予為惟爾之禍(為不/言也)
　　太子晉解第六十四
晉平公使叔譽于周見太子晉而與之言(叔譽者大夫/叔向也周靈)
(王太子/名晉也)五稱而五窮逡巡而退其不遂(五稱説五/事遂終也)歸告
公曰太子晉行年十五而臣弗能與言(告平公稱/其賢才也)君請
歸聲就復與田若不反及有天下將以為誅(聲就復與/周之二邑)
(邑周衰晉/取之也)平公將歸之師曠不可曰請使瞑臣往與之
言若能幪予反而復之(師曠晉大夫無目故稱暝/幪復也度謀還與否也)師曠
見太子稱曰吾聞王子之語高於泰山夜寢不寐晝居
不安不逺長道而求一言(言高於㤗山言無上/也不安至饑渴也)王子應
之曰吾聞太師將來甚喜而又懼吾年甚少見子而懾
盡忘吾其度(懾而忘度/所以為謙)師曠曰(闕/)　　吾聞王子古之
君子甚成不驕自晉始如周行不知勞(有成德不/以驕易也)王子
應之曰古之君子其行至慎天下施關道路無限百姓
恱之相將而逺逺人來驩視道如尺(言己不及古/君子尺喻近)師曠
告善又稱曰古之君子其行可則由舜而下其孰有廣
德(問舜已下可法/則之君子也)王子應之曰如舜者天舜居其所以
利天下奉翼逺人皆得己仁此之謂天(言其仁/合天道)如禹者
聖勞而不居以利天下好取不好與必度其正是謂之
聖(盡力溝洫勞也貪財/利篤其功合聖道也)如文王者其大道仁其小道惠
三分天下而有其二敬人無方服事於商既有其衆而
返失其身此之謂仁(以闕仁德人惠懷之行無常唯賢/所在勞謙恭儉日夜不息返失之)
(也/)如武王者義殺一人而以利天下異姓同姓各得之
謂義(一人紂/也義善)師曠告善又稱曰宣辦名命異姓惡方王
侯君公何以為尊何以為上(問其/事儀)王子應之曰人生而
重丈夫謂之胄子胄子成人能治上官謂之士(胄/)士率
衆時作謂之曰伯伯能移善於衆與百姓同謂之公(作/謂)
(農功同/謂好義)公能樹名與物天道俱謂之侯侯能成羣謂之
君(立名生物謂化施於民也/成謂成物羣謂之為長也)君有廣德分任諸侯而敦
信曰予一人(敦厚/也)善至于四海曰天子達於四荒曰天
王(四海四夷/四荒四表)四荒至莫有怨訾乃登為帝(訾嘆恨也合/五等之尊卑)
(而論事義以/為之名者也)師曠罄然又稱曰温恭敦敏方德不改聞
物(闕/)　下學以起尚登帝臣乃參天子自古誰(罄然自/嚴肅也)
(方道初本也起其物/義也問最賢之人也)王子應之曰穆穆虞舜明明赫赫
立義治律萬物皆作分均天財萬物熈熈非舜而誰能
(律法也謂致其物也熈熈和/盛言舜臣堯功德如此也)師曠東躅其足曰善哉善
哉(東躅/踏也)王子曰太師何舉足驟師曠曰天寒足躅是以
數也(驟亦數也王子/戯問故曠戯答)王子曰請入坐遂敷席注瑟師曠
歌無射曰國誠寧矣逺人來觀修義經矣好樂無荒(交/言)
(於堂故更入燕室坐歌此/辭而音合於無射之律)乃注瑟於王子王子歌嶠曰
何自南極至于北極絶境越國弗愁道逺(嶠曲名也師/曠作新曲美)
(王子也王子/述舊曲諌也)師曠蹶然起曰瞑臣請歸(蹶然/疾貌)王子賜之
乗車四馬曰太師亦善御之(禮為人子三賜不及車馬/此賜則自王然後行可知)
(也/)師曠對曰御吾未之學也王子曰汝不為夫時詩云
馬之剛矣轡之柔矣馬亦不剛轡亦不柔志氣塵塵取
予不疑以是御之(馬不剛轡不柔言和擾也塵/塵亦和擾也不疑和之心也)師曠對
曰瞑臣無見為人辯也唯耳之恃而耳又寡聞而易窮
王子汝將為天下宗乎(辯别也為人有所别唯恃耳也/宗尊也天下所尊則有明王者)
(也/)王子曰太師何汝賤我乎自太昊以下至于堯舜禹
未有一姓而再有天下者夫大當時而不伐天何可得
(言自庖犧至禹其子孫未有期運當時/斯不立矣言周衰未盡已必不立也)且吾問汝之人
年長短告吾師曠對曰汝聲清汗汝色赤白火色不壽
(清角也言音汗􁀙木木生/火色赤知聲者則色亦然)王子曰吾後三年上賔于帝
所汝慎無言(闕/)將及汝(言死必為賔于天帝之所鬼神/之則王子之事不欲令人知之)
(也/)師曠歸未及三年告死者至(未及三年并歸之年為/三年則王子年十七而)
(卒/也)
　　王佩解第六十五
王者所佩在德德在利民民在順上(言以利民為德也/天子事天所以威)
(下使/事上)合為在因時應事則易成(得時所為合/應為其機)謀成在周
長有功在力多(周忠信也力/多則功多也)昌大在自克不過往數懲
(以義勝欲得昌大數/有懲艾則無過也)不困在豫慎見禍在未形(事未成/而豫慎)
(則不/困也)除害在能斷安民在知過用兵在知時(能斷所不/思也知過)
(輙改民將安生/時謂可伐時也)勝大患在合人心殃毒在信疑(舉合民/心何患)
(之有/哉)孽子在聽内化行在知和(内聽於孽孽而吐於中/言宜其生灾也可否相)
(濟曰/和)施舍在平心不幸在不聞其過(施謂施惠舍謂赦/罪聖人以聞己過)
(為幸貴/速改也)福在受諫基在愛民固在親賢(受諫則無非故/福以愛民為基)
(親賢人則固/明君之義也)禍福在所宻利害在所近存亡在所用(所/與)
(宻皆親近所利用皆忠良/則福利生反是則禍患至)離合在出命尊在慎威安在
恭已危亡在不知時(教命善則事合否則失矣威得其/宜則尊樂已不妄則安時謂天時)
(得其/時也)見善而怠時至而疑亡正處邪是弗能居此得失
之方也不可不察(怠懈墯不能行也疑由豫不果也邪/奸術也慮奸術是不居大之道也乃)
(是得失/之道也)
　　殷祝解第六十六
湯將放桀于中野(此事不然矣/或者欲解之)士民聞湯在野皆委貨
扶老携幼奔國中虚(言桀國中空無/人又不然矣)桀請湯曰國所以
為國者以有家家所以為家者以有人也今國無家無
人矣君有人請致國君之有也(此國為/天下也)湯曰否昔大帝
作道明教士民今君王滅道殘政士民惑矣吾為王明
之(大帝謂禹明禹/之事於士民也)士民復致於桀曰以薄之居濟民之
賤何必君更(此士民辭也薄湯所居也/言與君更與桀徙避湯)桀與其屬五百
人南徙千里止於不齊民往奔湯於中野(不齊/地名)桀復請
湯言君之有也湯曰否我為君王明之士民復重請之
桀與其屬五百人徙於魯魯士民復奔湯(魯亦/地名)桀又曰
國君明之士民復奔湯(亦魯/地名)桀又曰國君之有也吾則
外人有言彼以吾道是耶我將為之(言桀以此辭/勸勉湯者也)湯曰
此君王之士也君王之民也委之何湯不能止桀(必欲/去也)
湯曰欲從者從君桀與其屬五百人去(居南巢/之地名)湯放桀
而復薄三千諸侯大會(大㑹/於薄)湯退再拜從諸侯之位湯
曰此天子位有道者可以處之(讓諸侯之/有道者)天子非一家
之有也有道者之有也故天下者唯有道者理之唯有
道者紀之唯有道者宜久處之(久處久居/天子之位)湯以此讓三
千諸侯莫敢即位然後湯即天子之位(三千諸侯/勸之也)與諸
侯誓曰隂勝陽即謂之變而天弗施(逆天道/故不施)雌勝雄即
謂之亂而人弗行(雌勝雄女凌男之異/逆人道故不行焉)故諸侯之治政
在諸侯之大夫治與從(言下必順上/所以教治也)
　　周祝解第六十七
曰維哉其時告汝不聞道恐為身災(言所以告汝不/聞道為身災也)讙
哉民乎朕則生汝朕則形汝(告以善道是生之/是以教之以法也)朕則經
汝朕則亡汝朕則壽汝朕則名汝(經紀汝昌阜汝殺亡/汝為汝請命名汝善)
(惡/也)故曰文之美而以身剥自謂智也者故不足(狐貉俱/以文受)
(害人自賢則/愚惡返見也)角之美殺其牛榮華之言後有茅(言牛以/角死虚)
(言致/穢也)凡彼濟者必不怠觀彼聖人必趣時(以不怠故濟/以趣時故聖)
石有玉而傷其山萬民之患在口言(山以有玉故傷/人以口言受患)時
之行也勤以徙不知道者福為禍(不徙以及時人/故失其福也)時之
徙也勤以行不知道者以福亡(行謂與/時俱行)故曰肥豕必烹
甘泉必竭直木必伐(以其供人/用自然理)地出物而聖人是時雞
鳴而人為時觀彼萬且何為求(萬物自然不為人求聖/人則之如因雞鳴以識)
(時/也)故天有時人以為正地出利而民是爭(正謂敬授民/時也爭謂爭)
(共斂/之也)人出謀聖人是經陳五刑民乃敬(經經度之也/敬上命也)教
之以禮民不爭被之以刑民始聽因其能民乃靜(有禮/則讓)
(故不爭聽順靜/服謂不為亂也)故狐有牙而不敢以噬獂有蚤而不敢
以撅(喻人以小能不敢望大/官亦求自盡而已也)勢居小者不能為大(雖有/英材)
(勢不/便故)特欲正中不貪其害凡勢道者不可以不大(不貪/害也)
(中正不立不大其/度至道不行也)故木之伐也而木為斧賊難而起者
自近者(因木以伐木/因近以成賊)二人同術誰昭誰暝二虎同穴誰
死誰生(成者能昭/猛者能生)故虎之猛也而陷於獲人之智也而
陷於詐(虎以食陷􁁉人以/欲陷詐詐罔也)葉之美也解柯柯之美也離
其枝枝之美也抜其本儼矢將至不可以無盾(此言飾/末業覆)
(本質也盾喻為/人當有所備䕶)故澤有獸而焚其草木大威將至不可
為巧焚其草木則無種大威將至不可以為勇(言因貨/以危身)
(禍至不/可救也)故天之生也固有度國家之患離之以故(以言/患因)
(事而起/故事也)地之生也固有植國家之患離之以謀(植立也/有生則)
(立/也)故時之還也無私貌日之出也無私照(還謂至也貌/謂無實時至)
(並應日出/普照也)時之行也順至無逆為天下者用大略(言當/以大)
(畧順/時也)火之燀也固定上為天下者用牧(燀然也火曰炎/上牧謂法也)
水之流也固走下不善故有桴(桴所擊鼔也言惡/政由於發者也)故福
之起也惡别之禍之起也惡别之(惡於何也/言其微也)故平國若
之何須國覆國事國孤國屠皆若之何(覆滅也事謂事/無役也孤謂無)
(謂屠為人/分裂也)故日之中也仄月之朢也食威之失也陰食
陽善為國者使之有行(食謂毁明而生魄也仄跌也/以日蔽於陰喻君行失道)是
彼萬物必有常國君而無道以微亡(微以積小以/致滅亡者也)故天
為葢地為軫善用道者終無盡地為軫天為葢善用道
者終無害(言用道動/靜法天地)天地之間有滄熱善用道者終不
竭(滄寒/竭盡)陳彼五行必有勝天之所覆盡可稱(言五行相/勝以生成)
(萬物盡可/稱名之也)故萬物之所生也性於從萬物之所反也性
於同(從謂立也始異/終故曰反也)故惡姑幽惡姑明惡姑陰陽惡姑
短長惡姑剛柔(姑者且也言幽明之相代陰陽之變易/短長之相形剛柔之相生始終之道也)
故海之大也而魚何為可得山之深也虎豹貔貅何為
可服(言皆以貪餌/自中鈎檻也)人智之䆳也奚為可測跂動噦息而
奚為可牧(誠於事故可測/牽於事故可牧)玉石之堅也奚可刻(言服飾/之窮物)
(也/)陰陽之號也孰使之牝牡之合也孰交之君子不察
福不來(言陰陽之稱號牝牡之交合皆自/然也君子察自然之理則福來也)故忌而不得
是生事故欲而不得是生詐(生事謂變也生/詐謂詐為求之)欲伐而不
得生斧柯欲鳥而不得生網羅欲彼天下是生為(所以/生成)
(所欲也謂云/為之事也)維彼幽心是生包維彼大心是生雄維彼
忌心是生勝(包謂包藏陰謀雄謂雄桀於人/也勝謂勝所忌皆惡忌事也)故天為高
地為下察汝躬奚為喜怒天為古地為久察彼萬物名
於始(言法天地則喜怒無錯/推古久則萬始可知也)左名左右名右視彼萬物
數為紀紀之行也利而無方行而無止以觀人情(名以/左右)
(則物以數為紀紀則/生利利以利情也)利有等維彼大道成而弗改用彼
大道知其極加諸事則萬物服(差等也大道天道/也極中也事業也)用其
則必有羣加諸物則為之君(羣/類)舉其修則有理加諸物
則為天子(修長也謂/綱例也)
　
　
　
　
　
　
　逸周書卷九
欽定四庫全書
　逸周書卷十　　　　　　　晉　孔晁　注
　　武紀解第六十八
幣帛之間有巧言令色事不成車甲之間有巧言令色
事不捷克(闕/)事而有武色必失其德臨權而疑必離其
災(闕/)　不捷智不可(闕/)　於不足并於不幾則始而施
幾而弗免無功國有三守卑辭重幣以服之弱國之守
也修備以待戰敵國之守也循山川之險而固之僻國
之守也伐服不祥伐戰危伐險難故善伐者不伐三守
伐國有六時五動四順間其疏薄其疑推其危扶其弱
乗其衰暴其約此謂六時扶之而不讓振之而不動數
之而不服暴之而不革威之而不恐未可伐也此謂五
動立之害毁之利克之易并之能以時伐之此謂四順
立之不害毁之不利唯克之易并之不能可伐也立之
害毁之未利克之難并之不能可動也靜以待衆力不
與爭權弗果據德不肆國若是而可毁也地荒而不振
德衰而失與無苦而危矣求之以其道(闕/)　無不得為
之以其事而時無不成有利備無患事時至而不迎大
祿乃遷延之不道行事乃困不作小(闕/)動大殃謀有不
足者三仁廢則文謀不足勇廢則武謀不足備廢則事
謀不足國有本有幹有權有倫質有樞體土地本也人
民幹也敵國侔交權也政教順成倫質也君臣和(闕/)樞
體也土地未削人民未散國權未傾倫質未移雖有昏
亂之君國未亡也國有幾失居之不可阻體之小也不
果隣家難復飾也封疆侵凌難復振也服國從失難復
扶也大國之無養小國之畏事不可以本權失(闕/)家之
交不可以枉繩失隣家之交不據直以約不虧體以陰
不可虞而奪也不可䇿而服也不可親而侵也不可摩
而測也不可求而循也施度於體不慮費事利於國不
計勞失德喪服於隣家則不顧難矣交體侵凌則不顧
權矣封疆不時得其所無為養民矣合同不得其位無
畏患矣百姓屈急無藏畜矣擠社稷失宗廟離墳墓困
鬼神殘宗族無為愛死矣卑辭而不聽(闕/)財而無枝計
戰而(闕/)足近告而無顧告過而不悔請服而不得然後
絶好于閉門循險近説外授以天命無為是定亡矣凡
有事君民守社稷宗廟而先衰亡者皆失禮也大事不
法弗可作法而不時弗可行時而失禮弗可長得禮而
無備弗可成舉物不備而欲(闕/)大功於天下者未之有
也勢不求周流舉而不幾其成亡薄其事而求厚其功
亡内無文道外無武迹往不復來者有悔而求合者亡
不難不費而致大功故令未有據名而不辱應行而不
困唯禮得之而無逆失之而無咎唯敬成事而不難序
功而不費唯時勞而有成費而不亡唯當施而不拂成
而有權久之而能(闕/)唯義不知所取之量不知所施之
度不知動靜之時不知吉㓙之事不知困達之謀疑此
五者未可以動大事恃名不久恃功不立虚願不至妄
為不祥太上敬而服其次欲而得其次奪而得其次爭
而克其下動而上資其力凡建國君民内事文而和外
事武而義其形慎而殺其政直而公本之以禮動之以
時正之以度師之以法成之以仁此之道也
　　銓法解第六十九
有三不逺有三不近有三不畜敬謀祗德親同三不逺
也聽䜛自亂聽䛕自欺近憝自惡三不近也有如忠言
竭親以為信有如同好以謀易冦有如同惡合計掬慮
慮泄事敗是謂好害三不畜也
　　器服解第七十
明器因外有三疲二用器服數犢四棓禁豐一􁀙天韋
獨食器甒迤膏候屑侯樂鉍㻡參冠一竿皆素獨二丸
弇焚菜膾五昔纁裏桃枝素獨蒲簟席皆素斧獨巾𤣥
繢緌縞冠素紕𤣥冠組武卷組纓象(闕/)　瑱絺紳帶象
玦朱極韋素獨簟籥捍次車羔冐(闕/)純載枉綫喪勤焚
纓一給器因名有三幾𤣥􁑚纁裏桃枝獨蒲席皆素布
獨巾𤣥象𤣥純
　逸周書卷十
　　　昭德晁公武志
汲冢書十卷葢晉太康中汲郡與穆天子傳同得晉孔
晁注葢孔子删採之餘凡七十篇古者天子諸侯皆有
史官唯書法信實者行于世秦漢罷黜封建獨天子之
史存然史官或怯而阿世貪而曲筆虚美隠惡不足考
信則儒學處士必私有記述以伸其志將來賴之以證
史官之失其功亦大矣以司馬遷之博聞猶采數家之
言以成其書况其下者乎亦有聞見单淺記錄失實胸
臆偏私褒貶弗公誤後世在觀者慎擇而已矣
晉孔晁注周書十卷按隋唐經籍志藝文志皆稱此書
得於晉太康中汲郡魏安釐王冢孔晁注或稱十卷或
八卷大抵不殊若此則晉以前初未有此也然劉向所
錄及班固並著周書七十一篇且謂孔子删削之餘而
司馬遷史記武王克殷事葢與此合豈西漢世已得入
中秘其後稍隠學者不道及盜發冢(闕/)幸復出邪篇目
比漢但闕一耳必班劉司馬所(闕/)　己繫之汲冢失其
本矣書多駮辭宜孔子所不取(闕/)戰國處士私相綴續
託周為名孔子亦未見古章句或舛訛難讀聊復傳寫
以待是正巽巖李燾
