#+TITLE: 罪惟錄-明-
#+DATE: 2016-06-11 12:21:18
#+SOURCE: github.com/kanripo/KR2d0017 master 0b54f6d4                
　編印例言
　一原書本紀二十二卷志三十二卷列傳三十五卷其中啓運
　　經濟諸臣傳各分上中下抗運淸介諸臣傳各分上下實有
　　九十七卷今依張閬聲何柏丞二氏重訂卷次併計子目共
　　成一百有二卷
　二原書前無目錄不編葉號每卷除首葉外亦不記卷數今悉
　　依張何二氏校訂一一增補
　三原書水溢火焦泥塗鼠嚙零落破損整飭補修之狀具詳東
　　山自叙閱今三百年禁本沈霾不見天日脫落漿補視昔加
　　甚闕文殘字補正良艱凡經張氏校補者均作細書側注以
　　示區別偶有疑義已據明史及其他有關係之書謹爲訂正
　四原書字有殘闕未經張氏校補而形迹可辨者均爲補完其
　　成行累字之闕文蠹損誤黏之錯失亦據前條所舉各書略
　　爲訂補
　五原書記載建鹵邊防及東師入關多經塗抹建州北師東師
　　滿兵字樣多改大淸安宗本紀魯王唐主桂主韓主四附紀
　　及弘光永曆年號之上各加僞字印本悉復原文其有塗抹
　　過重點畫難辨無法復原者仍留原狀以俟讀者考辨
　六原書間有眉批密行細字似出東山手筆今仍存留其爲後
　　人點竄無關宏旨者一律削除以淸眉目
　七原書通體圈點句讀間有舛譌校印之時詳加釐辨遇有句
　　讀難通咸爲糾正間有失檢讀者鑒之
　八原書前葉文義未完後葉又別接他文者自係脫佚無疑茲
　　皆補入白葉以免徒費考索
　九原書名號爵里時地數量等字間多留出空格其他闕文偶
　　亦有之今亦一仍原狀以存其眞
罪惟録列傳巷之八中
　啓運諸臣列傳
　　李善長(王濂)
李善長字百室定遠人元亂匿東山中讀書鹿(鹿)持文墨筴
事㕥儒服道謁滁陽太祖顧里閈長者温禮之畱掌書記
曰倉卒聚兵人自為心比文士持案牘多毁悪諸将以致
敗事嗣行軍得失公無我言調之如一願以屬公于是朝
夕預機宻諸将来帰布欵誠委曲調䕶人皆安之方滁陽
王心疑太祖奪其兵而收善長不應太祖固遣之終涕泣
不肯行滁陽王乆亦(不)彊太祖㕥是嘗顧復此厚意上縂
和陽兵出略地善長(留)守嘗一敗元太子秃堅兵上帰笑
曰不意縫掖乃辦執戈渡江取太平太祖自稱大元帥㕥
善長為府都事已克建康取鎮江與諸将奉上為吴國公
擢侍中書叅議軍機進止章程賞罸十九取善長䖏分師
行必㽞守轉給軍食無缺善長常㕥帝産濠近沛比方漢
髙帝而自擬鄼矦帝曰吾徐将軍淮隂無㕥過即安得㽞
矦者對曰金華宋景濂可為慱物洽聞兼通象緯帝曰㕥
孤所聞通象緯者莫如青田劉基自是淂二公合舉王業
上為吴王琴右相國請立茶法洪都鑄錢設局湖廣開鐡
治定魚税裁取有裏民不困而國用足既平浙西興監法
吴元年率諸臣勸進王不許平吴劳封宣國公賚賜如大
将軍始尚左㕥為左相國王從容謂群臣孤㕥布衣𧺫兵
與李相國里居最宻邇徐相國及他大将遠亦不過百里
不自意吾鄉人咸在廷股肱今舉天下過半幸卒頼勤劳
大一統善長等咸頓首謝時懲元縰弛頗用重典法有連
坐三條善長議自大逆而外皆除之與劉基等並裁㝎律
令已復率群臣勸進三表乃許戊申王即皇帝位一切冊
典皆充大禮使改中書左丞相兼太子少師率禮官進議
郊社宗廟禮尋奏定六部尚書㕥下官制議官民䘮服三
师朝賀東宫儀監修元史編祖訓定朝臣大小服色俸賜
天下嶽瀆神祗名號封建籓國及功臣爵賞存恤國初都
先鋒十大元帥都尉指揮陣亾無後者之父母妻禁淫祀
事無鉅細悉與中丞劉基右丞楊憲謀而行之三年進封
韓國公授開國輔運推誠守正文臣特進光祿大夫左柱
國太師參軍國事左丞相歳祿四千石世襲賜鐡劵免二
死子免一死帝謂善長雖無汗馬劳然事朕乆給足軍食
其功最大比蕭何㕥是大将軍為元功位猶居次善長雖
寛慱有器畧而意忌不能專平㕥參議李飲氷楊希聖稍
侵其權論黥之又数與中丞基爭法而訽時帝所寵任張
㫤楊憲皆㕥事誅汪廣洋亦数譴而善長事寄如故言不
盡行帝意且勌之矣已而引疾觧歸賜臨濠田及守冡興魏
公等踰年督建中都宫殿欲坐工人魘鎮工部尚書薛祥
義責之乃已尋經畧徙戸十四萬于臨濠其弟存義太僕
丞義二子伸佐皆群牧所官尋㕥皇長女臨安公主歸其
子祺拜駙馬都尉婚閎月御史大夫汪廣洋陳寕䟽紏善
長因子祺尚主狎寵自恣陛下病不視朝㡬及旬不知問
安祺六日不朝宣至前殿又不施礼大不敬請付所司論
法善長免冠謝罪上赦之善長在上前凡事不先發時為
小人覆過或時譴訶不當罪强為對上以為㚥尋一再賜
勅追数之削其禄㡬半自是意忽􁁻不自得復𧺫與曹國
公文忠議軍國凡大事悉聴裁審而後奏行十三年御史
中丞凃節告左丞相胡惟庸反状上親臨鞫獄詞謂惟庸
旣数以事見督皇恐𧺫邪謀誘吉安侯陸仲亨平凉侯費
聚使出招士馬為外應先與存義謀善長聞之驚不可巳
惟庸復謂存義苟事成盡捐淮西地王太師善長心動嘆
息𧺫曰吾老矣惟爾等所為又旬日惟庸遇善長屏左右
欵語人不聞遥見頷首而已又謂惟庸與倭通俾以精兵
寓貢舶應海上獄具賜惟庸與御史大夫陳寕死時費聚
已前死群臣請併誅善長及吉安侯上曰吾年二十有七
識善長兵間善長年四十有一所言多合遂命掌簿書賛
謀畫為功臣爵上公女女其子陸仲亨年十有七弟兄父母
具亾以一升麦藏草間朕見而呼之曰耒遂從朕長育以功封
侯此吾微時股肱心腹其勿問止誅存義併赦其子祐尋召
善長理御史臺事議丈臣贈封廕叙例既請老而祺亦自以
能有所任使二十一年肅清逆黨榜勛臣五十七人善長猶以
專薄書而指示居第二䓁又二年所善長年七十有七矣
嘗欲营第宅從信國公和假衛卒三百人役和探得上㫖
攘臂曰太師敢擅發兵耶宻以聞復有謂㘴惟庸黨當徙
邊者皆豪善長私之數以給其親大非法又永昌侯藍玉破
鹵捕児海獲其遺臣封績及惟庸謀亂使于鹵者善長
匿不以奏及事發鞫得績徃来沙漠私書有善長當伏誅
不報㑹有言星變其占當移大臣于是御史再劾善長捕
佑伸置獄獄具謂惟庸初為寕國令善長納黄金三百両
為之超薦太常少卿及惟庸反謀定善長遣家奴耿子忠
等四十人從惟庸惟庸復以西域古劒白玉壷玉刻交龍
蟠桃巵酬善長善長罪不赦帝手詔慰諭之召見奉天殿
述初開創艱難為流涕出至右順門頋群臣曰太師老矣
吾欲曲宥佑伸死以慰太師心群臣固言善長反状己著
三尺法非陛下所私上乃曰法如是柰何善長大慟曰臣
誠負陛下恩無面目見群臣帰而自經死佑伸及吉安侯
皆坐棄市特赦諸子弗誅以禮塟善長䘏其家都尉祺徙
江浦数年卒有二子以公主推恩芳畱守中衞指揮茂鎮
撫孫恒停襲六世巒嘉靖中錄絶封改文資世襲七品善
長死之明年虞部郎中王國用上書訟其冤畧曰夫人爱
其子必甚于兄弟之子安享萬全之冨貴者之不僥倖萬
一之冨貴善長于胡惟庸則猶子戚耳于陛下親子女也
使善長佐胡惟庸成不過勲臣第一而已寕復有加于今
日且善長豈不知天命之不可倖求取天下于百戦而艱
危也㢤善長老偷安苟容則有之曽謂有血氣之強暴動
威于其中也抑為此者或有深仇急變大不淂巳至相挟
以求脱禍今善長子祺託骨肉至親無纎芥之嫌何因而
忽𧺫此謀至于殺人而應天象此豈上天之意㢤天下曰
功如善長又何如吾恐四方之觧體也今不幸而失刑猶
願陛下作戒于将来鼎鑊無恨此草御史觧縉所代作也
帝雖不能用亦不見罪時有僉事王濓韓公婦兄也恂恂
儒者時人語曰孝如王習古可㕥無愧神采精㓗毅然不
可奪詔以為執法官貪墨者去恐後先善長䘚及善長㘴
事上嘆曰王濓在必不至此弘光中追謚善長㐮愍
　論曰太祖于滁陽意最不䏻釋而韓國初涕泣不肯屈
　事滁陽故人厚誼太祖誠窹寐不忘矣給足軍食雖不
　必果如鄼矦然開國一切章程俱預條畫且推誠護諸
　将諸将安之風雨寒暑尤右几席者垂三十六年所厥
　勤匪細其無汗馬劳而特與尤丞則又懸大将軍以竿
　頭之進帝有權用焉而善長以為應尔受爵不譲詩人
　之所為􁋸也自帝意􁑴之勅書再譲祗有引咎如劉誠
　意之不辯以待悟而進退失據頋欲從胡丞相乞萬福
　㢤且何時而輒以衛䘚役私第善長或自許蕭何何以
　薦淮隂急自逺而韓國獨闇惟庸之不終所謂為家不治
　垣屋者如是乎識不足鏡人又短自全于是惟庸之罪
　乆而益増而所以議韓國之同惟庸者日以益矣帝與
　韓國素豈不諒其無他而寔有隐慮他日朝廷孱柔或
　恐奸回怙勢􁇢婭故舊鈎引盤結猝不可觧致成外重
　之勢且自以聦明天授尚為楊胡等所借剔邪芟異豈
　䏻望之後人于是勇扵一割以應殺運即至戚故人不
　恤若曰吾盡此力䏻傲運者而運存則所以存運而底
　㝎傲運不及計矣黨之一字自此而始
　又曰或云觧大紳能代虞部王國用作奏何不自為奏以踵
　庖西直茟尝考大紳在河州時曽寄且川書有云曽草諫
　書為韓國公專為詹徽所妒欲中以危法則知代草非其意
　也或前革猶在李徽未成之日乎
　　劉基(子璟)
劉基字伯温浙江青田人曽祖濠為宋翰林掌書家居每
晨登高丘望其聚突無烟者賑之宋亾里林融為宋舉義
元使簿録融融連引多濠盛治牛酒邀使者至醉而自焚
其廬失所連姓名于是猝捕得二百人餘倖脫去父爚為
元遂昌教諭基少頴悟讀書七行俱下年十四通春秋徧
及五經工文章兼通隂符家言元末舉進士為秘書監掲
曼碩所知詑曰吾復見魏玄成氏英特過之得天文書燕
市閲之竟夕通舉無遺有進賢老人鄧祥甫者一見嗟異
曰吾嘗語人王佐之學率不省子善自爱盡出秘書相示
或曰卜者曽義山得銀河掉之秘遺命其子授基授高安
縣丞在官摧抑豪貴嘗盡反新昌故獄檢官以罪去嗛謀
中基行中書省移基入幕府避之輙與其長抗議不合投
劾去尋𥙷浙江儒學副提舉又輒上言御史失聀数事受
臺抨歸乃與魯道源宇文公諒日縦酒西湖見有異雲西
北𧺫時基巳醉放言曰嘻此所為天子氣應十年我其輔
之衆掩耳駭去獨門人沈與原扶之歸西蜀趙天泽嘆曰
孔明再生天下可知矣為文以勸之方國真反海上辟基
元帥府都事築慶元逼之廷臣重言兵間議撫基不可曰
真首乱不誅無㕥懲後左丞帖里木児㕥基計聞之朝朝
己入真賄欲便官之㘴基擅威福奪聀覊管紹興并罷左
丞基憤嘔血放浪山水多為詩歌自觧子是山盗蝟起行
省復㕥都事辟基治兵與樞宻判䂖抹宜孫相應援捕盗
有聲遷行省郎中方上功而有右方氏者僅遷基縂𬋩府
判奪其兵基益憤棄官集郷練自保著郁離子十八篇郁
者文也離明也其醜物托類大率悲生民之塗炭嘆國法
之弁髦欲明制度肄禮樂以待王者之興客說基曰㕥足
下才氣無䨇從好乱之衆踣方氏而有明越畫江守之此
勾踐之業矣基笑曰是又一國真也天命行有属子姑待
之時太祖已下金華定括蒼指乾象謂所親曰此豈人力
所能㢤㑹孫炎奉命來聘付其家與弟陞曰守吾法勿失
可方氏不即至間道走金陵上時務十八事囙曰江南両
敵耳周士誠地南不過㑹稽北不过淮陽首䑕竄㐲隂陽
于元此其志不在大漢友諒包饒信跨荆㐮刦君而脇其
下下皆乖怨惟剽悍輕死然数戦民疲乖則不驩疲則不
傳故漢易取也今日之計莫若先漢漢躓而周從之上悅
稱先生不名己而友諒䧟太平弑夀輝自帝猝犯龍江衆
恇優計無所决基獨張目不言因請間曰明公創有建康
方為生民造命柰何使諸将人人持所見請賜上方劍先
斬議降及奔鍾山者夫天道後舉者勝王師得人為本臣
夜望氣衰旺已判急傾府庫㕥興士怒審謀㕥敵敵勢興
王大業在此一舉上乃决計設伏誘致之友諒大敗去當
是時上為宋吴國公奉小明玉座中書省晨朝之基獨漫
罵曰彼牧𥪡何為者不拜因宻陳天命所在尋友諒擁衆
江州䧟我安慶基曰金火相逐其勝在我師出有殊獲乃
㕥其䇿陽攻安慶間走江州友諒倉䘚夜奔武昌復我安
慶畧地至蘄黄帝命馮勝攻南康基宻授一凾以行至期
啓之書曰夜半出兵某所某方青雲𧺫宜為伏有黒雲𧺫
者賊伏也勿犯日中昃而黒雲漸薄囬與青雲接者賊歸
也疾啣枚躡其後勝𥘉不信已具如所言賊敗取其城諸
㕥為神時漢胡廷瑞㕥洪都降要上無分軍上難之基從
後掎上㘴数上悟許之洪都為我守至是始申請母䘮歸
道出衢􁁻䧏苗叛殺守将胡大海将為乱基入城戒諭稍
定㑹國真以幣唁基䘮基騰書宣上威徳方氏入貢則上
于軍囯有所謀議輙馳使請决也脩奏皆懸中召赴京抵
建徳而周士誠冦急左丞李文忠奮欲出戦基止之曰待
三日定而擊之至期壁壘旗幟如故且聞嚴鼓聲莫敢發
基曰遲之勿及矣則果空壁追薄之東陽大獲其衆彭蠡
之戦刻㕥金木相犯日定之乙已領太史院監献戊申大
綂暦上嘗㕥夣故欲刑人厭之基為作觧曰頭有血衆也
傅以土得衆且得土也應在三日海寕降熒惑守心群臣
惴􁁻恐大誅僇基宻言冝降書罪己以曰天意衆乃安大
旱上特命基諗滯獄甫决而兩随注時基最為上信嚮言
無不聼中書參政張㫤故元臣上書頌功徳基廷叱㫤曰
是殆欲為趙高耶㫤色動使人伺基隂事未發而㫤先他
㘴誅齊翼􁏾者飛章論基專擅上怒詰之出㫤所使亦磔
西市上即大位奏定軍衞法擢御史中丞仍領太史令諸
大典制皆基與左丞相善長學士濓稽定時處州属歳課
𤱔浮宋額五升獨青田浮十之一曰㕥太史故令其郷世
世頌基徳云丞相善長貴盛基每㕥事相左善長悪基于
上乆之丞相别坐譴基曰善長勛舊或念其輯和諸将上
曰是猶不知丞相之于先生㦲基頓首曰臣顧大躰安得
及私上意乃觧嘗從容問基曰吾欲相楊憲如何基素與
憲善對曰宰相者任理為衡而不以已與憲有相才無相
器然則汪廣洋曰𥚹殆甚于憲胡惟庸云何曰此僨轅破
犂犢也上曰吾固難之相無逾先生者矣基惶恐謝曰臣
寕不自知臣疾悪太甚又不耐繁恐終負陛下其後三人
逓相皆至敗上巡汴梁基與丞相居守請于上粛清紀綱
詔許小者捕治大者啓皇太子施行中書省都事李彬㘴
貪縦丞相素暱彬為請于基基不聼獄具馳奏報可輒斬
之丞相乃大恨称基盛夏祈雨僇人壇壝之下非所以奉
承天意上持其章不下㑹基㕥妻喪告歸得免乆之手書
召還曰前太史令御史中丞基懐先聖之道應聘而𧺫居
則匡輔治道動則仰觀天象發縦指示無徃不克彭蠡鏖
戦砲聲激裂若雷臨首軍士大呼鬼神號怒自旦至暮如
是凡四爾時在舟同我患難今秋告歸乆而未至朕心缺
然既至賚賜甚厚是歳上方幸鳯陽建為中都鋭出塞㓕
廓擴基謂中都曼衍非天子居廓擴未可輕用兵也後皆
如基論進兼弘文舘斈士先是累欲加封謝曰陛下天授
臣何敢貪天為功帝曰伯温吾留侯也贈其祖父皆永嘉
郡公大封𨳩國輔運守正文臣資善大夫上䕶軍誠意伯
祿二百五十石四年告歸尋手書問曰即今天象疊見天
鳴巳八載日中黒子或二或三或一日更有之不知災祸
自何年月日至卿深知休咎討論封来卿年高静處萬山
中必有真樂使者徃囘勿資以物茶飯發囘基條對大率
謂霜雪之後必有陽春今國威已立冝少濟㕥寛大云時
胡惟庸㕥右丞相挕左事恨基前語思㕥中基㑹甌括之
間有隙地曰淡洋為鹺盗薮基奏㕥其地立巡檢司控扼
之奸民合逃軍周廣三等猾不奉命而大豪復隂持其窔
基使子璉上書而不先白中書省惟庸益怒使刑部尚書
吴雲怵罪吏誣基欲購淡洋為夀藏不遂廼為此計窘之
致激變請并逮其子璉上皆不問奪其祿伯爵如故基惧
馳入朝引罪不敢帰六年㕥文廟不陪祭受胙奪俸一月
惟庸既益横基傷之邑􁁻得疾惟庸廼陽為好挾醫耒視
飲藥覺有物積如拳乆之浸劇給驛歸賜之書曰君子絶
交悪言不出忠臣去國不㓗其名尔基顯爵垂名勅賜帰
老何圖釁生致使不安卿趍朝不辯釋疑親君可謂不㓗
其名者欤悪言不出者欤以八年四月䘚扵家年六十有
五預緘所習天文秘書誡子璉亟上之又為一書授其次
子璟曰惟庸乆必敗敗必上思我其時可㕥宻聞書中脩
德省刑祈天永命㕥為寛猛若循環然母持一端諸要害
地冝宿重兵與京師形勢相聮絡基虬髯電目剛毅有大
莭遇所不可義形于色受上特知一切皆參宻謀自中山
王而外人莫淂聞也上晚歳威嚴群臣進對每戦失措基
獨抗議不㕥利害移家居飲酒縦奕未嘗言功所著更有
覆瓿集二十四卷冩情集七卷犁眉公集五卷行世初惟
庸之毒基也御史中亟凃莭言之上􁁻㕥問汪廣洋廣洋
不對上怒貶之十三年惟庸伏誅上廼深念基召二子慰
諭之璉字孟藻自㓜有器局永嘉為方氏所㩀郷無頼相
煽為乱出不意一夕撥㓕之上召璉及璟頋謂基曰阿璉
明秀阿璟凝重非卿安得有是子基䘚上急命御史李鐸
取其覌象諸書而璉適奉父遺命携書入京除服授考功
丞兼御史出為江西參政璉㕥信直自處尋為惟庸所脅
憤䘚璟字仲景生時月蝕復光父基曰夫墜乃緒而或幹
之者也師事石楼子􁁃濡經傳喜談兵偉貌豊髯論議英
發父沒不任甌賊葉丁香叛延安矦唐勝宗采用璟䇿計
平之荐于朝璟乃上基遺書上喜特設閣門使官之授鉄
簡書除奸摘倿四字㕥剛直聞時都御史袁甲奏牛車事
忤㫖璟當殿呵駁上曰正不負此使矣㑹谷王封宣府年
少難其輔諸大臣故忌璟請長史谷府上誡曰璟持王于
正兵機慎勿忽嘗奉王命至燕燕王引璟奂璟勝王意怫
曰卿不能借一路乎璟正色曰可譲璟不敢不譲不可譲
璟不敢譲也王為戄然燕兵𧺫璟從谷王馳還京獻十六
䇿不聼尋參李景隆軍事言復不見用景隆敗稱疾乞歸
建文三年輿闕進見聞錄千萬言復不用燕王得國有令
趍朝否不赦璟称疾不𧺫逮之夫人徐請委蛇保冨貴瞪
目曰母多言得死先人像側足矣道經白岩姻人吴彪㕥
魏徴賀璟怒翻案而出及入對猶称殿下殿下百世後逃
不得一個字下詔獄辮髪經死法官希㫖縁坐其家請如
鄭朱子例上曰璟家非其例盖㕥父𨳩國功也遂得帰塟
基墓初璉子廌復故封誠意伯加祿共五百石世襲㑹㕥
璟故廌子法亦停襲宣徳三年授璟子貊刑部炤磨景泰
中録基後法曽孫禄世襲翰林五經慱士天順中勅祠基
于青田成化中勅取基像入宫弘治中録世爵禄孫瑜得
為䖏州衞指揮使正徳中賜誥贈基太師謚文成嘉靖十
八年斥姚廣孝太廟侑享刑部郎中李諭請㕥基祔入序
六王之下而世其封制可扵是指揮使瑜嗣故伯爵食禄
七百石與世劵而提學副使萬潮請肖像璟配享文成祠
瑜䘚子世延嗣振武营兵變世延方僉府事與少司馬李
遂以義叱之乱者沮散由是自負藐諸公卿縦其下侵奪
民田有詔勒囬原籍傲不肯行下南京刑部獄死子孔昭
嗣和光中㕥已意多所論訐南都敗蹈海去嘗從張名振
肆兵金山無所成子将軍永錫從魯監國奮戦水死有子
論曰至正辛卯而後論元臣從違冝有変格准以春秋
　大義義在用夏原非畔經弇州必以余闕例誠意猶未
　審子砥運之大矣義帝不終漢高淂以名誅項氏使中
書設小明一座而後以瓜歩了之安必無邵荣謝再興
　䓁引夏玉真以為辞外援敵國執是而内難然則誠意
　之不拜中書座其所以全帝徳者宏㢤子璟以一字責文
　皇是以一字效譲皇矣父所持在運子所维在義先後
　不相厄也明末其裔孫永錫間関海島以死志亦諒矣
　与祖璟稱両莭云而孔昭之賛南都頗愎按方孝孺送
　劉士端歸括蒼有詩云欲請天朝重褒錫時未見燕事
　而璉己䘚廌已封胡為乎而有清豈閣門之衘例革士
　瑞係璟子且代父匍匐希恩欤永樂二年青田民　貊
　係璟子進高皇帝所賜先诚意手詔八道祭文一道以父
　淂罪故不敢存先恩上不深求賜鈔五錠宣徳中授貊照
　磨刑部嗟乎殿下猶優環淺矣
　　宋濓
宋濂字璟濓號潜溪浙沍浦沍人父朝隠不仕子二長渊義
烏教諭次濓母陳氏姙七月而生六歲日記二千言九歲能
詩歌体幹短小細目踈髯受業于聞又夣吉得春秋三傳之
㫖兼通五經桞文粛貫黄文憲清咸以為斯文在茲時呉
淵頴菜講學白麟溪既釋去濂輙代講席至正乙丑㕥布
衣薦元将仕郎翰林國史院編修每著𫐠署名前後嘗欲
入仙華山為道士犁眉之歌卒不果乃入小龍門著書刘基
讀其書歎曰主聖經而奴百氏濂學望尼山矣太祖克婺
州郡守王宗顯延為郡學五經師庚子同基䓁徴詣金陵
所以荅明問第一語曰不嗜殺人除沍南儒學提舉入授世
子經壬寅召講春秋左氏傳改起居注上嘗好論黄后公三畧
廉曰尚書典謨帝王大経大法靡不具惟陛下留意上稱
善意頗迂之疾歸具箋勉太子進修德業惟勤洪武二年
起家縂修元史除翰林院學士知制誥時甘露屡䧏帝手
匙煉湯于鼎投露賜之因問災祥之故濂休符不于其祥
于其仁時都督朱文正得罪濓曰曲全親􁁻惟陛下静
思上心然之失朝參左官三年遷國子司業復坐議孔廟
禮忤㫖謫知安逺尋召為礼部主事陞太子賛善大夫上
從容問王者讀何書濂以真西山大學衍義對遂令大書
掲西廡奉命講所掲廡間事至漢武曰漢武嗜神仙好邊
功㡬致大乱人主能㕥義理養性則邪說不能侵刑罰非
所先也陞侍講學士奉命集歴代奸臣事為辨奸録分賜
太子諸王序上所著祖訓纂大明日暦成凡一百卷稱上
度越前王者六一曰一統内外二田得國之正三曰治政
詰戎群仰成筭四曰敬天勤民五曰家法之嚴六曰兵政
有統又擇言行之大者為寳訓五卷上之于是勲臣名卿焯
徳耀功之大上並使濓編摩潤色上喜濓慱洽欲試以政
事濂謝臣無他長徒㕥文墨䝉㤙受聀無狀臣不足惜恐
終負陛下上㕥為然卒不令参預中書嘗賜燕見問廷臣
臧否苐言其善者上詰之曰善者與臣友故知之上釋年
少舉人為編修􁑗業文華殿而濂為之師太子諸王迭治
具如民間膳塾体上嘗詣殿品次文字每至夜分不釋濓
為詩文必寓忠告深宻不洩禁中語有奏輙焚其稿嘗大書
温樹二字室中或問朝廷事指二字不對不能飲上嘗強
之醉賦椘詞一章賜之命侍臣各賦醉學士歌復除翰林
學士承㫖知制誥兼修國史以年老得騎入復為良馬歌
賜之時有陳辞迂衍或㕥激上怒曰此大不敬濓曰彼應
詔而耒故效忠無他上乃覆視中有足采者漫罵曰㡬㕥
膏沃吾火因數濓事朕十九年口無毁言身無餙行寵辱
不驚始終若一抑可謂賢矣十年許致仕賜綺曰藏此三
十二年為百歲衣贈濓父禮部尚書祖德政太常少卿誥
詞皆帝手撰明年入朝上嘆曰純臣㦲爾濓㑹日本使奉
敕求文報百金潤筆却之上問故對曰天朝近臣受小彛
金非所以崇國体上然之舉國子監學政蘇伯衡以自代
曰願無㕥微疾廢結廬青蘿山閉門纂述人罕見其靣布
衣䟽食無異貧士嘗曰古人為學使心正身修措之行事
俯仰無愧而已繁辞複說道之蔽也汲引後學如恐不及
視近甚明夜燃燈坐絺帷中引蝇頭小書不倦一黍能作
十餘字皆可辨十三年孫慎坐党論死濓罪且不測皇太
子力救得釋安置茂州明年五月行至䕫州䘚年七十有
三門人方孝孺曰太史公論道上前授經太子未嘗不㕥
仁義天下既定上方稽古制治凡郊廟山川祠祀律暦礼
樂彛裔貢賚諸礼文大政皆太史公裁定太子寛大仁明
天下歸心爱戴太史公之功居多海外諸國朝貢接國門
必問太史公安否其為當世取重如此濓墓初在䕫永樂
十一年孫恪㕥蜀献王命遷葬華陽成化中户部侍郎黄
琛為請贈謚追謚文憲二子長瓉先䘚瓉子三人慎為儀
礼司序班及愷恂皆無後次璲字仲珩中書舍人工書称
為国朝羲献子三人懌愠恪懌字子夷譲皇召為翰林侍
書愠恪亦工書遂與劉彦銘朱思平皆有名建文間而濓
門人有聲者同郡楼璉鄭楷云
　論曰不嗜殺人複孟氏語帝方仗劍誅不道而不以此
　語見忤可知用此語固自有法退引文墨不預中書可
　知用語此之人亦自有法其後正學以其所授受死建
　文文憲貽之然則其不長建文亦文憲貽之矣夫既主
　聖經而奴百氏入僲華山胡為乎帝曰濂無毁言餙行
　十九年如一日足概文憲生平矣考亭之傳入元為何
　王金許文憲固許氏門人而䆒其説夫家教不嚴孫慎
　就吏斯文在兹豈冝輕属或曰濂致仕後賀萬寿與登
　文樓躓上老之令明年無耒至期忘之頗念及使人迹之
　則濓方與鄉人㑹飲賦詩也賜死孝慈適侍食齋上訝
　之伏曰為宋先生資㝠福上心動馳赦之後坐孫慎淂
　罪戍䕫憇某寺語僧濓生平所學無愧何㕥淂此僧問勝
　國時何官曰編脩僧曰編脩不𣸪措一字濓夜自經死
　然則不赴編脩之薦或自正学諸公晦之而併晦其自
　經一莭事見守溪茟記
　　章溢
章溢字三益浙江龍泉人始生號如巨鍾父遇孫疑為不
祥㡬棄不舉弱冠從其鄉王毅講正心脩身之學嘗曰吾
聞古人主躬行章句之習非其所屑溢方頥踈髯目光如
電器局頋夷曠於是非　毅然折衷扵理務孝友絶元浙
東憲使秃堅不花重溢方改官陕西邀溢去至乕林溢忽
心動力辭歸則父病革越八日逝矣人㕥為至孝所感壬
辰蘄盗冦龍泉執溢従子存仁去溢奮曰吾兄更無児吾
為取帰冒刅出告賊兒㓜無所知即殺児吾溢代之賊方
慕溢懸購溢力及得溢大喜縦存仁帰乃坐溢上坐伏問
計溢曰吾有良䇿使諸公首領俱全未已也父母妻子晏
相保賊不甚觧曰何如曰莫若釋戎行而歸農賊怫奮縳
溢柱㕥刅礪其頸欲㕥威刼溢􁁻正色曰溢來知無生溢
急與溢死以快諸公賊竟不殺溢夜紿守者脫歸于是集
里少年咸操戈不旬日徃擊却之府判官乗是欲盡其類
則走説鎮将石抹宜孫曰貧民迫凍餒故相挺從盗今録
其豪餘可聼為民也急則教為賊非計冝孫從之因留幕
預謀議盡平七縣反側上功授龍泉主簿辭不受巳冝孫
移台州海冦犯城急檄溢溢集趫勇数百人應冝孫賊潰
去龍泉監縣寳忽丁貪虐民不能堪潜導青田盗潘惟賢
䓁合攻城㕥丼心寳忽丁忽丁走溢與王毅召豪傑戦賊
敗走之忽丁既懼棄職獲罪而愧溢等功乃使人刺殺毅
且将及溢溢痛毅死檄府帥兵還擊之忽丁又走去時行
省移冝孫分治䖏州溢授方畧千戸曺勝安盡平松陽之
冦授松陽尹復辭不受尋討䴡水賊縳賊首平土豪周天
覺䓁散其衆薦武徳将軍僉浙東都元帥府事太息曰吾
所将皆郷里子弟吾子弟肝腦塗地吾因㕥為功名不祥
又力辭不受結廬匡山自號匡山居士已亥太祖克處州
溢避入閩既束帛徴溢與青田劉基䴡水葉琛金華宋濂
並謁建業四人一辭天命無常惟徳是輔上悦擢溢僉營
田司事課两淮田税籍有等浙東始設按察司以為僉事
溢務存大体不屑􁁻細故曰憲司百職儀表惟亷耻令不
犯乃擊持為能㢤尋命還䖏州代總制胡深八朝改湖廣
按察使時鎮撫回回怙勢作威輕重人罪亷其狀坐以法
境内肅然仍請屯墾荆襄廢地以轉餉北征上許之㑹淛
東按察使孔克仁僉事王璹坐事逮辭連溢上特原其無
他既而胡深攻閩䧟沒建陽䖏州邊閩震動群醜復作改
溢副使䖏州鎮之溢謝曰昔在淛東司列皆淂罪而獨䝉
賜原己大過望溢死不敢復受加官至郡宣布詔㫖勒兵
誅首叛者而籍餘衆為兵尋䖏兵悉發戍浦城適慶元㓂
亂則部故所籍義兵擊走之已䖏州山塲賊夏清四茗洋
賊周遂卿降𣸪叛旋搗㝎溢子存道𥘉㕥元帥成浦城㑹
閩守将阮徳柔㕥建寕來附衆疑不决溢請㕥存道原官
守之至是詔令提兵從溢徃来為逰擊溢䟽父子相統非
制請別遣上不許時賊遂卿遮掠平陽瑞安傳道溢遣子
存道造海舟籍渙户千人討之千戸任惟賢不進斬之㕥
狥冦遂平院判朱亮祖取温州軍中或掠子女溢進曰此
非将軍所冝悉捜出還其家及吴平入朝上嘉溢卿儒臣
父子力于彊弗後諸将軍時議伐閩溢宻進以御史大夫
湯和由海道平章胡廷瑞自江西頋李将軍文忠威信素
馳閩從浦城取建寕萬全計也䘚從溢議而處州餉閩師
歳徴十倍乃㕥溢議從舊額上即大位與劉基同拜御史
中丞尋兼太子賛善大夫上親祀社禝風雨還怒儀曹事不
測溢曰即禮官議未善陛下精誠自足仰格神明願賜寛
貸上意為觧先是文忠入閩溢子存道便冝部鄉兵萬五
千從及閩平詔存道即㕥兵從海道北征溢持不可曰詔
書𥘉許事平歸農今復調之是二信也上色不懌溢因請
故嘗為叛者籍為軍北征而寕其勿叛者㕥示信上喜曰
𥪡儒故能爾令溢還料兵而存道㕥䖏州衛指揮同知部
浮海北行㑹溢䘮母哀毁甚營兆宅親負土石感疾益深
卒年五十有六上憫悼親為文祭之溢居家有禮祭享合
古則益田㕥供祀創義塾立義阡諸可㕥聳善扶義者無
不為也父未塟而盗焚其閭溢奔抱父棺火遽㓕事母備
極孝養宋學士㾾曰生我者父母知我者三益其相信如
此至洪武三年存道征秦隴取興元畱守夏将吳友仁來
侵擊敗之改平陽衛五年從湯将軍出塞至断頭山戦不
利死之王毅字剛叔六歲好讀書貧不能致書每就市一
覧輙記尝牧牛掛書牛角吟哦其背父机命視舂水濵挟
冊㘴轓車米成粉不察也覌周子太極圖説曰聖域有階
矣成名儒嘗賛石抺冝孫平閩盗八巢定龍泉不終
　論曰䖏州束帛四公溢之學慱不及文憲而精過之盖章
　句之習非其所屑弱冠時巳從剛叔悟淂讀書本領三辭元
　爵觀天者真出䖏較伯温景渊倍光眀而規畫大計或稍遜
　青田一指帝曰溢儒臣戮力勿後諸将軍度葉丽水可与共帷
　幄宋謝不敏矣格天帰農二諌啓牗淂体子存道亦􁋯
　武畧与景渊琛咸殉國難基子璟之莭可与並存獨濂之孫
　不飭濓曰知我者三益吾頋不許
　　陶凱
陶凱字中立浙江臨海人生時有大星墜􁐺光照室比成
童讀書過目成誦為文千言汩汩若㵼遲重不妄言笑常
夜歸限大溪忽有艤舟延凱渡既渡無所見人皆竒之里
人疫凱入其家見有妖入甕便與封識棄水中疫愈晚宿
三江病家凱誦離騷經聲清越㕥長病者驚汗而瘥儀容
歩履有嚴有則從學者甚衆相者袁廷玉一見驚曰後十
年當為名臣元至元中㕥明經除永豊教諭不受太祖𧺫
兵訪凱延上㘴與語天下大計對曰兵法避實擊虗頋今
積虗何在上竒之每採用其䇿尋别去戊申即大位㕥書
徴之凱逃不肯仕上諭使者凱不應詔取九族首来凱乃
出見授編修與諸儒撰元史又撰洪武廣韻授椘王經除
翰林應奉文字三年超陞禮部尚書請建奉先殿于乾清
宫左上日焚香朔望薦新若節序生辰祭用嘗饌行家人
禮上從之凱每議禮與藁城崔亮相可否亮亦有學識善
論奏四年與吏部尚書詹同上宴享九奏樂章因屏絶淫
哇不陳乆之凱言漢唐皆有㑹要記載時政及𧺫居注記
言記事冝復其故上從之命與開濟作天下民籍易見圖
凱資性過人才識卓逺初逰吴椘文多激慨中更亂離去
居深山文乃隐約劉青田常為其詩歌作序明興應聘而
𧺫凡稽古禮文事多凱論定又兼領翰林院事詔令封冊
歌頌碑碣皆凱手艸出為湖廣參政致仕八年召為國子
祭酒請老復㕥參政致仕自称耐乆道人上聞之怒曰何
自㣲也上又常夣龍繞凱門益疑之先是凱宻為弟中吉
曰汝可候我明年二三月数将至矣至期上遣高䴡悮用
符驗坐與知罪並死凱有牌可免一死不以自表上尋悔
之椘王求師不可得憤投金水橋下于是按法官前不覆
奏及救王觧衣履入水者皆棄市而贈凱太子少保
　論曰陶中立生應列星足跡所至便䏻巳邪其不受永
　豊之除審于觀運而逃不肯仕明奈何時早巳耐乆矢
　田中矣既受聘議札正樂設左右史灼天下民籍是其所学
　足㕥磨拭治平若夫攵多隐約夲于夫子殷人之義而故
　時論所不許巳修撰答禄与權著書稱河上翁上亦為
　著辯与凱大官卑職辯同示不可意國初防為之嚴如
　此凱可以免死而不請自知數盡不過二三月其即𥘉觀
　運之所審歟
　　陶安
陶安字主敬當塗人貌癯而内藴機畧慱渉經史精易筮
有大志嘗㕥王佐自負人未之許也舉元甲申鄉試戊子
試禮部不苐授明道高節書院山長講濓洛関閩之學乙
未上取太平與耆儒李習出郭伏迎言撥亂救民大畧且
曰金陵形勢可都上韙之畱參幕府為都事丙申從克金
陵陞左司郎中時劉基宋濂䓁四人應詔徴至使安第之
之安頓首曰臣謀畧不如基學問鮮及濓治民之才不及
溢與琛上㕥安非謙益重安克武昌使守黄州政務一新
改知饒州寛賦省徭招徠流亾民悦服乙巳閩賊蕭明攻
信州急安徃恊守登城諭賊賊曰使皆如太守何至是即
城破不敢相害㑹行省援兵至賊大敗去諸将請屠諸從
賊者安曰民為賊所脅非其意不問吴元年𥘉置翰林院
召為學士知制誥修國史時開禮樂二局徴宿儒集議禮
制安縂裁定修律為議律官洪武元年上與儒臣論學術
安曰道之不明邪説害之也上曰誠如卿言戦國縱横之
䇿徃徃事未就國随㕥亡賈生仁義二字誠可思繹安頓
首曰主臣時御史有言安隱過者上問即何知之曰聞之
道路上曰御史取道路言毁譽人乃㕥為盡職乎立黜御
史出代汪廣洋參政江西安辭上曰承流宣化非武夫所
辦朕非私卿既至任寛仁逹吏事政績益著凡四年疾卒
遺草上十二事贈姑孰郡公弘光中追謚文憲安國𥘉諸
禮多經訂正大祀禮專用安議祫祭禮定於詹同齋戒禮
朱升五祀禮崔亮朝㑹禮劉基社祭禮魏觀軍禮陶凱安
有二子昱晟􁁻為浙江按察使貪信用輕薄小吏上并昱
戮之其家四十餘人皆發戌州司逼索安継妻陳陳褁帛
入見上猶呼為嫂惻然曰朕渡江之𥘉安首陳機務功在
彛鼎所應戍盡赦之李習字伯羽通性理之學負經濟領
元鄉薦賦渾天儀獨工有聲歸朝擢知夲府精于治體民
受其惠吏不敢欺
　論曰王佐二字明唯徐中山劉誠意足以當之諸未冝及
　此形勢在金陵可都安𥘉郊迎苐一語夫居重馭輕彂號
　施令故滁和誠不足鞭弭六合𥘉郢國國用亦以此語献妙
　山此專䇿初造非以云長乆不㧞之基也安講濓洛関閩之
　學者而亦𥙿之乎奉命苐𥘉聘劉基等四臣咸以為不可
　當然讀書贍机略安不淂不與為五矣政務一新從推誠
　所暨以寛仁佐律尤為切要惜旱世不竟其所學
　　宋訥
宋訥字仲敏滑縣人父崇禄元行䑓侍御史追封魏郡公
謚忠粛訥亦㕥元進士令塩山兵乱隠居洪武二年徴儒
士十八人纂修禮樂訥事後不仕帰過元故宫作詩傷之
十三年授國子助教尋拜學士上初幸太學訥為文碑之
改文渊閣大學士年逾七十矣日見親信有所𥙷拾嘗寒
附火燎脇上為文警之謂脇與恊声近即恐不能恊上所
致訥皇恐謝明年改國子學為監訥代吴顒為祭酒而令
曺國李文忠領監事助紏绳訥身言並教寝食學廂不輟
一時士皆適用訥老多病上曰宋祭酒骨格可長年欲數
見恐奪其事命畫工圖其像耒㑹朝見上語訥昨公服堂
上何自有怒色訥離席伏謝曰一生獻茶踣失容臣方自
訟不意為陛下所知十八年乆雨求直言献安邊䇿大畧
如漢法本始中趙充國分屯縁邊率五百里屯一将首尾
相應遇敵則戦冦去則耕上嘉納之著為令時䇿士太學
所淂居天下三之二尋殿試監生㐮陽任亨泰對苐一詔
訥為顕名記樹監門己而學錄金文徴嗾吏部尚書余愾
署訥老致仕訥陛辭上驚乃召文徴與愾靣貭文徴遂誣
訥受賍剋落廩膳致生員餓且死上曰公矦為其子束脯
于師古好礼盛事生員飢此助教䓁不省録之故祭酒提
大綱而已文徴與愾皆㘴誅圖形而暴其罪慰訥𣸪位二
十三年疾甚以方丁社齋廂房子麟託監官請釋廂房帰
訥厲声不許両祭甫畢至邸卆訥在監時常浴扵池上問
之對曰苦不辦薪上乃賜太學買薪錢而號其池曰浴賢
池故事文臣四品無給䘮費者給自訥始仍行人祭扵其
家予塟是後諸生守官稱職者多出訥門或連舉大魁帝
勵後祭酒必曰宋秀才之功正徳中追謚文恪所著西隠
􁁶二十卷子麟㕥進士監察御史出主望江簿奉㫖入朝
侍訥次復祖邑訓導擢為司業上嘗特勅㕥匿名謗師長
者報人賞銀百両犯者凌遲死沒産㕥訥故
　論曰太祖崇文過前代經始太學臨視者數而訥䏻其
　官所云身言俱教者是矣帝不以過元故宫詩輒二納
　乃或以其不忘故人益重訥图像使日覲察興居悉較
　旁求板築又属一格昔以夢賚形求此恐荒經為形晤
　也而嗾訥者坐死亦令圗形示警夫邪正着相咸不朽
　㢤屯邊之䇿果丗奉此命不衰何至其後用賞欵加派
　班練諸弊政而反以窮邊也訥學有寔禆豈是腐学廂
　但白雲茅屋老者㢤
　　吴沉
吴沉字濬仲淛江蘭谿人父師道元礼部郎中國𥘉沉累
辟為訓導不就王宗顯知婺州辟沉及朱亷徐原教士洪
武十二年除翰林侍制陪議論是時學士濓最親重其他
諸儒次莫若詹同及沉劉三吾等頗得将順稱㫖踰年䧏
編修給事鄭相奏尊無二上稱臣于東宫非體沉駁之曰
國之大本尊安得異上然之命畫工繪沉像賜之示優異
復陞侍制以應對失㫖改翰林典籍晋東閣大學士上将
享太廟致齋武英殿謂沉䓁曰君能敬天臣能忠君子能
孝親人道立矣其摘古類編三事為書書成賜名精誠録
沉為撰序尋㕥進講後期降侍書時方興文事沉獨謂兵
不可廢言武經七書多依托之言惟司馬法與孫吴為可
信且曰兵生人也非殺人也禦亂也非為乱也尚義也非
尚詐也遂纂易詩書論孟詞義渉戎事者定為五篇一曰
兵象二曰兵用三曰兵禮四曰兵詩五曰兵訓搃題為六
經師律十九年致仕卒沉嘗著辯言孔子封王為非禮是
後布政夏寅祭酒丘濬皆主其説并欲去謚至嘉靖中乃
行之
論曰國𥘉徐常兵法不傳以意變化乃合古則帝亦精
兵而以敷文意重遂使後世兵制不精不克起衰觀古
　詩書歌咏中興必以撻伐所重可知矣沉以講官獨謂兵
　不可廢欲使文武互重灼㢤料數百祀矣太祖嘗云孔子
　以道徳教後世豈以職位論封王非礼乃何至嘉靖中
　始行之豈以元舊不易更始歟洪武中文班兩圗形一
　宋祭酒一吳編脩扵人臣猶欲傳其像而輒廢孔廟士
　繪之奮諒有未能矣按國𥘉帝皇庙及功臣庙皆用元
　習已乆使必去型而主将一概更之頗繁重以是嘉靖
　後孔庙制猶有未遵者
　　吴伯宗
吴伯宗名祐㕥字行江西金谿人父儀元季鄉薦世稱東
吴先生講學受徒著稗傳及類編五倫辨三書尤深于春
秋嘗言世有楊子雲其将好之矣壬辰冦𧺫集鄉黨自保
入國朝其太守聘𧺫之力辞卒伯宗十歲能文舉洪武庚
戍鄉試第一府判官王黻夢鄉觧當復為状頭明年廷對
上親製䇿問伯宗條答称㫖果擢苐一人時初開科取士
伯宗儀覌􁃽恪應對明辯上甚喜賜𫀆笏授承直郎礼部
員外與學士宋濓等同修日暦時胡惟庸方用事羅致廷
臣入其黨伯宗亢直不為屈惟庸中㕥亊謫居鳯陽上書
論時政并言惟庸專恣不可獨任中書上得奏輙召還使
安南献馴象除國子助教進講東宫首陳正心誠意之説
改翰林典籍御製十顯命賦之立就詞語峻㓗陞太常寺
丞轉國子司業皆辭不拜忤㫖貶金縣教諭至淮安召還
為檢討拜武英殿大學士㕥弟三河知縣仲宴薦舉不實
㘴降檢討十七年坐文字進不㕥時謫雲南卒所著有(南)
宫使交成均玉堂三集
　論曰吳金谿入判官吴黼之夢領郷薦𣸪及第為開科
　苐一誠所為夢賚者㢤太祖不属文率自師乃所手㧞
　果負峻潔審誠正之學時惟庸手炙人而祐抗不為詘
　難扵傳說當時矣此豈慮他日漸其党預自逺㢤盖燭奸
　亦有其獨絶也相傳從逰後苑地有死孩之首上問古有此
　此否伯宗倉䘚不能對上怒曰君問臣臣石對禮乎時上好
　用隱事難儒臣亦以伯宗學淺謭竟付詔獄死按寔録稱
　䘚于官或曰諱之也
　　韓宜可
韓宜可字伯時浙江山隂人元行臺御史辟為掾不應洪
武初以歲貢歴拜御史持風紀十一年左右都御史陳寕
胡惟庸中丞涂莭方侍坐宴語宜可直前長跪出弹文䄂中
劾三臣險倿怙寵反側請斬首謝天下上大怒罵快口(御)
史坐排䧟詔獄尋出之释三臣不問然上心已頷之矣尋
擢宜可江西按察僉事時中都役作官吏罪笤以上悉輸
發宜可上言刑以禁淫慝一民軌今不問罪如何悉服賤
役小人之幸君子殆矣上嘉納十三年入朝上㕥没官男
女散入諸司為奴宜可獨不受曰罪人不孥古之制也有
事随坐(法)之濫也官吏有罪厥辟勿宥國之經也經不可
廢制不(可)違濫不可則上是之著為令後坐事當辟忽雷
震殿廷上驚悸詔免之雷息上封亊二十餘條皆報可未
幾罷歸復行取嘗作鍾山大江文以献諭日夲烏蠻稱㫖
除山西布政使二十一年坐亊謫安南尋薦𧺫雲南參政
陞左副都御史以鋤奸顯忠為己任百僚震粛忽大星(隕)
地櫪馬皆驚是日宜可䘚
　論曰呉状元謫中都直言惟庸專恣此時便以付吏後
　無胡黨既伯宗淂召還而惟庸不省冝可弹文䄂中一口三卿
　皆帝所素心可比青田僨轅破犂之論胆識更絶此快口奪
　迅雷聞天㢤坐詔獄尋亦赦出帝似不真為惟庸所用矣然
　而為伯時冝可之續者迄無人則瓜蔓所自来也坐辟淂震
　雷而生比于元公凨雷之悟其如星之堕地何也雷以生之
　星以死之帝不䏻生死冝可㢤
　　吴良(弟楨)
吴良𥘉名國興弟楨𥘉名國寳上為賜今名定逺人兄弟
俱以才力稱良能沒水遉探口容拳而禎恒異服為間諜
太祖起兵兄弟咸附凢戦無不從以功進鎮撫既下周江
隂以指揮使領兵鎮之士誠㨿姑蘓跨有淮東浙右江隂
踞江口當徃来要衝而士誠多變詐每以金帛㗖誘我将
士水火奔突常出不期良行上諭之曰良唯誠可以破詐
爾(約)束士䘚母外交母納逋迯母逐小利保境安民惟尔
功戊戍復命其弟楨守是秋擊敵侵俘数千人拜樞宻院
判行分院事明年士誠盛兵壓境良遣禎率部将王忽(雷)
等身北門當敵㨗分兵出南門合擊敗之㧞常州間道(殱)
周兵於無錫之三山敵狼狽去召至京劳之命學(士)宋濓
歌詩以志其功還守江隂周人不敢望金焦一歩乙(已)士
誠以兵突馬駝沙則縱兵巫子門夹擊大敗之太祖喜曰
嗟良吾呉𧺫㢤良在鎮仁而有勇屯田平税集遊惰奨名
莭新飾士習絃誦藹然臨軍不妄殺而罰無赦故下皆畏
爱之至其自奉聲色貨利泊無所嗜居守凢十年與長興
冝興常州氣聮絡敵不敢逞丁未克姑蘓移良并鎮僉大
都督府事論功封江隂侯食禄一千五百䂖世劵五年為
征南将軍討廣西叛蠻盡平其地移兵入銅鼓五開踣騰
浪諸溪洞蛮彛畏威懐徳輸租奉法八年上移江南民十
四萬田鳯陽良與李善長等督其事十二年納其女為齊
王妃晋青州三載䘚贈江國公謚㐮烈祭功臣廟長子高
嗣侯尋有罪調征龍州燕兵起高守遼東與楊文数攻永
平燕王患之乃遺書盛譽高故易其凾誤投文所文以書
聞帝果疑高削高爵徙高廣西獨文守遼東竟敗永樂中
高終以前故𬒳劾編民江隂竟奪劵謫戍海南宣徳十年
子昇乞嗣不許楨字幹臣以戦功陞天興右翼副元帥副
良守江隂從取湖州勒竒兵出舊舘扼之留戍吴(元)年平
士誠進僉大都督府事副湯将軍討方國真引舟夜入曹
娥江通道夷􁆡出不意追國真至盤嶼國真降移敢福州
圍其西南水部三門一鼓克之明年破延平擒陳有定閩
海平洪武元年兼太子左率府副使明年安輯慶陽封靖
海侯食禄一千五百䂖世劵尋以事奪侯復之發兵東戍
定遼縂舟師轉餉七年海警復領沿海各衛兵出捕收籍
方氏故兵遂有挟私怨蔓引平民充籍者瀕海大櫌寕海
知縣王士弘上封事言状上即日詔罷之時徃来海道縂
理軍務冦亦遁跡疾作還京卒贈海國公謚㐮毅五子忠
襲封堅衛鎮撫
　論曰固長興十年而使金陵淂專西頋江隂鎻鑰較古北
　門並殷矣上諭良數語直比三代以上咨命而良与禎能奉
　行弗二即何難遄底粤西之績古功名有因其地地稱
　其所用有因其人人互濟其所長李曺國胡越國共亊
　尚抵牾煩調觧合兄弟為一将則又将將之变也夫相傳良
　好殺㢤以庖丁不任使廢之乃賜良御厨首頂一金牌以禁
　其怒良兄弟負異從　工𧺫　青田薦之
　　朱亮祖
朱亮祖六合人元季團結鄉里自保勇冠軍授義兵元帥
帥其黨掠江東與太平州官搆仇太祖下太平亮祖懼使
人納降仍故官己復叛㩀寕囯数敗我師俘去七千餘人
太祖方東顧建康未與决也及建康下并下毘陵乃遣徐
将軍討之常遇春等俱𬒳創而還子是上躬徃督戦縳之
以帰亮祖厲聲曰丈夫功不成死則死上壮其言捶三簡釋
之留麾下以功陞元帥樞宻院判克九江下南昌大戦鄱
陽平武昌陞廣信衛指揮使合胡深討陳友㝎取浦城等
縣乙已援諸全新城焚敵营落数十㑹攻桐廬降杭州陞
浙江行省參政吴元年帥師敗方國真追至黄巖進兵温
州走國真子明善克其城上以浙閩旣平命副廖征南由
海道取廣東進平廣西師還封永嘉侯食禄千五百石興
世劵四年上以諸将伐蜀乆無功復命亮祖為征虜右副
将軍牽兵徃助分狥州縣之未下者還輿何文輝同鎮北
平移鎮廣東番禺知縣道同上言亮祖不法数十事上念
功臣不付吏罷居江寕尋遣廵淮安奏安東沭陽二縣之
野有鬼夜持炬者数百或列列或散走擊之若有應者詔
亮祖以勅文祭之乃息十三年坐胡黨治不服上怒并其
子指揮暹鞭之俱死
　論曰叛将𣸪帰迄無成績胡羙甥康泰䆒不䏻自見矣朱永
　嘉之二寕國徐常𬒳創還頗傲乃以三簡赦之厯茂績封矦
　䆒以道同一語借胡党嗚呼不借皆可以不党者也而帝或
　猶以其初叛故寔録諱胡党稱亮祖病䘚又云子暹以智勇
　稱有功先䘚
　　華雲龍
華雲龍定逺人才勇善劒術元末兵亂結寨韭山從太祖
以千夫長渡江克金陵合破廣徳周湯元帥善槊疾馳下
雲龍按劔躊蹰一舉㫁其槊輒擒之陞右副元帥凡戦皆
從每先登癸卯殪友諒還上㘴西苑􁏹雲龍等諭之曰凡
陣勢或圓或方或縱或横歛合布散倐徃忽來常使莫測
善用兵者以少為衆以弱為强逸巳而勞人伐謀而制勝
運乎隂陽行乎鬼神雖有勇者莫能施其力智者莫能用
其謀以正應以竒變百戦百勝之道也雲龍等伏謝曰謹
受教大将軍北伐晋守樂安破元都陞都督僉事副孫都
督守北平仍兼其路參政下雲州陞都督同知兼燕府武
相封淮安侯禄千五百石世劵再出雲州俘獲多進至上
都乗勝擊敗驢児國公北奔去𥘉元都破其逹官女多與
我師為婚􁍥鹵頗倚之為間上令舊仕于元者悉發遣江
南有未發者檄趣之雲龍奉詔稍遲上怒又聞其據元丞
相脱脱大第僣用故宫器物益怒召還未至京卒以侯禮
塟子二曰忠曰關後㘴胡黨以先䘚免
　論曰淮安未至京而䘚使其未貴白首閭閻無是也夫
　吉安仲亨臨川羙景川震南䧺庸而外即鸖慶張
　翼普㝎陳桓㑹寕張温已不淂强附涼國獄版况其
　　他乎其二子從陸聚頋時䓁之党死沒幸矣而乃思漢高之
　　待盧綰何其厚也
　　丁徳興吴復(委楊氏入閨懿目中)
丁德興定逺人甲午来歸上偉其才貌常以黒丁呼之授
萬户興郭英俱典親軍攻洪山寨以百人鼓劲兵七千虜
其帥自是每戦皆先登陞𬋩軍縂管先是徐逹邵荣攻冝
興乆不下徳興分兵絶太湖餉道㧞之授鳯翔衛指揮使
敗友諒于龍江搗安慶克九江援安豊皆從有功大戦康
郎山友諒死充廬州進征湖南諸州郡充高郵淮安下吴
興䧏李伯昇圍姑蘇卒于軍肖像功臣庙追贈濟國公徳
興師有紀律不妄殺有功不伐上常與諸将論征伐迄難
䖏必曰乃煩吾黒丁可其見許如此子三人忠授龍江衛
指揮使世襲浩㫤㤙賜守茔浩子廣􁁻子冨世食田禄于
江寕弘光𥘉追謚德興武襄
吴復合肥人沉鷙有識畧時左君弼起據廬州為郷保推
復為千户太祖𧺫兵濠右率衆来從常為先鋒定江東攻
鎮江追奔元平章定定斬之克常州陞統軍元帥與湯和
恊守連敗周士誠救劉福通安豊從征陳理還從将軍逹
圍廬州先登擒其驍将楼児張陞鎮武衛指揮同知移守
沔陽明年常将軍進定㐮漢復自沔陽倍道趋安樂擊元
同僉任亮復以是聲震改衛指揮同知徙守安陸從定淮
漢迤北未附州郡進階懷逺将軍陞衛指揮使復時守安
陸十年威行㐮漢七年丑入為大都督府僉事廵視北平
從西征土畨還封安陸矦食禒二千石世襲指揮使復從
穎川友徳征雲南晋守普定後築新城于水西勑復為縂
兵官副以平凉矦勦捕群蛮穷其巢穴遂開関索嶺路還
接普定通粮盤江以濟大軍築城貯糧軍需無缺大軍未
返復卒于水西追贈黔國公謚威毅尋賜劵誥世安陸矦
食禄二千五百石復為人寡言笑臨陣憤發無堅不潰衝
冐矢石体無完膚守普定時買妾楊氏年十七及復卒楊
慟哭已沐浴更衣自絰死詔封貞烈淑人十八年子傑以
指揮嗣侯屡出練兵從征二十八年同吴高有罪勑從楊
文征古州建功自贖建文中率師援真定敗績白溝河
南寕指揮使永樂元年子璟乞嗣不許
　論曰有犯律不殘不伐大将之選矣黒丁無不可在帝屈
　指中䘚不盡其用為可惜安陸𣸪従𧺫兵有劳縂兵水西尤
　見偉畧負戈而䏻栗其㓜妾死亦竒
　　康茂才
康茂才字夀郷湖廣蘄州人通經史大義事母孝元未結
義旅捍敵元授長官復九江搗蘄水黄蓬寨轉蘄州路同
知歴淮西宣慰使都元帥屯兵和州之峪溪乙未移戍采
石絶我滁和聲息常遇春以㳺兵撓之設伏䃱其精鋭且
盡荗才收潰散堅壁天寕州明年戦敗走建康建康下欲
奔京口舟師追及之率餘兵三千䧏授秦淮翼水軍元帥
綂所部守龍灣取馬䭾沙走周士誠獲其樓船戊戍從攻
池州取樅陽遷都水營田使太祖曰比兵亂失耕特令爾
官其事屯田大獲兼總制親兵副指揮友諒旣破姑熟盛
逼姑蘇大㨗尹山橋縳士誠陞同知大都督府洪武元年
従北伐鎮河中招降絳觧二州令守陕江塞潼関秦人不
敢東巳乆㧞潼関郭子興守之上曰秦李思斉張思道即
勇不能于定西遂取興元召還卒于陕州追贈蘄國公謚
武㐮子鐸以父功封蘄春侯食禄千五百右予世劵督民
開荒于鳯陽十年征辰州洞獠平松㬪諸州有功復從大
将軍逹北征旣還從征雲南克普定破華楚山等砦卒于
軍追封如父謚忠愍子淵澄皆㓜淵優給充散騎舎人已
而革冠服勒居山西子勝􁁻子永累乞嗣不許
　論曰武襄甫帰去天寕之戦無幾紿書一事舉國而授
　　　之保無此間為彼間乎倘閽者変口金陵氣奪欲以康将
　　　軍嘗漢康将軍非不忘漢可因計而取也閽者不負武㐮則
　　　更難之难矣吾服太祖􁧬筭不在信武襄堅而在信武
　　　襄之閽者不負武襄堅
　　胡羙(梅思祖韓政黄彬/陸聚曺良臣)
胡羙𥘉名廷瑞避國諱改湖廣沔人仕漢友諒為江西行
省丞相守南昌太祖既下江州間招羙羙欲降同僉康泰
者羙之甥與平章祝宗皆不欲羙强二人從請各還故部
曲私以安宗泰太祖賜書慰籍之甚至太祖如南昌袁州
守将黄彬亦来就欵乆之宗泰反事平以羙故宥泰及即
帝位授羙征南将軍總大師平閩進中書省平章兼同知
詹事院事其後上叙諸将功謂持兵負固于両間可覌望
而不覌望来歸者七人美與彬與焉七人者左君弼㩀廬
州掦璟自合肥至小明王都大梁韓政睢州至曺良臣安豊
至張士誠奄有淮甸陸聚以徐州守将至梅思祖以淮安
守将至獨羙與楊璟有一靣勲璟良臣别有傳彬聚皆以
參政仍守故州歴功俱階中奉大夫思祖𥘉從趙均用无
王保􁁻醢其父均用死從周士誠既而歸我士誠復剛其
弟数人上燐之特授大都督府副使洪武三年論功封七
人皆列侯羙後改封臨川侯二十六年卒政守山東征河
北数有功封東平侯十一年卒贈鄆國公思祖汝南侯守
雲南善撫輯民彛安之十五年卒彬冝春侯聚河南侯羙與
政思祖後皆坐党事戮其家彬聚亦與坐得原宥亡何卒
　論曰美才大䏻下閩當自善漢邊而遽以南昌入版審
　　友諒䡖故不成而于是以南昌怒友諒促友諒躁友諒致
　　友諒而友諒䘚坐是以窮臨川帰而漢敗形見矣其功不与
　　七人俱可觀望而不觀望七人共之矣臨川坐乱宫而奸黨
　　録乃曰胡党拒叛􁃸有張良臣誤張為曺也
　　納哈出
納哈出者元木華黎裔孫也上之𥘉下太平也納哈出時
為元萬戸典兵𬒳俘上以其名家子善遇之而納哈出常
鞅鞅不樂上使私察其去就納哈出求歸徐将軍逹阻勿遣
上曰人臣各念其主竟資遣去納哈出得歸乆之據金山
有衆二十餘萬孳畜冨于元主三分其部曰榆林曰飬鵞
荘曰龍安一秃河元主官之太尉不預朝㑹洪武四年元
平章劉益以遼東来降而納哈出抗保金山與平章髙家
奴䓁時出沒遼東塞下劉益故党洪保􁁻乗間殺益走從
納哈出上乃以馬雲葉旺為都指揮使徃鎮之已而髙家
奴䓁相繼降上遣萬戸黄疇齎書徃諭納哈出納哈出殺
疇入冦盖州盡清其野璧不與戦納哈出亡所得趋攻金
州金州指揮韋冨與戦擒其禆将乃刺吾納哈出失利且
欲退赱馬雲䓁設伏大敗之于連雲島僅身免上固欲服
其心遣乃刺吾北還予書再讓納哈出使自投欵而命宋
囯公勝率列侯歩騎二十萬随其後勝至通州諜鹵有屯慶
州者遣永昌侯藍玉輕騎乗大雪掩之殺其平章朶耒納
哈出欲遂棄金山北走新泰上宻勅勝乗其無偹以兵促
之勝遂渡遼河徑壓金山而是時乃刺吾還至松花河得
見納哈出偹述上所以遣還徳意納哈出喜即遣左丞探
馬赤至勝軍献馬勝大軍前逼敵部将全囯公覌童耒降
納哈出因亦遣人詣轅門献欵上所部官属将較金銀銅
印百金銀􁈇符牌面百二十五王九囯公郡王四大尉國
公五行省丞相一司徒平章十三左丞右丞三十一參知
政院三十二各院副使同知副樞八十一僉院院判二百
八十院副使五宣慰使副使僉事百八十九萬戸千戸路
府州縂𬋩同知䓁官九百二十七尚書參議二丞㫖學士十
文學司馬七大卿司卿少卿十八衛帥府僉事三郎中員
外十五王府六䝉右府入衞使一客省大使二十六亷訪
司使副塩運司使副六衛帥司使一治書安撫司農各一
大少監理問断事部郎中主事兵馬指揮府衛鎮撫崇福
司使副經歴都事太醫院及州縣䓁官二百二十二将較
千四百餘人皆元遺臣勝以副将軍玉徃受之酒酣互譲
至争鄭國公茂直前徂擊納哈出傷其臂不得去引見勝
􁁻下堦慰謝盡降其衆至京師上封納哈出海西侯食禄
二千䂖而乃刺吾為千戸明年從傅将軍征雲南至武昌
卒改封其子察罕瀋陽侯坐党死
　論曰太祖于勝國帰其太孫崇礼矦在戊申開國之後
　俟其心輸也而資遣海西乃在渡江之日盖已知納哈
　出之才必為元主所重任急摧之恐以勤元之南頋留
　　以為地日内應即匪内應而或可以講邊慮至渊深矣
　　而不意竟縂三韓自乃刺吾之言入則猶以太平不殺
　　之故欤觀明季料関東殚智力不辦而此以縦而收之
　　却如寄非然者國𥘉勢䖏極逺師露而餉難集彼閉関
　　老我而以餘力窺諸邊肘脅之患猝未易㧞全勢未可
　　必也而㡬以凉鄭二國之故敗之宋國受降成功不為
　　不髙而以茂訐咸詘何欤未也元臣才智之習内地者
　　時不行北幕徃徃就海西海西歸和林無人矣然則他
　　日塞外諸㨗猶未國之貽之也而論功者不及此
　　李思齊(妻鄭/氏)
李思齊字世賢河南羅山人至正王辰汝頴兵乱江淮諸郡
皆殘破思斉奮義兵破賊元以思齊知汝寕府丁酉敗崔
德李武于同華䓁州陞四川左丞壬寅攻張良弼于武功
不利明年孛羅帖木児遣竹貞襲據陕西思齊與擴廓帖
木児合兵攻貞降之加平章政事邠國公丙午乃與擴廓
有隙元令開通川蜀道不奉詔擴廓遣兵西擊張良弼思
齊與良弼連兵拒之洪武元年與張思道駐兵潼関以拒
我師既而都督馮勝進兵思齊棄関赱鳯翔上以書諭之
曰足下昔在秦中與張思道擴廓䓁較徳度力差易為功
不乗此時圖秦自王坐失事机今與足下相犄角者皆披
靡竄伏而欲以孤軍自立豈有濟乎足下不守鳯翔勢必
深入沙漠非我族類其心必異倘変生肘腋子然孤弱妻
孥至不能相保足下汝南之英祖宗墳墓所在獨不一囘
頋乎思齊得書猶豫其飬子趙琦䓁勸興西入吐蕃及勝
師至果率所部十餘萬奔臨洮大将軍逼臨洮乃舉其衆
以降授江西行省右丞不之官食禄京師時擴廓尚爲邊
患三年從犬将軍北征有功進中書平章復征大同次代
縣得疾還京七年卒妻鄭氏亦自縊死追贈淑人謚曰貞
子世昌金吾右衞指揮同知
　論曰思齊棄潼関安淂乆鳯翔乎留通問使不遣意何
　為矣此時元勢大壊擴廓与孛羅二一錯思齊与擴廓
　一再錯即思齊豈思関門而圖黄屋不大将軍之先臨洮
　有老吐蕃耳食禄京師防其𣸪悖從征擴廓借其餘恨
　帝算之于関中非偶然也有事大同而疾歸䖏疑也
　　何真
何真字邦佐廣東東筦人少英偉好書劍羙鬚髯吐音如
洪鍾仕元鹽塲勾河源縣務副使嶺表騷動棄官歸時頑
民王成陳仲玉搆亂舉義兵討之擒仲玉成尚負固募人
䏻縳成者鈔十千未幾成奴縳成出真釋成輒與奴賞十
千巳令具湯鑊烹奴使人號扵境曰有如奴縳主者視此
子是人欽其賞罸惠州人黄常叛據惠貪暴衆慕真義迎
以守惠真逐常戮其黨王仲剛元即以真為惠陽路判同
知廣東都元帥事真因撫有梅循二州地巳而元㢘訪八
撒刺不花擅據廣州諸邑豪竸逐其長吏應之起而三山
盗邵宗遷假義旅执撒刺殺之復䧟廣州真率衆一鼓復
其城宗遷走還三山自保元擢廣東參政進左丞分者廣
州弟廸以功擢宣慰使尋轄江西福建併治改拜真江西
行省左丞仍治廣州真延名士孫蕡王佑䓁参謀議有陳
符瑞請為慰佗之計者輙戮之時有德慶人李貭豪徤擅
保瑞州真招之與合互救援乙已宗遷故不忘真宻間真
部将馬丑寒叛㩀慱羅真徃討平之宗遷乗便復襲廣州
真還攻城中人開門應真宗遷𣸪走去進右丞東連潮惠
西速蒼梧皆真保障洪武元年上命将軍廖永忠率師取
廣東先馳書論降真知天命有帰率父老縞素待罪于帝衙
廳遣都事劉朝佐奉圗籍輸欵入朝授中奉大夫江西行
省參政真蒞官有徳有威風行建斷而主于寛厚請以子
貴参侍東宫授貴北城兵馬指揮十四年真及子貴同徃
雲南䂓畫糧餉開道以候大軍征進還陞山西右布政使
十六年致仕𧺫受命徃廣東收集土豪三萬餘人拜子貴
明威将軍鎮南衛指揮僉事𣸪宦其從子三人遷浙江調
湖廣左布政二十年復致仕上追念其来帰之誠封東莧
伯禄一千五百䂖予世劵明年䘚先是相者曰公才兼文
武覇王之器惜生南方微帶火色位不過封矦真歸國夙
夜寅畏唯謹上推心勿疑故能以功名終子八䇿字輝先
讀書有文名襲封以藍黨裭爵廸反海南捕淂伏誅次貴
字春先常侍皇太子有學行歴指揮僉事次宏字彦先尚
寳司丞皆死于黨禍李貭随真歸命歴尚書授資政大夫
為靖江府右相弘光𥘉追贈真東莞矦謚㳟靖
　論曰東莞武畧不下陳友㝎然其務威徳餙以儒術支
　㝎不及也而友㝎烈以謝元余故外友㝎而内東莞外
　之者不内之也内之者不外之也果如相人阻五嶺而
　圖覇業或亦可為而真無其才要亦非其志也以寅畏功名
　終可為馮傅諸公師
　　寗正張温
寗正字正卿夀州人少為韋徳成養子洪武中德成從征
有功戦殁宣州贈京兆郡候正襲職代領其衆歴功擢鳯
翔衞副指揮使從下中原山陕功最三年鎮河州吐蕃来
冦以兵逆之阻河未氷不得渡正祝曰天意破賊河氷當
合忽有氷如巨屋自上流来須臾合且堅正直搗鹵营鹵不
意大驚以為神俱投戈降尋招土酋趙琦及孫平章祁院
使等悉與衣冠厚遣之自是諸部土官相率来附請西
邊以綿布及茶易粟給各衛便軍需詔從之自是河州遂
為樂土陞西安行都指揮使總轄河州朶丼烏思藏三衛
九年復姓寗氏從鄧将軍征川藏沐将軍征西蕃皆有功
十三年兼領寕夏衛脩築漢唐舊渠屯田數萬頃兵食以
足十四年復從沐将軍北征至上林多斬獲從經畧公主
山寨取全寜四部十五年移討松茂等州西羗之未附者
十九年復從沐将軍定刁思郎䓁亂又平東川叛蠻乆之
西平侯英卒詔授左都督代鎮雲南為􁀊羗将軍總陕西四
川兵討平階文千户張者之亂從秦王克平畨冦還京卒
擢其子指揮使忠為前府都督僉事
張温以指揮守蘭州洪武二年元将王保保伺大将軍逹
南还十万突城下圍数匝温堅不与戦時于光𬒳执不為
敵紿降益固守有千戸郭𥙿𬒳酒敵猝犯不覺事平温欲
斬之衞知事朱友聞曰公𥘉令不嚴而追論之不可杖𥙿
以聞上喜厚賜友聞而陞温陕西行都習僉事
論曰寗正河州之㨗殆有天倖然其推盪無外萬里匿影
　不可當也温亦以堅壁赱十萬之衆蘭州完而皆不淂比
　胡東川王㝎逺之列惜也報未稱功後世一語告燮搢玉
　列五等矣
　　葉旺馬雲
葉旺六安人與馬雲少􁑗長搶軍謝再興後歸附皆以功
授指揮僉事洪武四年並鎮遼東𥘉元主北走其行省平
章高家奴與其參政刘益相聲　保金復䓁州益奉表耒
歸上以為遼陽指揮同知巳而元平章洪保􁁻馬彦翬合
謀擊殺益其右丞張良佐䓁縳彦翬誅之保􁁻遂赱納哈
出遼東之衆共推良佐㩲衞事時高家奴宿兵諸山寨伺
遼陽知院哈刺張屯瀋陽丞相也先不花保古城開元而
金山則太尉納哈出壁大衆合謀侵犯詔陞雲旺都指揮
使縂轄諸衞勅以冦至冝堅壁勿與戦伏兵扼其歸鹵果
大至以遼陽守偹嚴徑趍金州指揮韋冨王勝䓁伏弩中
鹵禆将乃刺吾獲之鹵勢大沮納哈出從柞河遁帰旺預
䇿其帰道縁河壘氷為墻藏釘板于沙中復設䧟馬穽十
里伏兵以伺鹵至砲發伏四起両山旋旗蔽空鼓声動地
納哈出倉皇趍連雲島遇氷壘馬不前皆䧟入穽中雲旺
互出兵追擊斬鹵無算納哈出僅以身免檻乃刺吾至京
上命為鎮撫賜以妻妾田宅而雲旺皆陞都督僉事十二
年命雲征大寕悉平之旺在遼十七年卒旺剪荆棘脩城
隍撫輯軍民墾田萬餘頃遂為永利雲功亦相參雲卒坐
胡党成化中並祀遼東
　　論曰遼事与明終始葉馬二鎮駐遼陽轄諸衛時元尚
　　有瀋及金𣸪䓁州而納哈出壁大衆金山其勢逼而伺二
　　鎮奉睿算後𧺫大㨗金州柞河連雲島䓁䖏非後世大
　　帥可方也嗴乎使堅壁勿戦之敕經畧廷弼受之當与葉
　　馬二公䓁績垂崇揁之十七年老熊関外過雲旺在鎮
　　之十七年亦可論者曰太祖不生帰納哈赤可以無金
　　山尤頋論者曰幸而生帰納哈赤而乃淂以無金山左
　　頋也其説孰是
　　張隆陳桓謝成李新張赫張銓戴德何徳仇成王簡
張降直􁑗濠人𥘉名龍避諱改負貭魁岸習騎射𥘉􁑗滁
陽王麾下從畧㝎逺授總𬋩歴功陞都左先鋒龍江之戦
獨率鉄騎搗中堅戦鄱湖邀擊襟江口及降陳理陞正千
户守禦海安敗周兵随征中原副守潼関以鳯翔衛指揮
使破走賀宗哲從取興元留鎮蜀将吴友仁来攻敗去以都
督僉事練兵北平十一年副曺國公平西畨明年封鳯翔
矦禄二千石十四年副征雲南鎮七星関論功進世襲加禄
五百石副衛國公平金山再征雲南追叛軍重度悉獲之
勦苗蛮悉降其衆賜金歸老卆賜塟祭墳户子麟尚太祖
福清公主授駙馬都尉
陳桓濠人長軀偉貌從渡江充副先鋒戦龍江陞元帥搃
兵從平吴陞指揮使論功晋都督僉事改左府從征雲南
與胡海郭英别将兵五萬由永寕趍烏撒進師赤水河大
破其　與頴川矦友德克大理封普定矦仍徃東川等䖏
克蛮洞不可勝計後㘴藍党
謝成濠人有勇畧厯功陞指揮僉事從北征取北平山陕
晋王府相副沐英平西畨及洮河十八族封永平矣禄二
千石以罪不終
李新濠人兵乱給少年自衛從太祖積功陞僉大都府事
作孝陵封崇山矦禄千五百石奉詔濬溧水受民賂請更
詔鑿山兵怨伏法釘其膚大石今天生橋釘竅猶存
張赫濠人元末集兵自保嘉山繆把頭招之不徃從太祖
戦皆㨗積官福州衛指揮使二年調征倭擣東碕水寨馘
多陞都指揮同知八年戦半山海洋馘多陞都督府僉事
督海運連年封航海矦世襲禄二千石䘚追贈思國公謚
荘簡長子荣未襲卆或曰子勲㘴藍党孫鑑以指揮捕倭
漳泉擒海寇楊縂從討廣西蛮㽞鎮交趾封軸轤矦
張銓㝎逺人善射好諢從伐中原陞指揮使從征蜀陞都
督僉事督運齊王府于青州副周徳興平五溪蛮再平散
毛諸洞從穎川矦友徳征雲南以功封永寕矦禄二千石
戴徳旴𣅿人從取太平定金陵授總𬋩擢元帥戦彭蠡戦
武昌陞指揮副使收上㳺諸郡下淛西征溪蛮降沅州陞
湖廣參政從胡廷瑞取福建建寕汀泉皆下征中原陜西
平叙功賞金幣䘚官贈右丞追封譙郡伯世指揮僉事
何徳光州人來歸轉戦吴椘由千户陞指揮僉事既定中
原陞指揮同知守遼東召還加都督僉事從北征還卒贈
都督同知進廬江侯謚壮毅
仇成含山人以材力顯從渡江每先登擢統軍元帥戦鄱
湖下武昌陞指揮僉事取淮東下姑蘓陞指揮使守安慶
洪武三年論功填大都府僉事從藍玉西征封安慶侯禄
二千石征散毛洞蛮還與頴川侯友徳平雲南加禄五百
石世襲卒追封皖國公謚荘㐮子泰嗣
王簡夀州人從渡江歴功陞都督僉事從征西夏以老乞
歸卒追封霍山侯子虎為指揮使
　論曰張鳯翔以下十人皆以韋布兄弟従征歴功封矦
　稍志其大畧餘不及詳顧普㝎桓与航海赫之子勲咸
　坐党永平成崇山新皆以罪不終鳯翔隆以子麟尚主
　託姻婭贈衈有加諸克保功名倖矣而譙郡廬江霍山
　皆自後之爵
　　繆大亨丘廣何世明王銘張斌金興旺徐司馬歐普
　　祥繆羙
繆大亨㝎遠人𥘉𧺫義兵爲元攻濠不克以二萬人屯横
澗山已而納降從征屡有顯績擢大元帥率師取揚州一
鼓克之擒其統軍元帥張明鑑淂兵萬馬二千陞同僉樞
宻院事大亨有治才馭軍嚴民多惠受洞烛人情决獄如
流水勿失及䘚朝廷遣官祭之攵曰繆将軍生平端直未
常有過今不見矣惜㦲
丘廣從征年最少取江南諸郡縣禦龍湾預上㳺諸戦功
陞指揮使從征廣西輕兵决隄涸靖江濠水築土接城下
之進破思州蛮黄英傑斬之陞都督僉事卆太祖親為文
祭之
何世明從太祖渡江克采石太平金陵鎮江授元帥下毘
陵寕國宣徽等州擊敗元将楊完者扵徽州擒其将黄牛
児等從下青陽石埭太平旌德恊守嚴州從取婺州克諸
暨援嚴州大敗周師扵小北門外𣸪敗周師扵大浪灘自
是周師不敢窺嚴陵從克分水破其堅壘斬五百級援分
水大㨗三溪斬周陸元帥花将軍数千人金華之変奉朱文
忠檄討平之𣸪屯縉雲遏䖏州苗蛮築新城攻鉛山㨗于
紫溪𣸪克浦城從取錢塘擊䖏州青田冦從取温州厯陞
指揮僉事
王銘字子敬和州人同巢湖諸将来帰渡江㝎建業皆有
功援大将軍逹于牛塘下冝興拒周兵扵太湖矢中左臂
以刀抉鏃𣸪戦益厲破双刀趙于樅陽直宿衛擣江州戦
鄱陽功多悉乎英山渚壘擢𬋩軍百户征庐州援安豊取
安陸襄陽攻㤗州下淮安擊舊舘先登取湖州及蘓州皆
有功分守松江捕倭海上獲數百人招撫漳泉亂民晋副
千戸指揮僉事鎮温州括蒼盗𧺫從延平矦討平之告老
䘚
張斌一名彬厯功陞指揮僉事從朱文忠破周師二十萬
陞湖廣行省㕘政守岳州下湘郷周文貴遁走從楊璟耴廣
西圍永州敗其援獲䘚九千五百斬部将六人永州下進
攻靖江克之調征中原下山西戦韓店失利太祖曰太原
之㨗淂此分其勢雖敗亦功從耴陕西耴唐州賚金幣
金興旺從取建康積功至指揮僉事進指揮同知從伐中
原㧞潼關統兵守之陞指揮使洪武三年征王保保為禆
将大破之由寿州出一百八渡攻克興元留鎮之陞都督僉事
夏将吳友仁来冦擊却之𣸪戦靣中流矢㧞矢突前斬数
百級時衆寡懸國益集大将軍令傅友徳援之友徳人
持十炬以進友仁望見驚遁四年征蜀耴成都擒丁　于青
　州蒙上賞
　徐司馬御賜名字從政掦州人元季兵亂司馬九歲無所
　依太祖飬之以為子既長侍帷幄從征伐有功歴陞中軍
　都督府二十五年率師徃越􁦸還至成都䘚司馬好攵學
　温恭謙譲撫諭士卒賑恤貧窮尤敬礼士大夫公事之暇
　退居一室䔥然如韋布之士自𥘉冨貴家無餘貲人皆賢
　之
　歐普祥一名祥湖廣黄岡人從天完𧺫兵為元帥人称歐
　道人掠江西諸郡縣䧟袁州守之元𣸪袁州普祥攻不克
　乆之守者力竭城𣸪䧟㩀之分兵下安福上高䓁縣與元
兵戦屡勝夀輝累加左丞大司徒袁囯公及陳友諒弑夀
輝来徴兵不应上至洪都令其子攵廣納欵仍守舊鎮加
兵㩲預征伐率師取撫州等郡又從克武昌合兵討贑州
平之卆軍中
繆羙河南安豊人􁑗陳埜先麾下以千人来帰摧楊完者襲
阿魯灰進㧞嚴婺攻䖏州奮奪樊嶺説降胡深鎮信州敗
漢兵遂𣸪玉山赴苗亂佐朱攵忠破走周師移守嚴州謝
再㒷叛諸全羙徃援退敵城𣸪完及周師二十萬攻五指
新城大破之龍潭援浦城五戦皆㨗洪武元年從下閩建
寕延平殄海冦于昌國陞𬋩軍千戸從北征克景薊戦錦
州攻上都援大同戦黒河副華都督下雲州𣸪攻上都破
其軍于察罕腦児進搗應昌走之論功與千戸世襲戍平
陽謝帰
　論曰繆大亨而下九人功可以封矦而不列五䓁幸也
　未聞以黨厄也世明銘斌羙驅馳乆斬馘守禦有成劳
　而普祥比廷瑞納欵功若徐司馬与文英文忠同為飬
　子洪武中某舎某舎云者多以力原見崩盪之畧而獨
　餙儒行為司馬一人
　　馬燁
馬燁洪武𥘉以都督守貴州法行羅夷畏之宣慰使靄翠
死其妻奢香代之燁欲郡縣其地計以激諸羅借小詿誤
致奢香扵庭祼撻之諸羅果憤𧺫燁且大用兵㑹其同知
宋欽妻劉氏代奢香詣闕上聞帝語髙皇后燁忠㓗無他
吾欲固西南諸夷之心寕失燁㘴燁礼外夷無礼付市而
令奢香開烏撒通烏䝉驛道
　論曰貴人相傳燁𥘉督脩㑹城磚式减増咫死期会誤
　蚤晚死諸夷自窒所駢立而授受疾跛踦死立法或遇
　惨鍥有之頋自賣之以收奢香之用則又任人變格也
　　似冝　之重䘏其後豈廷臣無及之者遂負此忠㓗
　　無他之一語歟永樂中顧晟守貴脩燁故事亦不聞追
　　　其功何歟㦯祼撻夷婦誠失禮可死原之則逺人或
　　𣸪致疑亦一説也
　　　如是也厯經　元䁀中西
　　　　伯何厯隋工部尚書唐髙祖武
　　中書侍郎儀厯唐僖宗廣明中逰
丁将軍進上柱國賜紫飛魚袋居歙州師
　及乹符中寕州刺史死事謚忠　城又
歴南唐元宗保大中建州莭度使工部尚
書文徽後出繼南唐宣歙觀察使文徴厯
宋𥘉進士直史舘龍圖閣加刑部郎　遂
事進各司郎中道迄眀洪武中仲元新
二允中國用原善皆開國經濟名臣而海昌恕
　二十一年舉人材入都諳醫理愈帝疽授太
　醫院使則尹十一世祖也自是詩禮顕融為
　中原望族尹生東山之麓距始封七十七
　世云具載列史及家乘外記不贅尹㓜專
　治葩經長獨契尼山竊取指義左云者以
出姓自晦寔非四漙中左氏遺系按
前左氏與宣聖同時頋襲其名曰丘
親望見無淂而踰之日月而而其名曰
明既以其言附春秋為千古後左氏與立
眀不同譜而因名淂氏曰左與曲阜不同
　里而按籍而求曰東山左非東山亦
　非非人非其人也迺之欲以其言附
　春與傳為千古所竒左氏距今二千
　餘年輒預以其姓藏尹之𥘉名預以
　其名著尹之令世　以䜟然不可强
以　何付掌示而不注舌者　何端以
較㝎哀之微詞倍極辛苦兼以他
詿誤而連獄方櫝藏而無山言之無
罪者　率不求文理而妄指便是南
以其　之直書者其寔不　律例而據
云　為鐡案使非知㡬早同負簡則又
西狩獲麟以前所未嘗有此警亥也改
書名為罪惟天下之大或　深原其
故者至扵𥘉諱為特昭之𥘉疑為特
之𥘉　为特正之𥘉軼為特存之𥘉彼
　此厄為特合之初　非淆為特决之所
　為取義在此馬班以下㦯　啇之也若
　夫罪惟録淂復原題之日是即左尹淂
　復原姓名之日静聼之天而已
　罪惟錄目錄
　　紀二十二卷
　　　卷　一　太祖紀
　　　卷　二　惠宗紀
　　　卷　三　太宗紀
　　　卷　四　仁宗紀
　　　卷　五　宣宗紀
　　　卷　六　英宗紀
　　　卷　七　代宗紀
　　　卷　八　英宗後紀
　　　卷　九　憲宗紀
　　　卷　十　孝宗紀
　　　卷十一　武宗紀
　　　卷十二　世宗紀
　　　卷十三　穆宗紀
　　　卷十四　神宗紀
　　　卷十五　光宗紀
　　　卷十六　熹宗紀
　　　卷十七　毅宗紀
　　　卷十八　安宗紀
　　　卷十九　魯王
　　　卷二十　唐主
　　　卷二十一　桂主
　　　卷二十二　韓主
　　志三十二卷
　　　卷　一　天文志
　　　卷　二　曆志
　　　卷　三　五行志
　　　卷　四　冠服志
　　　卷　五　藝文志
　　　卷　六　地里志
　　　卷　七　禮志
　　　卷　八　樂志
　　　卷　九　土田志
　　　卷　十　貢賦志
　　　卷十一　屯田志
　　　卷十二　九邊志
　　　卷十三　河渠志
　　　卷十四　漕志
　　　卷十五　班爵志
　　　卷十六　陵志
　　　卷十七　經筵志
　　　卷十八　科舉志
　　　卷十九　直閣志
　　　卷　二十　兵志
　　　卷二十一　刑法志
　　　卷二十二　典牧志
　　　卷二十三　茶法志
　　　卷二十四　錦衣志
　　　卷二十五　宗藩志
　　　卷二十六　學校志
　　　卷二十七　職官志
　　　卷二十八　將作志
　　　卷二十九　鹽法志
　　　卷　三十　錢法志
　　　卷三十一　數志
　　　卷三十二(上)外志
　　　　列朝帝紀逸　妃嬪逸(附外/戚)諸王傳逸　大事逸
　　　　列朝屬彝封爵
　　　卷三十二(中)外志
　　　　　諸臣傳逸　列朝諸臣詩歌逸　議論逸　謠諷存
　　　卷三十二(下)外志
　　　　夢兆　因果　妖厲
　　傳三十六卷
　　　卷　一　皇祖禰列傳
　　　　德祖玄皇帝　懿祖恆皇帝　熙祖裕皇帝　仁祖淳
　　　　皇帝
　　　卷　二　皇后列傳
　　　　馬皇后(諸妃美/人附)馬皇后(常皇后/呂太后)徐皇后(王貴妃權/賢妃妙錦)張
　　　　皇后　孫皇后(胡廢后郭/嬪吳太后)錢皇后(周太/后)汪皇后(杭皇/后)
　　　　王皇后(吳廢后紀太/后邵太后)張皇后　夏皇后　陳皇后(張廢/后)方
　　　　皇后(杜太/后)李皇后陳皇后(李太/后)王皇后(王太后鄭貴/妃魏愼嬪)郭
　　　　皇后(王皇后劉太后李莊/妃李選侍趙選侍)張皇后(張裕妃李成妃/胡貴妃馮貴人)周皇后
(田貴妃魏/費二宫人)
　　　卷　三　皇太子列傳
　　　　皇太子標　皇太子文奎　皇太子見濟　皇太子祐
　　　　極　皇太子載􁅱載壑　皇太子翊釴　皇太子慈甲
　　　　皇太子慈乙　皇太子慈烺
　　　卷　四　諸王列傳
　　　　異姓諸王列傳　揚王陳公　徐王馬公
　　　　同姓諸王列傳　壽春王五一南昌王興隆盱眙王興
　　　　盛臨淮王興祖
　　　　太祖二十三王　秦愍王樉(隱王尙炳惠王公錫簡王誠泳定/王惟焯汧陽王誠洌世子妃劉氏)
(渭南進封妃張/氏長史尚絅)晉恭王棡(憲王美圭二妃孫氏石氏端王知烊簡/王新㙉慶成王鍾鎰奇源四河王奇潮)
　　　　　周定王橚(子有燉妃鞏/氏夫人祝氏)楚昭王楨(憲王季堄景王季埱通城王/盛澂澂弟濂將軍華堞徐學)
(顔)齊王榑　潭王梓趙王𣏌　魯荒王檀(王頤/坦)蜀獻
　　　　　王椿(靖王友堉妃黄氏和王悅<折 t="33"/>妃徐氏定/王友垓惠王申鑿昭王賓瀚成王讓栩)湘獻王栢　代簡
　　　　　王桂(山隂王俊栅靈丘王遜烇子/若孫四世將軍成/成䥩)肅莊王楧　遼簡王植(恭/王)
(寵涭莊王致格妃/毛氏光澤王甲)慶靖王㮵(憲王妃/方氏)寧獻王權　岷莊王
　　　　　楩　谷王橞　韓憲王松(昭王旭櫏定王融燧襄/陵王冲秋範址旭禮)瀋簡王
　　　　　模　安惠王楹　唐定王桱　郢靖王棟(妃郭/氏)伊厲
　　　　　王㰘(定王諟鋝/王訏淳)靖江王守謙(父文/正)
　　　　　懿文皇太子四王　虞懷王雄英吳悼王允熥衡愍王
　　　　　允熞吳哀王允
　　　　　惠宗一王　原懷王文圭
　　　　　太宗二王　漢王高煦　趙王高燧(康王/厚煜)
　　　　仁宗九王　鄭靖王瞻埈(王厚烷世/子載堉)蘄獻王瞻垠越靖王
　　　　瞻墉　襄憲王瞻墡　荆憲王瞻堈(端王厚烇樊山王/載坅隕西王常湖)
　　　　淮靖王瞻墺滕懷王瞻塏梁莊王瞻垍衞恭王瞻埏(妃/楊)
(氏)
　　　　英宗七王　德莊王見潾許悼王見淳秀懷王見澍崇
　　　　簡王見澤忻穆王見治吉簡王見浚　徽莊王見沛(滋/陽)
(王及興化妃龐/氏忠信妃鄧氏)
　　　　憲宗十王　興獻王祐樘　岐惠王祐棆益端王祐檳
　　　　衡恭王祐楎雍靖王祐橒壽定王祐榰汝安王祐梈涇
　　　　簡王祐橓榮莊王祐樞申懿王祐楷
　　　　孝宗一王　蔚悼王厚煒
　　　　興王一僭王　岳懷王厚熙
　　　　世宗五王　景恭王載圳(郭希/顏)潁殤王載　戚懷王載
　　　　　薊哀王載㙺均思王載
　　　　穆宗二王　靖悼王翊甲潞王翊鏐
　　　　毅宗三王　懷隱王慈照永悼王慈煥定哀王慈燦
　　　　宗室未詳封派　宗人沔新鑅(妻/妾)時寰誼泉(至親/十口)慈燃
　　　　王𣏌人个衲李蘭臯(俞子/久)在鉞乾官善詞
　　　卷　五　翼運王國列傳
　　　　滁陽王郭子興　宋韓林兒
　　　卷　六　衡運諸國列傳
　　　　金朱光卿(聶秀/卿)趙韓法師周周子旺棒胡李志甫范孟
　　　　蔣丙(何/仁)羅天麟(陳積/萬)彭和尙　方國眞　天完徐壽輝
　　　　　漢陳友諒　吳張士誠　夏明玉眞
　　　卷　七　逸運外臣列傳
　　　　秦從龍　陳遇　伯顏子中　簡祖英(高/彬)蔡子英
　　　　張昶　楊維禎(王/彜)劉于徐大年(沈夢麟/滕克恭)王恭(陳亮周玄黄/玄唐泰王偁)
　　　　汪克寛(趙壎朱右/朱世廉)梁寅趙汸陳謨(周南/老)俞希魯　宣岊曾
　　　　道源　葉顒葉儀葉兌金信吳海杜瓊楊恆徐舫周良
　　　　卿林淸　高明復見心李徵臣
　　　卷　八(上)啓運諸臣列傳
　　　　徐達(子輝祖/孫欽)常遇春(子昇/趙諒)李文忠　鄧愈　湯和
　　　　　沐英(子春晟/昂等)馮勝(國/用)傅友德(王弼/曹震)
　　　卷　八(中)啓運諸臣列傳
　　　　李善長(王/濂)劉基(子/璟)宋濓　章溢　陶凱　陶安
　　　　宋訥　吳沉　吳伯宗　韓宜可　吳良(弟/楨)朱亮祖
　　　　　　卓敬　高巍　鐵鉉(髙賢/寧)景淸(劉/固)胡閏(女郡/奴)黃
　　　　　鉞(楊/福)王叔英(妻金氏/二女)周是修　張銓(何廷魁崔儒秀高/邦佐陳輔堯段展)
(及尤世功等十人/羅一貴張神武)孫承宗(李承先魯之甲劉/興祚子孫十八人)鹿繼善　盧象
　　　　　昇(弟象觀葛麟/陳安蔣思宸)尤世威(都任李文煜及王世顯等八人翟文等五/人傅德等十/人尤勉等四人劉將軍李)
(昌/齡)周遇吉(妻劉氏崔靑楊/鼎勳楊鼎樞)蔡懋德(林曰瑞郭天聲馬爌盧俊/傑趙建極畢拱辰藺剛中)
(應時盛朱孔訓牛勇王/永魁等共四十六人)倪元璐(弟元琪族子/舜屏伯明)李邦華(劉明/寶)
　　　　　凌義渠　吳麟徵(包/乙)金鉉(母章氏側室/王氏弟錝)張羅彥(羅俊/羅善)
(羅輔等三十三人劉會昌邵宗玄金毓峒/方正化張翬高陘陳士章朱都司郭貢士)史可法(任民育吳爾壎何/剛施鳳儀黄鉉吳)
(道隆衞胤文及盧涇林等六人武職乙邦才/劉肇基龔堯臣及馬應奎等十二人周志畏)
　　　　卷　九(下)抗運諸臣列傳
　　　　　楊廷麟萬元吉(盧觀象月中桂王其宖王其窿龔棻萬發祥莊以蒞/鍾良則袁從諤劉孟鍧楊文薦於斯昌劉天駟汪起)
(龍程必/進子矩)陳子壯(麥而炫/朱實蓮)陳邦彥(楊景華/楊可觀)張家玉(林洊張恂/張珣韓如)
(琰黄者肱陳于赤尹端麽/韓如瑛趙省一盧定國)瞿式耜　何騰蛟(妻徐氏妾王氏/楊宣威堵胤錫)
　　　　　姜曰廣(子/二)王祁　李定國(劉文秀/白文選)李來亨(郝搖旗/劉二虎)
　　　　　張煌言　鄭成功(鴻逵彩/甘輝)
　　　　卷　十　理學諸臣列傳
　　　　　孔氏世家克堅(鏞)顏曾孟三氏世家(周朱/二氏)李仕魯
　　　　　林駟　曹端　薛瑄　張元楨(陳眞/晟)吳與弼(陳海雍/胡居仁)周
　　　　　桂(劉觀/李中)陳獻章(賀欽李子箕/張詡林光)蔡淸(陳琛丁/璣周積)楊廉　王
　　　　　守仁聶豹王畿(羅汝芳鄒守益歐陽/德劉文敏徐愛薛侃)湛若水　羅欽順
　　　　　魏校　邵寶　張邦奇　舒芬(王愼中羅洪先丁/賓查鐸張元忭)彭韶
　　　　　呂柟(邵/銳)耿定向　許孚遠楊時喬　鄧元錫(劉元卿/王敬臣)
　　　　　顧憲成(弟允成/張納陞)鄒元標　馮從吾　高攀龍　趙南
　　　　　星(鄒維/璉)陳龍正
　　　卷十　一(上)經濟諸臣列傳
　　　　周忱　高穀　耿九疇(子/裕)楊信民　于謙　李賢
　　　　李秉　崔恭　王竑　韓雍　程信　項忠　岳正
　　　　朱英　葉盛　王恕　黃紱　歐陽鐸　商輅　彭時
　　　　　馬文升　費宏(孫曾/謀)王瓊　韓文　許進　王鏊
　　　　　梁儲　楊一淸　喬宇　楊廷和(子/愼)
　　　卷十　一(中)經濟諸臣列傳
　　　　秦紘　林鶚　王越　童軒　鄧廷瓚　何喬新　劉
　　　　纓　劉健謝遷　李東陽　周經　張敷華　樊瑩
　　　　戴珊　楊瑄　彭澤　徐九經　馬森　王錫爵(子/衡)
　　　　沈鯉　周嘉謨
　　　卷十一(下)經濟諸臣列傳
　　　　徐階(夏/寅)張任　趙貞吉　葛守禮　徐中行　喩時
　　　　　程㸅　張佳胤　梁夢龍　楊博(子俊/民)張居正(孫同/敞)
　　　　　任環　陳堯　陸光祖　周思兼　李遷　孫丕揚
　　　　　陳洪濛　郭正域　梁應澤　劉應遇　張延登
　　　　朱家民　朱夑元　熊廷弼　蔡復一　徐光啓
　　　卷　十二(上)致命諸臣列傳
　　　　張天祐(郭元/帥)桑世傑趙忠劉成(李/崇)茅成　胡深　張德
　　　　勝(汪興祖袁/義朱顯忠)宋國興(妻曹/氏)花雲(妻郜氏侍皃/孫氏朱文遜)耿再成(朱文/剛)
　　　　熊鼎(白/源)王禕(子紳/孫稌)吳雲　許瑗(王/鼎)孫炎(王道/同)王愷(子行/章城)
　　　　葉琛(萬思/誠)孫本立曾萬中(朱潛許圭霍輝劉齊/朱叔華趙天麟童曾)趙德勝(裔/孫)
(輔牛海龍程國勝李繼先趙國旺徐/明張德山夏茂成張子明捨命王)韓成(丁普郎張志雄及/宋貴等三十五人)于光
　　　　孫興祖(平定龐/禋孫虎)曹良臣(周顯左榮張/耀章存道)濮英　葛誠(盧振杜奇余/逢辰彭貳)
　　　　湯宗倪諒　陳壽國周迪陳德李玉　梅殷(瓦刺灰/黄彦清)李
　　　　堅胡觀　黃子澄(楊/任)黃觀(黄/魁)瞿能(楚智皂旗張莊/得小馬王衞健)馬
　　　　宣(曾/濬)余瑱(孫泰/彭聚)卜萬(朱/鑑)陳迪(子鳳山/等六人)暴昭徐貞侯泰
(弟敬祖/子玘)陳性善(黄墀陳/子方)郭任(子/經)陳植王良邊昇金有聲盧
　　　　迥胡子昭　程本立茅大方司中周璿　林右林嘉猷
　　　　樓璉　鄒瑾(魏冕/鄒朴)劉端(王/髙)廖昇盧原質　林英(妻宋/氏)曾
　　　　鳳韶(妻李/氏)王度戴德彝(嫂項/氏)王彬(崇/剛)連楹董鏞甘霖謝
　　　　昇丁志方李文敏鄭公智　龔泰陳繼之韓永葉福
　　　　劉原弼張安國(談/敬)徐子權樊士信巨敬鄭居貞(孫爲虹張/萬明李翹)
(鸞黃大鵬/洪祖烈)程通龍鐔石撰宋徵　姚善陳彥回(黄希/范)周
　　　　繼瑜葉惠仲　張彥方鄭華顏瓌(子有爲唐/子清黄謙)鄭恕(妻彭氏/妾夏蓮)
　　　　向樸　陳思賢(伍性原陳應宗林珏/曾廷瑞鄒君默呂賢)王省(女靜/子禎)劉政方法
　　　　　東湖樵樂淸樵　吳克忠(父允誠柴秉誠/弟克勤子瑾)劉儁(劉昱呂/殺薛嵓)
　　　　劉子輔(馮貴侯保陳忠琴彭陶森輔陳/洽劉任柳升崔聚史安陳鏞)徐麒(蔡/顒)易先劉安(陳/麟)
　　　　李任(顧/福)何忠(桂/勝)方政(洛宣/翟享)周敖(子曰/路)陶成(子/魯)葉禎
(子公榮從子/官慶璩用和)張瑛(陳/榮)王淸　毛吉(王/麒)申澄(毛忠/馬貞)姜
　　　　漢(子奭/僕祿)馮禎　周憲(子幹/前)孫燧許逵宋以方(馬思聰/黄宏)
　　　　柳芳段豸(霍恩/王杲)
　　　卷十二(中)致命諸臣列傳
　　　　郝景春(子鳴鸞楊道選陳宜朱/邦聞鄒逢吉王良鑑)阮之鈿(石惟壇唐啓/泰徐日泰)傅宗龍
　　　　張克儉(劉士傑郭關猛/先捷酈曰廣)汪喬年(劉國能/猛如虎)呂維祺(王胤昌白/守女張道)
(脉武職七人王明楊萃常克/念劉芳英韓金聲荀良翰)韓巍　廖應登(徐一/源)徐世淳(子/肇)
(樑妾趙氏/王氏王燾)錢祚徵　劉振之(鍾其碩龔新潘/弘通費令謀)王聖佐(王選王/之琴冉)
(國/柱)◍廷訓龔元祥(姚允恭蕭頌/聖王明德)丘民仰(李三楚曹變/蛟王廷臣)
　　　　楊文岳(王世琮朱國實文師/頤馮王趙三副將)王漢(陳治邦/連光耀)關永傑(崔泌之王受/爵李夢辰)
　　　　　趙珽(闔/門)鄧蕃錫(妾子張鳳翔劉/振世鄭履祥)方文耀陳輔堯　蕭漢
　　　　李貞佐(母妻楊呈秀張人龍郭裕陳/美周建中萬敬宗張繼世)盧謙胡守恆　胡光翰
　　　　王基貞(陳應詔應/禎侯穎)韓光祖(闔/門)易道暹(子爲/璉)宋一鶴(戴良暄/錢中選)
(沈壽/崇)孫傳庭(妻張氏二女六妾口氏/喬君柱丘之陶馮師孔)黃絅(妻王子褚/妹彭士和)段復興
(董琬崔爾達唐時明鄞居/簡聖仁瑞章尙絅黄世清)焦源溥(兄源清南企仲◍居益居業祝/萬齡田時震王道純麻禧朱洪)
(道)王徵劉長庚(妾雷氏幼女楊繡/徵姚倫席重光)吳從義(子媳/◍氏)楊暄(朱/一)
(純)陳萬策李開元馮一第(馮雲路汪廷/陞劉光化)劉熙祚(孔希/貴)
　　　　賀逢聖(妾范氏子光明媳/曾氏陳氏崔文榮)樊維城(許文/岐)王孫蘭　蔡道
　　　　憲(林國俊九人周二南李/毓英任文熙鄒運吉)朱之馮　林曰瑞(馬爌哈維新姚世/儒郭天聲藍臺盧)
(俊傑趙宦/等十四人)衞景瑗(馮三樂徐有聲/朱家仕李若葵)徐標何謙　陳士奇(陳纁王/行儉王)
(錫吳/繼善)朱廷煥(一/門)陳濱(周鳳/岐)陳良籌(夏時亨李/忠臣高光)李國楨(弟/國)
(甲儒士張世禧/禧子懋賞懋官)張世澤吳遵周楊崇猷衞時春薛濓(郭振/明王)
(是錫張光/燦等十人)
　　　　卷　十　二(下)致命諸臣列傳
　　　　　劉文炳(母杜氏弟文耀諸父維祖/妻王氏二女弟及諸媵妾)張振德(妻錢氏二女一家九人/徐希文及妻白氏徐大)
(禮王碩輔左重洪惟翰馮鳳雛張志/譽宋應皋袁一修蘇樸張盡倫胡縝)徐可求(孫好古駱日昇黄守魁下/十六人王守忠李繼周章)
(文炳下/八人)王三善(楊懋愈郭象儀梁思泰等四十餘/人魯欽楊明輝管良相丘具仰)龔萬祿(子崇/學二)
(妾二孫/李世勛)姚文胤(魏顯/照)滿桂(孫祖/壽)党還醇(李獻明何天珠/張鳳奇羅成功)
(楊􁩮任光裕徐澤王之諫安/上達李廷表楊其禮朱國彥)鄧祖禹(鄧玘馬/鳯儀)張可大(陳良謨盛/雄姚士良)
(謝璉朱萬/年張瑶)徐從治　王象復(子與夔與慧從子與朋/與玫從孫士熊士雅)從子與
　　　　　胤(子士和/妻于氏)陸夢龍(賀奇勳石崇德費彥芳張允登郭/景嵩郭應響寇從義李寧王國璽)尹夢鰲
(趙士寛/何燮)孫士美　趙躋昌龐瑜張紹登　曹文詔(賀人龍王/希韓侯良)
(柱陳于玉/艾萬年)朱國相(萬文英六人武/職四十一人)孟兆祥(妻何氏子章/明明妻王氏)施
　　　　　　陳汶輝　貝瓊　錢唐　靑文勝　王朴　郞禮(妻◍/氏)
　　　　　　　　吳印　馮堅　周敬心　葉伯巨　鄭士利　韓郁
(王直/楊砥)羅義　王永和　朱鑑(陳/福)王直　周叙(陶元/素)
　　　　　　黃宗載　李時勉　陳祚　劉球(孫/鐸)廖莊章綸(孫一/㷆)
　　　　　　鍾同　邢讓劉鉉張寧王徽　林聰(李/侃)豐慶　倪岳
　　　　　　陸容　周洪謨　姚䕫　楊守陳(子茂元/孫美璜)丘濬　徐溥
　　　　　　　劉珝　高明　羅倫　強珍　儲巏　吳寛　楊循
　　　　　　吉　夏寅　張吉　林俊　章懋　李文祥　鄒智(湯/鼐)
　　　　　　　羅玘　魏元　何瑭　何景明　吳一　鵬　李夢陽
(王九/思)黃鞏(陸震何遵俞廷瓉林公黼詹軾孟/賜劉槪李紹賢李惠王翰張英)何遵　楊源
　　　　　　張士隆毛憲　劉􁈙　許天錫　鄭善夫(方豪殷/雲霄)王雲
　　　　　　鳳　毛澄
　　　　卷十　三(中)諫議諸臣列傳
　　　　　崔銑　王杲(厲汝進/查秉彝)楊繼盛　鄭曉(子履/淳)沈束(妻張氏/妾潘氏)
　　　　　　林􁩮　許國　余繼登　楊爵(周天佐蒲鋐劉/魁周怡熊浹)馮恩
(子行/可)陸粲　沈鍊(吳時來張/翀董傳䇿)王宗懋　朱賡　沈一貫
　　　　　申時行　王家屏　趙用賢沈懋學
　　　　卷十　三(下)諫議諸臣列傳
　　　　　葉向高　熊明遇　滿朝薦　袁化中　顧大章　周
　　　　　朝瑞　左光斗　周宗建　王心一(倪思/輝)黃尊素
　　　　　魏大中(夏嘉/遇)張瑋　方震孺(惠世/揚)方孔炤(父大鎭/子以智)趙
　　　　　世卿　謝杰　李三才　孫瑋　張養蒙　馮琦　岳
　　　　　元聲　姜應麟(姪思/睿)王紀　陶望齡　劉一燝　孫
　　　　　愼行　陳于廷　何士晉　周起元　王之宷　梅之
　　　　煥　萬燝　繆昌期　李應昇　王允成　文震孟(祖/徵)
(明)成勇　錢元慤　馬鳴世　吳适
　　　卷十四　諷諭諸臣列傳
　　　　吳客　秦裕伯　李實(王復/趙榮)楊善　康海　李譚
　　　　唐文獻　沈自徵　夏之旭
　　　卷十五(上)淸介諸臣列傳
　　　　劉崧　羅復仁　道同　王敏劉敏　凌漢　陳賢
　　　　胡壽安　魯穆　魏驥　王琦(妹)項麒　陳諤　陳敬
　　　　宗　陳銘劉實　劉儼　况鍾(蔚/能)軒輗張悅　葉宗
　　　　行　劉實蘇琳　呂原李綱　楊繼宗　陳選(張褧/高瑶)
　　　　周子良黃孔昭張悅林瀚陳壯謝鐸　石璞　莊㫤
　　　　熊繡　陳壽
　　　卷十　七　循謹諸臣列傳
　　　　顧光遠　胡壽昌(子/廣)徐垕　魏觀(何質周/夀誼)汪仲魯
(王/軫)吳履(費/震)孫遇　馬逵(吳/簡)謝袞　趙豫　方素
　　　　易王士廉　貝恆(陳木深張鼎新譚思敬譚曰整扈暹劉/綱鄭璉劉奎傅皓虞秉安王泰史誠祖)陳
　　　　鎰　程富(弟志學/孫澤)王璡　王槩(王/宇)盛顒　鄺野　陳
　　　　晞　王鴻儒　祝顥(孫允/明)原傑　丁積查約　劉珏
　　　　朱希周　張位　龐嵩
　　　卷十　八　文史諸臣列傳
　　　　劉三吾　陳繼　殷奎顧巽陶振申屠衡徐左達(林大/同)
　　　　錢逵梁時(樓/澄)張淮　張適　孫蕡　高啓(王/彝)王行
　　　　桂德偁胡翰　危素(黄/冔)葉子奇　陳桱(杜/斆)趙撝謙
　　　　曾魯吳訥王燧(王達/王偁)徐善述(鄒/濟)曾棨吳朴　曹鼐
(張/益)聶大年　張弼　楊循吉　陸深　唐寅張靈
　　　　湯胤勣(劉/溥)徐禎卿邊貢　薛蕙　王廷陳　敖英
　　　　唐順之　李攀龍徐中行宗臣梁有譽吳國倫謝榛(三/甫)
　　　　　汪道昆(江民瑩/趙鶴)桑悅　瞿景淳　盧柟　陳束　徐
　　　　渭(沈明/臣)陸師道　胡應麟　孫宜　柯維祺　湯顯
　　　　祖　李贄袁黃　袁宗道(弟宏道中道/從子彭年)焦竑　郝敬
　　　　董其昌　王思任　蔡毅中　何喬遠(妻王/氏)鍾惺譚
　　　　元春　陳仁錫
　　　卷十九　武略諸臣列傳
　　　　平安　盛庸　全忠(蔣/信)劉江　山雲　孫鏜　楊洪
　　　　朱永(純/臣)施聚(父/忠)焦禮劉聚(孫/琬)蔣貴　王信　仇鉞(保勛楊/英孫鸞)
　　　　　楊銳　萬表　王翺　王驥　沈固　侯璡　年富
　　　　應泰金焦趙天泰鄭洽程亨趙淸王璉林大同牛景先
　　　　等　河西傭雪菴和尙大呆會稽樵雲門僧補鍋匠洞
　　　　庭居士　龔翊宋味古儲福　梁田玉(郭良梁中節梁良/用宋和郭節何州)
(梁良玉/何申)繆恭　田時震(劉宗/彝)章正宸(董孝/瞻)何弘仁沈
　　　　綵(王季木/楊玄錫)黑子僧　劉永錫(漢/人)劉貢士　王兆態
　　　卷二十二　隱逸列傳
　　　　吳宗元鄭淵陶宗儀鄭柏林希蔭　張介福王寵邢參
　　　　　顧仲英　袁凱　王賓(韓/弈)楊黼(黄/流)吳珫陳鶴(一/瓢)
(道/人)王古直　孫一元
　　　卷二十三　俠烈列傳
　　　　都文信　馬甲　沈炤(杜/洪)都司張吏矬劉
　　　卷二十四　獨行列傳
　　　　陳圭(錢迪徐植/王洵兄弟)魏祖忠戴君用顏琇莫轅都文信陸安朱
　　　　煦徐允讓(妻/潘)容師偃劉靜趙智(弟/慧)羅璋何應宣殷士望
　　　　廖廷皓王在復于博(張永安/張承相)李壯丁兒伍民憲夏暘葉仁
　　　　枚應法吳璋　包實夫(趙讓/周炳)李得成向化陸尙質陳
　　　　榮　王原　李孔修劉閔(曹時中/曹景)馬宗範宋顯章孫
　　　　淸林桂　何孝吳門乞兒　潘寛葉文榮盛本源吳鼐
　　　　黃珏　鄭濓(張鵬王石豳黄鍾談祿瞿剛李需/李琚徐樑鄭元朱勇張顯趙思剛)何競沈麒俞
　　　　敬崔鑑王世名萬文亨董福兒　歸鉞　劉僕阿寄闖
　　　　兒　丁廣瞿嗣興李森史際　李疑
　　　卷二十五庸誤諸臣列傳
　　　　齊泰　張昺(謝/貴)耿炳文(子/璿)宋忠楊松潘忠　袁應
　　　　泰(子楷朱萬/良姚居秀)張鶴鳴(弟鶴/騰)楊鶴(子嗣/昌)陳奇瑜　態文
　　　　　燦
　　　　卷二十六　方外列傳
　　　　　宗泐來復　永隆一初道成　梵琦曇噩寶金(應/元)文康
　　　　　淸遠本善　祖鐙(懷/信)溥洽　昌海(善/啓)智中覺曇　惺
　　　　　吉堅茂(日瓦領禪伯/迴光禪師)占國師　行果　德琮暈頭陀白
　　　　　雲和尙　長橋老子龍華寺僧仁　斗母老僧　冷謙
　　　　　　　張中(貝國/器)周顚(簡雲道修吳道/安劉五閻希言)張三丰　趙應童(羅天祐/卓晚春)
(卦和/尙)周玄眞(俞震/齋)張正常(鄧仲/修)麻衣姑苟仙姑　陶
　　　　　子成　王士能(邵道/人)尹繼先　曹太初裴慶　壽岳
　　　　　山(賀/長)李麩子(柴道/人)馮都長　望氣道人來道人
　　　　卷二十七　藝術列傳
　　　　　沈度徐子仁(謝子/象)宋克(宋昌裔詹孟/舉胡廷鉉)夏㫤(兄/昺)倪瓉張觀
　　　　王紱黃子久戴進吳偉呂紀沈周郭詡　金忠　袁珙
(子忠/徹)戴原禮周漢卿汪機蕭甲葛林陶華吳傑(鶴氅/道人)
　　　　王履盛寅劉溥錢瑛王時勉　荆祥徐杲　仝寅張崙
　　　　　程君房　鄭仰田　皇甫仲和
　　　卷二十八　閨懿列傳
　　　　宗室　朱德貞瓊秀瑤芳(附廖/氏)劉生妾(附妻/吳氏)安福郡主
　　　　隆姬
　　　　女貞　湘女衞林氏小花祥符陳女張氏女秀劉粉兒
　　　　張福妹潘聖姑史義姑劉康妻態氏蔣仁姑歐陽妙聰
　　　　會稽范氏謝䒶九妻李氏林萊紀貞女方渭女嚴大臨
　　　　妻張氏程菊英顧同吉妻王氏(張昱妻趙氏楊允修妻何氏/沈懋賢妻林氏葉周妻宋氏)包
　　　　守信妻鄭氏楊玉英張氏女秦泓昌妻吳氏藍明娘黃
　　　　烈女甄時用妻陳氏王成妻郭氏楊洪柱妻萬氏王守
　　　　仲妻程氏陳毓華妻浦氏張維妻王氏張旺妻石氏◍
　　　　◍養妻丁氏吳汝璐妻殷氏任士英妻王氏趙燭遠妻
　　　　陸氏陳若瑛蔣政妻張氏素貞卜息妻齊氏徐侯女宣
　　　　城施氏曲喬遷夫人趙指揮女武昌女子施◍女何烈
　　　　女
　　　　婦烈　鄭洪妻石氏張氏侯節婦趙康妻袁氏(李傑妻張/氏夏永昌)
(妻高氏魏相妻萬氏孫/林妻王氏田銳妻張氏)吳扶陽子匡霞妻汪氏吳賓廷妻汪
　　　　氏吳可寛妻戴氏余怡然妻劉氏朱元德妻程氏汪彥
　　　　雲妻洪氏景遇昌妻陳氏孫鋡妻杜氏嚴循閑妻羅氏
　　　　松江陳氏徐州十六烈(陳洪謨妻岳夢熊妻尹鎬妻居澣妻劉孝/妻金􁅓妻蔣維賢妻陳王道妻武金璽妻)
(宿州張氏魏嘉賓妻杜元禎妻李榛妻/劉永源妻張有容妻張爵妻陳沅妻)豐縣二烈(孫繼忠妻/韓永慶妻)蕭縣
　　　　八烈(張冲奎妻張振鷺妻郝惟肖妻寇自謙妻/何拱瑞妻陳時鳴妻何鳴漢妻縱爾翼妻)沛縣八烈(陳恕妻/張化龍)
(妻王嘉仕妻卓冠倫妻呂登瀛妻/馮東魯妻郝綦隆妻宋奪皃妻)碭山縣十六烈(許璟妻謝文煥妻/劉燥妻劉崇隆妻)
(毛九韶妻張拱辰妻薛銳妻李崇謙妻向希堯妻張文煒妻王國光妻/湯執中妻汪允復妻卓士進妻陳煌妻汪儀黄妻苑守政妻王旦妻)豐
　　　　縣五烈(周詩妻孫脩妻崔大節/妻孫來穀妻朱焜妻)孫景雲妻鍾氏歙縣六烈(汪永/錫妻)
(鄭瓛妻謝湯妻汪一中妻/汪應宿妻汪應玄繼妻)鄭若濟妻蕭氏趙一鳳妻尤氏譚
　　　　貴妻何氏魏政妻張氏歸善世妻陳氏章貞烈婉奴貞
　　　　文進妻潘氏
　　　　婦孝　錢瑛妻張氏石孝女杜元昭妻費氏陳細秀莫
　　　　氏婦李氏婦吳三娘
　　　　婦白冤　閬州太守妻王佇妻林淑圓汪欽妻周氏李
　　　　玉英
　　　　婦死寇烈　陳淑眞(夏氏/藺氏)唐方妻丁氏郭丑謝氏婦邵
　　　　縉紳妻陳氏(弟縉纓/妻黄氏)黃三苟妻陳氏吳金童妻莊氏唐
　　　　貴梅(張隆/嬌)陡門婦張倉女四桂曾景韶妻鄧氏陶恆妻
　　　　楊氏徐亞長林淑媼張卿女(高鼐妻武氏/趙鐡妻陳氏)張桂秀張貞女
　　　　兪烈女游銓妻張氏李華妻胡氏許希曾妻錢欽妻茅
　　　　氏興化鄭文煥繼妻郭氏等四十六人趙尙貞董線娘
　　　　蔣九逵母吳氏陳開先妻郝氏張士柏妻陳氏梁以樟
　　　　妻張氏黃鼎妻宋氏王冶新妻黃氏陳于殿女王前士
　　　　妻李氏張聯奎妻何氏王基紹妻馬氏任如龍妻項氏
　　　　劉貴姐縱鯤躍妻吳氏高荆媧楊自秀女搖金哥馬應
　　　　科妻陳氏雪梅周祚永妻王氏何湖妻縱氏任國寶妻
　　　　戴氏熊夫人宋氏潘鵬妻楊氏黃廷諫妻陳氏同其妹
　　　　吳信妻王氏尹熙華妻吳奎妻張氏都城女子張氏李
　　　　氏姑媳孫宜人林穎新妻李氏弟鼎新妻劉氏張綖妻
　　　　吳光扆妻謝氏錢澐生妻陳氏利應昌女沈懋華女麥
　　　　名世女(妹二姑麥受/年妻周氏)賴度妹丹陽婦來氏謝薦妻張氏易
　　　　爲昇妻汪氏宗正妻斯曰福妻黃氏嚴金妻王氏瞽女
　　　　塘橋女羅田女淄二女博羅韓女張欽臣妻金氏長沙
　　　　何氏女紉蘭方氏楊自秀女
　　　　文詞　淸江范氏(媚/蘭)郭貞順(曹妙清/張妙靜)高妙瑩夏雲英劉
　　　　翠翠李金兒朱靜菴鄒賽貞毛鈺龍吳門李氏(孟淑/卿)薛
　　　　氏屈氏陳懿德潘碧天孟蘊虞氏王素娥楊氏田玉燕
　　　　陳氏吳氏陳小蘊(紀映/淮)董妙玉(劉唐二/夫人)鄧鈴二薛氏朱
　　　　桂英陸娟陳氏吳氏詠雲居士邢靜慈瑤瑟李大純(朱/德)
(璉)袁九淑鄧氏劉苑華(雲/瓊)桑貞白尹紉榮王娙周玉簫
　　　　周潔梅生生宋婉范氏謝彩丘劉魏將蘭馬氏遼宮人
(陳/素)徐德英書櫬女子錢氏方氏(徐/氏)杜漪蘭姚靑娥斗娘
(文/氏)詠雪居士李秀葉氏二女廣陵女子顧氏歸淑芬楚
　　　　宮女子
　　　　男裝　韓氏女林興妻蘇氏善聰白母葛氏
　　　　女不入教坊　何氏何雄二女王氏
　　　　妾義　姜榮妾竇氏朱昱妾陳氏寒香晩翠陸鯨妾單
　　　　氏黃采妾朱氏張氏孟知性妾郝氏葛寅亮妾胡氏許
　　　　嘉妾唐氏
　　　　教坊　高娃邵金寶王翹兒(少/華)靑鏤劉引靜
　　　　色目　高希鳳妻劉氏(弟藥師奴妻李氏季弟伯顏不花妻郭氏/從子高塔失丁妻金氏姑邢氏卒裴皮鐡)
(妻李/氏)三娘子
　　　卷二十九　宦寺列傳
　　　　杜安道(李善胡清董良/趙成而聶慶童)雲奇　鄭和(孟驥李謙雲祥/田嘉禾王彥)王安
(馬靖李進馬雲/李興王琮李達)阮安沐敬劉永誠　劉順　金英(范弘/阮浪)程
　　　　宗　劉寧馮智　興安　覃褒　覃吉　懷恩(陳/準)
　　　　何鼎　蕭敬　崔升　王承恩(李鳳朔王之心高時明褚憲/章馮小璫張國元又小監及)
(呂胖/子)馮麒　王振　韋力轉(單增陳/義劉茂)汪直(阿/丑)韋瑛
　　　　王敬　李廣(王/禮)劉瑾(八/黨)劉允　吳經(子/經)史宣畢眞
　　　　　閻洪崔文(芮景賢來福黄/英戴永趙楹)孟冲(滕祥/陳洪)魏忠賢(客/氏)
　　　卷三十　奸壬列傳
　　　　胡惟庸　茹瑺　陳瑛　紀綱　門達(逯/杲)焦芳尹旻
　　　　　萬安(劉/吉)李孜省繼曉　錢寧　江彬　嚴嵩(子世/蕃)
　　　　趙文華(鄢懋/卿)崔呈秀(霍維/華)
　　　　卷三十一　叛逆列傳
　　　　　邵榮(趙繼/祖)蔣英劉震李佑之賀仁德　態天瑞(周/遂)謝
　　　　　再興王宣(迭里迷失喬/僉判宋玉相)張良臣　玉琳蘭秀曹眞　曹欽
(叔吉/祥)唐賽兒　鄧茂七(蔣福/成)葉宗留(葉希/八)黃蕭
　　　　　養　劉通(李胡/子)王臣張金峯(桑冲宋文/元圓曉)滿俊　孔布
　　　　　　藍廷瑞(劉烈廖惠/鄔本恕)謝志山藍廷鳳池仲容　劉寵劉
　　　　　晨楊虎劉惠　李福達　李子龍　丁大全(胡雪二/王浩八)進
　　　　　貴葉三保　郭鑑柳忠(疤子季富子/王寶黄鎭)李英　馬祖師
　　　　　趙劓兒於蠻兒王經　師尙詔　哱拜(子承/恩)趙古元
　　　　　劉元緒　徐鴻儒(王好賢/劉永明)程鵬　王嘉㣧高迎祥(諸部/賊)
　　　　　　羅汝才　李自成　張獻忠孫可望
　　　　卷三十二　列朝諸臣逸傳
　　　　于子仁　蘇琦張致中許士哲徐存義馮堅倪基馬名
　　　　廣　陳䢿　沈萬三秀(弟萬/四)風李　周砥陳體方戴
　　　　冠　徐孟晞鄒緝(王/政)金庠吳中　張勖　姚顯楊浩
　　　　　白昂彭序陳音盧璣　李興　程敏政何文淵　洪
　　　　鍾　陳琦孫鼎　官廉　陳鉞　張芝李應禎　陳智
　　　　胡喬年　胡爟　張綵　張縉　聶能遷　袁崇煥
　　　　韓如愈　管紹寧(楊兆/升)阮大鋮　黃斌卿
　　　卷三十三　外藩列傳
　　　　西蕃　安南　河套滿都魯　哈密　臺灣(附舟山及/海上諸屯)
　　　卷三十四　蠻苗列傳
　　　　湖廣諸蠻苗　鎭溪龍許保　兩廣蠻􁍙傳　大藤侯
　　　　氏(侯勝海/侯公丁)田州岑氏(岑濬/盧蘇)憑祥李寰　龍州趙氏
　　　　　四川諸蠻苗　藺奢氏　播州楊氏(楊/輝)貴州諸蠻苗
　　　　　　靄安氏　思州田氏　淸平阿氏都勻阿氏　普安
　　　　　米魯　雲南蠻苗　段寶　木邦曩罕弄　麓川思氏
　　　　　　瓊黎符蚺蛇
　　　　卷三十五　勝國列傳
　　　　　遺元韃靼　擴廓帖木兒　瓦刺也先
　　　　卷三十六　外國列傳
　　　　　朝鮮國　日本國　琉球國(毘舍/那)和蘭國　占城國
　　　　　　眞臘國　暹邏國　哈烈國(俺都淮八/刺黑魯迷)土魯番國(黑/婁)
(鹽/澤)于闐國(火州魯陳/哈失哈力)赤斤蒙古(安定曲先罕東/罕東左沙州)亦力
　　　　　把力　蘇門答刺國(附那孤皃/黎南浡里)爪哇國(蘇吝丹丁機宜重/迦羅牒里日羅夏)
(治合貓里/吉里地悶)滿刺加國(啞/魯)佛郞機國　呂宋國(美洛翔/霧班隘)
　　　　　浡泥國(吉蘭且/南巫里)三佛齊國(龍牙門百花/東西天竺)文郞馬神國
　　　　　天竺國　拂菻國(八百/媳婦)忽魯謨斯國　彭亨國(柔/佛)
　　　　　古俚國(木瓜坎夷/巴班卒)榜葛刺國(詔納/福皃)錫蘭國　柯枝國
　　　　　祖法兒國　阿丹國(阿/哇)娑羅國　阿魯國(淡洋肥/米香)大
　　　　　葛蘭國(小葛/蘭)卜刺哇國(木骨都刺/竹步刺撒)假馬里丁國(麻逸凍/龍牙加)
(貌)蘇祿國　古麻刺(層/坺)勿斯里　木蘭皮(打囘咭/吟順哈)巴
　　　　　刺西　急蘭丹(王會/諸國)溜山國(牒/幹)甘巴里(甘把里米審/卽甘把里否)
　　　　　加異勒國　麻菻國　黑葛達國(白葛/達)西洋瑣里(瑣/里)
　　　　　敏眞誠國　八答黑商國　火刺札國　討來思　吃
　　　　　力麻兒國　失刺思國　納失者罕國　亦思把罕國
　　　　　　賓童龍國　覽邦國　淡巴國　白松虎兒國　阿
　　　　　速　沙哈魯　目錄終
罪惟録列傳卷之一
　　祖禰傳搃論
明運似成周咸以農事𧺫家農職土尊土所自生故並以
火徳旺尚赤而金為土之所洩且遇火見剋淘金輒弱有
自来也太祖自述源流但言務本積善𥘉不矯為履拇哇
氷諸荒語然則詒謀有素保世滋大禹稷躬稼而有天下
或得之于身或得之于子孫又何疑焉臣自有臣祖誠足
述也小明羽翼帝龍鳯之封上及三世胡足諱而諸册之
言之者故口吃欤特為正其封而進之列祖
　　皇祖禰列傳
德祖玄皇帝(諱未/詳)稱百六公姓朱氏丗居金陵句容通徳
鄉之朱家巷力農業父仲八公元配陳氏生子三長六二
公次十二公百六其季也為太祖皇髙祖考配胡氏生子
二長四五公次四九公即懿祖太祖既貴追尊玄皇帝廟
號徳祖胡氏為玄皇后𥘉太祖渡(江)先取句容明年克金
陵句容距城四十里族父昆弟四十餘人咸來展親後修
玉牒廷臣或請祖先賢朱熹光帝系偶一典史籍新安姓
朱氏帝曰熹後乎伏謝曰臣自有臣祖太祖惻然為玄罷
此請
懿祖恒皇帝(諱未/詳)即四九公為太祖皇曾祖考元配侯氏
生子四長初一公即熈祖次初二公次初五公次初十公
宋龍鳳九年太祖為宋呉國公追贈四九公資德大夫江
南等䖏行中書省左丞上䕶軍司空呉國公配侯氏呉國
夫人太祖既即位追尊呉國公為恒皇帝廟號懿祖夫人
恒皇后生卒在句容
熈祖𥙿皇帝(諱未/詳)稱初一公生宋季元初為太祖皇祖考
配王氏生子二長五一公夀春王次四五公即皇考仁祖
元初初一公籍淘金户金非土産不勝徭棄田廬携二子
遷泗州旴眙縣時仁祖方八歲熈祖以忠厚营家泗上置
田産稍給太祖為宋呉國公追贈熈祖光祿大夫江南䓁
䖏行中書省平章政事柱國司徒呉國公配王氏呉國夫
人既即位追尊𥘉一公為𥙿皇帝廟號熈祖夫人𥙿皇后
仁祖淳皇帝諱世珍年五十時熈祖己歾家漸落同兄夀
春王遷旴𣅿之五河郷配皇妣陳氏生子四長皇嫡兄重
四公南昌王生旴𣅿次重六公旴𣅿王次重七公臨濠王
次即太祖皆生五河太祖十歲後遷鍾離之東郷未㡬又
徙西鄉又徙太平郷無定居仁祖兄弟皆淳謹務脩徳仁
祖常言吾等服勤亦猶置田地即不豊歲常入若悖理取
之如溺吏驟冨徃徃以身從之矣郷之人揖為長者太祖
為宋呉國公以龍鳯九年封仁祖開府儀同三司上柱國録
軍國重事中書左丞相呉國公配陳氏呉國夫人先是仁
祖方負日果􁐺有髯道士過之揖曰羙哉公公八十三乃
受贈適符其年元天暦元年戊辰秋九月十有七日淳皇
后夢一黄冠自西北来止麥塲與白丸一視漸恢大令吞
之曰大丹淳皇后受置口覺謂仁祖餘香在也旦帝生似
一白氣自東南貫室夜嘗有光隣人誤奔火至無所淂異
香經宿不散浴於河忽有紅羅片浮至以衣帝(相傳室傍/二郎神庙)
(夜徙百歩所浴䖏水俱香分/紅白二色産異草状如緑縷)三日不受乳仁祖夢持捨寺
寺空返遇一僧東􁐺面壁頋曰與受記夜子可矣果愈至
正丁丑俄有一老翁髪皤逺至門諦視曰而家豢一龍不
言姓名竟去仁祖亦嘗自詡吾晚淂一子甲申仁祖年六
十有四淳皇后不及五與長子南昌王咸疫厲相繼即丗
太祖年十有七矣及即位追尊四五公淳皇帝廟號仁祖
夫人進淳皇后
　論曰白氣紅羅彷彿白魚流火之祥真人之生自有殊
　兆太祖云吾祖父丗食元德存元庙享用以不忘其丗
　較之丗庙之黜元祀益以成其大頋徳懿熈皆宋人而
　太祖附宋起亦宋人特仁祖為元人耳兹為正之曰明
　之祖宋㩀明王出丗四字且䜟其主國號不從地從流
　言特竒而又仍韓林児之舊瓜渚後不𣸪更搃以成其
　大也此四祖者明之所自来也
罪惟録列傳卷之二
　　皇后傳搃論
明後宫真足母天下無失徳即㘴廢四后胡汪吳張非有
顯過自孝慈仁孝賛􁆽沐勤勞外誠孝典飾三朝将扶㓜
冲孝淵力持復儲遂䝉幽廢孝荘籲天迎駕孝貞收淚免
廵孝哀孝莭俱以光烈持衰前代少匹獨張后孝康曲庇
外家凌鑠踰分卒之不享寔后使之若夫萬鄭両貴妃一
長溺志一胎黨禍溺志㡬于失度黨禍幾扵奪運幸君志
清明祖訓諄切䖏在閏位不至有垂簾之弊而諸臣之諤
諤殿廷頗有其人嗚呼及矣而客氏之承寵恣毒則尤亘
古未聞
　皇后列傳
　　馬皇后(諸妃羙人附)
馬皇后宿州閔子郷人先世黙宋太保傳父馬公貧負俠
以后托濠帥郭子興子興既活帝隷麾下以婚帝及子興
諸子忌帝數困帝后智而習于事曲慰恱子興妻張夫人
淂免又嘗懐焦鐺含太祖腐膺帝帥師渡江后曰勿殘帝
善之既即位立為皇后上謂侍臣曰皇后與朕起布衣同
甘苦視光武豆粥麥飯勞苦過之數語朕夫婦相保易君
臣相保難因請赦小過以全噐使后吾良弼矣既訪得后
親戚欲官之后力辭乃止賚金帛頗渥后嘗問女史清江
范孺人漢唐以來后孰賢史曰即惟宋為盛遂命録宋家
法懿行日陳聼之復問黄老何教史曰絶仁遺義而民復
于孝慈后曰詎有遺絶仁義為孝慈者乎参軍郭景祥總
制和州時或言其子嘗睨矟景祥帝怒以為弑父后曰人
言不致真念景祥獨子上卒亷之果不寔曰非后㡬令景
祥無後吳興民沈秀者進聚寳盆請為帝益財犒軍帝曰
匹夫而熒人主逆冝誅后曰法所以誅不法也非所以誅
不祥秀冨不祥天将菑之豈煩吏上乃釋秀寘雲南瘞其
盆城下以名其門兄子文正翰林學士宋濓徃徃淂罪后
皆為曲觧力平居大練澣濯率勤後宫嘗命練舊織為衾
禂以惠孤老賜諸王妃公主曰當知蚕桑之不易春坊賛
善李希顔為諸王師以不甚率或取毫管擊其額帝撫之
不楽后曰彼以尭舜輔吾子意豈足疵乎宫人之𬒳寵有
子者温顧之命婦入朝延楼如家人禮御膳上所躬自省
視宫人請毋過煩曰以不至汝等不簡獲戾他日羔寒帝
擲羔狼籍后耳后再燂以進帝偶怒宫人后亦盛怒命付
宫正帝意稍觧問后不自治而宫正云何后曰明主不以
喜怒加刑賞付宫正止于法矣帝念艱難数歸功后后起
辭謝願陛下不忘貧賤時水旱歲㐫詔議賑恤后曰妾聞
賑恤有方不如積之以預帝深然之毎言京師百官去家
逺俸入有限帝感其意時存問周給之近臣及奏事官當
㑹食廷中后引嘗不㫖以奏帝帝為切責光禄官亦請月
給粮有家太學生為故事帝發死囚城后曰罰贖至思也
疲囚加役恐不免死亡帝為罷遣嘗語帝事㡬淂失由君
心之邪正民情苦樂天下之安危係之又曰法屡更適以
長奸民数優因生亂帝皆命女史書之垂戒十五年八月
后疾群臣請醫禱故事后曰無庸醫無效而録之是益予
冥罪也疾亟訣上求賢納諌慎終如始使子孫仁賢臣民
得所数事丙戌崩年五十有一葬孝陵謚曰孝慈及小祥
禮部奏天下諸司致祭帝止之曰后素不欲身侈靡且以
視後世逾年宫人思之作歌曰我后聖慈化家邦撫我育
我思難忘不忘懐思千萬年泌彼下泉怨蒼天惠宗立上
尊謚孝慈昭憲至仁文徳承天順聖髙皇后及丗宗十七
年加上孝慈貞化哲仁順徽承天育聖至徳髙皇后子五
長懿文太子次秦晋二王次成祖次周王或曰后皆以妃
之子為子女寕國安慶二公主髙后崩太祖不復立后也而
貴妃孫氏父和卿仕元家常州元亂妃父母俱亡與長兄
瑛道失從其次兄蕃避兵揚州城䧟蕃失所在元帥馬丗
熊得妃育之年十八歸上妃言動合則上即位冊為貴妃
位衆妃上上為跡得兄瑛官参省妃愈祗畏佐皇后内治
宫壼肅然洪武七年薨上震悼賜謚成穆命周王㩋主䘮
服慈母三年䘮皇太子諸王皆朞有司营厝朝陽門楮岡
之原賜瑛田租供歲祀後十五年祔葬孝陵又鄗寕妃與
唐王母李賢妃伊王母葛䴡妃俱得罪死合盛大筐瘞太
平門外上既悔之具三棺分塟屍腐為一不可辨遂掩之
設三墓周以圡塍(今為内/官髙堂)後唐王使千户吴江迹淂墓不
敢奏使人致祭又李賢妃揚州衞指揮女生有白氣亘天
之異都指揮宋晟以聞妃事上有禮撫下有恩遇事有断
内政悉委之上曰班媫妤之流也擢其二兄為金吾指揮
與錦衣同掌詔獄燕王嘗使宫人結納妃令賛昜儲之計
妃辭謝曰願大王竭誠孝以保至恩三十一年上疾革謂
妃曰若朝夕左右已逾一紀今日其出晤爾兄少敦同氣
之誼妃觧意泣拜曰毋庸遂拒户自經上為大慟殉塟孝
陵胡妃鳯陽人㝎逺衞都指揮泉之女生楚王禎有殊寵
偶有堕胎擲内河内侍以為妃所為上怒殺妃投其屍城
外選小李妃𥙷之椘王來朝號哭求屍不淂淂練帯迎塟
于椘後追謚昭敬皇妃翁妃係元臣甕吉刺帶之族洪武
二十五年上與侍臣觀元史至甕吉氏之盛曰其有後乎
時其後為南海衞正千户有女十四入宫殊寵至戊寅年
二十有一矣與李淑妃侍上疾上問二妃能乆侍朕乎二
妃不喻稱萬歲遂賜練以殉羙人張氏者山東人名玄妙
生寳慶公主上病篤公主年四歲矣上責殉諸妃羙人叩
頭請死上以女㓜不許時諸羙人皆請殉上崩輙二諾掌
宫者曰是欺皇帝地下矣必以殉而獨張羙人留燕王入
國于西宫溝中得羙人抱太祖苐十六女頗憐之䘚以千
户趙輝尚主逹㝎妃(或曰即/闍妃)漢友諒宫人册為妃生潭王
梓尋以子故伏誅凡殉葬之家名朝天女户
　論曰皇后共艱難胥宇有大劳居中宫多所匡拾厯朝
坤徳無忝后寔作法命女史書之垂戒誠足母儀天下
　一洗幕北遺習與太祖俱有廓清之功按玉牒皇太子
　及秦晋燕周俱皇后出及考南京太常寺志明書懿文
　及秦晋李妃生扵燕書碽妃生碽妃無所考當時宫人
　姓李氏為賢妃者二為淑妃者一賢妃所云内政悉聞
　者帝崩時與訣稱妃左右朝夕纔一紀而懿文于帝未
　貴時生固不必辯其一賢妃唐王母也淂罪同鄗葛二
　妃死盛大筐瘞太平門外想皇后以諸妃子為子諱不
　𣸪頋其所生乎抑皇太子孝不敢以私恩追宥其所生
　乎又按寝庙碽妃一主側立御座之西東則列諸妃以
　下必非無為在懿文不䏻明其所自出燕王既淂國亦
　何忌而不明其所自出也或曰不自賢妃其即侍疾賜練
　之淑妃乎要知燕之内靖方将託皇后以自親且尊必
　不自露另立碩主義与情俱矣夫骨肉母子何等事而
　太常志敢与天潢伊始乖異如此若朝天戸之丗錦衣衛
　載封爵志
　　馬皇后(常皇后/吕太后)
馬皇后惠宗元配也南直人光禄寺卿全(或曰/杲)女性警敏
知大體洪武二十五年册爲皇太孫妃建文元年立為皇
后併追尊故懿文皇太子為興宗孝康皇帝太子妃常氏
為孝康皇后后開平王女也先太子卒謚懿敬而譲皇生
母為太子継妃吕氏妃父本夀州人仕元為元帥府都事
歸朝歴吏禮二部尚書終太常卿無後妃尊稱皇太后燕
師破金川門王使人迓太后具述所以起兵之故太后還
未至宫宫中火𧺫后與帝咸自焚或曰帝遜去宫人指后
屍白燕王寔帝時后父全無子以二猶子為指揮燕王封
其一為鎮海矦渡江溺死以其宅封隆平侯張信燕王淂
國七月削吕太后仍稱皇太子妃随其子敷惠王允熈居
太子陵弘光中既尊譲皇廟謚随上馬皇后尊謚曰孝愍
温貞哲睿粛烮㐮天弼聖譲皇后復尊吕太后為孝康皇
后咸祔太廟太后不謚
　論曰常皇后與吕太后咸係孝康從尊稱皇太子孝康
　康不更詞也非必以孝例也自是厯稱仁孝誠孝與孝復
　　非以孝例也至孝恭則始以孝倒后矣如漢之稱帝
　者必以孝領謚非制也至孝肅則又以孝例太后矣嫡
　太后以孝生母太后亦以孝非制也夫例后可例太后不
　可追謚孝康庻昜嫡也并謚孝粛庻匹嫡也庶易嫡宣
　廟亦自引過庻匹嫡則禮臣之不精於義遂使歴代之
　以子貴者咸即於僣而不察謚偶合而互沿例逓因而
　寔逼寵積而驕萬與鄭之所自来也而李選侍換帝遺
　詔請封豈非匹嫡之大者哉明后之盡於火者二孝愍
　與孝烮是而其盡於帛者亦二孝哀之與孝莭是也而
　孝愍為有明殉國第一從弟甲用推戴淂封鎮海矦而
　䘚以渡江溺死想有不淂不渡江者也允為孝愍之弟
　時一門盡死共三十餘人冝俱謚之以愍
　　徐皇后(王貴妃權/賢妃妙錦)
徐皇后成祖元配也中山王達長女㓜貞静純明王與謝
夫人爱異之稍長愽通載籍毎及嘉言善行未嘗不拊卷
㝷繹既册為燕妃徃徃意不愜髙后使謝夫人微探之謂
色不稱見嫌太祖怒責王召后慰諭之從王之國内政肅
且和髙后喪𬞞食三年王即大位册為皇后凡有献納多
禆軍國数言南北累年戦闘兵民疲敝冝休息之内外賢
才皆先皇帝所遺陛下冝不以新舊間意乗上燕居為欵
数先皇后遺言之有禆後世者后弟增夀嘗隂有翼戴功
上擬追封后力辭不淂上勤政或至日昃后未嘗先匕食
嘗與上語及吏部典銓事曰牧守賢不肖係民生安危即
柰何循資故事有殊擢亦有年勞兼用可也時六卿詞翰
諸臣命婦淂以時朝見賜冠服鈔幣有差而諭婦事非止
服食細故冝有匡助婦言㢲易入也作内訓二十篇𣸪采
三教中嘉言善行類編成書授皇太子諸王奉祭誠敬事
上恭勤教妃嬪以下惟端順和睦諭外戚奉法循理儉素
之風宫闈化之永樂五年七月疾革語上今天下雖㝎兵
甲不用然民生未大蘇息惟上矜憐之又請廣求賢良别
邪正勿庇小才勿廢小過子孫閑之以禮宗室親之以思
無驕畜外家皇太子勿過哀毁丧葬簡省母劳臣民乙卯
崩年四十有六帝慟哭群臣奉慰上曰皇后仁明賢孝雖
處宫中念惟民瘼嗟予不聞善言矣因為后薦大齋于靈谷
天禧二寺聼群臣致祭册謚曰仁孝皇后出内訓勸善二
書頒賜臣民仁宗即位上尊謚仁孝慈懿誠明荘獻配天
齊聖文皇后子三長仁宗次漢庻人次趙王皇女永安永
平安成咸寕四公主貴妃王氏蘇州人永楽七年冊為昭
容己進封貴妃妃事上及仁孝皇后恭謹䖏宫闈和厚綜
理庻務井縷上晚年有疾間或急怒宫人惴惴懼譴妃委
曲調䕶自皇太子親王公主以下咸有頼焉十八年薨上
震悼輟朝五日賜謚昭獻丧葬視成穆又貴妃權氏髙䴡
人永樂中有順妃任氏昭儀李氏媫妤吕氏羙人崔氏與
權氏皆髙䴡國王李芳逺所進七年册權氏為賢妃權妃
穠粹善吹玉簫最寵幸八年侍上北征還至臨城薨謚恭
獻芳逺馹送妃父永均至拜光禄大夫食禄不視事㝷遣
歸國宣德中䘚賜白金米布而妙錦者皇后妹中山苐四
女中山諸女次為代王妃季為安王妃建文中妙錦有感
代王妃𬒳逮之事獨不碩嫁燕王得國仁孝崩此時妙錦
年二十有八矣文廟聞其賢欲聘而立之妙錦不應内使
女官宣諭上意切妙錦擁𬒳呻吟徐示其面曰吾靣着花
而天而帝則不如是女官諦視謂無有妙錦謬指曰班班
矣女官出遂削髪為尼文皇亦竟不立后也仁宗張皇后
自其為東宫妃時則已聞妙錦事歎服之及為皇太后召
入宫中視如公主之禮叙戚里誼甚歡妙錦粛拜柔嘉進
退恭重宫中私相語曰此薄皇后而不為者也獲還昌都
舊居張寶門外王姑庵是也
　論曰太祖欲加封外戚初孝慈力謝免仁孝遺命毋驕
　畜外家両后賛両天下詒謀頗合頋兵民休息一語實
　與孝慈江上叮嚀勿殘同是開造要言而所為先皇帝
　遺臣不冝以新舊間意則吾拊卷㝷繹故識大義悪而
　知其羙豈但為齊家言之欤􁃶全善類即不必果從而
　后此心己昭千古諭命婦内助且曰婦言㢲易入豈新
　舊一言猶或逆耳未當欤中山造明而一女一子造燕
　却一子拒燕兄弟㝷仇子女互效令人不䏻作觧請太
　祖髙座而親断之皇后弱妹妙錦初不願嫁継且抗明
　詔棄皇后不取然則無所是非其間有不煩作觧者欤
　曰猶之輝祖之意也是則姊妹異向無論太祖并中山
　亦不䏻髙座而親断之矣相傳權妃䏻詩遺句有云忽
　聞天外玉簫聲花底徐聼獨自行三十六宫秋一色不
　知何䖏月偏明(或曰王司彩/作或曰寕獻)選家以善吹簫屬權氏
　　張皇后
張皇后仁宗元配也永城人指揮使贈彭城矦張麒女初
頸面創痏一病完好若二人偶盥盆躍金魚二捉之不見
家人時覩光恠適奉册為燕丗子妃永楽二年進皇太子
妃仁宗立册為皇后宣徳中上尊號曰皇太后英宗即位
加上太皇太后正統七年崩合葬獻陵上尊謚誠孝恭肅
明德弘仁順天啟聖昭皇后后始為太子妃操婦行慎謹
手庖㸑供成祖徐后膳太子體碩大腰数圍不能騎射成
祖命有司减太子宫膳㣲后當成祖意太子㡬廢既為皇
后中外政事群臣才品莫不周知宣宗即位每軍國大議
禀可而行太后亦時時詢上外朝所平决三年上奉太后
逰西苑上為掖輿登萬歲山獻詩上夀太后恱酌賜上諭
以保安天下意上稽首拜受五年春奉謁長獻二陵如漢
明帝故事上親櫜鞬騎導至河橋下扶輦畿民夹道山呼
太后頋上皇帝冝俯念百姓諸誠欵勿忘過農家召問老
婦質對如家人賜鈔帛有進𬞞食酒醤者分以嘗上扈從
臣張輔蹇義楊士竒楊榮金㓜孜楊溥請見行殿太后温
語勞之既還京上出語士竒䓁皇太后陵還言輔武臣達
大義義重厚小心或多思而少断士竒正言勿諱先帝或
数不樂然終勉從以不敗廼事士奇䓁伏謝太后待外戚
䴡其弟惠安伯昇性醇謹士竒或言昇所言公太后卒不
許預議國事兄子毆都民訴有司太后聞之面訊老婦母
天下即小民誰敢凌女者律笞宣宗崩英宗方九歲太后
謂國福長君欲召立㐮王不果盡罷除宣宗宫中一切玩
好及諸不急之務英宗既立大臣或請垂簾故事太后曰
以我寡婦壊祖宗家法不可委政三楊從中主之下書兄
㫤及弟昇諄諄循禮恭儉許朔望朝參而己昇䘚遺命薄
葬禮官請如禮太后曰葬欲速朽母違亡者之志時太監
王振秉司禮太后令凡事付閣議乃施行己遣中官問驗
或不果必呼責振二年御便殿召輔三楊及胡濙五臣入
女官左右侍雜佩刀劍上東立輔䓁主西下太后頋上曰
此五臣先朝所簡皇帝必與酌可頃召振振至太后改色
曰汝侍皇帝不律多賜汝死女官競進刄及振頸上跪請
五臣皆跪太后曰此軰自古多誤人國皇帝㓜鳥知之兹
以皇帝故寛汝行不赦矣及大漸召士竒䓁榻前問國家
尚何大事未辦者士竒舉三事其一建庻人立四年雖己
亡當存其實録其一言太宗詔有收方孝孺諸臣遺書者
死冝弛其禁䘚不見諸遺詔
　論曰誠孝整齊王朝為妃善太子失歡為后為太后知
　人亦具禀可雖仁宣令主賛輔特勤為太皇太后卵翼
　至尊最弱逆監振屏氣先朝内政修已称嫓羙后所䖏
　特殊淂聞平决外朝實關至計至于嚴外戚惠安不使
　干預謝垂簾之請專任閣議凛持祖訓古坤徳無典比
　倘垂簾例開他日昭聖淂自行其意而二齡挾寵適當
　武廟豹房之日天下事尚忍言㢤嗟一振帝翼之為虎
　后視如雛使長視淂見正統之十四年可無土木之變
　至于遺詔不存建庻人實錄不辭方孝孺掞書之律時
　方再傳帝齒未強遽翻前㫖或恐醸禍此時海内正勇
　思譲皇豈冝遽有以慰之㢤相傳郭妃毒后而仁廟誤
　飲遂崩事荒息不足信
　　孫皇后(胡廢后郭/嬪吴太后)
孫皇后宣宗繼配也鄒平人父忠其先世為農家母金氏
饁田生后塍間有羣鴉数萬遶而噪后忠㝷以貲𥙷鴻臚
序班出主簿永城時彭城伯夫人昭皇后母也故永城人
嘗見后携以入宫方十餘歲昭皇后爱之留飬宫中己胡
皇后中選為太孫妃及太孫即位是為章皇帝胡淂册為
皇后帝殊不喜每朝太后必訿后太后曰勿與競吾有女
女汝于是孫氏為貴妃寵冠後宫宫人有子貴妃子之淂
立為太子是為英宗胡皇后知上意所向上表遜位上勅
禮部改册孫貴妃為皇后英宗即位上尊號曰皇太后車
駕北狩太后以廷議下懿㫖景皇帝居攝景㤗中加上聖
皇太后寄裘貂上皇鹵中及上皇在南宫時入省視太監
王誠舒良宻議俟太后入南宫請㫖即留南宫太后自是
不復徃已而上疾甚上聖使太監吉祥語于謙即帝晏駕
復奉太上何如謙曰失國淂罪祖宗恐不足以示天下後
世然則故太子何如謙又曰罪人之子也己廢不復上聖
怒曰将于家自為之乎于是石亨蔣冕及吉祥䓁謀復辟
宻白太后太后許之既復辟岷王徽煣因禮部尚書楊善
請上太后尊號上曰非祖宗制朕不敢以人子私其親乆
之尚寳少卿錢溥言于兵部尚書陳汝言以為當時不奉
手䛇曺石等奚遽弄兵禁中今曺石等受賞而太后尊號
未隆非所以荅慈貺也乃尊聖烮慈壽皇太后太后毋董
夫人年九十生子五人及諸孫数十人並以太后故賜爵
長維宗封㑹昌侯董夫人弟興亦封海寕伯左右又為継
宗弟紹宗求恩太后曰我家何功濫㤙至此物盛必衰一
旦犯法欲求免淂乎己㑹昌侯領京營軍輔臣李賢語上
太后知之乎上曰近侍初言京營軍非属皇舅不可乃太
后至今悔之紹宗弟顯宗縦家奴奪人田私起店房截奪
啇貨上命議如法㑹昌侯頓首請不許䘚戍其奴四年詔
冒奪門功者皆自首継宗首其子弟家人二十餘上用李
賢言革去家人存其子弟而曰若白太后不俟矣六年崩
合葬景陵上尊謚曰孝恭懿憲慈仁荘烈齊天配聖章皇
后后父忠原名巖勅改今名𥘉簿介休改永城心恕法巖
吏民從化孝恭立為后以中軍都督僉事進封㑹昌伯帝
為忠新第固辭賜女弗近也善嫁之成山矦通奪爵不自
贍忠分以賜田人稱長者正統中后稱皇太后矣忠生日
太后使人夀忠時祭酒李時勉淂罪上令荷校國學前助
教李繼乞忠一言忠為附奏皇太后向者臣歲歲生日歲
歲承内賜公卿諸矦皆夀臣家臣心至驩今日諸臣過臣
如向歲頋獨不淂一李祭酒太后乃召問帝帝對不知太
后曰不知何得言皇帝遂為立釋時勉賀忠家忠既卒追
封㑹昌矦天順元年追封安國公更謚忠憲而所廢胡皇
后濟寕人父榮生七女長女洪武𥘉為女官給事掖庭頗
見任使荣以故淂官錦衣百户后榮第三女也名善祥永
樂十五年選入為皇太孫妃洪熈中進封皇太子妃宣宗
即位立為皇后時海内晏安車駕頗事遊幸亦間㣲行后
徃徃規諷居二年無子而孫貴妃有寵后遂稱疾請閒退
居長安宫稱號服食侍從悉子如故后居長安宫奉黄老
為仙姑張太后憫后賢時召同居内廷朝宴命左孫皇后
孫皇后為怏怏英宗立尊張太后為太皇太后孫皇后為
太后后益謙譲不敢居孫太后左正統七年太皇太后崩
胡廢后知孫有譴嫉意痛哭踰年殂下外廷議䘮制楊士
竒獨請當用后禮諸臣竟用嬪御禮别葬于金山謚静慈
仙師天順六年孫太后崩上問李賢胡母后疾請閒耳謚
仙師非令典朕欲尊上皇后禮何如賢頓首稱善乃上尊
謚恭譲誠順康穆静慈章皇后先是后之遜宫也宣宗頗
憐之臨崩亦悔曰此吾少年時事賢妃呉太后代宗生母
也都督彦名女𥘉為漢王宫人漢王以叛誅宣宗赦其罪
頋不敢携入宫飬䆠官陳符家賜宫女数軰奉之寔生景
皇帝中外未之知也年七歲而上疾革語太后更一哥哥
陳符家急呼來太后遂取其母子入宫帝抱持哭未㡬封
郕王郕王代立尊生母為皇太后天順中見削弘光𥘉追
復謚為孝翼温恵淑慎慈仁匡天錫聖皇太后太后弟安
封安平伯時有郭嬪名爱字善理鳯陽人賢而文宣宗聞
之召入宫二旬卒先数日己知逝期書椘聲以自哀其辭
曰修短有数兮不足較也生而如夢兮死則覺也先吾親
而歸兮獨慚乎予之孝也心悽悽而不能己兮是則可悼
也上嘗求羙人於女直女直進女為妃有寵生公主一人
又採髙䴡羙人楊氏亦以為妃間微行銀作局工人李效
良家幸其妹效良貧供帳不偹上不責也不以入宫後上
崩女不敢嫁官廩之終其身效良乞恩正千戸又司綵王
氏能詩
論曰明有両遜譲皇稱遜國胡后稱遜位遜非廢也廢
有廢例坐不勝降尊未聞称號服食侍從如故自號仙
　姑而輙以嬪御等夷之英廟為追上尊謚是也特冝亦
進十二字如孝恭始合李賢之成帝徳猶未為盡善矣
孫皇后生田塍間乆冠後宫事亦竒戢外家曰濫恩必
　犯法嗣髙文二后徽音最謹矣以后譴嫉胡后之才設
使傳諭于謙之時称謙社稷再造上皇淂南蹕實由之
不但今上功臣亦上皇功臣矣萬一帝棄群臣上皇𣸪
　辟即上皇不𣸪辟太子𣸪故稱履尊無忘謙古太甲不
　念放桐之迹可法也語載鍾鼎謙明于治國知無後慮
　必仰遵躬迎南内可以無奪門之舉要之持　國二字
　不釋非謙本意勢使然也而后不䏻出此亦似微預奪
　門以母　子可以公為而故私之也㦲呉太后不生哥
　哥陳符家沂王在褓莫主國是北亦絶續之最切者欤
　善理椘聲似禪悟與胡后之黄老絶逺何則黄老以怨
　而託之者郭委于修短之數矣或以宣徳三年二月之
　詔有云孫氏係太宗皇帝選嬪于朕十有餘年遂以㽞
　飬宫中為小乗家言不知詔辭故託以光后也
　　錢皇后(周太/后)
錢皇后英宗元配也海州人父貴以燕山䕶衞副千戸從
成祖北征陞都指揮僉事後封安昌伯后以正統七年册
立孝謹無妬忌英宗聞后單㣲欲侯其家后輙遜謝故后
外家獨不得封英宗北狩傾中宫所有佐迎駕夜哀籲天
倦卧地損一肢泣血損一目英宗歸南城不自淂后曲慰
觧后無子貴妃周有子既復辟淂𣸪立為東宫太監冕請
于皇太后立貴妃為皇后英宗立斥冕光是孫太后子英
宗無敢言者太后崩后具言之并為胡廢后白枉上莫知
母宫人為誰也乆之𣸪廢后胡為故后景皇后降郕王妃
居宫中后禮之真如妯娌上嘗與后並㘴而太子母孝粛
侍主頗偃蹇上曰若以有子驕人耶怒不已后請曰幸為
東宫地上令手製鞋乙緉壽中宮乃己孝肅在南内稍縦
乳媪翊聖夫人李氏後復辟頗干預政事京城側目號曰
李巴巴英宗崩遺命大學士李賢錢皇后當與朕合塟賢
退而書之閣中憲宗嗣位俗上両宫徽號周貴妃雅不𣣔
后並尊上不敢違使太監夏時徃復廷議李賢與同官彭
時正色持之遂有両宫並尊之議彭時又請特加二字以
異生母乃始稱慈懿皇太后事在彭時傳及營𥙿陵時復
與賢計請為三穴夏時奉周太后倡言不可衆頋望不對
事寝憲宗四年太后崩周太后必不與慈懿合葬議令夏
時詰廷臣前議三穴不果而後為之乎彭時曰慮今日是
以有前議上心肰之而重違太后命彭時䓁𣸪上䟽争之
下禮部議于是尚書姚䕫集廷臣九十九人議大行皇太
后作配先帝二十餘年誠孝一心夷險一徳先帝眷禮始
終無間陛下嗣位既隆所尊加慈懿之稱𣸪崇所親上皇
太后之號天下皆知陛下至仁大孝体先帝𥘉心萬一大
行皇太后與皇太后千秋萬歲後不合葬同祔安保将来
無復議改上曰卿等言是也頋朕屡請未得奈何明日群
臣百餘人先後上䟽又明日禮部尚書復合諸大臣跪伏
文華門外有㫖且退皆叩頭不得旨不敢退上固請太后
自己至申乃淂䟽下聖母從矣皆呼萬歲出上尊謚孝荘
獻穆弘惠顯仁恭天欽聖睿皇后祔葬𥙿陵然異隧焉去
英宗玄堂可数丈許中室虗右壙待周太后則其中有隧
通焉而孝荘不淂與于奉先殿之配祭孝宗十七年周太
后薨上出𥙿陵圖指示諸大臣曰是有二隧是者通是者
窒矣皆當日中官為之意欲開壙合葬輔臣劉徤謝遷䓁
曰英宗皇帝徃有遺命以周太后故委曲出此非其意也
上以指畫𥿄曰皇堂塞天地閉皇堂一通風氣流行朕發
素誠當無慮動徤等皆力賛之上又曰祔廟礼尤冝講徤
等言祔二后自唐人始也祔三后自宋人始也漢以前一
帝一后而己曩者議定合祔配享孝荘太后居左今大行
太皇太后居右與唐宋故事合臣等以此不敢復請上曰
事湏師古太皇太后鞠育朕躬朕不敢忘頋私情耳祖宗
來一帝一后今並祔恐不足以昭後来奉先殿皇祖特座
一飯一匙而己孝穆皇太后生朕朕己别祀之奉慈今仁
夀宫前殿寛朕意欲奉太皇太后于此他日奉孝穆皇太
后于後歲時祭享如太廟于是禮部㑹群臣議如上㫖㑹
欽天監奏通陵事歲向不利内官監亦言英廟寝旁難輕
動竟不行上意終不己就陵殿移英廟神座居中孝荘左
孝粛右孝粛太后昌平人憲宗生母也慶雲侯追贈寕國
公周龍女𥘉英宗郊獵逐兎入太后家家人咸走匿太后
年十許不動上異之携入宫天順元年册為皇貴妃憲宗
即位上尊號皇太后封其弟夀為慶雲伯彧為長寕伯其
子弟並授指揮千百户成化三十三年加上尊號聖慈仁
夀皇太后孝宗即位加稱太皇太后先是憲宗在位所以
事太后至孝五日一朝燕饗必親有游樂躬導寳輿太后
意所欲唯恐不歡稍違和憂形于色而孝宗生西宫時太
后育之所以省視萬方孝宗即位事太后亦至孝太后患
痬孝宗夜籲天春郊當宴以太后疾罷尋清寕宫灾移居
仁壽宫成復居之是時外戚以恩澤封者太后家最盛長
寕伯彧嘗與張侯鶴齡忿争閧聞上所彧家故有賜田有
司請淂釐正上難之太后曰奈何以我家故令皇帝不淂
守法使歸地于官而太后有大弟名吉祥者兒時好遊此
時太后尚未入宫也乆之脱髪大覺寺好遊如故夜即報
國寺伽藍殿中宿太后意亦若忘之忽夜夢伽藍来告其
夜英宗夢亦如之覺且異遣小黄門物色之則果見吉祥
伽藍殿中遂擁入宫帝后皆喜具道平生太后為泣下且
曰吾弟出家詎若皇親殊寵吉祥曰即皇親寵何如出家
樂復還寺太后厚賜之憲宗朝為建大慈仁寺居之賜荘
田亡慮数百頃弘治十七年三月太后崩議上尊謚孝肅
貞順康懿光烮輔天成聖太皇太后䛇譔册文未及上孝
宗㝷與大學士徤東陽遷䓁議立奉慈殿别祀不祔太廟
遂罷尊謚仍稱太皇太后世宗十五年遷太后奉慈殿主
與紀邵二太后主竝祀于陵殿不繫睿純別嫡庻焉夀與
彧所賜田身後失而吉祥荘田至今存王惠妃生許悼王
見淳端静安和六宫敬仰
　論曰英廟不忘后籲天厚誼遺命合葬己早知孝肅意
　無嫡然則孝粛非如他挟寵而逼帝曰有子乃驕一語
　足正其失矣身不典内政徒挟天子公為奪嫡之事無
　忌欲使天子坐無母而因以無父使非九十九人之爭
　帝䖏無如何䆒之異隧奪祔為議禮者所不滿而引例
　九十九人者咸淂罪世廟時此争于禮之所無彼爭于
　情之所有致不同也己㝎尊謚㝷罷議孝荘可慰地下
　矣吉祥与壽彧何如㢤
　　汪皇后(杭皇/后)
汪皇后代宗元配也都督暎女北直人英宗𥘉封郕王册
為妃性禀真純恪修女行孫太后雅重之郕王自監國進
大位立為皇后后侍帝持禮無狥鹵犯京師后下懿㫖掩
骼埋胔后無子祗二女妃杭氏生子見濟帝欲廢放太子
而立之后不可㝷帝竟廢太子為沂王而立見濟册杭氏
為皇后以后諌故幽之宫中英宗復辟景皇崩后乃仍稱
王妃欲使殉葬景皇李賢曰妃雖立為后㝷見幽抑其両
女無依尤可矜憫上曰朕謂無所置之初不計其母子卿
言良是而憲宗時為太子雅知妃不欲廢立意所以事之
甚恭因言上遷妃外王府英宗從其言其故宫人悉淂出
侍衣食用度賜予有加憲宗又從中䕶持之悉淂挟貲屬
外二女在宫中如故其一女長誓不適人憲宗强之下嫁
郡馬王堅后賢且夀周太后與相得甚驩歲時召入叙家
人禮正徳元年薨内閣王鏊請葬以妃祭以后淂如禮二
年上尊謚曰貞惠安和及弘光𥘉代宗復號加謚孝淵肅
懿貞惠安和輔天恭聖景皇后祔于廟而杭后以景㤗七
年薨先祔廟英宗復辟革封號遷别室
　論曰孝渊不欲廢故太子女中㝎䇿一人而䘚以㘴廢
　廢乃獲全與孝荘非止妯娌兄弟矣
　　王皇后(吴廢后紀太后邵太后)
王皇后憲宗継配也上元人中軍都督追贈阜國公鎮之
女憲宗為太子時英宗選后與廢后呉氏及柏氏三人留
宫中為太子妃意属后會章皇后崩既英宗亦崩憲宗即
位皇太后復命禮部采擇三人在選如故而主選者為司
禮太監牛玉册立呉后吳后聦敏知書巧能皷琴時萬貴
妃小字貞児譎智善媚上寵專宫后惡之数加詰責㑹后
當夕妃先后浴牛玉有後言妃聞之遂譛上并䆒玉受賂
事后甫立踰月見廢乃更立王皇后后在中宫時萬貴妃
益幸父兄子弟貴震一時妃常戎装侍酒封昭徳妃而后
終其身不十幸無所妬忌嘗視上疾勤上曰皇后吾慢女
多矣后退再徃夀安却之曰上不耐生人勿数至后亦無
愠色在孝宗朝尤著賢聲上尊號皇太后孝宗崩太后傳
諭内閣自古帝王能孝親修徳如大行皇帝者不多淂須
一佳謚傳無窮以故國家故事列聖謚率上十六字而未
縂以孝而孝宗獨以為廟號武宗即位加太皇太后五年
上尊號慈聖康夀太皇太后帝好廵幸嘗泣道之歸心内
典未嘗誤罰一人十三年二月已夘崩合葬茂陵上尊謚
曰孝貞荘懿恭靖仁慈欽天輔聖純皇后而孝宗生母紀
太后賀人本蛮圡宫女成化中大征蛮太后在俘中乆之
中選入宫受女史警敏通文守内藏時萬貴妃有寵而妬
他姬幸上者皆治使墮姙㑹栢賢妃所生悼恭太子萬以
為子三歲册立痘薨上偶行内藏紀太后應對稱㫖悦之
就藏幸太后或告萬貴妃恚甚聞有姙且堕之宫婢謬報
病痞于是萬貴妃譖太后上前謫居安楽堂果生子是為
孝宗太后使門監張敏溺所生子還報敏驚曰今上未有
子即不敢使上知頋奈何棄之偽報己溺稍哺餌粉飴秘
之別舎此時惟吴廢后知之亦時時哺飬至成化十一年
六歲矣尚不敢薙其胎髪萬貴妃不知也亦莫敢言上他
日上召張敏􁆽臨鑑歎曰此冉冉矣而不為父敏伏地曰
敏死罪萬歲有子上叱安得此言敏曰頋歲有其子臣敢
出之以見上駭索視急敏乃伏地言状悉遂以微見時孝
宗髪委背走入上懷牽衣戲将上髭髯無所畏上頋視良
乆笑曰我子也類我五月乾清宫門灾外廷憂及継嗣上
乃使司禮監懐恩出語大學士啇輅等主上有子六歲矣
具道其故群臣聞之皆大喜禮部擬上皇子名不中㫖上
自名之于是上移居紀永夀宫数召飲酒甚懽萬貴妃日
夜泣怨恨也六月候上召紀飲置鴆酒中紀暴薨紀方有
疾上使太監黄賜張敏将院使方賢治中吴衡徃治萬貴
妃即請以黄𫀆賜之俾得坐見傳次日少間己不復令人診
視遂薨上悲悼意貴妃而不明言賜謚恭恪荘僖淑妃張
敏懼亦吞金死孝宗竟立為太子及即位追封紀淑妃皇
太后謚孝穆慈惠恭恪荘僖崇天承聖皇太后遷葬于茂
陵奉主奉慈殿萬貴妃貌䧺聲巨類男子孝粛嘗謂上曰
彼有何羙而承恩多上曰彼撫摩吾安之不在貌也結中
貴梁芳招納權賂芳嘗邀上宴不許而且􁂗韋興芳所役
也芳恥之懇于妃妃稱病上竟不徃韋興晚年曲譛孝宗
不果廢疑懼自殺或云左右縊之也孝庙立中外猶喧譁指
切萬貴妃家監察御史曹璘請告貴妃罪于先帝遷其葬
削其謚號魚䑓縣丞徐頊亦請逮治當時診視諸醫萬氏
眷屬曽出入宫禁者䆒問所以暴薨状僉謂株連大獄非
所以安先帝己之而特遣太監蔡用之賀求紀家云淂紀
同父同祖兄弟二人以聞上既悲傷念太后不置聞淂其
家兄弟來大喜詔名同父為貴授錦衣指揮同知同祖為
旺指揮僉事賜第宅金帛荘田奴婢不勝計㝷追贈貴中
軍都督府左都督媪為夫人其曽祖祖父亦如之遣修太
后先瑩之在賀者置守墳户復其家先是太后在宫中常
自語世賀縣姓紀親旋㓜不能知也太監陸愷亦廣西人
故姓李蛮中紀李同音遂妄稱太后兄求鎮守両廣太監
恒者為訪其叔福福己死愷姊婿韋文成因出冐之有司
皆待文成戚畹名所居里曰迎恩而貴旺者寔姓李輙曰
韋猶冐焉而况吾李因詐為宗系上有司有司莫辨也蔡
用既與偕来二人驟冨貴文成輙坐心詣闕争辨上命太
監郭鏞聼之鏞姑謬逐文成歸上既使使者修治賀先塋
蛮人凡姓李者皆自稱太后家使者還訴貴旺不實上復
遣給事中孫珪御之滕祐即訪珪祐㣲服入猺獞中察淂
其偽歸奏上謫罰鏞䓁有差戍貴旺邊海上數念求太后
家竟不淂其要領弘治三年以礼部尚書耿𥙿奏倣髙皇
后父徐王故事封后父推誠宣力武臣特進光禄大夫柱
國慶元伯謚端僖后母伯夫人有司立祠桂林歲祀勿缺
而興王生母邵太后其父林浙江昌化人入杭州淘沙至
貧矣太后知書有容色年十四聘者七人皆故一指揮聘
之己騎迎墜馬死乃鬻太后于鎮守太監縁此淂入宫初
居外院未得進一夕月下詠其所為紅葉詩憲宗偶過㣲
聞之遂召幸為宸妃進貴妃生興王及岐雍二王興王就
封以母貴妃不淂從賦思親焉丗宗奉召入貴妃老目眚
矣喜其孫為皇帝撫世宗頂至踵嘉靖元年上尊號夀安
皇太后封弟喜昌化伯大為林治墳費可十餘萬金己而
太后崩議葬上欲祔近茂陵数降㫖集議大學士楊廷和
䓁引宋寕宗故事以為不便乃葬太后金山上尊謚孝惠
康粛温仁懿順恊天祐聖太皇太后䘚用工部侍郎賈詠
奏遷合于茂陵喜為昌化伯再傳子蕙無子族人争嗣廷
臣議且罷封不報乆之特㫖令其族人杰嗣伯乆乃革去
𥘉吴后之廢下主選太監玉及太監熹都察院獄鞫之辭
連后父都督同知俊及俊子雄謂将立后時玉以王皇后
非己選説太后昜之俊雄遂因熹賂玉以成事上下勅諭
后爾輕浮粗率畱心曲調不足敬承宗廟表正娥妤其上
皇后册寳退處别宫并謫玉種菜孝陵俊父子戍登州衞
玉姪綸侍讀學士甥琮吏部員外郎并坐除名先是翰林
侍讀錢溥嘗教内書舘局丞王綸㓜受學焉尚寶司丞朱
奎者以幼童陪讀故亦相昵英宗不豫溥意綸必入司禮
宻遣奎通綸綸因偕奎造溥􁁅暱大學士陳文居隣溥每
内侍謁溥溥必邀文是日獨否使覘之坐中稍言及晏駕
後東宫選婚事己英宗崩李賢當草詔文起奪賢筆曰無
庸有草之者矣錢侍即業與閹綸㝎計且代公賢未有以
發也英宗大殮綸主視外衰而襲貂上悪之太監玉妬綸
柄用遂悉数綸過觀上執下獄嗾彂其通溥事降綸南京
間住溥順徳知縣而玉勢大振方吴后廢南京六科給事
中王徽等公䟽中玉奸欺罪死者四徽䓁猶坐調邊逺州
判及玉㘴罪后居西内孝宗生安樂宫后保抱惟謹孝宗
即位念后恩命宫中追膳如母后礼復官其姪錦衣百户
正徳中薨劉瑾欲火之王鏊不可乃得以禮葬
　論曰憲廟親見周太后之奪嫡費百口乃及身輙廢呉
　后以悦貴妃萬乎非王皇后不能安萬時也孝荘病禱
　北狩孝貞泣止南廵両朝一徳矣萬貞児貌雄聲巨女
　中丈夫哉丈夫何疑惧成化二十三年七月上崩是年
　萬䘚或曰左右縊萬死想初時憲廟當亦　之以太子
　故益念紀之所以死觀不奪其譛太子安帝意可知矣
　夫宫中無尊命詎敢一旦奪上所素暱且帝不深求謂
　可以直紀冤孝廟之不枝蔓盛徳也獨紀氏偽蒙恩生
　死異等事亦竒大學士萬與貴妃萬一姓或託声息貴
　旺實姓李與紀何與乃曲借㦲若夫興王生母邵嘉靖
　中上尊號夀安𥘉孝肅以子貴僣謚孝與嫡匹邵称孝
　惠是以孫貴僣謚孝與嫡匹益匪所思矣
　　張皇后
張皇后孝宗元配也興濟人父峦故宦族以應貢入太學
為人敦厚重信義母金夫人夢月八懐生后后當適人所
適病選為太子妃所當適者病己及孝宗即位立為皇后
后與上爱䔍宫中同起居無別寵䓁民間伉􁏭然巒自都
督同知封夀寕伯其䘚也加贈昌國公謚荘肅子鶴齡嗣
侯而鶴齡弟延齡亦從都督同知進封建昌伯並加保傅
峦從兄𡵨舉進士以按察副使超遷都御史皆用后故后
家姻黨伯堅等數人盡受中書舎人及錦衣百户等官帝
又為后立家廟于興濟土木壮䴡興作以数年明興外戚
之寵無過張氏者鶴齡兄弟出入宫中無忌縱家人開店
肆截啇貨強取人田舎子女門客豪奴徃徃凌虗縉紳篡
取獄囚市津壟断其敢問揚州府同知葉元者偶辱張氏
人後元入京師張氏群僕至擁入吏部攛元去撲之后在
宮中数数行其意而上毎借以為徳后怒詈一中官帝亦
随聲詈之則隂語之曰若恃我母恐山東副使楊茂元䟽
論河决以為水隂象應在后宫后怒甚上為收茂元杖之
謫長沙同知御史胡獻直抵張氏驕橋詔獄戸部主事李
夢陽言事亦及二齡㘴謗訕亦詔獄己而皆觧他日上與
后夜遊南宫鶴齡兄弟侍酒半上召夀寕矦膝前㣲語意
母使以外戚故有殺諌臣之名上内䕶后而所以處群臣
亦稍自持如此初周太皇后以上無子置二羙人鄭氏趙
氏于宫俟上朝供事上不頋繼乃明言之上不得已幸鄭
有娠雄上不知也太皇致賀上上媿之以不聞后故太皇
曰后誠以為子詔天下世嫡良善后從之是為武宗後太
皇疾革以二羙託王太后居仁夀宫鄭小字黄児乆之父
玉坐事有一校尉見玉上獵所言黄児父為上外祖親太
監劉瑾論玉妖言棄市正徳五年張后加慈夀皇太后武
宗晏駕太后委用楊廷和散豹房珍寳収江彬下獄以待
世宗世宗入嗣初母太后継則母本生献太后太后以皇
伯母居仁夀宫加上尊號昭聖慈夀皇皇太后鶴齡以㝎
䇿功進為公延齡進為侯三年献太后尊稱己㝎復加后
昭聖康惠慈夀皇太后先是正徳中延齡家奴祖玉者其
父善六甲六丁為鬼奴儕後玉與子景相悪景譛延齡逐
父玉玉怒奏延齡與景隂謀為逆下多官廷鞫延齡兄弟
闔門惶惧太后房間徃来鶴齡亦厚有所獻乃竟罷其朝
参㑹玉飲薬自殺乃觧至嘉靖初延齡家婢竊其金施僧
延齡殺僧及婢焚其屍而指揮司聪者素為延齡行錢多
負延齡索之急聪乃復摭祖景事為奏草恐之延齡搜淂
其草怒亦杖殺之召其子昇令焚父聪屍昇怨復彂延齡
前罪太后以皇伯母居宫既無所修敬于睿太后而上嘗
朝太后待上禮倨上怒延齡下刑部獄尚書聶賢尚以太
后故寛之上言諸奸殺人有状獨祖景事歲逺無左證即
亦未成上曰論大逆謀不謀耳以成否乎皇太后窘迫計
無所出㑹哀冲太子生太后請入賀上知太后欲有言謝
不見輔臣張孚敬奏曰延齡驕恣亡状過悪在先朝殺人
之事則誠有之顧陛下冝推獻皇友爱之心以全椒房之誼
不報字敬復奏曰陛下嗣統時昭聖太后心於陛下在朝
諸臣多設謬妄惑誤太后然而朝士歸過陛下至今未己
兹者延齡𬒳罪大小臣工黙無一言誠幸太后不淂善終
以深陛下之過耳夫謀逆之罪當族誅昭聖皇太后寕獨
非張氏不審陛下何以處此上乃坐延齡殺人絞罪死降
鶴齡南京錦衣衞指揮㑹冬月當决上問漢薄昭故事孚
敬復奏曰明律太皇太后皇太后緦麻以上親皇后小功
以上親皇太子妃大功以上親犯罪當議公侯誓劵有免
死文延齡戚則皇太后親也爵則故侯陛下欲以祖宗法
處延齡此亦祖宗法也上曰太后念兄弟頋無如司聪父
子何二齡既重得罪諸奴利其財数数逆上意搆怨家掇
拾脅賂不得則訟言之男子班明者奏鶴齡私通益荘王
造符咒魘帝星上逮鶴齡道死班明㘴誣謫戍而市人劉
東山者隂賊人也以他事繫獄延齡乆繫獄怨望則時時
摭採傳志賞罰無章之事書其端曰君道不明東山候其
書竊取之他日牢吏弛延齡鉗繫自便縶東山東山不受
縶吏笞之東山忿因挟延齡手書上奏并及吏上復大怒
召赦東山加等延齡以斬諸刑部官先後弛繋者皆罪東
山出益偽張䟽草特喝延齡家日鮮衣怒馬恣行長安市
一日怨其父関弓射之不中父告御史陳譲譲窮捕東山
東山急反告譲復誣鶴齡兄弟與其諸子宗説宗儉為推
背壓星圖魘鎮聖母皇上圖凡五十餘向年班明言皆是
延齡家人徃來仁夀宫盗内藏伺上動静御史譲與通賄
上大怒逮譲等與延齡皆移繫詔獄東山因益株引所不
快㝎國京山諸公侯俱坐繋太后至衣敝𥜗席藁為延齡
請命上猶不許譲乃從獄中上書切激上悟東山誣㑹按
詔獄者指揮王佐佐謬為私東山者次第餂得其情上奏
反㘴上乃械死東山赦出譲等而延齡竟以前罪長繫二
十一年八月太后崩謚孝康靖肅荘慈哲懿翊天贊聖敬
皇后延齡乃誅弘光𥘉復懿文皇太子尊號并𣸪后號孝
康以謚複改張太后謚為孝成時有女學士沈瓊蓮試守
宫論第一給事禁中有宫詞十首傳世
　論曰孝廟䔍伉􁏭與孝同啓居無分寵然則夢月入懷
　　魄與明争而勝之矣使非太后曲成名藩司香早見之
　　此日無所俟豹房晏駕金符安陸之行也孝恭云盛極必
　　衰張后專宫為后有餘為母后苦不足適相報耳英廟
　　莫知生母為誰武宗知為鄭出而不獲尊與列庙之稱
　　太后而謚孝者大異㦯田宫人女學士沈瓊者䏻詩
　　夏皇后
夏皇后武宗元配也上元人以正徳元年册立為皇后父
儒封慶陽伯䘚謚榮靖而貴妃沈氏父傳吴氏父譲皆為
指揮僉事三家並給腴田為荘己三家並受奸民投獻奏
求近畿縣地畿民苦之世宗即位命悉還民上尊號曰皇
嫂荘肅皇后十四年崩禮部奏䘮儀請上素服冠絰帶舉
哀臣民二十日如禮上曰嫂叔無服又両宫在上朕服青
臣民如母后服矣禮部尚書夏言言皇上以嫂叔絶服則
群臣不敢素服以見皇上請暫罷朝参許之下群臣議(謚)
(册)禮帝后謚並用十二字至(是大)學士張孚敬曰(大行皇)
后皇上嫂與累朝元后異謚宜用二字或以四大學(士李)
賢請以八都御史王廷相曰均帝后也何殊之有夏言(條)
上其議因奏大行皇后謚其于皇上服制有無名分(尊)卑
固不相渉帝后嫓羙妻以夫尊列聖元后十二字矣謚文
不一跡渉减損二四或八于禮無㨿請皆以十二字上不
然䘚用六謚孝静荘恵安肅毅皇后十五年上曰禮不偹
不稱配加孝静荘惠安肅温誠順天偕聖毅皇后十二字
如故時有皇妃王氏䏻詩工書法侍帝幸薊州温泉作詩
紀其事石刻猶其手蹟云
　論曰按太祖孝慈録為兄弟之妻小功五月議貴不　可
　也世廟託無服以遂其恝則過矣礼臣曲請淂暫免朝参
　䓁于大臣之崇封者不及亦過矣至于后謚十二奪后
　則减謚不然何議不審孚敬所云皇嫂与累朝元后異
　何所指随以二字四字将順帝其心可誅也嗟孝静䆒
　淂預十二字之例倖矣㦲
　　陳皇后(張廢/后)方皇后(杜太/后)
陳皇后世宗元配也元城人少時與諸女擲錢戲錢四
以為異既長張太后為肅皇帝選婚望氣者言大名善嘉
靖元年册為皇后授后父萬言都督同知賜第西安門外
工部尚書趙瓉言西安門逼宫治萬言第冝母過髙廣上
怒逮營繕郎中葉寛員外郎翟璘下獄乆乃釋更封萬言
㤗和伯給世劵萬言数侵牟其縣民縣令張好古執(其)僕
杖(之)亦㘴下獄然上終不令外戚如嚮者張夏両家
　　僖后頗姤上接后以禮七年十月張文二貴妃(進茗)
　帝循視其手后恚投盃器(帝大)怒后悸堕姙崩(帝以上)
有両宫冝殺其䘮禮裁定禮部所上儀注上玄冠素(服十)
二日更服淺色聴政西角門朝両宫則如常服百官(三日)
臨素服十二日朝則玄冠素衣通二十七日閣臣張(璁)以
為不可請上素衣經帶十二日乃更服玄冠素衣通二十
七日百官素衣經帶随西角門上曰不如朕言朕且以九
日釋矣璁曰天子與后猶父與母春秋王一歲有三年之
䘮二焉為后也古人服妻三年後世易以期朞之䘮諸侯
絶旁期也妻之䘮正期也日易月殺矣殺之九日狡若有
殺者則将無服也且寕忍臣子不終君母之服者詹事霍
韜曰令百官有妻之服不當公古人父在丧母杖不上于
堂避尊也臣請陛下玄冠素衣御西角門十日即玄冠玄
裳御奉天門百官朝則玄冠玄衣退則素二十七日除謂
夫陛下二十七日皆御西角門則無辨于大䘮也百官素
衣朝中門則禮不肅敬也陛下即以玄冠玄裳御奉天門
者當陽之義也如百官有妻之服不當公百官退而素不
敢見陛下避尊之義也如古人杖不上于堂庻㡬夫変于
禮者之禮也上可其奏謚悼靈皇后以其年别葬之夭夀
山襖児峪萬歲後母同穴也葬之日出梓宫王門罷辭祖
禮百官一日臨都給事中王汝梅謂非所以齊体至尊
上曰上有両宫皇太后在禮部尚書夏言上言先皇后正
位中宫母儀天下七歲矣夭崩謚悼雖侔古法而靈義有
六類非羙稱請下翰林更謚上意乆且釋許改謚曰孝㓗
皇后𥘉祔主奉先殿東室荘帝即位下礼官議國家自宣
宗以前陵寝合葬一后而己至𥙿陵則二后祔茂陵則三
后祔若太廟祔享一帝一后后惟元配恭惟孝潔皇后大
行皇帝元配也宜遷襖児峪合葬永陵祔享太廟制曰可
不果上尊謚孝潔恭懿慈睿安荘相天翊聖粛皇后而所
廢張皇后故封順妃七年陳皇后崩両宫皇太后命帝自
擇諸妃中可者而張皇后在御數年上方追古礼文之事
毎歲皇后率從上分献宗廟率諸嬪御行出郊親𧖟礼九
年頒章聖太后女訓于天下上命誦習自宫中始翰林院
更撰内則新詩合歌二南以㒷天下之婦教是時皇后日
率妃夫人聼講太后前十三年上忽諭礼部曰朕元配早
失以助祀不可無人列御不可無統進封張氏為皇后礼
遇特隆乃多不　順不敬不遜朕屡㤙待昨又侮肆不悛
曷克承乾今收其册宝逮閒别所其停天下箋賀如勅十
五年薨上命丧葬儀視宣廟胡廢后十九年復皇后原称
方　皇后者肅皇帝継配也江寕人帝即位且十年未有
太子張璁言古者天子立后並逮六宫三夫人九嬪二十
七世婦八十一御妻所以廣(嗣)也臣願陛下為胤祥計帝
從之其議明年后與鄭氏䓁八人並冊為九嬪冠九翟冠
大彩鞠衣圭用次玉糓文册黄金塗視皇后殺五分之一
至期帝衮冕告太廟还服皮弁御華盖殿傳制遣勲戚文
武大臣行册礼既册從皇后朝内庙礼成百官称賀帝皮
弁受見盖創礼也后端慎不怠甚称帝意張后廢属意后
正月帝御奉天殿遣太傅武㝎侯勛為正使少傅孚敬為
副使持節册立嬪方氏為皇后進封僖嬪妃氏為宸妃䴡
嬪閻氏為䴡妃以副之帝率謁告太世二庙頒天下受命
婦朝賀于未央宫帝之薦髙皇帝后尊號也后捧髙后主
亜献睿聖后升祔忌辰帝率后與諸妃親之睿皇后既祥
以后奉几筵恭特進封其父都督鋭安平伯進為矦二十
一年十一月帝之所幸曺妃及寕嬪王氏侍寝寝熟宫婢
楊金英張金蓮䓁十餘人以組縊帝項釵股刺其嚢組誤
為死結不嚴金英恐走告后后馳至觧帝組帝乃蘇趣捕
金英訊之辭称王寕嬪且曰曺妃雖不與亦知謀是時帝
病悸不能語后以帝命收曺妃及金英䓁十餘人磔于市
斬其族属十餘人帝愈曰曺妃我所爱豈冝生此心冤之
而外徳后之捄頋乆念曺妃終疑后二十六年冬宫中火
逼后居中官請救上不應后遂崩上諭礼部葬以元后禮
謚為孝烈皇后帝曰謚后禮重其命二使上殿拜命于門
内毋如故事内侍傳授節册者明年春䘮百日修斋荐于
朕御之仙宫百官素服供事母怠五月葬永陵将葬禮部
言曩孝潔皇后梓宫入山陵百官䘮服送至土城祭畢還
各常服辦事俟迎主用烏紗㡌素服但孝潔皇后自發引
至主還且半載為日乆今数日耳請令祭畢还京諸臣入
朝亡論在事俱素服烏紗帽黒角帶主还京而除帝曰昔
有両宫在從君敬所尊今日卿䓁有母義随䘮徃来者乃
當制服祭畢還者以烏紗帽素服入朝素服素冠辦事迎
主之日仍制服思善門外行安神禮更素服素冠從事既
葬禮臣議如孝潔皇后奉主奉先殿東夾室帝曰其設于
坤寕期年當祔廟耳及朞當祔禮部猶以孝潔故事請帝
曰奉先殿東夾室非當祔之正其即祔太庙輔臣嚴嵩䓁
言袝祖姑禮也請歲時饗献之太庙藏主則幄憲廟皇祖
妣之右傍以從祔于祖姑之義而帝欲即已太庙新序祔
后且曰安有享從此而主藏彼之礼今太庙九室皆滿其
議奉祧仁宗祔朕他日之新序嵩對仁宗他日所必祧者
今則有皇上在陰不可當陽位上命且己待再期姑蔵主
皇妣睿皇后側明年再朞奉主睿皇妣側入享于太廟位
設新序不及祝而帝終欲祔后太廟禮部尚書徐階礼科
都給事中楊思忠發言不可餘不出一聲階上奏孝烈皇
后乆正中宫功徳隆茂專室祔享經礼昭然遽及廟次則
臣子之情有所不敢抑亦不忍請祔皇妣側如初上不許
階思忠惶恐請為十廟祔孝烈皇后母祧仁宗詔更議階
䓁乃如指議上报聞因上祧祔儀注而請曰忌祭近矣望
可臣奏帝猶銜初議曰孝烈皇后非六礼之始所奉者入
継之君忌不祭可尔偕䓁惶恐請益力帝曰非天子不議
礼后當祔廟朕乆諭之頋謂未冝徒餙忠言惑愚聴寔欲
待題朕主矣于是禮臣不敢𣸪言第請如勅乃罷後二年
六科官表賀正旦思忠為首帝猶以前怒摘其表語詰責
杖之百發為民盖是時帝以睿考入太庙非臣子公論恐
千秋萬歲後所祧主或非仁宗而在睿考故欲后先祔群
臣之意又以孝潔元配不祔故未敢遽祔后穆宗即位上
尊謚曰孝烈端順敏惠㳟誠祗天衞聖肅皇后用禮官議
奉后主弘孝殿
　論曰帝以爱憎㝎礼之隆殺諸臣曲狥帝之爱憎而謂
　礼之隆殺已定欲以誣天下萬世豈礼也哉帝不欲活
　妬者而孝㓗病悸孝烈㘴㷊一以張方二妃故一以曺
　妃故獨廢后不知所㘴又不知何以淂𣸪爱憎在一人
　而前後之隆殺如此豈禮也㢤孝烮不救組帝為景皇
　　之續矣帝不為孝烮救焚遂為惠庙孝愍皇后之續㦲
　　帝凉扵後宫率尔尔至欲先祔孝烮扵太庙以無使睿
　　考或祧孟懿子問孝子曰無違不可無樊遲一問
　　李皇后陳皇后(李太/后)
李皇后穆宗元配也昌平人或曰寕晋人徳平伯銘女穆
宗為𥙿王時册為王妃以世宗三十七年薨王邸穆宗即
位謚曰孝懿皇后六年秋神宗即位加上尊謚孝懿貞惠
順哲恭仁􁏭天㐮聖荘皇后合塟昭陵主祔廟而陳皇后
穆宗繼配也大名人或曰通州人穆宗即位册為皇后既
以無子故出居别宫且一年后疾試御史詹仰庇上䟽曰
天子有后猶天有地聀分隂陽切聞皇后舉止端荘乆拂
聖意使離坤寕置之别宫寝食起居左右無所侍以致抑
鬰成疾萬一不起如聖徳何上不省神宗即位加上仁聖
懿安康靖皇太后太后以貞静慈儉化訓宫掖數戒飾外
家禀禮守度以保終始萬暦二十四年七月崩上尊謚孝
安貞懿恭純温惠佐天弘聖荘皇后祔葬昭陵而李太后
者神宗生母也漷縣籍山西翼城人武清矦謚㳟簡偉女
或曰東安人母王媪太后在娠偉夢五彩翟車幡幢鼔楽
導從自雲中下逹寝所寤以告媪誕彌之日里中聞異香
經宿不散神宗在位上尊称慈聖宣文明肅皇太后太后
嘗書謙謹持家四字以詔父偉偉戒飾子孫毋敢傲慢四
十二年太后崩上尊謚孝㝎貞純欽仁端肅弼天祚圣皇
太后祔塟昭陵偉子文全襲伯爵文全子都督僉事誠銘
䟽請自徴在田子粒户部尚書趙世卿上言此欽賜飬贍
非世業也文全時御史援例請裁亦非謂世世全給也照
地减例尚存三分之一耳全有之己過况欲併而世有之
且自行徴取乎上不聼
　論曰為世庙太子妃亦難孝懿追稱年孝安不淂近按
　詹仰庇奏牘所云寝食啓居左右無所侍不及与宣廟
　胡廢后一例則甚于廢之矣頋孝安與李太后孝㝎咸
　䏻持礼飭束外家嗣徽無斁
　　王皇后(王太后鄭貴/妃魏慎嬪)
王皇后神宗元配也父禕餘姚人以恩澤封永年伯后賢
而多病不䏻育時恭妃王氏生光宗而鄭貴妃生福王貴
妃有寵專王皇后謙退至役使不過数人憂鬰不能堪工
科給事中王德完有恭請䔍厚中宫一䟽同官毛士龍亦
以為浴日虞淵深䕶光宗有劳上怒下徳完錦衣衞即訊
吏部尚書李戴御史周盤䓁論救有㫖並切責四十八年
皇后崩后無寵以礼自安初諸臣議冊立太子事輙得罪
降調不一上姑以立嫡不主庻為辞寔奪於鄭貴妃非真
也諸臣亦知上隠争愈激迄十五年東宫始定時皇后之
寳𬒳灾福王之國例有戒諭一道權以梨木雕刻代之后
慈退見重東宫賴以安泰昌中尊謚孝端貞恪荘惠仁明
嫓天毓聖顯皇后而光宗生母王恭妃北直人新安伯昇
女失寵憂之目青嘗居景陽宫萬暦十四年上冊封鄭貴妃
居恭妃之上户科給事中姜應麟首争之吏部員外沈璟
𣸪訟如應麟忤㫖謫應麟廣昌典史璟亦調外上曰立儲
自有成憲悪彼先意疑朕刑部主事孫如法復言之亦謫
朝陽典史于是禮部侍郎沈鯉䟽請並封上知不可奪曰
元子冊立行三十九年恭妃薨妃既不淂近上太子居慈
慶宫亦罕淂見毋及妃疾䔍太子奔宫門門閉抉鑰而入
后攬太子衣而泣曰児長大如此我死何憾太子慟左右
皆泣湏臾薨尊謚温肅端靖懿皇貴妃先宗即位擬上尊
謚未及至天啓中上尊謚孝靖温懿敬譲貞慈参天㣧聖
皇太后而鄭貴妃順天人福王生母神宗最暱近父承憲
乞卹典援中宫永年伯為例礼臣駁以為不中例上命給
墳銀五伯両承憲驕横御史陳登雲請冊立東宫并及之
不报山西按察使吕坤嘗輯閨範圗誌承憲子國㤗増后
妃一則首漢明徳皇后而終以鄭貴妃重刋行之吏科給
事中戴士衡劾坤逄悦掖庭語侵貴妃㑹有集歴代嫡庻
廢立事為一書名曰憂危宏議内刺張飬蒙䓁及坤十人
以爲鄭党鄭氏以前䟽故疑出士衡手而原任全椒知縣
行取樊玉衡適䟽册立有鄭貴妃不智等語貴妃聞知泣
不食上憐之並謫戍士衡玉衡旋又疑輔臣張位爲士衡
主其事于是禮部右侍郎劉椘先右都御史徐祚國子監
祭酒劉應秋吏科給事中楊廷蘭禮部主事萬廷崑咸㘴
預謀斥降有差而位先以誤荐楊鎬罷去有㫖位遇赦不
宥盖自萬暦十四年輔臣申時行以建儲請是後一言及
之輒淂罪去上意頗慈爱皇長子而奪于鄭已而禮部尚
書余継登請先冊立乃冠婚戚臣囯㤗請先冠婚而後冊
立科臣王士昌直紏之署礼部朱國祚亦以爲言不报二
十九年冬儲位始㝎皇三子常洵封福王明年増東宫官
属未偹又明年冬有蜚書續憂危宏議凡三百餘言末載
吏科都給事中項應祥撰四川道監察御史喬應甲刋其
書一夕自宫門迄衢巷皆遍内云立東宫出不淂已從官
不滿不乆當更其特用朱𢋫𢋫者更也附𢋫文則戎政尚
書王丗揚等武則錦衣都督王之禛䓁又云太監陳矩朝
夕帝前而輔臣一貫右鄭左王䂓福避祸他日必有靖難
勤王之事時舉朝失色詔嚴緝造書主名至懸購五千金
官指揮僉事或曰此出清流之口将以傾一貫或曰此奸
人作之以中講官郭正域為一貫除異己上台皇太子慰
安之太子泣上亦泣傳諭閣臣令中外皆曉朕無他己而
正域放歸正域出沈鯉門下鯉書天啓聖聦牌于閣出入
礼之且曰此事何必張皇一貫益疑鯉于是科臣錢夢臯
同御史康丕揚直訐正域并及鯉援醫生沈令譽訓導阮
明卿以為正域黨並逮嚴訊發䘚圍正域舟捕其僕隷乳
媪十三人及諸客窮治無所淂邏校環逼鯉邸皇太子遣
語閣臣先生軰幸容我淂生郭侍郎㑹都御史温純上言
訟鯉冤而唐文獻陶望齡並從一貫曲觧鯉得安而王之
禎𣸪首同官言錦衣周嘉慶知情㑹勘㝷無寔一貫與𢋫
乃請存疑獄待之嗣黜生皦生光者初犯脅金戍大同赦
歸𣸪欲脅鄭氏錦衣捕之廷訊時丕揚必欲强㘴入正域
案同官牛應元指天為誓生光乃自誣服歎曰我為之朝
廷得我結案已矣如一移口諸臣何䖏乞生礼部侍郎李
廷机䓁善語閣臣即此可以具獄􁋃生光事觧䆒竟妖書
不預生光或曰武英殿中書舎人趙士禎所作禎病䔍且
死自言之四十二年錦衣百户王日乹訐奏奸人孔學同
鄭貴妃宫中内侍購妖人王子䛇詛呪皇太子為小木偶
像聖母及皇上針其目又潜約趙思聖在東宫侍衞帶刀
行刺語多渉貴妃福王輔臣向髙語通政司使具参䟽與
日乹同上因宻掲日乾孔學皆京師無頼前妖書無主名
此可對簿决也皇上第静聼母動動滋擾上為不問東宫
聞之遣人取閣掲向髙曰皇上既不問殿下無庸更覧矣
皇太子深然之㝷日乹以他事𬒳臺抨下獄踰年而挺擊
之事㒷五月男子張差持棗棍闖入慈慶宫擊傷守門内
官李継即前殿􁐺階為内官韓本用所縛次日皇太子奏
聞請下法司提問廵城御史劉廷元称差語言顛倒形似
風狂于是刑部郎中胡士相岳駿声䓁㑹勘以差供上供
云差𬒳李自強李萬倉燒其所貿柴盡氣忿顛狂來京声
冤路逄男子二人紿曰尔何所憑淂入尔携槓子一可作
冤状擬依宫殿前射箭放弹投磚石傷人律斬决不待時
時提牢主事王之寀散飯獄中故不與差飯迄両日乃置
飯前呼差尔吐寔飰汝差仾頭云欲飰急不敢説之寀麾
吏書去止留二役善問差差云有馬三舅李外父着随不
知姓名老公云事成與㡬𤱔地種老公騎差步從之一宿
燕角鋪次日入大第大第　公飯我諭我入遇有人儘擊
之即死無患遂給棗棍一導厚載門入至宫門傷人老公
多遂𬒳縳又云小爺福大之宷具以差聞户部郎中陸大
受随請深窮主使上以䟽有奸戚字様俱不报己刑部司
官十八人公審差供三舅名三道外父名守才同在薊州
井児峪居住騎老公係内監龎保主脩鉄瓦殿者大苐内
監劉成宅也三道䓁本以送灰至保所保與成宻啇玉皇
殿着二人邀差持棍入宫為前導云云又有三舅持紅票
封我為真人䓁語己而三道詣部部請提保成對鞫上不
即發科臣何士晋䟽入以為形見勢廹業己至此即冝速
結乗其謀未成而彌縫之留日閣臣促請上以聖母升遐
哀慕為辞但曰既有主使之人即着㑹同議罪而䘚不出
保成戚臣鄭國㤗發結自白何士晉再䟽國㤗招未及鄭
何預張皇使人不能無疑今與國㤗約嗣後凡皇太子皇
長孫一切起居俱國㤗保䕶稍有踈虞坐罪國㤗若乆稽
廷訊或潜隠名犯或口㓕張差疑復生疑将何結局不報
駕特幸慈慶宫靈次召見諸臣上倚左門柱西向仾座俯
石欄練冠練𫀆皇太子翼善玄冠素𫀆侍右三皇孫歴行
左堦下上曰尔䓁誰無父子乃以癡差滋我離間其即磔
差保成三人餘不許波及仍執東宫手曰此児極孝朕絶
憐爱之御史劉光復将順大言皇上與太子慈孝上聞不
甚悉以為聒怒收光復獄己命扶皇太子面右亦呼三皇
孫右級令諸臣熟視曰朕諸孫迄成立有何嫌疑頋問皇
太子何語太子曰内廷自親爱而外議論煩爾䓁為無君
之臣使我為不孝之子决差足矣勿株連明日遂决差于
市又明日司禮監㑹三法司審保成于文華殿門保原名
鄭進成原名登雲簿對俱不承而東宫諭至風差悞入傷
人罪所不赦保成姓名不同當是仇誣干連從輕擬罪審
不决六月刑部擬馬三道等左道從律論應流李自强等
應笞上從之時貴妃甚恐上令詣太子自觧責妃拜太子
亦拜且泣上亦掩泣因内斃保成二璫以㓕跡自是臺省
韓浚徐紹吉連紏之寀部䖏閑住中㫖時黜為民已因察
典追奪誥命并黜大受𥙷何士晋于外奪刑部侍郎張問
逹俸是役也原招党内改為教内都頸改為香頸許地三
十五𤱔盡復割去差且死以首搶地呼曰諸人同謀事敗
獨死此語俱付不問後天啓中御史魏光縉復理前案請
擢用之寀等得温㫖之宷自有傳四十八年帝崩遺命封
貴妃鄭氏爲皇后光宗未即位輙命考例上礼部尚書孫
如㳺等争之以爲王貴妃誕育殿下恩典尚爾有待鄭貴
妃賢而習于禮不冝䖏以非分義可行以遵命爲孝義不
可則以遵禮爲孝事遂寝及登極貴妃進羙女四人侍帝
未十日帝不豫貴妃暱李選侍最要封太后冡宰周嘉謨
率諸臣嚴諭戚臣鄭飬性義侃侃飬性乃請收囬成命從
之時内醫崔文昇下通利劑病劇鴻臚寺丞李可灼進紅
丸二初平善翼日帝崩首輔方從哲擬賞可灼銀五十両
御史王安舜首争之以爲輕用危劑即否按以庸醫殺人
賞何為歸罪首輔不謹乃改票罰俸一年飬病去于是御
史鄭宗周遂以文昇為張差之續同官傅宗龍馬逄臯李
希孔朱元溥郭如椘主事吕維祺給事惠世揚等交章攻
從哲不休天啓二年文昇黜逐光禄少卿髙攀龍復以文
昇為鄭私人不止斥逐請追論不听時礼部尚書孫慎行
起家特紏從哲三不可觧而左都御史鄒元標継之給事
中魏大中至云春秋之法誅意崔文昇之意鄭飬性之意
也文昇之情罪不下張差而可灼次之盖先後弹射者王
之宷劉宗周等十三人而㑹議駁正者王紀汪應蛟等二
十八人最後吏部尚書張問逹㑹户部尚書汪應蛟等覆
奏䛇李可灼遣戍崔文昇仍發遣南京五年攻東林者借
逆璫為翻業免可灼之戍追劾慎行以為倡不嘗薬之説
妄擬先帝不淂正其終更附不討賊之論輕詆皇上不得
正其始并侵及葉向髙張問達合移宫為三朝要典宣付
史舘起文昇督漕崇禎改元復下文昇于獄戍南京後福
世子由松立南都追尊鄭貴妃為孝寕太皇后祔太廟
　論曰王皇后奪扵貴妃鄭慈退致比扵先孝安陳皇后
　若王恭妃之屏居景陽死乃淂一見皇太子情亦惨矣
　口舌之禍禪扵宫闈自閨範圖誌増之刻行而遂有憂
　危宏議一書而遂有續憂危宏議一書而随有天啓聖
　聰牌一通于閣而遂有皦生光自誣服一供而随有中
　書舍人趙士禎病䔍之一言而随有妖人王子詔之詛
　咒而随有三朝要典一書而随有矯序三朝要典御製
　而随有争三朝要典諸奏牘而随有天鍳録點将錄同
　心録諸書而随有遼東傳而随有窹語寐言而随有無
　黨之論而随有折衷三案以㝎寔録之請而随有泰昌
　日録一書而随有二十四罪一䟽及踵二十四罪諸疏
　而随有二十四罪䟽評賛及書札而随有焚三朝要典
　之請而随有野史要略一書而随有重頒要典諸䟽而
　鄭氏之数窮矣萬暦末年文章之運始變至啓禎而極
　始自好名終扵失寔夫附鄭貴妃于明徳皇后之後豈非
　狥名而為禍胎也哉鄭挟封皇后不淂挟封太后不淂至
　與邵孝惠同以孫貴謚孝寕嗚呼死後賔名耳安在㦲
　　郭皇后(王皇后劉太后李荘/妃李選侍趙選侍)
郭皇后光宗元配也江浦籍齊東人愽平矦振明女萬暦
二十九年册封皇太子明年冊封皇太子妃郭氏上嫌于
鄭貴妃託疾免賀時李選侍擅寵太子妃不淂近間𬒳毆
詈積忿沉疴不及見太子登極後追称貞静賢妃園陵不
守諸臣形之章奏㤗昌中尊謚恭靖端懿温惠皇后崇禎
初詔礼臣議尊称遷祔礼上尊謚孝元貞皇后遷祔慶陵
而王皇后熹宗生母也𥘉以才人為李選侍所毆欝忿成
疾薨泰昌中尊謚昭粛恭和章懿稱皇后及小窕中貴人
欲事簡畧礼部侍郎翁正春争之以是送殯逺近皆合礼
天啟中尊謚孝和皇后而毅宋生母劉昭妃任丘籍海州
人瀛國公甲女早世天啓二年追謚貞静賢妃崇禎元年
上尊謚孝純渊静慈粛恭誠毗天鍾聖皇太后太后弟放
祖封新楽伯進矦十四年上忽追念不己有諭新楽子弟
有彷彿孝純貌者使畧據以傳真遂以矦弟錦衣衞都指
揮同知継祖酷似太后貌之成大軸由大明門入恭迎瞻
奉甲中國變效祖子都督文炳文耀一門殉難共四十三
人事在致命傳李荘妃事光宗嘗撫視毅庙有勞太監徐
應元阿李選侍不恭妃氣憤䘚與孝純園陵同兆其李選
侍侍光宗太子時䕶寵驕妬太子登極促命封選侍爲貴
妃礼臣奏前奉尊謚孝端孝靖及加封郭元妃王才人俱
未舉行稍待之乃以爱故令看視皇長子毎日令行一拜
三叩頭禮選侍使宫眷王夀花䓁嘗刺探皇長子不淂與
坤寕故宫人一語故宫人或稍從皇長子寒温罪至死上
不豫劇選侍與鄭貴妃比要有封皇太后封皇后㫖且欲
居保䕶名使皇長子附己可以自制既鄭貴妃辞封移慈
寕宫諸臣問安帝皇長子侍選侍從幔中伸手强攬皇長
子入嘈嘈者乆之𣸪推之出皇長子意怫率爾曰要封皇
后時上方眩礼部侍郎孫如㳺随進曰選侍欲封貴妃敢
不唯命上漫日着議儀注来上意封選侍可以安皇長子
己而曰李乆侍朕有劳復曰宮中無他事諸臣且退目皇
長子再宣之九月朔帝崩或以皇長子無嫡毋無生毋無
恩飬母不如竟託之選侍科臣楊漣獨不可事在漣傳即
日諸臣哭臨請朝見皇長子選侍阻煖閣不淂出青宫舊
侍王安紿選侍抱持以出選侍使内侍李進忠勒三四及
出乾清宫進忠攬衣不得前諸臣䕶擁前宫門又奉選侍
命急不必詣文華殿諸臣不听擁文革嵩呼還謁慈慶宫孝
端皇后灵几是日宿慈慶閣臣劉一燝吏部尚書周嘉謨
䓁並請毋輕至乹清湏臣䓁相扶而入皇長子為首肯旦
日從諸臣乹淸視殮選侍又阻煖閣司礼監王体乹固請
得出初三日皇長子既朝見選侍送梓宫于仁智殿選侍
勒令再朝乃返慈慶時李進忠讒于選侍既曰看䕶必與
新皇帝同居乹清便于是廷臣公䟽移宫御史左光斗有
專䟽而科臣楊漣則并參李進忠䓁盗蔵諸不法選侍遣
小璫詰問光斗䟽中武氏語何據輔臣方從哲乃議登極
後請㫖移宫漣死争之声徹大内皇長子傳諭移宫己有
㫖其冊封事礼部再議科臣暴謙貞抄參曰慎終慮始事
属可已議遂寝皇長子命司礼監按盗藏李進忠劉遜田
䛇䓁于是選侍即日移居仁夀殿御史賈継春上書從哲
以漣為過激而光斗随有存大体損小過一䟽以為冝安
全選侍上傳内閣選侍氣凌聖母使朕抱終天之恨皇考
疾䔍威挾朕躬傳封皇后朕心不自安暫居慈慶選侍復
差李進忠劉遜䓁命每日文書先奏選侍方與朕覧祖宗
家法甚嚴有此規制否今奉飬鵉􁊆宫仰尊皇考遺愛其
李進忠等盗庫首犯自干憲典原非株連卿可傳示遵行
從哲捧諭驚愕具揭封還以為可毋暴前過上再諭彂抄
于是南京御史王允臣特紏從哲至云司馬昭之心路人
知之矣己而鵉􁊆宫　上傳諭選侍皇八妹俱無恙給事
中周朝瑞以継春初掲為喜樹旌旗妄生題目継春曰安選
侍天倫常事耳朝瑞曰安選侍為是安宗社獨非乎継春
曰宗社何嘗不安而必傾選侍以安之遂有邪黨誣称移
宫時選侍徒跣踉蹌絶食欲自裁且云皇八妹失所㡬入
井或云罪璫過甚或云内外交通朝瑞遂以継春爲操戈
継春復以止戈自許時䕶選侍者鄭穏山劉尚礼姜昇俱
得罪刑部尚書黄克纉請末减三人及劉遜四罪不允克
纉執奏如初因言父母並尊事有出于念母之誠迹似渉
于忘父之過都給事楊漣乃具述移宫始末且云移宫自
移宫隆礼自隆禮二語諸大臣猶在耳也請更加意弟妹
推思選侍有㫖褒可上仍恐外廷訛惑復伸諭前事以釋
群疑謂皇考大漸時事諸臣親見之安乎危乎當避官乎
不當避宫乎朕苦衷外廷不䏻盡知今停封以慰聖母之
靈奉飬以尊皇考之意該部亦可以仰体朕心矣臣工私
于李黨不頋大義故諭卿䓁知之母淂植黨背公自生枝
莭御史王業浩䟽称上諭未當恐反開攻激留中継春随
譏楊漣冀與大璫共受封拜于是漣䟽請乞歸許之天啓
元年継春一再剖明具掲之寔奉㫖切責以䟽中抺去雉
經入井二語着再四奏継春蓆藳待罪詔落聀永不叙用
四年逆奄忠賢矯㫖封選侍為康妃先是舊監王安有劳
頋命時性强直與選侍忤忠賢忌既矯殺之而阿選侍者
遂借忠賢為報復自楊漣二十四罪䟽入忠賢嗾大理少
卿范濟世為選侍請封禮臣林堯俞奏止之不聽仍召還
賈継春徐景濓王志道等復官五年魏黨霍維華請以移
宫合梃擊紅丸為三業付史舘録成命名三朝要典起乙
卯止辛酉逆魏矯宸輪弁之以監王安故難移宫以重選
侍之罪王之寀陸大受同悪相濟孫慎行鄒元標鍾羽等
委身門户敗壞生平崇禎九年侍講倪元璐詣毁要典許
之趙選侍嘗事光宗天啓中與客氏不恊忠賢矯㫖賜死
選侍盡出光宗所賜諸玩列于庭再拜投繯而絶有宫女
曺静照字月士事光宗䏻詩作宫詞百首多記三朝事寔
論曰光庙太子時苦厄鄭及至尊乃不省既以李選侍
　死元妃郭莊妃李及才人王皆欝憤疾不起𣸪以遺封乞
　熹庙𥘉造貴妃擅自周而萬而鄭而李如世授受也且也
　授受非其類而客不貴妃而乳母矣而魏不女而閹矣宫中
　無日號曰重隂遂使磨拭太陽者盛氣而湏之而至申酉
　之間日食既嫡在稱太妃無嫡而始稱太后礼也概稱
　太后非礼而尊稱皇后益非礼不冊無皇后也孝元郭
　郭皇后而外才人孝和之皇后胡為乎孝純之稱皇太
　后是也劉氏継祖一門殉莭孝純之所風素也選侍即崇
　封不䏻共乾清况猶選侍䏻不移宫特以争移宫為名持
　理太堅似宷情子大行祇為口寔耳熹廟内傳及伸諭大
　率夲監王安為之而諸臣樹以為射的而両家未免話長
　若選侍但封康妃無不可同選侍而趙為李所厄至死
　　張皇后(張𥙿妃李成妃/胡貴妃馮貴人)
張皇后熹宗元配也祥符人太康伯國紀女中宫纔数月客
氏忌之與逆奄飛造妖言誣后係盗犯孫二出非真張國
紀女于是順天府丞劉志選論國紀怙惡不悛上下㫖切
責之志選復與御史梁夢環專主誣謗言官毛文龍請緝
妖言妖黨并主使逆徒不報上幸后宫偶見几上一帙問
何書后曰趙髙傳也上嘿然忠賢聞之怒次日上御便殿
搜淂数人刄出衣帶間驚付厰衞忠賢欲令誣招戚臣國
紀謀不軌且立信王㒷大獄后家謀之同監王体乹体乹
曰主上凡事憒憒獨于夫婦兄弟間不簿一不慎吾軰無
遺類矣忠賢乃殺数人㓕口后賢明或當御時逆折忠賢
忠賢益恨復別羅織后父國紀于法㡬死又令心腹伺后
姙傷其胎使無所育崇禎甲申上殉社稷煤小周后先帝
崩上使内監馳勸皇嫂懿安張皇后自裁倉䘚不及逹己
宫人走出后青衣䝉頭聞赱成國公家亦随自盡弘光中
上尊謚為孝哀哲皇后張𥙿妃侍熹廟方姙膺冊封禮客
氏妬之譛于上絶飲食閉穰道中偶雨匍匐掬􁐺􁚘數口
而絶時李成妃生懐寕長公主復誕第二公主而殤先是
馮貴人常勸上罷内操客魏悪之矯㫖貴人誹謗賜死成
妃從容為上言之益移恨成妃矯㫖革封絶飲食成妃故
鑒𥙿妃飢以死尝宻儲食物壁間数日不死魏客怒稍觧
斥為宫人遷于乾西所矯㫖降成妃所用内侍南海子尋
殺之而忠賢又于上郊天之日掩殺胡貴妃以暴疾聞
　論曰左蘿石蠟丸具言張皇后柩在東山則烈死成國
　家果然無惑也謚孝哀與孝莭真妯娌且兄弟矣而𥙿
　妃成妃則以姙故為客魏所困極惨后性非謙此何時
　而趙高傳几上㦲然即以謙凨諸妃萬不䏻寔諸妃姙他
　日称皇太后也惜也
　　周皇后(田貴妃魏/費二宫人)
周皇后毅宗元配也南直長洲人嘉定伯奎之女崇禎元
年冊封為皇后奎初以兵馬副指揮陞五軍都督同知進
封伯時田貴妃在御䏻書有機智上頗暱之即袁妃逺不
及也以是后多不淂見上詞臣陳仁錫有文名聞宫禁后
嘗曰莫是吉家探花以同郷故也上曰汝家操花去入閣
尚逺后為嘿然周奎與詞臣項煜同郷結婚姻吳中納采
例伴以花草製精巧不數日傳宫中上見之不懌煜他日
遂有降䖏之㫖楊嗣昌以星変陳言頗迎上意微及後宫
或日嗣昌之淂枚卜夲此上以旱故齋宿武英殿㑹田貴
妃誕辰上欲暫還宫妃遣人立辭廼止大璫曺化淳自楊
州購羙女数人觧音律上立以為嬪希見妃妃手繕䟽以
諫上手批数月不與卿相見學問視昔大進至歌舞一事
祖宗朝皆有之不自朕始也盖妃亦以義挾上云甲申三
月賊李自成圍京城急時内帑尚有餘諸老璫匿不以聞
上不淂己諭勲戚助餉使太監徐髙語奎奎不即應髙泣
曰外戚如此他何頼乎奎勉承萬金帝意殊少之奎復從
皇后求助后代奎上五千金而奎又自上三千金盖獨太
康伯張國紀輸金二萬餘不若也則分給九門守者人百
錢而己于是京師細民有痛哭輸金者多至三四百金輙
與錦衣千戸後𬒳賊拷金出現銀五十三萬及太監王之
心十五両帝登萬夀山見烟火漲天還乹清連飲数酌歎
曰苦我百姓耳持后而泣時宫人環泣上揮之去令各自
計后頓首曰妾事陛下十有八年不入妾一語今止一死
报陛下抱太子両王大慟遣之出湏臾自經上召長公主
至前年十四歎曰誰令汝託生吾家以左䄂掩面右手揮
刄擊主左膊未殊主廢上手慄而止命袁貴妃自經繫絶
乆之蘇上復刄之及肩又刄所御妃嬪数人乃身即夀皇
亭殉社禝頃尚　何新入見長公主仆地扶之起主曰父
皇賜死安淂生新恐賊入見辱負之出匿囯丈周奎府弘
光中上皇后尊謚孝節烮皇后時魏宫人者大呼巷賊頃
入大内莫脱急自了躍内河死于是宫嬪從之死河者五
十餘人宫女費氏年可十五六投井井枮不淂死賊黨起
之女欲緩其亂泣謂賊曰吾長公主也勿遽必告爾主裁
之廼聞闖闖訊非公主也以賜将軍羅女又曰児年尚㓜
義難苟合必以吉羅喜從之廼間引刄自屠闖憐其烮令
善葬之革朝袁妃淂䕶衞不至失所而田妃蚤䘚葬帝后
因其兆
論曰孝莭嘗苦口苐帝耳怫此引繯死社禝非死帝千
　古女中干逄孝哀死孝莭也魏費二宫人亦死孝莭躍
内河五十餘人則死宫人魏
罪惟録列傳卷之三
　　皇太子傳搃論
明東宫不幸者六而悼恭哀冲荘敬憲懐之但以夭不與
自懿文以悸恭愍以廢懐献以奪不長懐冲悼懐雖夭非
天年献愍以亂委運且夫懿文不悸㝎不至如子惠庙弱
愞不任且燕以弟而乗兄似更逆至扵懐献不幸而夭亦
幸而夭度代庙棄羣臣南内頋晏然己乎是不可以不夭
者也夭之所成者大也懐冲悼懐何嘗夭而使之夭是不
能不夭䖏客魏之日無夀皇太子也献愍若東監國南都
即不能己亂或不至連盡于亂若仁廟之一年光廟之一
月幾幾以東宫亦幸而不以東宫終㢤
　皇太子列傳
　　皇太子標
懿文皇太子標髙皇帝嫡長子也太祖初渡江下太平生
標冨民陳廸家淂報為鎸山以紀(○曰到此山者/之不怕無嗣)六歳受
經宋濓上為呉王時標方十三稱王世子代徃臨濠謁墓
上曰而標徃流覧風俗悉艱難從父老問吾𧺫兵渡江時
事以知吾創業之不易濓為輔行所過郡邑山川之神皆
祭以少牢厯太平訪廸家賜白金五十两還從郊壇復令
徧觀農家衣食辛苦指道旁荆楚曰識之古朴刑以此傷
不殺人洪武元年冊為皇太子郡臣請如元制以太子為
中書令不許於是凡東宫師保傅諸勲舊大臣兼頓之特
置賔客諭徳䓁官輔成徳性選國子生周琦王璞䓁十人
侍禁中讀書己又令朝廷政事並啓太子䖏分然後奏聞
㑹大本堂成取古今圖籍充其中後徴四方名儒伴讀太
子及諸王分畨夜直間與賦詩裔確故事踰太子曰造邦
之君身固于艱艱則思思則睿承業之君身生于安安則
壅壅則爽惟仁不暴惟明不惑惟劳不佚惟断不牽惟怠
用爽朂哉上嘗御文楼太子侍講官論漢七國亊帝問曲
直講官曰曲在七囯帝曰不然景帝為太子時以慱局殺
呉世子及為帝又輕聼鼂錯黜削諸侯七囯之変所自𧺫
汝等為諸王講此則善矣時帝嚴極教盡刑太子慈仁慨
然思寛通平易之政帝嘗録囚命御史袁凱送太子覆審
太子逓减之凱覆奏陛下法之正也太子心之慈也太子
事濓最謹潜心六經讀左氏傳苦諸國之事雜見濂等以
太子意取諸國次苐分繫之題曰春秋本末嘗持豳風圖
示濂曰此周家王業所自始為一言圗後濓曰願殿下此
心朝夕如覧圖時太子跽受教濓孫慎坐胡黨上命即濓
家誅濓太子伏泣願矜濓上怫曰湏汝為天子行之太子
懼自沉河中官汪等𧺫之帝特為太子赦濂罵曰児痴殺
人何與汝時凡出太子水中濡衣者越三級觧衣棄市帝
㣲時或蹌踉失道髙皇后嘗掖以行后崩太子圖如其像
懐之帝大刑人一曰故遺巨荆地命太子持之太子弗勝
曰予懼汝之弗勝也乃者為汝琢治昜汝太子曰臣聞堯
舜之世不雕自䟽不􁏫自完臣碩陛下存其樸矣帝怒投
之以器不中太子走逐之太子為失圖帝發視慟而止時
有誣告晋府棡隂事謂蔵兵五臺上怒促動衆太子曰勿
遽臣請廵邊挟與俱來棡果入朝太子為哀祈廢庻人乆
棡自艾𣸪其爵二十四年擬遷都関中命太子徃視方渡
江雷起東南上傳諭此威震之兆也慎之還献関中地圖
仍使吏部尚書詹徽佐太子録囚太子咸如前徽輙重附
而先入奏至太子奏帝帝曰徽所執是法也太子頓首臣
聞立國之道仁厚為本法者附也非所以附帝益怒曰孺
子乃教我太子坐悸明年病且革語世子曰死我者詹徽
也四月薨禮官具䘮禮上為服齊衰十二日不忍除己狥
所請謚曰懿文祔葬孝陵之次惠宗即位追尊為孝康皇
帝廟號興宗燕師入削帝號復稱懿文皇太子萬暦中太
甞少卿謝杰奏太子誼至親分最貴歲行九祭祭之以文
稱御名乃僅以祠祭署之奉祀主之非禮乞從哀冲荘敬
例遣矦伯䓁官行礼從之弘光𥘉復孝康帝號不宗
論曰使懿文長視燕當奈何觀晋王棡太祖時便藏兵
　五臺則擁三護衞者之昜動可知也太祖既重慮太
　子仁柔而與論漢七國事廼歸罪輕聼鼂錯之黜削似明
　教燕他日壬午之故吾以此有逺計焉夲或撥而枝豊
　猶足恃也顧七國時寔由孝文姑息飬禍然建文中或
　亦有賜几杖老不朝諸權冝尚足支吾主兵者絶無周
　亞夫而遽以黜削不再計乎太祖曰果如漢文亦可澹釁
　然則非以教太子所以教太孫者至矣太子受經濂濓不
　䏻教其孫太孫在治傾聼濓門人正學正學不䏻寕其
　君搃不觧太祖文楼之諭矣夫錯之學寡情正學直以
　不及情學錯之學乎是故無情之理不足以治世
　　皇太子文奎
㳟愍皇太子文奎惠宗長子也洪武二十九年十月之晦
生上以日月皆終意不懌建文元年立為皇太子燕兵入
年七歲矣弟文圭方二歲並廢為庻人幽中都廣安宫英
宗復辟感南内事曰建庻人無罪請于太后出之左右㣲
語帝事或未可帝曰有天命者任為之乃令太監牛玉入
幽宣諭文奎己六十有二矣子年亦四十許大率配偶失
倫上不問文圭年五十有七尚不識牛馬詔建宅鳯陽歲
給薪米聼婚娶出入自便又與閽者二十人婢妾十餘人
給使令庻人後不傳弘光𥘉追復皇太子謚以㳟愍與諸
王允熥允熞允　俱祔孝康陵
　論曰𥘉譲皇果從尹昌隆之言恭詞召燕燕當奈何及
　金川急果虗左迎譲位燕又當奈何蹇出自焚义不及
　引二子奎圭並殉而俾有廣安之錮帝即决不如毅廟
　之死社禝為更烈㢤按文奎与慈烺俱不幸然慈烺𥘉
　奉䖏分或倖淂脱若文奎在燕時萬無可倖則何不並
　殉之為愈也或曰讓皇嘗出亡矣夫滇南㳺息与鳯陽遺
　　孽萬一交通文皇寕不過慮何俟英庙之破廣安㢤英庙自念
　　南内頗似鳯陽遂有自便之詔不必建庶人無後天命一
　　語則又感見濟之不長正非人力所能為也給婢妾使令
　　庻人子亦當有子迹繆恭之請封鑿有所指而䘚無所
　　見曰建庻人不敢有沒
　　皇太子見濟
懐献皇太子見濟代宗長子母杭妃景㤗三年以思明土
酋黄􁨐奏廢皇太子見深立子見濟為太子𥘉􁨐以功厯
都指揮使守偹潯州而其庻兄􁨑時為思明土知府􁨑老
二子鈞庻而長銶嫡而少􁨑欲以鈞代而銶怨􁨐計陽助
鈞而襲之矯軍門偽微兵思明令其子政夜集驍悍数百
人猝䧟城殺􁨑支觧鈞納甕中瘞後圃潜歸佯言盗入思
明府明日錄入城舉哀請􁨐為捕盗􁨐走思明彂䘮迹屍
不淂復大慟偽榜急捕盗方􁨐子殺􁨑時􁨑有僕福童見
􁨐子并識其左右人脱走訴憲司副使劉仁宅計縛􁨐二
子亦誘執􁨐于潯繫廣西獄􁨐惧使人謀于侍郎江渊淵
令􁨐遣千户袁洪走奏請立見濟為太子䟽畧曰徃駕䧟
鹵廷㓂至都門㡬䘮社禝不有皇上臣民何歸今踰二年
皇儲未定臣惟人心昜摇多言難㝎争奪一萌禍亂不息
皇上即循遜譲之羙恐事机叵測反覆靡常近觀天象土
星逆行入太㣲垣與諸灾變皆可畏憚願早留意萬一羽
翼長飬勢權轉移委爱子于他人寄空名于大寳階除之
下変為㓂仇肘腋之間自相殘蹙此時悔且晚矣乞與親
信文武大臣宻㝎大計以安中外之心以絶覬覦之望上
得䟽大喜曰萬里外乃有此忠臣亟下廷臣㑹議且令釋
􁨐罪與陞都督于是禮部尚書胡濙侍郎薛琦鄒幹集文
武群臣廷議相頋莫敢彂乆之司禮太監興安厲聲曰此
事不可己即以爲不可者勿署名陳循㘴左足而草奏請
署名于是群臣皆唯唯魏國公徐承宗暨寕陽侯陳𢡟等
㐮城伯李瑾等駙馬都尉薛桓等都督孫鏜䓁錦衣衞指
揮畢旺等尚書胡濙等左都御史王文等侍郎江淵等通
政司李錫等少卿張固等寺丞李茂䓁翰林學士啇輅等
六科都給事中李讃等十三道御史王震等上言陛下􁊅
天明命中興邦家統緒之傳冝歸聖子黄􁨐奏是制曰可
上請聖母上聖皇太后太后言老婦髦矣願社稷安天下
得太平人心既如此不可拂遂令禮部具儀擇日以聞五
月甲午立皇子見濟為皇太子廢汪皇后立見濟母杭妃
為皇后詔曰天祐下民作之君寔遺安于四海父有天下
傳之子斯夲固于萬年此一聯出吏部尚書何文渊口授
于是簡置東宫官及群臣陞秩有差大赦天下先一日陳
儀仗奉天門有男子執赤挺直入擊香亭左右不及禦奮
呼曰先打東方甲乙木不知何謂内使急前縛男子以聞
詔付錦衣獄不及勘瘐死部議太子㓜百官朝朔望以栁
詩于謙充正副使持節更封故太子為沂王以后兄杭聚
為錦衣衛正千户四年二月太子冠命胡濙持莭掌冠高
糓賛冠蕭鎡宣戒勑亦冠沂王及荣王見清十一月太子
薨謚懐献葬西山太上𣸪辟監王誠舒良伏誅陳循江淵
彂戍鉄嶺商輅等廷杖除名為民王直高榖皆致仕文淵
以先致仕虞禍咽金死而都督黄􁨐聞之亦飲藥自盡上
命彂􁨐棺劚屍􁨐子政皆伏誅始署議時獨尚書王直有
難色不敢異科臣林聦李侃御史朱瑛力陳不可奏入而
太子見濟已立直歸奉所賜金擊案頓足曰此何等天事
岀蠻子口吾軰不能諍媿死矣累䟽求退而侃受新陞應
天府丞聦陞右春坊司直不辭天順元年復沂王東宫降
懐献復為卋子成化𥘉修英廟寔録史舘欲書江淵為􁨐
草䟽丘濬曰此殊昜辨岀江公手必京師奏本楮否者􁨐
自用圡産也騐之非奏本而淵免于深論
　論曰黄􁨐無其兄􁨑帝得䟽安淂不大喜頋此事難苐
　一言江淵借􁨐彂難即不為􁨐草䟽授指之律首論無
　辭也而瓊山乃因奏楮寛其特書哉陳循以内閣跪請
　致王直高糓胡濙軰素以奉迎朝門為切切者亦不能
　自異盖臨以至尊之勢強以衆論之同且係天子家事
　非他議之可獨見者此若于謙故以失國為辭益噤不
　能自食其言矣幸而懐獻不禄向使景皇病不起懷獻
　代立南錮開能不再見壬午故事乎即否沂王挟南宫
　之恨請還故東宫欲一見太上則為禍正未已已也惜
　諸臣将順急無念及此者天順之𥘉冝付循文淵滋䓁
　西市而謙以定社禝大勲劳宥為民襄迎有無不必問
　也若男子赤梃事大類萬暦中風差風差非風不淂不
　名之為風赤挺男子似風然寔非風者以風差為非風
　而滋多口斃赤梃于獄而滿朝捫舌則赤梃而外皆風
　矣雖然香亭一擊甲乙之木不拱東方詛咒亦毒矣而
　獨不淂其名天順中少此一䘏
　　皇太子祐極
悼恭皇太子祐極憲宗長子栢賢妃所生萬貴妃以為子
成化七年甫三歲十二月立為皇太子越月上旬彗星見
東方明年正月皇太子患痘瘡薨塟西山時有左道李孜
省能致太子䰟與貴妃相見
　論曰萬貞兒豈冝使之有子既無子豈冝使子栢賢妃
　之子且以立為皇太子者使之子甫月餘而天以彗除
　之而紀淑妃始不病痞不然孝廟即六歲胎髪委背豈
　敢以微見即見之帝帝亦不能遽曰類我當時左道李
　孜省能白日致太子䰟貞免欲見太子太子敢不䰟見
　　皇太子載􁅱載壑
哀冲太子載􁅱世宗長子也母曰閻䴡嬪上即位十二年
始得太子既越月當名諭礼部尚書夏言曰皇子命名有
敕諭故事乎言曰臣讀内則篇此夫婦對語非命子詞姆
先相曰母某敢用時日祗見孺子夫對曰欽有帥父執子
右手咳而名之妻對曰記有成上曰其儀上先日告太廟
寝殿至日保姆抱皇子于寝宫擇内夫人敬順者使剪髪
㽞角上皮弁御乾清宫皇后率䴡嬪具服見行四拜禮畢
皇后侍立東面䴡嬪後保姆抱皇子出寝西至殿内授后
内賛奏曰皇后率䴡嬪閻氏敢用吉日祗見皇子上降座
命制詞遂執皇子之右手而賜之名曰載􁅱皇后敬對畢
左還授皇子于保姆皇后率嬪再四拜次日上御奉天門
以皇子名勅禮部宗人府籍玉牒越月皇子薨勅曰朕荷
天眷予丈夫子雖即云亡然嘗告之皇天皇祖詔示中外
将冊命之矣其謚曰哀冲皇太子
荘敬皇太子載壑世宗第三子也以嘉靖十五年生母曰
王昭嬪娠時嬪夢神人星冠羽衣予之嬰児生三日上祭
告郊庙皆加太牢一頒詔朝鮮安南二國盖創禮也十八
年上将視顯陵因立為皇太子使監國并封次所生皇子
為𥙿王又次為景王同日受冊寳于文華殿故事冊立皇
太子于文華殿諸王奉天門東廊而己中官誤以皇太子
冊寳上宫中而𥙿王冊寳乃在太子所上不問太子雖立
㓜未見群臣也上自顯陵還疾良乆其明年得方士段朝
用将令太子監國而退行修挕之方諸大臣固争太僕卿
劉最以諌死其冬詞臣羅洪先唐時春等請以明歲朝賀
見太子于羣臣上怒曰諸歸誠儲貳有必君父心其皆革
職為民又明年御史楊爵極言朝政上復大怒吾其傳也
爵坐繫獄二十年上又以乆病欲傳位太子禮部尚書宷
請上以獻歲御朝上復恚曰爾等謂吾病矣即此新序傳
位太子于是群臣莫敢請上朝者然太子寔弱不任年十
四而冠冠二日薨太子生而靈静不恱紛華上方好神仙
以其動有仙氣異之既疾作忽北面拜地別帝曰児出矣
遂薨上痛甚諭群臣自引不孝禮官議喪禮上及百官期
上謂天子絶朞令百官齊衰哭臨冊謚曰荘敬工部尚書
頋可學言皇太子冠其日風壊㤗折坊二日逝㤗與太同
未婚而死曰折爾雅曰方澤㤗圻祭地也請昜折以圻以
基後祥不聼
　論曰帝急𣣔一試為父禮哀冲方賜名閱月夭追尊皇
　太子予謚曰其将冊命之矣以将冊為己建創制也荘
　敬数齡得立特詔四彛亦創制好陳古則而多臆行帝
　以為此禮矣廷臣力争太子監國重得罪継又請明年
　朝賀太子𣸪重淂罪指前後殊曰帝獨諱老也荘敬星
　冠羽衣入始無疾而拜别以折何怪乎世廟之晚惑青
　詞也㢤
　　皇太子翊釴
憲懐皇太子翊釴穆宗長子也五歲薨贈𥙿世子隆慶元
年追謚憲懐皇太子
　　皇太子慈甲皇太子慈乙
懐冲皇太子慈甲熹宗長子母范貴妃天啓三年十月生
明年二月薨追謚懐冲皇太子塟西山𥘉誕時客民與逆
魏合謀叵測時有雨雹黄霾之変礼部尚書林堯俞曲曉
諸璫以古今順逆報應大略遂有竦動泣下者客魏之計
亦沮五年皇苐二子慈乙生母任容妃詔陞妃父春為錦
衣千戸亦于明年六月薨追謚為悼懐皇太子塟西山
　論曰未册而輒追謚称皇太子憲懐從丗廟哀冲例哀
　冲悼懐從穆庙憲懐例也頋天啓中二太子何其若客
　魏意如此
　　皇太子慈烺
献愍皇太子慈烺毅宗長子也母周皇后崇禎元年冊立
為皇太子次子慈炤早世追封懐王謚隱塟西山三子慈
煥四子慈燦俱田貴妃生慈煥封永王慈燦封㝎王甲申
三月李賊東犯凡請太子監國南都者為李邦華李國禎
項煜李明睿史可法姜曰廣䓁皆不果賊圍京師急十九
日帝硃書諭内閣傳成國公朱純臣提督内外諸軍事夹
輔東宫内臣持諭至閣閣無人置案返上不知也及殉社
稷猶以閣臣得硃諭書襟遂有百官伹赴東宫行在之語
先是别有㫖太子二王送周田二戚臣家及城破太子倉
䘚詣周奎叩門不淂入復走㐮城伯李國禎家家無人踰
垣為賣漿嫗所覺間聞奎奎懼不識内臣淂太子以献賊
自成㽞之西宫封為宋王太子不為屈初偽丞相牛金星
方入朝有衲衣僧遮告曰願上急事金星停轡問之僧曰
明江山已入李家即未見太子處分金星以非所冝言怒
命左右提之僧笑曰和尚只一頭值甚若軰頭許萬将柰
何逐之数武忽不見己自成以太子付旗鼓王體中𬋩押
其永㝎二王令将軍劉宗敏收之許太子便服一謁東華
門大行帝后前體中號白相公河南洧川人也奉賊令栲
責故相魏藻徳等贖金訖間語太子及故亊太子曰己矣
苦先帝不然我果以史可法為督師唐通孫甲為将寕至
是因為體中草箑題杜詩秋興之一　聞道長安云云後署
故明皇太子慈烺書及賊東禦吳三桂三桂父吳襄及太
子二王俱在軍中敗還過通州西門有父老涕泣進果及
履于太子二王者己而體中挾太子随賊奔潼関此箑裂
両板矣自成死辰州之羅公山體中北歸箑猶在十一月
體中獻太子以付禮部傳故明官監等往襍認皇親周奎
太監賈應庚不認百姓閧毆之隨有認者保者　民十數
人俱坐死收太子刑部獄中太子曰謝先生尚在乎謝陞
至手書天字示太子無所答俄獄官進酒太子以獄官亦
曾逮事先帝為細述本末欷歔絶時部臣錢鳳覽手疏力
争以為真太子保騐有証在部五日悲歡言動絶無粉飾
朝論以太子必不真着錦衣衛重處而鳳覽亦坐誅後數
月謝陞出朝忽發狂口稱明太子令錦衣衞疾拏謝陞去
陞即日死福王立南都随有偽定王事以癎疾放言棄市
未㡬序班髙夣箕奏故太子在浙詔舊内官李継周即金
華觀音寺奉太子抵南都權住興善寺復命司礼監馬朝
進同東宫伴讀丘志忠䓁視之不識于是輔臣馬士英宻
請追謚先太子及永㝎二王以絶衆望太子謚献愍永王
謚悼㝎王謚哀有詔不許通私謁三月一日移太子入宫
越両日太子與髙成穆虎俱赴中城獄左都御史楊維垣
言駙馬都尉王昺姪孫王之明状醜酷類先太子奉㫖㑹
審大明門外兵科載英覆奏王之明假冐是實先帝嘗携
太子中左門親鞫吳昌時東宫立何䖏而不能荅問以嘉
㝎伯姓名亦不能荅遂有内官宻䟽云初東宫足骭異于
常形每骭則㕠莫之能誣随令盧太監宻語馬士英細閲
之士英䟽曰其言雖似骭則猶人且云既為東宫幸脱虎
口不即詣官却走紹興一疑東宮原質凝重此人機辯百
出二疑公主現飬周奎家而云己死三疑且左懋第在北
貽書蔡奕琛云先有假太子事是太子不死于㓂即死于
北朝矣奉詔復審于是三法司定招王之明係髙陽人駙
馬王􁩯孫家破南奔欲投寕南軍中遇髙夣箕家人穆乕
教以詐冒東宫非出己意次日髙夣　箕䟽云奸謀已露而御
史陳以瑞都察院掌院李沾並䟽詐冐上曰王之明勿驟加
刑俟正告天下然後盡法時有詩流傳東南不知何人所作
(詩曰百神䕶蹕賊中来㑹見前星閉復開海上扶蘓原未/死獄中病己又奚猜安危定是関宗/忠義何曽到鼎台)
(烈烈大行何䖏遇/普天空向棘圜哀)於是各鎮懐疑廣昌伯劉良佐寕南侯
左良玉各有䟽争之工部郎何楷䟽稱東宫甚明靖南侯
黄淂功亦䟽且勿加刑再待詳審江防督撫袁継咸日衣
悲憤且云各鎮武夫尚懐忠義以為先帝一脉紛紜角奏
我等讀聖賢書織君臣之義豈可依違苟且與馬阮諸臣
同負罪子先帝㑹有王妃童氏以間関自陳詔獄死人心
益憤於是左良玉挾文武二十七人合䟽𧺫兵以太子皇
后為名號清君側詔撤黄徳功等師以禦上流北兵遂下
五月辛卯帝奔蕪湖不返次日百姓集七八千人詣獄褁
出偽太子入西華門坐武英殿取戯具翊善冠頂之群臚
呼萬歲之明自殿中傳示略曰先皇帝竒禍凡有血氣裂
眦痛心注予小子奔投南都寔欲哭陳大義不意臣奸蔽
障桎梏幽獄今福邸聞聲逺遁其如髙皇帝陵寝何頼父老
民人抱持出獄擁入皇宫予身負重冤豈忍遽自尊
此布告在京勲舊文武先生暨士庻人等念此痛懐克勤
㑹議予當拱聼共抒皇猷勿以前不識予稍生嫌芥甲午
釋王鐸髙夢箕扵獄咸以為大學士夣箕出獄即逃馬士
英居第百姓立焚刼盡亦随盡阮大鋮楊維垣陳盟諸家
乙未留都門開豫王問太子何在忻城之龍以之明對須
史之明至王離席迎㘴己右及福邸𬒳執王令㘴偽太子
下云先帝自有子如此輒自立又刑苦之竟不即討賊何
意福邸不能荅北凱偽太子不知所終
　論曰余讀科臣李清偽太子紀事有云偽太子与髙夢
　箕家人穆　中途狎謬云我王子乆之見江南無不懐
　思故太子者遂易語皇太子以媒利及奉詔襍認講官
　中允劉正宗司業李景濓先言故太子眉長扵目此非
　真西宫袁妃云太子有乕牙足下有痣不果問講讀何
　所誤以端敬為文華問講讀先後誤以先讀為先講問
　冩倣何字誤以孝經為詩句問寫字㡬行講讀問難幾
　次講案何物俱不䏻對雖正宗景濂彼亦不識也継又
　問親鞫吳昌時事及嘉㝎伯姓名皆不䏻荅閣臣王鐸
　大言是假又發總憲李沾始跪乞憐自供王昺從孫之
　明非太子手蹟付沾㩀奏時召對群臣上淚下不成語若
　曰果故太子即以為皇太子若不真為欷歔嗟乎天故
　生一偽以疑真導乱㦲而所為王之明者又倒讀為明
　之王似有意諱之者疑却使人易信且適有童妃𬒳鞫
　一事則信者故外之而使為疑真偽淆惑中外遂以上
　不念骨肉𤇺火最急人情益觧散嗟乎雖人事亦天道
　因之矣
罪惟録志卷之四
　　冠服志搃論
聞之天高地下萬物散殊而礼行于其間冠履所以(正方)
員也冠履明而天地始位文章莫大乎是矣明一洗八十
六年之舊閲数世尚煩厲　意在持運不衰其製稍視前
唐在任自一命以上輙殊等夷即四民亦不即奸士服于
是天下咸撫躬内審時　不敢妄覬不敢　廢之意而
等威以分職業以辨非　及其衰而流于　于泥
塑塑目西域　異教非中　則所存非所存
則專以不足存而存是亦　昔　言一
偶弄舌輒䜟歟
　　冠服志
洪武元年學士陶安請製五冕分用上以太繁定天地宗
庙用衮冕社禝䓁祀服通天冠絳紗𫀆御殿服朝服
子服公服皇太子冠礼三加初折上巾次遠逰冠又次九
旈冕
二年嚴㝎品官朝服公服之制初製成賜百官二千八百
一十二人皆從授散官　製内臣常服紗帽与羣臣不
同並不許僣用朝服乃　頭公服
統定衣冠制畧視唐令士民東髪于頂(網髪之制/之上尝詣神<折 t="33"/>無)
(見道士頂此恠問之伏對曰褁此則萬髪皆斉矣上/関治体遂令永為式名曰網巾比/韜髪/麗以)
(之後易/以馬尾)官用烏紗㡌圎領大襬寛帯皂靴圎領前後(有)𥙷
文武分文従禽武從獸惟風憲官用　𥙷士庶用四帶巾
襍色盤領衣不淂用大　黄玄其妻首􁂣只許用銀或鍍
金服淺色團衣止許紬絹不淂僣用錦綺紵綾帶用藍絹
布統不許用両截胡衣伶人戴緑色巾其妻不許加冠着
禙子樂工戴屯青一字頂巾繫紅緑絹帯承應則穿靴
諸司官有不由科薦堪任用者或令民服蒞政時有平頭
祭酒䓁稱或科薦有過稍輕罰去冠帶以後列朝多行(之)
丧服制依朱文公家礼又准楊復附註丧礼有斬衰有齊衰
各有冠式首絰式腰絰式　帯式杖式父丧用竹夲則下
母用桐上圓下方菅履䟽履䋲履三式婦人不杖用竹釵
麻鞋
五年詔㝎服色色尚赤凡科甲監貢生員除法服外兼
晋漢唐巾而不用元頂貢舉入監中襴無所变置至當選
後方易命服㝎吏人服色用皂
二十二年𣸪申前禁文武官除紗帽外遇雨許戴雨帽奉
羌許戴笠子侍衛旗一　用頭巾或榼腦農夫許戴斗笠
非農不許(笠子即/遮隂帽)
二十三年㝎文員衣去地一寸䄂廻至肘口九寸耆老儒
士生員同文員惟䄂廻不及肘三寸庶民衣去地五寸武員衣
亦去地五寸䄂長過手七寸口止容拳軍人衣去地七寸
䄂長過手五寸口止容拳各部皂隷俱漆巾惟礼部絲㡌
二十四年裁㝎軟巾　礼部奏小民徃徃成造破爛不
堪紗羅或用𥿄粘褁竹絲􁇀布混同造賣有乖礼制遂申
飭與受皆罪先是会稽楊維禎燕見上問所頂何制對曰
四方平㝎巾以㝎字易頂字上悅其義勑通行或云上以
手揠平㝎巾之後如民字様遂以為監生生員法服(葢)于
士子三易其制矣襕衫用玉色惟絹布寛䄂皂絲縧
六部都察院同翰林院諸儒臣並參攷厯代四民男女衣
服式檏与各器用制(度)飾行之
凡常朝官懸帶腰牌專事(關)防非古魚袋之制面刻官衘
其背刻出亰不用但有牙理烏木牌以别貴賤
洪熙中貢士入朝以洪武中常許戴遮隂㡌遂項(之)入衣
藍𫀆上問左右以實對上特令昜青𫀆㡌如故
宣德中詔各貢士勿同于歲貢衣青袍或下第送國子監
仍着藍衫後監生多用青𫀆㝎宗室子女分品級冠服儀式
成化中工部奏巾㡌局内侍所湏紵絲紗羅䓁料銀歲約
二十餘萬兩較前此奢極矣至弘治中又益十萬不足在
正徳初年尚止四十餘属不過十餘年增至七十二萬後
此有増無减不知㡬何
成化中焉尾裠盛行此制始于朝鮮國流入京師京師人
亦漸習為之閣臣萬安冬夏不脱宗伯周洪謨重服二件武
臣至有弓絃貫其齊者無貴賤用之廢夏而尚彛非制至
弘治𥘉年有禁不能止後不禁而製絶清源洪文科嘗
作記以譏隂襲巾之弊明興除法服外凡科甲監貢生員
燕居間用晋漢唐巾而不用元頂非此只用圎㡌後至
畫繪謄冩者亦僣用此巾甚至細民不識一丁輙峩冠曳大
䄂一人科第􁇢族咸儒巾招摇俗喚之曰䕃襲巾
𣸪勑太庙經筵拜䄄俱用紅紵絲中竚足䖏特棲紅布
于其上盖相沿令
三邊將員出塞裝束与士率同大卒衣尚皂色
弘治十上年䛇禮部嚴服色之禁且以内官僣妄更甚語
劉徤凡蠎龍飛魚斗牛不許用併不許織雖受賜只許原
賜不淂擅製如玄黄紫皂應禁外栁黄明黄姜黄搃不
冝用黒緑人間常服内官湏特禁
嘉靖七年上自製燕弁酌古玄端襯深衣色用黄曰以戒燕
也按忠靖冠大臣淂服之不㮣許曰庶㡬進思盡忠者矣
頒保和冠服􁣬王長子以上其将軍中尉長史以下一用
忠靖如例明年五月更㝎冕弁及羣臣朝祭服復國初体
制十五年製大成龍威冠服三品所束帶襍用金鑲雕花
銀母象牙明角沉香䓁四品多用金鑲玳瑁鶴頂銀母明
角伽楠沉速等五品多用銀鑲雕花象牙銀母明角等六
七品用素帶亦如之又武職三品織𥙷僣用獅子上嘗視
朝尚寳謝敏先行風高所佩與上佩勾結不觧敏伏謝弗
罪命中外官咸製佩囊惟太常寺官所佩不用囊如故
上郊寺丞董弘業從所佩勾䁀耳倉猝口嚙断之上不恱未
㡬許弘業老去上近体衣用松江三紡飛花布為常
隆慶𥘉申飾各官所繫帯惟金銀花素二之及角帶餘不
許任意襍辦時士大夫忽以曵撒為誇争相製用
　厯朝袴褶戎服也䄂短或無䄂而衣中断下有横摺又
　下有竪摺若䄂長則為曵撒或腰中間断以一線道横
　之謂之程子衣無線道謂之道𫀆
四年奏草襍流舉監擅用忠靖冠士庶不許用宋錦雲鶴
綾緞紗羅女衣不許花鳯通䄂
萬暦中尝享太廟大璫四人皆五梁冠祭服以從非制始
于先朝或令大璫代祭中霤因私製相沿江南縉紳子弟
及舉監生員便服多以白絹縁領庶民不敢犯非有名
庠序不用朱履
罪惟録列傳卷之四
　　諸王列傳縂論
漠非劉不王懲扵七國之自王眀祖是意生而王為同姓其
非同姓追封則有之揚徐隴西滁陽四王開國六王外
中追贈麗江寕陵二王靖難則東平河間南征則㝎遠土木
則平隂㝎興邊功則寕陽㝎襄宣平北拒則中湘共贈王爵
二十有一人其生封寔授者忠勇一人耳若同姓王太祖
以下獨繁合諸廟不能埓而後世之惓惓欲王建庶人之
後此徳不化而䘚無或王者按英廟之釋高墻不悪乎庻
人之有後也弘治中台人繆恭走闕請封建庻人後(為王)
奉祀懿文皇太子豈漫無所指而作此悸人之言　奉
行而求其指名不得恭之坐欺罪當不赦要之庶人非無
後亦自不敢有其後或異其姓或故夭之情勢所必然耳
然諸王之傳以疑而将軍者有之以疑而郡王者有之未
己也以疑而王者有之盖勢尊則重言之例㝎則不終言
之重言之誰執其咎不終言之繁言而止盖不终言之者
屡屡矣洪武初酷欲強之永樂後不得不弱之弱之以教
則礼義雍容维城攸頼弱之以不教䓁於錮廢雖才無所
自勵其不才不可言也唴乎當張李流氛孔熾之日即不
得北平五軍䧺視南服即如漢煦寕濠有一扵此任其跳
盪或猶不失光武昭烮大計而不可得也為扼腕移刻若
異姓無王而賜國姓也有王較之忠勇其於同異何居㢤
至于嶺外異姓之寔封王者為秦為晋為蜀皆一字為漢
陽為延安為鞏昌為慶陽皆二字雖叛服不一而率身􁊅
之當此時猶以非姓不王之故艶是名願為奔走則又祖
制之所不及料也矣獨是古封王以地國𥘉諸封或不盡
然所云王其地者云何又封國犯複祖孫疑如太祖初封吳
王惠宗弟允熥亦封吳王弟允熞封衡王而愚宗苐六子祐
禈亦封衡王太祖長兄封南昌王而寕王之後又有封南昌
者礼臣失攷亦為盛朝之累
　異姓諸王列傳(滁陽在翼運中/隴西附啓運中)
　　揚王陳公
楊王陳公維掦人避地旴𣅿津里鎮為淳皇后父洪武二
年以皇外祖考封楊王妣王氏為王夫人建廟於太廟之
東䛇歲遣大臣主祀明年中都守臣上言陳公墓在旴𣅿
公少時扈宋蹕海島舟破將沉脫走陸鼓瘡痍起糧盡且
死夢神人戒勿食馬明日衆饑果啖死馬乃以夢故不從
獨活旋又夢𬗋衣人以杖觸𧺫驚窹則身在　中㑹颶風
　且覆公僞叩齒揮神安衆湏史風息衆感之舉酒謝且
饋大魚帰津里遂託巫術以活生二女季即淳皇后也卒
年九十有九上曰吾固聞之矣立命中書省改立揚王廟
於旴𣅿墓次置洒掃户三家設祠祭署有司歲㕥仲春秋
祀宋濓為文碑神道長女適季季為王後世主祀
論曰中都守臣奏中本之㣧宗則揚王無後明矣然淳
皇后果能後揚王女良勝男揚王忠扵亾宋時辛苦海上
閱九十六年女之子𧺫代亾宋者戮力中夏揚王之教
然也䆒竟楊為勝爺失運䖏陳公能揮神不能為神奮
　乙酉一臂乎
　　徐王馬公
徐王馬公為孝慈皇后父宿州閔子鄊人少事農負殊力
疾仇閭里憚之元末使氣殺人亾命㝎逺乆之江淮驛騷
饑困轉徙滁陽王郭子興以㝎逺豪俠起稱䧺馬公與其
媪鄭氏携季女依之未㡬公與鄭媪並棄世嗣昆閼夭不
傳子興乃女其女㑹太祖入湪属子興麾部積勞子興㕥
女㷌之是曰孝慈皇后洪武二年與楊王並立廟太廟之
東繼㕥典禮無稽始即公墓立廟仲春秋有司致祭設宿
州祠祭署㕥隣人武民世為奉祠守王墳洒掃户九十家
四年諭礼部尚書陶凱粉餙帝諭為文碑之
　論曰帝諭礼部凱翁以爱女託諸好友郭子興又云子
　興爱如己女顧帝喜行且為汝擇配夫馬公以宿州農
　家走徤遠依濠長㝎以從戎爱女云云當為孝慈故頌
　羙居多按滁陽夫人張所云勿令定他人是㕥孝慈覊
　留帝也此出智算猶之以部卆遺息令朱公子有内頋
　云耳
　同姓諸王列傳
　　壽春王五一南昌王興隆旴𣅿王興盛臨淮王興祖
夀春王為熈祖長子五一公太祖世祖仲八公生三子徳
祖而外長六二公次十二公以親盡不及封德祖為四廟
第一長子四五公暨懿祖支子𥘉二公𥘉五公𥘉十公咸
㕥推㤙不及惟夀春王為仁祖長兄封王伊始太祖皇伯
父也夀春四子長封霍丘王次下蔡王次安豊王次蒙城
王皆太祖從皇兄兵後相継殁合計皇從兄㕥下王九人
配皆封夫人霍丘一子封寳應王安豊四子長封六安王
次來安王次都梁王次英山王皆太祖從皇姪下蔡蒙城
無後諸王再世俱不傳獨蒙城王夫人田氏以節行稱南
昌王係仁祖長子重四公名興隆或云名鎮太祖嫡兄也
生二子長大都督文正不得封匕其子守謙為靖江王次
封山陽王而旴𣅿王係仁祖次子重六公名興盛或云名
鏜而臨淮王係祖三子重七公名興祖或云名釧皆太祖
嫡皇兄旴𣅿一子封招信王臨淮與山陽招信並失傳惟
靖江得世追封皇姊二人長太原公主後加贈太原長公
主所適王七一為駙馬都尉次孝親公主其駙馬都尉思
親侯李貞加封曹國公孝親進曺國長公主貞䘚贈隴西王謚恭献
論曰三代弗論漢唐宋之𧺫皆有兄弟即漢仲有若無
　而唐宋寔賛運有成劳且代之元季諸䧺鴈行􁩰最徤
　摰而太祖骨肉零落悉委地下合計夀春以下皇從属
　九人皇嫡兄以下從子三人止大都督文正存而扵是
　義子從征伐者頗衆即姊子猶曰朱文正也為六王之
　一嗟夫運去而義子存天㢤
太祖二十三王(齊王榑湘王栢谷王橞/寕王植俱入叛逆目中皇子楠不封)
　　秦愍王樉(隱王尚炳恵<折 t="33"/>王公錫簡王誠泳㝎王惟焯/汧陽王誠洌世子妃劉氏渭南進封妃張氏)
(長史/尚絅)
秦愍王樉高皇帝第二子高皇后岀或又曰李賢妃子洪
武三年受封國西安元妃故元河南王王保匕女弟保􁁻
屡為邉患上招之数四不降己而兵敗曰能㕥吾妹配皇
太子第送欵上許之及內妹保􁁻復遁去上以賜秦王継
妃寕河王愈女也上使耿炳文為王作宫􁁻瓦碧王以其
異帝制怒炳文上召王還方食擢髪綰於箸予以紅杖紅
􁂼一俾思之樉市人浙江上責長史䓁不聀悉誅之尋委
王以兵事得􁑖行賞罰嵗秋廵邉大将皆聼莭制令整粛
秋亳無所犯二十七年率平羗将軍寗克正征降西畨賜
璽賞賚萬計明年薨在位二十六年册謚有云夫何不良
竟殞厥身愍王六子長隐王尚炳嗣炳和厚庻素成祖初
即位使者以䛇至炳屡不岀迎亦不見使者上械長史典
以下賜王書曰昔齊桓拜胙遂似覇國晋侯惰玉見譏無
後王勉之并責其弟永興王尚烮擅箠楚人令王戒戢炳
卒循於禮子僖王志　齕而能立温恭孝敬薨弟懐王志
均以渭南王進封妃張氏未婚而寡宣徳中令入宫守服
王無子弟康王志􁣅以冨平王進封􁣅好古强學坐罪辭
三䕶衛章皇帝還予一䕶衛然亦数聴細人誣奏都御史
陳鎰凌辱官属箠死軍衛子惠王公錫好文睦族甞開閣
招延士大夫以賢名諸籓子簡王誠泳哲徳箴身比於古
人折節士大夫郡王以下望而畏之好為詩都御史雍㤗
罷居韋曲泳出入温泉時從欵接亾子以從子秉欆嗣是
為昭王正徳中傳子定王惟焯􁁻事祖母至孝每旦焚香
望闕為上祝夀甞請潼関以西鳳翔以東河堧地不許以
謹身修行聞助太庙工黄金六十斤白金六百斤益歲禄
二百石玉帶一薨無子再從姪宣王懷埢嗣埢善為宫詞
奏辭本禄千石以給藩宗勅奨歴靖王敬鎔敬王誼澡匕
無嗣弟誼漶以紫陽王進封按一世愍王五子其支興平
王秉欓正徳中甞為詩夀太監劉瑾􁁻誅籍得之上大怒
內輔東陽廷和力觧乃不問汧陽王誠洌以孝聞居䘮如
古礼䘮夫人不再娶其祥也萱草華雪中萬暦中王誼澡
為弟中尉誼㳨誼漶乞加封郡王将軍及女封郡主祖例
籓王由中尉進封者次子不得封郡王􁁻以乆無嫡子乞
封庶長子為郡王以侍嫡禮部范謙争之馮琦曰庶長合
封郡爵他日嫡子生則郡長子郡爵如故恩濫不可侍郎
郭正域是之竟寝其亊崇禎十六年賊李自成入関中秦
王存樞䧏　權将軍世子妃劉氏獨不屈向賊曰國破家
亡只求一死賊不敢辱遣帰外家秦府長史章尚絅投印
井中赴端礼門再　自縊死
論曰王樉髪箸未化燕亦不即尊観隐王炳之不迎壬
午䛇知之惠蘭㝎皆守尚炳之教汧陽䔍孝萱草不萎
　循礼之鍳扵天也存樞降辱闖權将軍與不關燕詔大
異是所為以順為正者矣炳世子妃從一以终樞世子
　妃求死不辱皆可附孝哀孝節之例頋張猶烈女之不
　更而劉則忠臣之不事矣長史尚絅與福籓之承奉崔
　昇俱為此姓長氣
　　晉恭王棡(憲王美圭二妃孫氏石氏端王知烊簡/王新㙉慶成王鍾鎰奇源西河王竒潮)
晋恭王棡高皇帝苐三子馬皇后出或曰李貞妃子王妃
傅氏為頴國友徳女𥘉之國太原中道撻膳夫帝與之勑
曰吾率群雄平禍亂不事姑息姑息獨徐興祖為吾膳夫
二十三年矣小子識㢤棡脩目美髯頋盼有威多智数甞
裂人於奔馬或曰藏兵五䑓山坐廢懿文皇太子為調䕶
得復國以安車迎相桂彦良継汪河為相洪武二十六年
搃宋國公勝兵出塞捕虜時燕代皆從燕王深入王不及
還上責王不能在位二十八年燕王間譛王􁁻以憂薨子
定王濟熺嗣建文𥘉徴兵禦燕長史龍鐔劝王彂兵燕王
淂國㘴王縱其下而逮鐔獄死王懼上還䕶衛不許曰皇
祖錫也平陽王濟熿者王棡第二子𥘉封聞喜改平陽性
譎戾父恭王勿爱及兄濟熺即位為晋王追憾其父不觧
於濟熺永樂中嗾弟慶成諸王日短之於朝而隂結府中
官較共力誣搆濟熺父子咸㘴廢幽恭園而身代立濟熿
旣王鴆殺其嫡母逼蒸恭王侍兒裁絕濟熺父子飲食濟
熺困恭園十年恭王故府中媪不能平走訴上㕥故承奉
左徴為証徴者濟熿嘗誣其佐王為逆乆械繋京師獄上
出徴問前故立釋徴馳驛召濟熺徴馳入園空室中觧王
紏纒相持哭府中人傳言徴繋死乆矣及至乃大驚濟熺
與子羙圭見行在憊甚成祖憐之封美圭為平陽王使奉
父濟熺㕥居予之故連伯灘田濟熿自是益怨望出悖語
持前恨奪灘田不與成祖崩勿服也使寺人代縗臨幕中
仁宗卽位念甞與故王熺同學勑濟熿善遇之與故王冠
厚賜之加歳米且手䛇熿還連伯灘田熿必不與廣致妖
巫府中造詛咒仁宗棄群臣亦不服䘮宣徳𥘉咒詛事益
露自度不免交通漢王高煦謀不軌寕化王濟煥告變上
曰勿洩適所通漢使者走京師首服內使劉信復奏濟熿
擅取屯粮十餘萬石給䕶軍日夜造兵器且應漢上䧏勑
召王􁁻始懼辭王爵及䕶衞既至示㕥諸所發奸逆状王
伏地哀請死上徧諭諸王晋與漢合謀騐不誣朕不敢以
私親廢大義謹遵祖訓免為庻人屏居鳯陽誅其同謀及
妖巫数人而奉祠成敬坐謫戍自訟冤下之腐刑敬涇陽
人以永樂中進士選庻吉士改晋府奉祠後為内官􁇏景
帝甚見親信子凱登進士病篤上語敬曰若子凱生平志
何官敬泣對曰願岀入禁闥犬馬自效上輙恩授凱吏科
都給事中凱聞命旋卒英宗卽位立美圭為晋王圭和厚
易直恭事朝廷乆愈䔍薨謚曰憲二妃孫氏石氏自殺以
殉謚貞莭子荘王鍾鉉嗣鉉仁謹博古喜法書摹絳帖而
廣之表於朝孝宗賜書嘉歎王六十一年薨世子竒源􁁻
子表荣皆勿及王而曽孫端王知烊嗣追封竒源為靖王
表荣為懐王竒源好學有至性母妃病徒歩禱於神及薨
乞廬墓孝宗慰而止之端王孤方七歲知哀居母䘮嘔血
三秊芝生其寝好儒斥佛老亾子以靖王支子簡王新㙉
嗣王母尚太妃教㙉嚴時跽㙉牀下尚疾㙉叩頭露禱左
相朋每陳善言輙下拜王以時劳苦國中吏士賜予加自
奉王無内道時樂酒與寺人作嬰児戲自觧其老也以弟
新墧子慎鏡挕府事三傳王求桂有賢声按恭王七支慶
成王濟炫者始生之日高帝方御慶成之宴喜曰長封王
以號國故王不以地而以慶成炫嘗以圖書擅給驛馬𬒳
誚譲奉命練武潞州䕶衛軍率為盗遣捕炫曲庇之坐召
還子美埥代立淫令其總旗誘致妓與姦二小旗為盗埥
隠焉而奸其妻為人所訐薨子鍾鎰嗣多子妃妻可二十
人四十四子及女可百人皆長育百六十三孫五百有十
曽孫當王之身子孫百人多不能相識憲宗時命圖入家
慶上為不悦曰乃大靡吾炊子竒湞嗣孝宗嘗冠湞諸生冠使讀
書乆之乃以孝聞弟奇澗抗父命殺人奸占樂婦廢庻人又支寕化
王濟煥正统巳已之变欲率其子六人從軍以报國詔不許再傳鍾炳
姫其父妾多通奸衛軍妻不從輒殺之死者八人孝宗時冠炳書
生冠革其歲禄兇頑益甚幽高墙又支永和王濟烺有内
史誠自宫不净與王宫人通王夫人杖死所通宫人誠以
他事請王歐死夫人及其母有欲發其事者烺輙殺之以
㓕口千户珙為烺冶私宅居王所奸妓􁁻生女珙請以子
為儀賔事覺珙與誠皆坐斬王薨子美䲧嗣䲧烝庻母亂
其妹致軍舎八人同奸其宫人翠児致死勒其妃與所爱
者通妃絶之其所烝庻母生一子詭為宫人所育請名於
朝事覺誅軍舍削羙䲧為庻人而定王八支交城王羙坨
者王妃悍妬数箠死宫人母妃居定坟以避之以不孝賜
妃自盡西河王三傳竒􁒂三歲而孤孝其母母病渴祝天
甘泉湧渴愈方山王再傳鍾鋌老無子以所産女易外家
男請名事覺爵除寕河王美堛成代中所居府有妖為􁁐
夜或為神像或為王候舉火将焚其宫次年冬宫果𬒳火
冠服器用皆更賜之崇禎十七年賊李自成䧟平陽殺西
河王等三百人以晉王去攻彰義門令代王與晋王並左
右席地坐仰攻城
論曰王棡以燕間憂薨倘處于濟熺之日懐夙恨自奔走
　金陵不遺力且平陽去燕不十日而近燕不危疾赱魏
　都之計乎必不促南下欲盡平陽南下則必費幾日東
　昌鉄騎能北行夾擊無完燕也濟熺之從長史鐔以兵岀
　忠志無疵然此時情勢不復可任矣端簡西河咸以孝
　　周定王橚(子有燉妃鞏/氏夫人祝氏)
周定王橚高皇帝第五子高皇后出或曰高皇后無子育
于孫貴妃􁁻䘚服以慈母斬衰三季初封吴王國錢塘工
部請建王府置䕶衛上未可䘚以淛財賦地改封國開封
即宋故宫為府初王之國高后遣慈母從賜所御𫀆若杖
一曰王有過𬒳𫀆植杖坐責之如我也王好學能詞賦工
書從上所賜元嫗得聞元宫中事製元宫詞百章時人以
比之三輔黄圖書又以國土夷曠庻草繁蕪辨察其可佐
饑饉者種植四百餘種繪而䟽之名曰救荒本草請得周
是修為其府奉祠二十二年棄其國來鳯陽上以擅離封
地遷之雲南不果行建文中齊黃􁩰献翦燕之謀以橚燕
母弟昜取欲先周而王亦自為偹相王翰諫王􁁻不納翰
斷指佯狂去之或告橚反上佯命曺國景隆備兵於邊假
道周猝圍王宫執橚竄蒙化别安寘其諸子巳復召還錮
之成祖入金川出錮橚與齊王摶拜且哭成祖並二王按
轡登楼相劳也己復故封加禄五千石以開封圯於河改
建邸洛陽不乆仍還開封永樂二年来朝献騶虞八年請
祀太祖國中上曰支子不得祭太祖王國晚年橚数有過
赦不問有告橚反者上遣都御史王彰諭意橚大懼上還
三䕶衛上悦橚辟長史劉淳為世子師時端礼門槐枯数
幹淳勸橚引咎自脩幹復荣橚名其槐為攄忠仁宗即位
復加禄五千石橚王五十六年薨子憲王有燉嗣燉博學
善書為丗子時甞有東書堂帖行世所製樂章新声大梁
人能歌之嘗以献諸朝宣宗答以優衣一襲磕爪一板王
大慙且薨遺命葬從儉妃夫人以下毋從死年少有父母
者㷌其家王薨妃鞏氏以死殉夫人祝氏䓁數人亦同死
英宗咸賜謚厚葬之亡子弟簡王有爝以祥符王進封先
是汝南王有勲與新安王有熺並悪祥符乃偽為爝與趙
王書語悖擲道傍都指揮王友得書以聞徴爝至爝曰必
勲亂我逮勲訊服詞連熺勲志行故不臧少與高煦善建
文中告父定王反寔出其所遣廷臣乞誅之上赦勲居之
大理熺喜食生人腦及肝膽薄暮每伺人於門輙䦨入殺
而食之以故新安邸前日末晡断行跡勲故亦数造端誣
憲壬燉上為書諭燉􁁻不辨宣徳中録誣簡王有爝事詔
勲熺同免為庶人居熺京师己復其爵按定王十五支鎮
平王有爌慕善多材藝工詩歌書畵騎射毬鞠作道統論
歴代賢王傳以夀終簡王十二支再傳懿王八子其支清
河王同鐪嘗挾姫夜逰廵甲止鐪鐪使人截甲耳又新㑹
王睦樒文而恣時睦㮮以通經舉為宗正樒姤之誣以献
女得宗正為艶曲使府中欹以辱之萬暦𥘉以宗禄缺遣
給事中萬象春行議諸王府限制贍貧宗睦樒嚄曰是齊
黄復出聚宗室千餘人盟府門岀飛章中睦㮮羣擊之盡
其鬚髮曰皆爾謀而群上書抗詔坐廢幽高墻睦㮮係鎮
平王後為鎮國中尉父安河以孝聞姙十四月而生少端
頴朗詣李夢陽一見奇之與晋江王慎中鄞陳東講社當
是時河洛間宿儒衞君聘名易和太芳名書周伯昌名詩
周涿乆名春秋許守謙名礼㮮先後從之逰尤邃于易春
秋易主王弼後復取鄭玄謂鄭學莫備于唐李鼎祚刻其
集觧以傳而自為春秋傳明筆削之㫖時海内藏書家称
江都葛氏章丘李氏㮮盡購淂之𧺫萬卷楼諷誦其中一
切諸王孫世禄之習泊如也徃来士大夫叩以經濟鑿􁁻
中窽客擔登至者悉舘糓之𥘉髙陵吕柟仲木與㮮講昜
東陂之上驚曰子輔嗣流也新鄭高拱問易曰大易之者
以退為宗語含諷切自為宗正絃誦之聲徹朱門年七十
餘卒門下士五百餘人頌徳聞于朝予祭葬再傳惠王二
十三子其支平樂王安泛與世子安㶇及弟安涘競置囹
圄刑具集亡頼為私人撃断無諱乆之安泛與安㶇悪安
㶇奏安泛私壊宗廟社稷儀伏染作諸壇庫奸庻安毆死
人安泛亦誣奏世子諸不法㑹赦安㶇卒安泛侵凌㶇妃
殊甚孝宗時使􁁻徃案安泛益持前誣所連千餘人上削
安泛爵降庻人又博平王安㳚修車馬盛賓客延教授蕭
雅讀書周自定憲以來率諱死凡䘮葬事毋敢王聞者死
則曰老曰乾而安㳚特為視雅殯殮三日再傳悼王九子
其支南陵王睦楧博學該物廉介莭儉無声色之好所居
瓦屋不縁嘉靖末年上書請立宗學以崇徳教設選科以
省禄費嚴保勘以杜冐濫革穴職以除素湌戒奔競以息
饕餮許拜掃以廣孝思立優制以省禄費上嘉納之亾子
除再傳恭王十四子其支汝寕王勤　甞病腫㡬殆妾劉
焚香祝天单衣三冬以分王災　果愈及　薨自經從之
䛇賜旌表再傳康王四子萬暦中周宗凡三萬二千八百
九十七較諸宗嘗数十倍而貧甚或有從開封來目擊周
宗動作有禁無産可鬻無人可依数日之中曾不一食有
年餘三十不能婚者有暴露十餘年不能葬者有行乞市
井傭作民間流移他鄉餓死道路者以聞上匕覧而憫焉
将軍安􁤗性至孝父病夢神啓之割臂和藥病己後廬墓
三年䛇旌其門晚益尚名理延納詞人􁁻稱􁤗為小山崇
禎十四年賊李自成䓁圍開封時河南飢通判白尚文廵
夜墜城死民争取烹食之王恭􁅤捐帑五十萬治屑麥飽
守者守力賊退十五年九月河决開封王府第沒王從後
山跨岀率宫眷及寕郷安郷永嘉仁和諸王浮舟西城時失
水者率縁舟舟且覆于是以刀断縁者手手盈舟棲城堞
避兩門樓之下推官黃㴻䓁䕶王河北之桞圈坊又明年甲
申賊南下廵按御史陳潜夫保王恭枵南渡依魯監國越
敗入海已而其支安昌王乙從監囯乞師日本日夲師不
出舟山敗乙野死有子從母逸艱難己從杭净慈寺受拂
于豁堂和尚母宻藏故王印不令子知憇南直之松江野
庵庵故有僧利其貲飾宇安其母子子知王家不知為王
僧并不知其為王家也母且䘚乃露其印子子且嘱僧善
其子僧警晨朝之稍稍聞于寄单每作耳語為廵者所迹
事連豁堂豁堂簿對某故善知識他何知則主讞者方别
恨郷紳鄯貭生㕥三字声疑遂宻逮貭生于脅其金不與
與豁堂對勘重鍜錬之必豁堂誣扳豁堂必不識貭生貭
生亦不肯服豁堂善詩寄慨時事有之于是安昌王子與
野庵僧咸就斃數百人而豁堂與貭生二人免
論曰王橚非有大失徳告宻夲子有勲勲與髙煦最暱
煦豈能為人子㦲煦即為人子豈䏻為人臣㢤永樂中
橚数有過且不論乃建文時輒欲先縁周以事縁周而
告橚者至矣即使告宻不誣料非果能禍國亦冝曲貸
再三飾輔導减䕶衛即否遍聞諸叔父與公論之使不
道之迹大著恩仍歸朝廷迨萬不得巳兵貴先聲亦萬
　無用假道故智矜掩取之能便賀戦勝且不煩再聼輙
　與竄錮不一而足也託燕王同母亦即非先孝康同母
　欤殘自近始與燕以名而所任者仍以九江益自露其
　實矣九江自以前㨗而受任禦燕不辞益自忘其實矣
　橚之傳文詞而進于理学憲王有燉東書堂手著可観
　也鎮平有爌有陵睦楧一慕善多材藝論古合則一該
　物莭亷條宗議鑿鑿可行将軍安􁤗頗延納孝行旌門
　而博平安㳚修謹屈首讀書至于中尉睦㮮號為通經
　河洛宿儒咸就講貫萬卷樓　名籍其中誠一時之盛
　也而世有貞烈如憲王妃鞏夫人祝汝寕妾劉咸以死
　殉則刑于有素矣若夫有熺之喜啖人腦同鐪之亱截
　人耳安㶇安涘之私刑人安泛之毁廟噐更有甚者犯
　倫不省盖自宗齒浩繁教學鮮少萬暦中周宗㡬三萬
　三千再傳當更數倍宗正之難為工如是也
　　椘昭王楨(憲王季堄景王季埱通城王盛/􁂧􁁻弟濓将軍華堞徐學顔)
椘昭王楨高皇帝第六子母昭敬胡妃楨𥘉生時適破椘
武昌報至上喜問羣臣武昌古何地對曰椘上曰子長予
椘封及分封王楨齊鑄齊寳三舉三虧上忽憶前事曰封
齊非初命遂封椘武昌上賜楨經史楨録御註洪範及大
寳箴於座右時觀省十四年率江夏侯徳興討散毛諸洞
明年討太庸諸洞十八年與信國和計擒銅皷五開蛮餘
黨悉潰二十年討雲南阿魯秃趨武関至鄜州擒之二十
四年征西畨二十七年通州杜囬子叛討平之復計全州
叛猺明年討桂陽山㓂平之又明年盧溪黔陽諸洞彛叛
王自沅州深入搗平之三十年荧惑入太微㑹王子巴陵
王薨上勅曰人君候五星出入所舍何分進退休咎務必
知之前與尔天文書一帙望尔知星象慮禍福修人事也
太微天庭居翼軫椘分也順入逆出入十日矣王子疾逝
灾不止此尚省慎以回天意其冬王妃果薨是年與湘王
栢率師十萬徃征古州叛蛮楨不親蒞軍措粮糗無方上
謂王不武楨居國樂善奉法成祖入國召為宗正王五十
五年子荘王孟烷嗣宣徳元年䛇發椘魯二王䕶兵各千
人征安南五年平江佝瑄宻奏湖廣東南大籓襟带湖湘
控引蛮越交廣黔蜀之㑹人民蕃庻商賈輻聚椘䕶衛之
官交姻連婭蘖枝延蔓小人行險或生其心乞陛下借乏
餉名選其徤鋭使轉漕京師因而留文章帝曰椘王故無
過不可王聞之懼上還两䕶衛而留其一王敬慎好學所
招引管時敏貝翺雷貫等皆文學之士薨子憲王季堄以
武陵王進封事母妃鄧至孝鄧疾籲天碩以身代侍湯藥
不觧带者数月亦以文學稱著東平河間圖賛士林誦之
亾子弟康王季埱以黔陽王進封正徳𥘉埱䟽論逆瑾罪
不報三傳愍王顯榕以長樂王進封儀賓宝者與其弟亨
多營利榕踈之宗室訟宝榕弗庇也而收其賜田寳怨使
弟貢誣奏榕謂幸臣王海與其府中人呼榕萬歲誘榕演
武設水戯習水軍即訊不寔削宝為編民王世子英燿見
父榕宫人方鬼悦之私烝之外舎榕知之禁方児北園笞
其狎人陶元死之居無何榕與諸王泛湖登䑓倡么児侍
酒燿又悦之通之於湖亭明日燿具大筐使其卒金與良
輔私筐么児致之舘榕怒甚發聲死二卒二卒俱如元也
告燿曰王恕世子之位不可知矣不如先之㑹元夕世子
置酒享榕匿力士壁後酒酣王從人下受犒力士出以銅
瓜檛王榕瞿曰燿燿脑出死燿復取銅鞭􁁻父屍迎么児
為新妃䖏祖端王之宫遷其主事聞逮斬英燿揚其屍椘
人稱榕破頭王時武岡王顯槐奔救王榕鏦傷臂䛇賜金
帑嘉之昭王十子其支崇陽王顯休者為王榕主宗禄漁
之宗人怨鎮國将軍顯桍與其舎人虎言之朝格之榕怒
笞桍斃􁈇罸桍千金㑹桍将朝於榕榕與鎮國将軍榮湑
鎮國中尉顯櫸顯蘽袖鉄椎待之甓郭􁚄撃桍死事聞休
坐死湑䓁幽髙墻萬暦三十一年椘宗人華樾䓁二十九
人訐王華奎非真稱椘先恭王病風痺不能御内乃令宫
婢胡氏詐為身抱妃兄王如言子為華奎又抱妃族王如
綍舍人王玉子為華壁以為孪生奎得嗣為椘王而壁封
宣化王樾妻如言女也故知之而儀賓汪若泉先曽訐奏
事下撫按王妃堅持之事寝至是復發則華奎襲封二十
年矣禮部侍郎郭正域武昌人也右宗人樾疵王并及輔
臣沈一貫而輔臣沈鯉復右正域户部尚書趙世卿等又謂
王非假於是䑓省閣部互詆不休上卒以王為真斜臣楊
應文竟參正域罷去已而東安王英燧武岡王華增江夏
王華塇復請勘王假不報三十二年王華奎輦金諸貴人
至漢陽為宗人所發兵偹道周應治械宗人樾听勘於是
諸宗咸憤走訴廵撫趙可懐可懷為王餙詞此将内助大
工被刼方訊一人走械擊可懐死應治䓁傷一貫以為叛
有詔旁郡兵合嚴武昌參政董漢儒薛三才曰是激之亂
也壁城三十里外不入一貫復䟽逆宗反形大著藴　者
助王誣揑尤甚且云晝見軫翼係椘分事不可怱由是坐
謀叛大辟者七人禁髙墻者数十人而奎王楚如故久之
以輔臣葉向高言楚宗淂釋崇禎十六年賊獻忠䧟漢陽
三司請王甲權冝餉軍不可及武昌䧟賊以箯輿籠王沉
西湖遮其金数百車盡時左長史徐學顔永天人城破與
賊格闘左臂断右手尚持刀不仆賊支觧之闔門死者二
十餘人湘隂王􁃽　全邸遇害而祁陽王甲者聞武昌䧟
矣其封避兵薨梧州諸生嚴煒者素與王善以福京中書
舍人賛王世子襲封閩敗煒與嗣王共艱難更姓名入猺
中自保又通城王盛􁂧昭王九傳支也與其弟盛濂及宣
諭華堞棄家泛吳之笠澤明年甲申國変又明年南都失
守及潞王以杭州北降薙髮令下所在挺起閠六月吏部
主事冝興王期昇徃迎􁂧等笠澤冶戦具檄諸拳勇礼授
材官練兵湖中於是諸義金鎰韓茂貽陳萬良䓁数十部
俱集襲有長興等縣亦一破郡城䘚以粮竭不守八月援
進士中書廬象観於苕之北門不及象観死之􁂧知不可
為委其衆進士吴易身越海依監國魯䛇興嗣興衣豊伯
張鵬翼恊守衢州丙戍六月監國棄紹興奔台金華遂不
守􁂧分督衢三門以義激民兵守固力竭鵬翼約􁂧五鼓
背城死决未發而門開北兵入􁂧自縊鵬翼自有傳弟盛
濓不知所终華堞字用章初楚䧟以将軍叩闕上䟽請聮
絡山砦義勇身先擊賊䛇授啣宣諭捋軍從盛􁂧等入淛
時潞王窮走杭州華堞衰麻入謁説以恢𣸪之計王不省從
陳弘範郊迎竟北去不返閠六月大江以南郷鄙一日𧺫
作難北兵不啻数千部有王教主者先数百人走武林華
堞夜出迎之拜馬首公等為江南反戈苐一碩鞭弭從己
破関入頋兵寡不敢動被躡盡屠横華堞間脱復徃合盛
􁂧湖霅不得利走徽褁創殘恢復数下邑鄭遵謙𧺫紹興
欲稱制王之不受魯王監國紹興勅原啣出督淛直陸師
是時華堞以忠節感人慕從者衆十月左尹主走間錢馬
諸部並議合從且渡江時黨事未觧或以王有功當貳魯
御史陳潜夫䟽左尹止之乆之魯封新安王不拜閩亦馳
勅封華堞為楚王亦不拜曰臣無家王何䖏明年六月紹
興敗亾走入長興山中将為所欲為不利走廣西扵永曆
三年六月積憤病殂会城
　論曰王楨乆兵間竟洪武中歷摧盪畨猺獨于古州之
　役太祖輒稱不武知前此奉先声以行非果如燕之知
　兵者也観壬午之浚徒用樂善守法召填宗正記曰征
　之為言正也不能賛一仗北向其誠燕之宗正矣乎一
　再傳孟烷季垷文行可觀若季埱之論逆瑾持義绳君
　側實本祖訓雖不報以愧廷臣之不論逆瑾者華奎實
　非楚糸為恭王妃兄之子而彂華奎之非楚系為恭王
　犯兄之女女壻華樾也子女同父言之胡不真且此時
　貴賤殊婿樾即宗人未嘗有所妄覬即何敢危犯此無
　稽又宫婢胡之詐身舎人玉之孿壁証鑿鑿也或以二
　十年相安彂浚時盖由葭莩素暱末殺則持之而况儀
　賔汪之訐奏非一日之故也必雙生以不足故示有餘
　耳至于東安武岡江夏一口是樾奮擊撫臣趙死是必
　其義可以動衆不然王之輦金胡為㢤而閣部沈郭等
　各自為黨直欲以叛加椘宗以非楚長有楚乎卒之嗣
　偽系者為獻賊籠沉西湖楚不長矣甲申後通城盛􁂧
　兄弟兵耀笠澤死殉三衢允㢤宗之正矣宣諭華堞不
　釋衰麻者十餘年再與崇封不受是誠椘昭之嫡系也
　夫
　　齊王榑
齊王榑高皇第七子母達定妃國青州洪武十六年上令
王出獵開平且備胡二十四年再岀開平與頴國公友徳
共事有詔勿相參奏建文初府中人曽名深告變召至訊
得實廢為庻人時周王已削爵與王並禁繋鳳陽燕兵入
急遣徃衞二王二王頋不知大怖伏地哭已乃大喜曰惟
燕能生我永樂改元復其封王驕縱不簡則馳書戒諭且
曰無忘患難時榑復不省隂畜亡命飬刺客伺險暗結勇
士通邊彛府中私帝號益為咒詛輙用䕶兵守北門廣智
門以外接苑圃奢築墻堵守吏不得登城夜廵李珙等上
変告榑匿珙以㓕口上賜書索珙且誡榑改過是時周王
橚上書悔罪上即以書示榑􁁻悔過請朝明年来朝廷臣
請論榑如法榑厲声曰奸臣喋喋将欲為建文故事乎行
盡了此􁩰上聞之孟怒晋榑京邸奪其䕶衛指揮柴直等
伏誅罷遣府諸寮盡岀王所繋囚及諸造不法噐械或請
并收教授葉垣上曰朕甞岀王囹圄恩禮渥洽開諭六七
乃故不悛安望教授垣其勿罪榑見晋益有怨望并奪其
子三王爵幽王西内宣徳三年福建􁁻陽妄男子詭称七
府小齊王製王冠服自為䕶衞謀不軌事覺械京師供云
樓濂不預榑扵是誅其黨数百人而榑與其子樂安王賢
烶長山王賢焌平原王賢　皆暴卒榑少子賢爀廢為庻
人安置廬州景泰中勅南京守偹移置爀及谷庻人扵南
京慎防之時谷庻人絶而爀請淂居谷庻人第嘉靖中釋
高墻庻人長　者榑曽孫也天啓三年爀後􁧬鑑逆迹露
􁧬鑑生魁岸有智計或言其相當貴因自詡納亡命為逋
逃淵薮而武進人陳鼎相入南雍深與結納操江御史熊
明遇宻以聞收􁧬鑑及鼎相伏法餘不問
　論曰王榑私帝號二燕也䫃不冝二燕于燕能生我之
　日建文中諸尊行私僣擬種種不可問也亦不勝問也
　貴徐以澹之而獨問其公行焉者即公行而或故以私
　寛之以私忘之此有善䖏諸尊行法在而朝廷不觧也
　改元方四閲月五王一時坐不宥代岷與周罪不能舉
　天下有小誤而持古禮按之遂闗門户此䓁是也湘即
　見端然初坐偽鈔耳獨齊榑舉動傲僻頋文皇時猶開
　諭六七至示以周橚悔過之書不得已始削奪幽西内
　至宣廟而父子咸不免建文何時輙送榑鳳陽與周棡
　同繋乎榑如二燕于建文或亦有名而榑祗自大不可
　以語此他日妄男子楼濓偽為榑尚悸人少子爀後或
　逆跡天啓中榑之悖性也而以世
　　潭王梓趙王杞
潭王梓高皇帝苐八子母闍妃故漢友諒宫人也或曰逹
定妃國潭梓㓜聪敏好學善属文貌美秀而性滛宕未之
國甞亂宫中毎朝留宫中旬月上爱之不知其奸也甞召
府中儒臣設醴賦詩手品高下冶亭殿東掖置琴酒書研
樂之居常聞其母言所以為妃故不勝憤懸銅牌書二語
於上謾甚洪武二十三年上㣲聞宫中状又妃與王從民
家坐事益怒命魏國公徐輝祖徃逮之王知事洩戎服乗
馬抱其爱子廵城而馳及城破圍宫三匝互投水死宫嬪
無存者或曰與妃咸自焚無子國除
趙王杞高皇帝苐九子洪武二年生明年受封又明年
薨
　論曰漢友諒之以遺妃為間㢤洪武中不敗又一燕
　矣杞夭不論按太祖𥘉册闍妃時有云朕平诸僣偽未
　嘗有其妻女漢我深仇岀此迹此语疑猶以妃為仇也梓
　恩其母遂果為前父尋􁔴謾語在牌寕見閻王不見父皇
　八字知妃之勧梓非一日矣
　　魯荒王檀王頥坦
魯荒王檀母郭寕妃高皇帝第十子生両月而封國兖州
王文弱好詩歌頗餌金石病眇其妃為湯信國女甞建一
苑城外與妃出宿上召入宫髠之賜妃自盡王薨上册之如
秦謚曰荒子靖王肇煇嗣宣德初為長史鄭昭請老上以
王賢許之五傳端王觀􁝓㓜狎其典膳信等滛戲無度為
複屋曲房于東園挟娼樂之裸男女襍浴􁝓臨水縱觀左
右有忤立斃之或為炮烙之刑信等咄啐殺人有抉眼截
舌死者丗宗念王幼革其禄三之二逮信等誅之子頥坦
自寳慶王進封父端王病甞藥請代䘮葬遵礼衰絰三年
捐田湖資貧民詔嘉之按靖王六子其支樂陵王有三子
當菏當洅質鈍而當渿敏師滕滋以告王王属心渿菏洅
恨滋杖殺滋㘴並廢為庻人又東阿王陽鏢孝友能詩善
楷書而荘王陽鑄者十子其支再傳當甌王徤楸老亾子
上言宗室所以滋蕃由其詐以妾媵子為嫡子臣今六十
無息㣧所受府第屯厰請以身後盡歸魯府待給新封省
民財萬一乞著為令報可又荘王一傳歸善王當沍正徳
中流賊攻兗當沍借䕶衛兵器率家衆乗城射却之朝廷
降勅褒諭遂以武徤聞當沍数與袁質趙嚴等角射而材
荘王較尉智属長史魁求之王魁不應而勸王别䋲智謫
為樂工當沍怒欲縛辱魁魁匿荘王所乗醉言當沍且反
從王子以聞王吏部主事梁穀者東􁀊人微時兇戾暱諸
悪少年既貴厭苦之而或有從東平來云袁質趙嚴䓁佐
當沍奪王較尉智不得治兵反榖心動告変於輔臣楊一
清而以所怒悪少年為從内廷权貴欲邀封拜如寘鐇故
事益重言之宻聞武宗大發兵伺變魁又奏荘王不先發
無以塞内廷权貴意王心懼亦奏當沍反於是遣司礼太
監祥大理寺少卿鈍錦衣衛指揮端重兵布置徳州大名
淮徐間京師洶􁁻旬日震動以為事不萬全一决難制及
排破當沍宫當沍方醉臥無所見得弓矢故禦冦所借䕶
衛物也當沍愕不知所為與質巖等俯就縛及訊得寔御
史翰林奏榖報怨邀功魁譛子惑父並冝寘法内廷猶以
翰臣縱叛下錦衣獄䧏為州判官御史啓充等丹訊極論
榖皷煽流言啓小人生事喜功之心致大臣輕信寡謀之
失死不足盡法不報時當沍罪無所坐不淂己但云乖達
祖訓䧏為庻人幽高墻覧等及宗属戍粛州魁亦妄誣㘴
斬中官護當沍之高墻當沍猶未知所㘴中官曰之鳯陽
謁陵耳比至曰此何地曰高墙乃大慟曰冤㢤觸墻死輔
國将軍當濆為鉅野王後慷慨有志莭嘉靖中請停郡主
縣君卹典以蘇民困又辭已與子歲禄佐縣官䟽通運河
請以己父子禄賑封内飢民勧上法祖宗重國本裁不急
息土木詞甚剴切下勅褒之又鎮國中尉観熰亦鉅野王
後父奉國将軍徤根既以賢孝稱觀熰被服儒雅好著述
執母䘮哀毁周恤䖏士萬甲三十年不懈弟觀　亦㕥詩
畫名又鉅野中尉頥㙇安丘将軍頥　皆倜儻有逸才聲
詩俊㧞崇禎九年東師深八魯王甲捐金募士力以禦十
五年王遣左相俞𧺫蛟與前給事范淑㤗合搗流賊乙酉
王薨世子以海立四日東師入南奔􁇏國紹興附紀
　論曰魯王檀文弱國于詩禮之遺傳世循謹如嗣王頥
　坦及東阿當甌二王咸孝友属文能推譲至将軍當濆
　之辭禄徤根父子兄弟醇誼宏文慷恤不一而足獨歸
　善王當沍一案久沉不白夫世無醉卧無所見愕不知
　所為輙坐以不軌者即取程祖訓沍非私治弓矢借䕶
　衛物以繕城正属諸支匡王大義且此時流氛不靖事
　已未便奉還情也而竟欲比之寘璠之㺯兵非其觧矣
　監永道聞慶㨗輙居發縱之能諸監陸馬谷魏與義兒
　江彬䓁急欲得一似反者一試以豪鎮國公之秉鉞即
　何必沍果存其寳㢤誤認高墻以為謁陵嗟無此反側
　子也最後以海走監國繫東南者数年其𥘉冊名時亦
　己明識其水濵之不𣸪矣
　　蜀献王椿(靖王友堉妃黄氏和王悦<折 t="33"/>妃徐氏定王/友垓惠王申鑿昭王賓瀚成王讓栩)
蜀献王椿母郭惠妃滁陽王女也為高皇帝第十一子恵
奴生王及代谷二王永樂汝陽二公主王元妃凉國玉女
也椿狥慧能文目五行下闢西堂延攬名士李叔荆蘓伯
衡等與啇榷文史帝嘗呼為蜀秀才巳又聘方孝孺傅世
子表之曰正學造安車賜長史陳南賓分成都學慱士以
月餼曰後世子孫皆如我餼博士椿守西陲其人安焉成
祖入國王來朝献荔枝艾乕諸物上賜答曰賢弟抱明逹
之資敦忠孝之義秉心存誠好學不倦東平河間無以過
也引睇遐邈朝夕不忘勉自爱重谷王橞椿母弟圖不軌
私告椿􁁻驚痛止之不從遂發其事上悦賚賜特厚子華
陽王悦燿有所爱䘚擅除為千户王椿曰不朝命反耶杖
之百将械於朝世孫友堉為請乃䆁之猶囚縶累月會堉
就冠京師王薨王椿六子悼荘世子早薨燿窃發帑蔵盡
有之世孫堉不問燿反誣奏堉数十事意在奪其封召入
廷辯得白友堉嗣王燿至京師猶誣奏不巳上怒抵奏地
徙燿武岡州又徙澧州宣徳五年府中忽舉炮銃搃兵陳
懐以聞堉自引不謹上還䕶衛三之一巳請王府官属留
軍中南人為匠皆從之薨謚靖妃黄自經以從無子同母
弟僖王友壎以羅江王嗣患風疾上走醫治之不及無子
叔和王悦賀為献王第五子以保寕王嗣儉飾守礼法薨
繼妃徐死以從子定王友垓工詩善草書再傳弟恵王申
鑿以通江王嗣好學能文亦善書子昭王賔瀚仁厚好儒
術子成王讓栩肃皇時以忠孝賢良旌助太庙工上黄金
六十斤白金六百斤加歳禄二百石玉带一王受玉带辭
禄子康王承爚以仁孝稱崇禎十七年賊張献忠陷成都
蜀王甲力拒闔宫被難
　論曰蜀秀才西堂延攬署方孝孺以正學表當時至弘
　光中特謚孝孺曰文而系之以正從王所表也不表此
　二百四十餘年中不敢以孝孺為正矣王椿能以正學
　世其傳而靖定惠昭成康若扵誼妃黄徐両以莭烈著
　太祖以滁陽養女孝慈開國以滁陽女為惠妃詩禮貽
　後即不以郭之子死從戎頋諸子所自出亦冝報以世
　爵而胡絶不聞夫滁陽且有其遺支老舍者也𥘉給田
　而継免罪其諸子當無後故未及歟
　　湘獻王栢
湘獻王栢高皇帝第十二子國荆州母胡順妃豫章侯美
女也栢性通朗多智数讀書能韻篝燈警枕囊書自随被
服儒雅尤喜道家言自號紫虚子望之如玉山晴霞而膂
力過人善射運槊馬上若飛數從椘王将兵有功時十王
陛辤之國上各賜玉带一命服之上欲觀其後銙諸王皆
囬身王獨旋带以觀上問之曰君父不可背也上大喜建
文元年坐偽造寳鈔招士馬事覺謀舉兵拒命朝命将士
偽商旅藏兵噐扵輿薪直造王都圍王宫王度事不成與
宫人痛飲泣別縦大焚其宫室羙人乗白馬執弓躍入火
中死妃華江隂侯高女從死詔廢爲庻人無子國除謚戾
永樂初復其位改謚獻治墳祠
　論曰迹王柏君父不可背一語紫虗子讀書觧事
　矣僞造寳鈔或有之招士馬缘之以罪也稱拒命
　而曰謀是明無其寔矣夫藏兵器扵捆薪從圍王
　宫亦何從拒命㢤所招士馬迄未甞燼㓕也不即就詋
輒自焚或猶以擅鈔之故不可觧夫叔父王擅鈔之罪輒
　不可觧乎㢤更謚戾而獻王與妃慰地下矣
　　代简王桂(山隂王俊柵灵丘王遜烇子/若孫四世将軍成/成䥩)
代簡王桂高皇帝十三子初封豫後改封代國大同與蜀
谷同母建文中廢為庶人使如蜀觀蜀王之法燕王得國
為復封王妃武寕王達女文皇后妹也桂不悦妃妃病桂
不視病王孫仕壥聞於朝乞勅潞城王遜　啟桂善視妃
桂復國不悛上賜書曰别乆懐思聞吾弟縱戮取射國人
甚苦吾弟審拘囚困辱不記建文時耶召桂朝桂不朝再
召朝中道予勅曰爾傲狠悖慢朕念同氣不遽絶其歸省
愆革去其王䕶衛留較尉三十從桂􁁻老矣猶時時與其
子遜炓遜焴短衣小帽䄂錘斧殺人市中誘納軍民婦女
入宫移怒其世子遜煓令母子岀居外舍於山西行都司
甚困桂妃徐甚妬桂寵其侍女二人妃糞侍女口添其身
傅藥潰爛之復潜令衛䘚仲謙誘之亾去桂王六十九年
薨王十一子世子遜煓早薨煓子隐王仕壥嗣正統中上
書以縂兵郭登有功大同請留登長守上以王故劳留登
尋以代隘請從封諸父桂支定安王愽野亦在從野上書
不忍遠王上曰王遠子胡越人㢤不許再傳孫思王聪􁥆
或曰沬􁥆為世子時先封武邑王以使酒毆樂工革聀己
居父恵王䘮酗滛歌舞内使諌輙拷掠之或觸其怒以石
鼓􁠈胸嚢沙覆口死者数人㘴䧏為庻人遷太原後以其
母請許用草爵武邑王稱於代子懿王俊秋或曰杖嗣嘉
靖三年大同軍叛闈王宫􁝖東走宣府上遣光禄少卿蕭
淮問王子昭王充燿請郡王庻子禄礼部言郡王庶子無
長兄得嗣郡王者封長子不復得支将軍禄長孫亦如之
遂不許大同軍又叛燿東走宣府上又遣官問王十八年
樂昌王甲乞徙代州科臣丁湛䟽以為代籓北控邉鄙南
輔圻甸比之他籓尤為要重今宗親無故改遷摇惑衆志
不可樂昌乃徙朔州其簡王支山隂王俊栅数上書求開
宗籓應舉之路不報又靈丘王遜烇居綘精通醫理歲疫
以藥活病遇井投之民皆徳烇子任墁孝事父母一日三
問安父卞哀毁絶水漿不入口四五日子成鈠孫立滆亦
皆以孝聞滆子俊格為世子嗜學善属文聚書萬卷尤好
古篆籕墨蹟又隰川王遜熮居澤簡王桂宫人劉生一女
封壺関郡王劉爱之時以禄米給儀賓秦安王熮数沮之
己而宫中岀一盒封固賜熮啓之則無首麺人一及羊肝
等物事聞岀劉予熮魘魅也隠王支和川王鼐鉉府中有
奉國将車充灼者㘴作奸奪禄怨望聚兇徒淮䓁禦人與
㐮垣中尉充　謀引鹵小王子入居大同而白蓮教羅廷
璽者稱灼有天分遂遣人隂持火箭飛焚大同積芻五六
所都督周尚文發之伏誅遷和川子山西輔國将軍成
弟成鐎係隰川後父仕　坐罪幽鳳陽病草成錤㣲服走
視自劾越禁乞負父骸歸葬䛇許祭父􁩦所不得歸雲中
䘚叛成鐎請嚴誅貪酷以消亂端語切直世稱錤孝鐎忠
又鎮國将軍成䥩靈丘王之子事父母以孝聞盧墓側負
土壘塚號泣不絶萬暦中代王無嫡子欲立所爱庻子鼎
莎礼部誤信得立数年庻長䁀渭訟之尚書翁正春曰均
庻立長冝也然訟得立是有兄弟而無父子請予爵長子
之子而以前所立為将軍不果行䘚命行人魏大中封鼎
渭為王世子渭例有贈遺大中不受毅然曰渭莎争立賣
金錢多矣今日亦知中朝尚有不受金錢之人崇禎末李
賊破大同盡殘王家以王甲去㘴王地而攻彰義門
論曰相傳代王桂母邳人田家太祖嘗戦敗憇母一近
　母留敝梳為識巳而生桂及上即位奉桂與梳并獻上
不令王母入宫随王挂飬代桉桂建文中奉命視蜀則
與蜀同母無疑且桂母果田家自冝以原梳告所在淂
上聞無抱桂與梳遽献宫門者且不聞其氏何氏頋谷
代性頗悖似一母之子而蜀椿文約豈惠蹠之間歟世
傲而錤孝鐎忠未巳也墁孝而栅忠充灼頋八鹵王自
焚矣
　　粛荘王楧
肅荘王楧高皇帝第十四子母郜氏𥘉封漢改封粛國甘
州建文元年内徙蘭縣薨庻長子康王瞻㷔嗣正統元年
王言甘州舊邸改都司而先王墳園尚在乞留近邸林木
許之又請加禄不許天順中責府中馬偹邊與王熖直不
受強直之熖出善馬五百上致書褒羙再傳恭王貢錝以
汾州王進封正徳中為諸子請菜户不允世子真􁩱慱雅
好文善為請恭王支金壇王真洵比小人横於外事覺下
獄當死越獄去其子弼楏酗酒多犯法洵𥘉以其無礼離
之㘴廢為庶人幽高墙萬暦中粛王甲薨其世子乙䘮中
請襲爵礼部尚書羅萬化以為籓府與朝廷不同世子當
行三年䘮世子賂中官急請之員外何喬新不奪世子竟
行三年䘮己而淂立王無子有营為王浚者政府為関説
禮部侍郎王希烮力持不可竟寝
　論曰肅之世念先塋辞馬直猶有忠孝之遺意歟然而
　徴矣王無浚自冝為之後有营為王後者不許則必有
　不营而應為王浚者何属
　　遼簡王植(恭王寵涭荘王致格/妃毛氏光澤王)
遼簡王植髙皇帝第十五子母韓妃衯封衛改封遼國廣
寕廣寕邉􁋠初至樹栅而已己命郭英為治王宫城尋又命
都督楊文為髙壮王城門以嚴鹵三衛盡屯田給王禄王
得練簡士馬廵邊上圖西北沿邉地里諭植曰凡軍士屯
種地慎無牧放諸王駙馬徃來營駐練習防胡慎守此圖
勿失植諳兵事屡樹竒功建文中㘴罪奪禄燕王兵𧺫渡
海來歸嗣有翼衛燕王功王即位改封王自請荆州别給
一䕶衛而故三䕶衛留防邉在位四十年子貴烚嗣不友
於諸弟待庻母寡恩奸郡主捶死長史述居國多過正統
元年府臣乞加禄上曰初簡王淂罪朝廷特加原貸削其
儀衛止與較尉三百人洪熈中加禄實支二千石宣廟中
又與旗軍三百人乆之廵撫呉政彂王所為㘴廢守簡園
而政猶以言烚奸状不盡坐調官再傳靖王豪墭為其世
子恩鏋䘚請以妻妾殉葬憲宗下書豈不聞先帝頋命何
戾也不許子恵王恩鑙嗣鑙㪚宗禄松滋府将軍恩鑡等
率羣小䦨入府復聼儀賔鏞朋奸㒺利王鑙發之得實幽
鑡鳯陽羣小㘴戍百餘人方送戍鑙隂使人挟刑具中道
捁死八十餘人不数日王長子無疾䘚歲餘王亦疸發背
薨子恭王寵涭恭黙孝友再傅荘王致格病不事事委政
毛國妃毛妃通文墨沈毅有斷承奉王大用者佐之府中
嚴肅妃賢聞天下子庻人憲㸅以句容王進封㸅讀書能
文肅皇好道王亦奉道謹賜號清微忠教真人又盡予金
印道經㸅好近婦女至腐鼻以赫􁊫代凖爱騎黑驢微服
入人舍戲為禽行屡炮烙煇炙人䡖辱郡國守相然實無
反謀施篤臣者好氣多計智監司荆州初見㸅㸅羽衣入
之篤臣語宦官吾不見王而見一羽士宦官曰服上賜也
府中用礬紅不中收礬紅户張丈朋笞之居正父也王悦
伶人妻與生子召入宫為姫為其子請爵狎伶人異日饗
諸大夫篤臣與宦者献諸大夫酒而伶人亦冠宦者冠迭
献篤臣離席曰敢問髯而閹何人王直言寡人所狎優偽
冠之者諸大夫皆色變酒数巡盡𧺫去乆之聖壽莭㸅假
宫遥拜雨甚拜殿上故立諸大夫雨中良乆諸大夫冠衣
漬出皆更篤臣不更也服歸舍曰不更王有如此衣王数
数與諸大夫齮齕㸅隆慶二年廵按御史郜光先奏㸅大
罪十三使刑部侍郎洪朝選即訊朝選知㸅虐無他謀篤
臣乃詐㸅書餽朝選而因持之㸅建白纛曰訟冤之纛篤
臣驚曰王反矣胡為纛也興䘚圍王宫朝選竟報㸅不反
及獄具廢庻人幽高墻除封時文明子居正方以大學士
貴用事挟舊怨嗛朝選不反㸅時朝選巳家居屬都御史
勞堪羅織朝選盆死獄中居正穿父塚夷入湘献王墳園
又乆之居正䘚遼王母訟王冤天子竟籍居正家而篤臣
亦卒無子簡王十八子支遠安王貴爕與苐巴東王貴煊
上變誣父簡王反㘴削爵降庻人守簡園而惠王支光澤
王甲慱文而謹徳世宗製燕弁以居賜群臣曰忠静王䟽
請并賜諸宗冠賜冠名保和王積書萬卷世宗賜堂名曰
慱文名其楼曰慎獨天啓七年詔遼籓支庻歸并恵籓至
其奉祀六廟祭掃湘陵一莭仍属遼支庻行事
　論曰壬午之故諸王無挺撞燕者即王植素諸兵事不
　一振况其他手曰前此奪禄矣時謀弱宗籓之名已大
　著天下是一諸王之心是二諸王之心渡海來歸較大
　寕善矣而中巳與朝廷二與燕一何俟翼衛之勤遼世
　多不率獨荘王妃毛氏以王病不垂簾而國治更過諸
　王妃從死之烮至扵王㸅滛狎有之夫訟冤之纛果以
　進退士馬乎匪刑部朝選故不能反王也且㸅巳庶人
　高墙矣更何深求而獨惜朝選之盆死獄中死不白江陵
　其猶以殺人展其孝思者歟
　　慶靖王㮵(憲王妃方氏寘/鐇入叛逆目中)
慶靖王㮵母余妃高皇帝第十六子封慶陽徙韋州建文
三年移寕夏文皇令歲一至韋州度夏宣徳中乞還韋州
不許許歲一徃韋州如故事寕夏搃兵史昭言㮵非法数
事會䕶衛人告㮵閲兵造戎器購天文書王惧歸悪於昭
欲徙國避之英宗為手書慰諭薨子康王秩煃嗣景㤗元
年以鹵数入寕夏與其弟安化王秩炵上書乞徙内地不
許又言冕冠以紗製請易紵絲上曰祖製不可易再傳荘
王邃塀以岐陽王嗣三傳恭王寘錖以洛交王嗣弘治中
鹵数入塞彂先王墓王薨子台浤嗣正徳五年安化王反
浤稽首行君臣禮㘴削三䕶衛之阞浤賄於鎮守太監昕
縂兵官勛求觧昕勛不納王銜之㑹寕夏三指揮欽等各
以事獲罪潜欲籍王浤謀殺廵撫璿又為昕勛所發欽等
遂誣浤不軌璿乃按浤滛虐誘致降鹵兇人浤内危奪門
欲訟闕璿遮止浤竟削為庻人留邸己又㘴殘虐長子􁅓
櫍徙西安以两宫徽號恩䛇赦還與冠帶三傳憲王伸域
寕夏賊哱拜反王妃方氏抱其子師鋅匿窖自死靖王六
子支安化王寘鐇謀反伏誅鐇秩炵孫也府寕夏父邃墁
不及王卒母夫人餓死以殉王為人狂誕封長孫時有相
士紿之王大貴輙喜偶召衞學生孫景文飲府中以相士
言私語景文景文阿王呼萬歲以樂之㑹有女巫王九児
假降鸚鵡作聲似呼寘鐇老天子寘鐇乃大喜益自負有
異心寕夏指揮周昻千户何錦初頼景文貸王資得遷王
遂以昻錦為腹心而二人亦惟王東西閹瑾擅權遠近流
言瑾將不利扵社稷瑾遣大理寺少卿周東徃勘寕夏屯
田東希瑾意增賦索逋計𤱔醵資為瑾賂而守臣又奉行
惟謹敲朴日迫衛下将卒憤不堪命寘鐇曰可用是為名
矣與景文决大計景文遂邀昻錦䓁飲其家語指揮丁廣
王夙有竒徴天下事寕可知衆許諾㰱血定盟㑹有鹵警
總兵官檄昂簡鋭卒為牙兵必一以當百昻選甲士申君
敬等六十人與深結四月之五日寘鐇乃置酒大㑹文武
伏居敬䓁府中酒酣起輙殺太監趙弼搃兵官姜漢時都
御史安惟學少卿周東未至走行臺殺之放獄囚焚官府
刼庫藏窮索慶諸王将軍以下金帛萬計大享将士寘鐇
僣大號偽署都指揮何錦為討賊大将軍都指揮周昻指
揮丁廣為左右副将軍張欽為先鋒将軍魏鎮䓁七人為
都䕶朱霞䓁十二人為縂兵官推景文為軍師傳檄布告
言太監劉瑾蠱惑朝廷變乱祖法屏棄忠良收集兇狡阻
塞言路括歛民財籍没公卿封拜侯伯數興大獄羅織無
辜㪚遣官校脅持遠近張綵劉機曹䧺毛倫文臣武将內
外交結意謀不軌今特舉義兵清除君側凡我同心並宜
響應檄副縂兵楊英逰撃将軍仇鉞扵郭外使各以兵來
會英聞變兵潰單騎走靈州而鉞姑引兵入城寘鐇盡奪
其軍鉞遂称劇病私第諸謝不聞己而英同都指揮韓斌
延安副縂兵侯勛逰擊将軍時源各率兵屯河上令都指
揮孫隆盡捲河上官民船泊東岸守之逆黨無船不能東
鉞知王中內危故令偵騎㳫報官兵從某路旦暮至寘鐇
懼問計鈛鉞曰宜遣驍将領兵徃塞橫城堡且覘渡口意
實以單寘鐇也扵是何錦丁廣率都指揮鄭卿䓁三千精
騎出鉞私喜昻一人易辦復令人詭傳縂兵曹雄今且决
河灌城􁁻中􁁦􁁦慮旦暮不保皆嘖怨始事昻錦䓁寘鐇
令昂省鉞疾鉞故堅臥呻吟湏昻深入室伏發殺昂鉞𧺫
披甲挺刄執昻首號令城中收故部壯士楊真䓁疾馳寘
鐇府縛景文䓁殺之并殺朱霞䓁十二人擒寘鐇及其子
台溍盖寘鐇舉事僅十八日而敗遣古興児宻告鄭卿令
反正卿遂殺魏鎮䓁七人錦廣走追擒之賀蘭山外時上
巳命太監張永都御史楊一清帥師徃討未至乱年永械
寘鐇還京頸繫諸王舘與錦廣伏誅弟寘錓寘鵭㘴黨廢
為庻人将軍􁅓材亦論死旌死事都指揮楊忠李􁧬及百
户張欽乆之有僧大千和尚者以富陵同類同類毆和尚
和尚憤曰我皇帝家人也衆異其言聞扵朝逮至京下刑
部鞫和尚曰我安化府􁅓材也衆不能辯安化宫人左寶
瓶在浣衣局召騐和尚寳瓶一見此􁅓材殿下矣免死送
高墻盖當時死者非􁅓材也荘王二子支鞏昌王寘銂以
罪廢庻人銂子台清先䘚銂麀其妻生二女焉台浤既廢
銂視其府事裁浤宫眷薪禄取其庫中金帛萬計浤二子
􁅓櫍􁅓枋㓜銂爱枋悪櫍因造浤謀逆之謡使寺人誘櫍
口熟之常吟於府中欲圖䧟浤為豊林王台瀚所發銂㘴
廢幽髙墙賜台清妻死庻人其二女
　論曰王㮵國邉閲兵治戎何足罪而安化寘鐇則以好
　䛕為鸚鵡口中天子所走檄逆殣誠使人髪指獨氣輕
　不能耐與寕濠並先彂先彂罪不赦矣向使豹房晏駕
　之後起與濠争南北互戡或一淂之方以為社禝大勲劳
　乃汲汲大號競不奉正徳二字乎軍師孫景徒文䏻作
　好語恱鐇王劉飬正之観天但隔數度誤以安陸為南
　昌也國初沔陽磯下鳥言似陳皇帝而友諒以黄蓬渔
　子𧺫鳥言故真而鸚鵡則何不從口授偽為之若宸
　濠之悪鴞鳴及黄石磯之呼是誠以讖敗矣當從鸚
　鹉口中正言之曰寘鐇老庶人
　　寕獻王權
寜獻王權高皇帝第十七子性機警多能尤好道術太
祖嘗曰是兒有仙分積有大志封大寜大寜在喜峯関外
洪武𥘉設北平行都司大寕城中東連遼東西接宣府為
巨鎮文皇時封北平每歳秋九月㑹廣寕遼王及寕王宣
府谷王大同代王太原晉王西安秦王韋州慶王甘州肃
王出塞捕􁋠名肅清沙漠㕥故九王皆有重兵而王權綂
塞上城九十带甲八萬華車六千燕王𥘉𧺫兵少又慮王
權扼其後則嘆曰安得有大寧兵斷遼東助我㕥諸彛㢤
時中朝恐權與燕王合使人召權權不至㘴削三䕶衛而
李景隆來攻燕燕王爲書通權請得一至寧府中若謂窮
蹙不能戰求王草表請觧者及倍道趨大寜兵不得入燕
王單騎見權執手大慟須表急權為草表旣欵洽數日不
為備北平諸親宻吏士稍稍得入城遂命隂結諸口外酋
長及思歸之士皆喜暗定約燕王乃辭歸權出餞郊伏𧺫
挾權擁入関諸戍卒一呼皆集守将朱鑑拒命戦没長史
石撰被執不屈支觧之總兵劉貞間遯迯京師行軍都督
陳享以下皆降燕權宫眷貲寳皆入北平於是燕兵益强
而権亦時時為燕草檄傳諭燕王謂權曰事成分天下半
王信之𥘉軍中啓事設二榻及燕王得國竝登城樓上設
一榻權悔從燕佯風疾止江口不入朝賀已乞改内封最
蘓州卽否杭州上皆不可與書曰蘓圻內地五弟𥘉封錢
唐皇考以為不可改開封建文無道封其弟允熥為吳王
竟不克享今建寕荆州重慶東昌皆善地惟王自擇權得
書不能無望出飛旗命有司治馳道欲有所之上大怒權
不自安屏從兵從五六老中官走南昌揮手曰謝四兄弟
徃覔許旌陽矣至則稱病卧城楼不𧺫上不得已即籓司
為府改封權南昌减其䕶衞禄米儀仗之半權甞詣鐡樹
宮得真人遺戒有终須不到頭之句為不怡者乆之上使
祭酒胡儼徃察之權口占京中柴米近如何􁃽應聲曰但
聞天子聖恩多語似警諭上與書嚴戒權稍歛戢覆殿瓴
甋用瓦而己不琉璃而搆精廬一區蒔花竹皷琴讀書其
間用終文皇之世仁宗即位権言江西非其封國請改封
不許宣徳中以大父行復恣横請扵封內選子女上既不
可又重違其意賜女媍八十四人王令省中官服朝服用
天子儀仗賀王元旦長至千秋節習儀鐡樹觀副使召璞
聞扵朝罪其長史王堅朝議定宗室将軍禄米視品王抗
言宗室安得有品詞不遜上與書将軍都尉有品祖制也
王不得棄祖訓肆煩説典憲具存己人乞灌城田不許他
日求鐡笛焉上日笛滌也王意滌邪與之權白晢美髯員
氣好竒嗜學愽古自其齠齔時自禰大明竒士老號癯仙
弘奬風雅高帝時奉􁀐輯通鑑愽論三篇他又作家訓國
範垂示子孫所論著旁及卜筮脩煉琴奕諸書手製慱山
爐及古瓦硯皆極精緻凡王五十八年薨子般烒孝友仁
厚不及王追封慧王而孫靖王奠培嗣敏學贍才致恣睢
罔利天順二年與布政使崔恭交訐㘴奪䕶衛成化中石
城王奠堵言王培焚燬祖父有出宫人二屍不修祖廟公
姑子婦同案奉安扵齋宫廹死郡主使女四人被勅責子
康王覲鈞生宸濠是為寕庻人庻人康王之庻長子也母
馮針兒故為娼将生濠祖靖王夢蛇啖其室旦鴟嗚惡焉
曰舉子邪溺之庻人母易庻人以他女乆之詭言王他姫
生男見庻人扵王庻人䡖佻好㺯鷙害多智術士李自然
妄言濠骨相貴無極濠善之頗能餙以儒雃海内諸負有
才望王輙禮下之浮相慕為名高長洲陸完為江西按察
使濠深與結納會南昌致仕都御史李士實以詩翰重一
時濠引其子為儀賓甞曰公吾子房也士寔為畫筞厚金
帛入結權貴人使日夜譽王太后及上前且曰上固壮好
遊近婦人湎酒諸非所㕥長生王從取大位不過一宦官
力耳濠大悦安福舉人劉飬正偽談道學自㕥識天文象
緯濠賓致之與論宋時陳橋之變心動時有帝星見於楚
越之分葢世廟以興飬正誤以當濠拎是濠冀非　日亟
𥘉寕籓䕶衛已革景泰中濠賂瑾復之瑾誅復革時陸完
入掌兵部濠故好通扵伶人臧賢盡賂錢寕諸權要請復
䕶衛完為覆䟽內閣楊廷和特報可濠旣復䕶衛僣稱侍
衛文牒下撫按三司称國王術士李日芳言城東南有天
子氣乃建陽春書院僣號離宮諸拜賀欲命撫臣以下皆
朝服獨廵撫俞諌諭三司不可又𣣔廣拓府居布政使張
嶺啓以非制乃已擅殺都指揮戴宣逐布政使鄭岳御史
范輅幽知府鄭瓛宋以方盡奪諸附王府民廬扵是按察
副使胡世寕露草上陳以濠逆形且見乞温詔誡諭濠反
抗論世寕斬罪十而宦寕等先入濠賂㘴世寕妖言離間
逮下詔獄减死戍邊濠自是益無忌招納亡命財虜暗通
狼兵洞蠻入廣多市革張造甲作器械後園益飬鵞鸭以
亂椎鑿之聲凡有求不得必使盗屠其家佃户增䓁不岀
額外税殺其家至百餘人火其室官府捕盗繫之輙竄去
布置船馬偵上動静旬日一報而上好廵逰東宫乆虗因
大賂諸權倖𣣔徴其世子大哥者入司香太廟覬萬一而
朱寕業已隂主之閣臣梁儲正色厲聲曰皇上春秋鼎盛
建儲未昜輕言事乃寝錢寕言上用異色龍箋加金報賜
異色㡣箋者故事所賜監國書箋也濠得之大喜列牙受
賀命其國僚衣緋四十餘日已而府典寳閻順內官陳宣
劉良以濠隂事上變告濠疑岀承奉周儀滅儀家殺典仗
查武而下數百人風諸生臚頌王賢孝邀撫廵奏保冀以
餙前過上閲奏驚曰保官匕陞保王欲何為乎太監張忠
𥘉附江彬與寕䓁不合發其交通事詔索逐王府人母留
闕下寕卒華匿賢所賢家故重轑屏厨鑰𨳩後達巷華從
厨後亡去㑹南昌御史儀岀入張鋭所言濠反状悉鋭因
授意御史蕭淮􁁻首倡諸言官論濠包藏禍心交通官校
急逮治其黨否蔓不可制而江西廵撫孫燧己七䟽論濠
必反時廷和大懼以𥘉復濠䕶衛故恐相及言上􁀐遣駙
馬都尉崔元等徃諭濠俾上還䕶衞濠大驚以為舊制抄
宫眷例遣國親臣遂謀扵飬正飬正曰事急且起士實曰
即未可輕舉濠曰縣官固發之矣𥘉濠徒幸宫車晏駕為
伺便或上幸江南猝犯駕不𣣔預張叛逆名至是不得已
六月丙子㑹鎮廵三司官以濠誕次日入􁛮宴濠立露臺
大言髙皇帝不血食十四年於兹矣孝宗無子誤子民間
子㕥莒滅鄫豈義也㢤太后有宻㫖召監國崔駙馬奉勅
且至時都御史孫燧副使許逵抗濠罵不屈濠縛國門外
殺之叅議黄宏促鐐絶脰户部主事馬思聰發憤不食皆
死濠遂自立為皇帝彂兵反㕥李士實為太師劉飬正為
國師參政王綸為兵部尚書參贊軍務太監劉吉為提督
鄱陽賊首凌十一閻卄四吴十三等分署為都指揮使傳
檄四方削正徳年號止稱大眀己夘之歲指斥朝廷謂建
寺禁内雜處妓女胡僧翫㺯邉兵身衣異农至於市井屠
販下流賤品之事靡不身試棄置宗社陵寝造行宫扵宣
府稱為家衷黷貨亡厭荒遊失度東至永平諸處西逰山
陜三邊所過掠民媍女索取贖錢常懸都太􁇏牙牌稱威
武大将軍奪馬指揮妻稱馬皇后納山西娼媍稱劉娘娘
云云走人奄畢真反杭州為應而遣王春等發旁郡諸賊
相助械故所忤瑞州知府宋以方令軍前以方乗間負械
沉水死是時都御史王守仁方奉命入閩聞濠變乃留吉
安遂以濠偽檄上聞諸大臣驚懼顧莫敢訟言剪滅之兵
部尚書王瓊獨抗言王伯安在南贛㨿南昌上游旦夕了
之矣濠是時急欲突取金陵㩀形勝擬元順徳布詔臨四
方守仁與吉安太守伍文定計偽布檄以誤濠岀使南京
預爲固而身吉安行募兵濠易吉安兵末即集先遣偏師
凃欽䓁破南康下九江踰十五日乃使宜春王拱樤典寳
萬鋭䓁以萬人守南昌身率衆六萬號十萬分爲五哨妃
婘世子咸登舟從兵北向過安慶安慶人登城罵濠怒督
攻城急不即下僉事潘鵬者從濠在軍故安慶人遣家丁
潜書入城誘䧏守将楊鋭大罵鵬斬持鵬書者投城下以
狥而太守張文錦則盡殺鵬家屬使鵬聞之鵬痛哭退濠
氣大沮圍安慶二十日守仁兵已集語文定曰兵法有攻
所必救者莫如疾走南昌於是遣榜諭城中兵入閉户自
守母助乱毋恐畏迯匿賊有聞之先遁者矣是日五皷兵
薄城下城門不閉入擒拱樤萬鋭及其子三哥四哥宫中
自焚濠聞南昌潰大怖便𣣔歸援士寔曰即歸無救南昌
今乗南京無備徃襲之倘得自奮而濠初得守仁間書疑
士實與守仁合遂不聼還次鄱陽湖守仁督列郡兵岀邀
之亦設伏要路時濠軍樵舎伍文定前摶指揮余恩繼之
贑州知府邢珣繞其外為聲勢兵既接文定恩䓁佯敗濠
追之邢珣以精兵横撃㫁濠軍為二而丈定䓁還突之袁
州知府徐璉臨江知府戴徳孺亦以兵夾攻四面伏𧺫呼
噪震天地擒斬二千餘級溺者萬數濠遂大潰退保黃石
磯問篙工何所篙工以實對濠以其音王失機不祥怒斬
篙工明日復岀金厲戰盡發九江南康守城兵以益師時
饒州知府林誠廣信知府周朝佐建昌知府周峙各以兵
困二城兵不得彂濠乃孤奮我兵稍却守仁手斬斷後者
頭衆勵大敗濠軍檎斬二千餘人濠還保樵舍諸道兵復
大集焚其二舟濠抱婁妃而哭妃赴水死妃能詩有春風
並馬之句時宫嬪皆從死濠投水􁁻淺不得死萬安知縣
王冕執之并其世子郡王将軍儀賓及士實養正等數百
人斬獲三千餘級溺者約三萬餘濠見守仁呼曰王先生
故人濠願盡削䕶衛編庻民得乎守仁曰有國法在濠俯
首不言已数囬顧守仁且曰娄妃嘗勸我幸先生收其屍
􁩦之泣下曰紂用媍言亡而濠不用婦言亡悔何及後獲
妃屍守仁果善葬之濠自舉事之敗葢五十餘日其始刑
牲祭天几折牲覆封宸澅為九江王使前驅舟發雷震澅
死軍巳卜其不終是時上自稱奉天征討威武大将軍中
貴張求張忠等皆稱将軍以大師南下至良鄉守仁之㨗
至劫不受使還至南京以聞車駕至南京忠泰等請再縱
濠鄱陽湖上親遇擒之而後奏凱使張永先行止寕俘而
永為守仁所感受俘歸扵是張忠許泰朱暉等以北軍萬
餘再入南昌忠自称天子十兄弟泰曰我威武副将軍同
官也暉曰我朱姓天子子誣守仁以逆黨伍文定出迎忠
叱縳繫之造飛語怒北軍北軍皆呼守仁名謫罵無忌守
仁曲遇之卒喜班師天子命甲楯弓劒隊俘駕前若為親
征也而奏凱者至通州賜庻人自裁燔屍揚灰諸預謀者
皆繋獄以守仁為真都御史文定按察使邢珣右參政以
宋以方𥘉傋民兵偹濠􁁻所徴發抗不應卒死軄贈光禄
卿廕子餘論叙有差嘉靖十五年霍丘縣忽得朱學者自
供宸濠第三子騐實送高墻而寕封絶國除其故寕支封
不奪按献王五子支臨川王盤熚天順中以魘咒為其子
奠埨所告坐廢守鳳陽祖陵奠埨告父亦廢守寕献王墳
園而惠王五子其支弋陽王奠壏故與靖王培有嫌天順
間錦衣指揮逮杲數使校尉察事中外校尉妄言王壏蒸
其母遣官即訊靖王以故嫌不為辯上賜母子自盡舁尸
岀焚雷雨大作頃刻平地水深数尺父老驚愕以為冤争
歸罪杲不知王培之為之也靖王三子其支鍾陵王覲錐
弘治中自陳驍勇善騎射願傋将帥身報國兵部尚書馬
文升奏弓馬騎射非宗籓所宜幸自爱讀書近儒生上可
其奏卒為宸濠所䧟除封又建安王覲鋉講名理庻人濠
叔父也庻人数召鋉隅坐而與之言王與庻人言樂屢遷
其坐前他日庻人鍼坐而召鋉言樂前不得他日又召之
鋉曰王席之根深請辤庻人反鋉不及於禍弋陽鎮國将
軍多煌恂謹孝友雅尚文藝遠邇來從子謀壮等竝􁋯詞
藻其家以精鐡胃閾賔客延遝鐡為之豁臨絶命其子以
白幘鶴氅殮門人子弟私謚曰清敏奉國将軍拱枘拱榣
並瑞昌王後父曰宸渠坐濠事逮繋中都拱枘請以身代
兄弟咸好儒術而拱榣尤辯博数上書言事世宗朝子弟
有時名其支議漇以恩選崇禎中為句容知縣乙酉南都
不守議漇濳出招諸生周鍭共集亡命三百餘人戰復句
容巳而原鎮将劉良佐北降奉豫王命來攻城急議漇力
竭與鍭等棄城走長蕩湖復聚衆数千戦不利南走安吉
孝豊之間戰又不利己計呼孝陵衛指揮朱君兆合赴句
容突南京神筞門門破不得入敗還議漇單身走閩􁁻敗
𬒳執死之
　論曰大寕带甲八萬革車六千用胡騎􁆐習徤試險扃
　鍵三十年所矣彼一土著猶不易輕棄其鄉乃欲奉尺
　一遽釋嚴城九十空手南歸乎権不應召中歉恧易亂
　及燕以書偽乞憐然猶止北平兵不淂入郭志誠亮以
　一矣燕以骨肉不疑猝刼之計不能返顧然後並榻送
　事始知燕之初起倘馳使権開誠使畫一塞上諸王燕
　必囘顧不遽南矣遼坐削禄猶航海来歸前此稍加意
　遼豈遂為燕左翼事急俾合寕共算燕亦一計也曰燕
　不大而二王名封燕大而二王不過名封何必冐不義
　大燕而朝廷宻議必以諸王無不黨燕且問朝廷何以
　使諸王無不黨燕則誠昧于機徒用率然者從事以􁂣
　太平不可况重以嫌隙之故乎以疑使人萬無濟也寕
　力足難燕而合燕是無燕難且有両燕移遼則又减難
　燕者之一齊黃之曲成燕者至矣宸濠之叛偽太師士
　實語濠今上舉動非所以長生暴露不測取大位不過
　一宦官事誠然則冝貌爲恭以姑待之乃遽称侍衛號
　離宫責朝服請司香必自露胡爲乎使濠遅両期乃起
　大言曰昔太宗以孤露刼吾祖獻王約曰事成分天下
　半寕岀全力共有金陵輙負諾但設一座天下無不知
　借寕無寕安得有燕天下無不知紿寕既有燕而遂無
　寕吾獻王卧南昌非封遺言後世以鐡樹起吾従旌陽
　仙去也今豹房燕盡幸還吾寕一座寕燕並外藩竝高
　皇子燕獨座一百二十年所矣獨不能踐太宗前諾一
　日乎即此時爭立必獻王子以材武無如濠者以結納
　根㩀亦無如濠者天下事未可知也而計不出此雖然
　安陸之天不誤南昌針児　安淂妄覬余門人劉振麟
　言其祖飬正與王新建最宻事敗新建曲縱之新建之
　不因飬正而誤倖也觀新建偽葬飬正而故為祭文以
　晦之益信
　　岷荘王楩
岷荘王楩高皇帝第十八子母周妃初封岷州改邸雲南
上以國新附恐勞民作　亭居王待時莭力而後興王宫
建文初削諸王䕶衛西平侯沐晟伺王過言於朝坐廢為
庻人流漳州永樂初復封遂與沐晟交悪上賜書諭楩召
誡晟仍還鎮未㡬驕横表不稱臣且有謾言收印章殺官
吏激變夷人沉湎廢礼上怒罪其府寮奪冊宝乆念建文
中甞苦囚繋復與册寳䧏勅戒之革其三䕶衛洪熈中徙
武岡寄居州治乆之始建王宫宣徳元年世子徽焲與閹
赴京誣奏其弟徽煣上斬閹不直焲遣歸景泰中楩乞移
湖廣善地不許在位六十三年時世子早薨恭王徽煣以
鎮南王嗣再傳順王音埑簡王膺鉟鉟居順王䘮日與羣
小飲慱承奉劉忠直諌鉟碎其首鎻膳房二旬卒毆殺之
事聞并得其奸父妾索賂賄等事草冠带停封乆復與之
厯子靖王彦汰汰與弟南安王彦泥訐隂事泥廢為庻人
汰坐荒淫抗擅幽囚其嫡母已而焚死逼廹多官稱臣亦
革爵為庻人令其世子譽榮挕府事後為康王嘉靖中譽
榮辞挕為父乞恩與汰冠带理府事後以两宫徽號復王
按荘王五子其支廣通王徽煠景泰中家人段文洪者数
㕥技術進王言致仕後軍都事于利賓善相人利賔為悦
王言王異相當大貴利今歲王妄自負遂造轟王金寳靈
武欽武二侯銀印改元玄元作􁀐書分遣文洪及䝉能陳
添等齎印金幣入苗蠻洞封都厫寨苗首楊文伯為霛武
侯天桂寨苗首金龍為欽武侯并㕥銀牌賜橫嶺洞苗首
吳英頭等誘致起兵來攻武岡文伯等不敢受而文洪等
旋為鎮南王徽燥所執廵按都御史李實以聞徴煠京師
而湖廣總兵官保定伯瑶亦言陽宗王徽煯與通謀亦𬒳
徴時峒苗岀䕶二王為官軍所撃敗二王入都竝廢為庻
人幽高墻恭王二子支南渭王音　居永州長子􁊅鑼隂
賊不道烝王宫人左右稍不如意輙箠死或縛柱射之讐
諸弟殺庻弟􁊅鈔母通其妻趙王　使鈔別居以避之鑼
復誣趙通他人逼使自縊圍鈔鈔踰垣免從永州守奏聞
幽􁊅鑼高墻宫人所與烝者皆賜死再傳彦濵賢世宗書
名御屏子譽橎讀書有行誼湖南饑有数十人盗王囷王
捐囷以活衆順王六子其支建昌王膺鋪以孝聞充城王
膺錕凌母擊兄居父䘮酣飲禱城隍不騐箠其像燬之有
忤者輙剪其髮鬚坐廢庻人崇禎元年岷王甲為較尉彭
侍聖及善化王長子企鋀䓁所弒御史董宗冐訊得其實
紏前問官賄庇不問宗冐坐降調外官十六年楚賊䧟武
岡州岷王見害
　論曰太祖諸王享國最乆者周橚五十六年椘楨五十
　五年遼植四十年代桂六十九年王楩特差于代之六
　年國初氣厚長視有然也余又攷二祖造國精神强固
　即世廟入継亦云再造獨神宗之四十八年豈仁者之
　静果能夀欤王楩建文中以西平矦一言輙廢坐流其
　在永樂時表不稱臣傲毒更甚上垂諭両觧継以䧏勑
　賜書惓惓不置㑭得盡其天年此所以䖏岷者無甚異
　觧而齊黄不能為則以弱籓二字膠不能化也不欲居
　殺叔父之名而不聞反坐焦土湘宫之罪安知湘不如
　岷亦可以六十三年有國㢤岷世多傲徽煠妄覬結洞
　彛爲用猶之洞彛之不靖耳矣祗以地僻南服耳目遥
　疎易即非義如嗣王之齊鉟彦汰諸支之􁊅鑼􁊅錕不
　可道也皆楩之教也而尚有康王譽荣之孝辞攝而爲
　父乞恩南渭王彦濵与其子譽橎之世徳讀書而活民
　以積是則高皇帝之教也夫成化中武岡州刘善初䓁
　奏岷府所選乳毋害民殊甚請通行天下各王府止扵
　本府所隷軍校之家選用然則王所以生便不可不教
　如此
　　谷王橞
谷王橞太祖第十九子母郭惠妃滁陽王女也生三王蜀
代及如意即谷王也封宣徳郎上谷地建文初以燕兵𧺫
走還京四年守金川門望見文皇麾盖開門迎及燕王即
位賜王樂七奏衛士三百加禄歲三千石改封長沙王驕
横奪民田侵公税殺無罪輦花石為逰観壊民廬舍以尚
書茹瑺道長沙不庭謁誣獄死大創佛寺私度僧千人咒
詛縣官而自祈祝造戦船弓弩招匿亡命習兵法戦陣日
與都指揮張成宦者吳智劉信等謀偽作䜟書以為䜟有
十八云云我高皇十八子也隂傳播惑衆號成曰師尚父
智信曰國老令公擬製巧燈上献擇壮士入朝架燈又選
壮士習音樂與燈並上乗隙為变長史盧廷綱屡諌不聼
誣以誹謗磔殺廷綱指揮彰舍人常每泄王事咸死都督
僉事張興因别奏事白狀上不信興過南京啓太子王助
有不靖勿以臣不言橞又持䜟隂約蜀王為隐誥置帶中
曰徳蒼時不可言桓文之事桓文時不可言徳蒼之施欲
結蜀為援蜀王切責不聼己而蜀王子崇寕王悅燇得罪
父走橞橞納燇詭衆曰昔我開金川岀建文君建文君今
在我宫中指燇也我将舉事為建文君復嗣事且彂㑹蜀
上変告上立勅橞速還蜀悦燇召橞橞不得巳就徴上示
以蜀王章橞伏死罪朝文臣皆請誅橞上曰橞朕弟與楚
周蜀遼寕瀋諸兄弟議椘王楨䓁並議橞違祖訓不軌踪
跡甚著大逆無道罪誅不赦上曰諸王奉大義國法固爾
吾寕生橞削橞及二子賦灼賦爚爵並為庻人誅諸通謀
者而張興以先彂得免王闔户自焚死獨其子賦焮有後
　論曰王橞果以賊闖之䜟有予則何不開金川時䄂錐
　伏地起猝血濺五歩之内所為桓文之事或亦倖致而
　衆不屬萬不能也即慱浪不誤副車而漢煦趙燧亦銳
　未易撓矣但如御史連楹之冐馬首亦誠不負高皇苐
　十八骇児㢤橞初棄谷走㷌畏也擅也而籌國者誤以
　谷不靡燕而屬以金川之守至九江辱國敗将其震燕
　入骨而猶與谷共事吾不知其觧矣橞自以入燕功過
　望称建文君在其宫以諐燕詘燕媿燕則可若欲希以
　應䜟誰復向開金川者求完讓皇㢤吾獨賞橞闔户自
　焚之一日其廻念建文君較諸殉建文君者統是不假
　然而地下不與也幸借燕以報谷也亦借燕以報景隆
　　韓憲王松(昭王旭櫏定王融燧襄/陵王冲秋範址旭橦)
韓憲王松高皇帝第二十子封開原王聪明机辯通古今
恭謹無過上使通於周奉晋燕齊瀋六王問以敦友爱未
之國薨子恭王冲􁩲嗣改封平凉宣徳中請徙江南不許
以其居第隘爲建襄陵樂平二邸捐其䕶衛三年屯種境
内無塩詔令易塩正統元年上書陳邉防上褒答歷懐王
範以開城王進封靖王範　以西鄉王進封恵王徴針以
高陵王進封悼王偕流以廣安王進封弟康王楷灊以彰
化王進封灊有善行弟子昭王旭櫏以通渭王進封櫏學
問䔍忠孝能詩善書時推惠於國中子定王融燧通文藝
暁弹射有才畧請食塩食茶不與宗人以禄薄性性凌刼
有司而旭梔等百五十人至䦨縂制尚書䟽聞榜諭子安
王謨㙉嗣按憲王四子其支襄陵王冲秋以孝聞正統己
己率師勤王母八十有一　得危疾刲股作汁剪鬚和之
香禱天母泄下取甞之数日瘳而王故病氣羸瘁亦散人
以為誠孝之應上賜勅奨成化𥘉鹵入河套秋請率子孫
及壻從軍褒詔不許讀書莭儉為籓輔冠年七十餘無疾
考终子範址嗣亦刲股愈母病甞刻木似秋時供奉忌日
必哀未薦新不敢食友爱諸弟賙軍較貧乏葬其不能舉
者年七十餘猶北向扶杖拜祝莭慶上致書奨諭自冲秋
至孫旭橦五世同居孝友作述嘉靖中壐書褒可嗣王融
焚與長樂王融焞慶陽王謨墊率宗室二百餘人訐奏定
王奸利並草禄靖王二子其支漢隂王徴鍉疾且草妃父
周恂取他人子為王子既長得封成化中事覺斬恂沒其
家受封男女皆賜死追削王謚䧏庻人除封恵王七子其
支髙平王融烇父行旭　為鎮國中尉私挟妓外出逰烇
通其妻謀殺梆事覺謫為庻人除封天啟中韓王本　助餉
二千五百両崇禎十六年李賊入陕王本鉝弃國平凉被
执計脱避難湖廣賊張献忠故部郝永忠者奉王居房山
縣稱尊號改定武癸卯房山破不終
　論曰王松之傳大約孝友居多如冲秋之五世同居在
　王家更難而余尤服其一再請從軍自效其季也王夲
　鉝奉從軍遺意崛強鄖西淂附唐桂之後即號令不出
　一城曰猶是微子抱器之日也而益武庚者又二年
　　瀋簡王模
瀋簡王模趙貴妃生高皇帝第二十一子國潞州模敦静
守禮宣徳中請闢府基不可子康王佶焞以武郷王進封
数與州官置酒高㑹廵撫朱鑑以聞上以諸王非時令萬
夀節不得輙㑹有司飲酒著為令子荘王㓜㙾有賢聲厯
恭王銓鉦以西陽王進封憲王㣧栘以靈川王進封栘秀
傑能文講徳修業子宣王恬烄好學工古文詞妙於聲律
子珵堯嗣尭仁孝効恭于天子賜　楔萬暦中令甲親王
故絶以将軍入継者泉子不得封郡王瀋王違例請輔臣
于慎行力格之
　　論曰瀋世恭良
　　安恵王楹
安恵王楹髙皇帝第二十二子封平凉無子國除草府僚
及樂户留典仗校尉百人守園洪熈中封韓恭王冲􁩲于
平凉恭王弟㐮陵王冲秋支封在王國中英宗令官校隷
韓長史供安王祀睱日給襄陵王使令景泰中冲秋遂乞
承祀安王許之正徳中冲秋子徴鈴遂請得樂户祀安王
而樂平王徵錏挟鈴例亦請樂户禮部以非親王不得有
樂户祀安王故有樂户已而韓王融燧又令長史草祀安
王樂户徴鈴孫旭橦再請于韓王王不許旭橦䟽争之制
曰與樂户為安王祀郡王故不得有樂户
　論曰國初諸王一世無子國除無継例也迺官較守安
　國供祀事而以暇給使令扵韓府此為創制至于韓之
　分王為安承祀而未嘗為安後續安封亦属創制親王
　園祀淂有樂户安草而冲秋之日乃始請之為安始請之
　也　属創制
　　唐定王桱
唐定王桱髙皇帝第二十三子母李賢妃國南陽桱敏而
易子靖王瓊烴嗣綜核有矩矱入朝五日三召見妃髙氏
未冊而王薨妃自經死追封靖王妃弟憲王瓊炟嗣􁌏薨
善誨諸子為詩永訣傳荘王芝址以孝聞亦被服儒行子
成王弥鍗以穎川王進封鍗肆力經史屏几書訓言諸宗
有餙裘馬買名姝者憎之若凂日與文士觴詠士大夫道
南陽無不求見王鍗弘治中奏朝廷待親籓生爵殁謚親
親至矣間有悪未敗聞没獲美謚請令勘實用寓彰瘅上
嘉尚徧布諸王及武宗岀㳺王作憂國詩八章以志感無
嗣爱敬王守温賢立為嗣嘉靖中温以賢孝旌乆之助太
廟工献黄金六十斤白金六百斤賜玉帶益歳禄二百石
按憲王六子其支三城王芝垝通經著書精書畵好礼有
名弘正間而新城王芝坦坐炮烙刑人除封又承休王芝
埌恃母焦爱焦靖王繼妃荘王繼母也埌召樂婦入宫戲
笑王址啟母不問遂伺埌岀宫詰之埌不遜詈王笞王之
侍從毋焦怒王持鉄槌槌王門址閉不敢出妃弟璟遂與
埌誣王址歐罵繼母意不軌王址亦奏埌滛亂事王址坐
草爵尋復之埌子弥鋹有賢聲􁩦之日牵紼而號者数千
人又蕩隂王芝𤬪倜儻好文不問家事貧而好施荘王五
子其支文成王弥鉗穎哲儉素善詩賦書隷盛亭榭以延
賔客輔國将軍宇浃新野王後五歳䘮明從師氏畫掌識
文字耳授書日記数千言父之愽通群籍後又精太乙六
壬遁甲諸数學嘉靖中陳便冝数十事著名献録辯疑碑
各一卷文成王以摩天王目之子宙松力舉千斤好劍術
慕古節侠孫碩㷲與㷲子寵封並以文詞號南陽父子桱
六傳端王薨孫聿鍵當立以両叔欲奪嫡乆之始淂請嗣
王崇禎九年南陽飢賊自成殘唐邸張妃及湘安王流離
入椘巳而王奏國有母烹其女食之者其變不小䛇為彂
賑潜治兵具擬禦賊㘴非制禁高墻國變岀南都不守奔
福州羣臣擁立尊稱明年福州敗弟聿鎮奔廣州自立不
终其事在唐附紀
論曰高陽世徳靖憲荘敬四王文行卓􁇡而成王弥鍗
慕道通經請核宗謚作憂國詩其學更　支王芝垝芝
𤬪弥鋹弥鉗鉗後三傳皆學古樂善好施負賢声或渉
莭侠諸至性不可及至于新将軍宇浹㓜便失明從師
畫掌通羣書一代儒者無過其慱該著書上便宜称古
今具眼㢤賊殘南陽屡矣稍稍起議勦堵事必引祖制
而以為擅離國守錮之使不得開口言賊母怪乎諸籓
之望賊塵而震也倘流氛之日以太子撫軍而使貧宗
　得奮臂咸就行伍且以出身可自致通矦数百年鬰抑
　一旦騰擲必有大異尋常者而以体例拘無敢議及此
　是為賊盡滅子弟軍彼歴代之以同姓建偉業者豈皆
　不足數欤
　　郢靖王棟(妃郭/民)
郢靖王棟高皇帝第二十四子母劉惠妃國安陸治邸墾
田成之無子國除留内外官校守園供王祀妃郭氏武定
侯英女也痛王早􁏱對鏡冩容付宫人候吾諸女長與之
令識母容而自經從王死
　論曰諸王一世妃無殉王者殉王自郭始後世衛王梴
　則有妃楊氏
　　伊厲王㰘(定王諟鋝/王訏淳)
伊厲王㰘高皇帝第二十五子母葛䴡妃洪武二十一年
生國河南歲禄僅二千石王好武不能宫居喜負劍馳馬
有犯轡者手斬之血濺王衣王則好衣其溅血者平居髠
裸男女襍坐之薨子簡王顒炴嗣請選宫人不許令選之
䕶軍干太守無厭縱其中官優民悪太守李驥操以法誣
驥以他罪上原驥械治其府中人􁧬帝時上表不恭被讓
歴悼王諟釩定王諟鋝鋝好學崇禮居䘮過哀忌日哭泣
終日不食望闕北首過廟則趍民間高年耆宿禮下之縉
紳士夫虗己延問厯荘王訏渊弟訏淳以濟源王嗣封淳
以禄薄乞得河南課鈔五萬七千七百貫准禄米八千石
嘉靖八年革諸王請乞税租田湖伊府課鈔亦在革中部
言非永樂以前欽賜比不听淳讀書好禮事其生母至孝
母沒廬神主殿側者三年十八年帝南廵淳執前者失郊
迎已朝於鄭州薨子庻人典楧嗣楧愎而狠持吏短長吏
不如指則旦夕斥去縉紳大夫過河南有經外郊不入朝
者使人迫挽其車辱以非禮以是率從他境岀通判甲性
不善事王及去使人伺諸途㧞其髭髪盡大遺於其口中
御史乙按河南從北邙山外過妄笞之其土之仕于外者
寕乆䆠不敢歸家守相長吏不能問太守張柱公亷不發
私書楧使較尉数百人持其事柱戒門有納伊較尉者死
楧怒召優人守府門為凟乱之戲伺太守岀俳㺯之奪郡
治及學宫地以廣其宫郎中陳大壮者貧居隣王楧亦求
其居弗與楧使数十人從大壮卧𧺫有所食輒奪之大壮
伶俜市中適府獄户開大壮竄入與囚同食数月乃岀楧
復使人從大壮如故大壮竟餓死其家不得收其屍楧所
為宫重城層䑓倣闕下錦衣官宣䛇陜西過河南楧邀之
偽為黄𥿄捧入內稱有宻䛇謂得親於天子或問之曰䛇
耳妄問者死王攘人妻女至四百餘口奪民廬舍至三千
餘誑脅人財不勝計晝閉府城大選民間女十二歲以上
者七百餘留其姝䴡者九十人不留者令具金贖厭悪者
委投圏乕事聞上僅草禄三之一令王壊僣城歸奪女岀
羣小人付有司楧自如禮部数牒促之河南守相持牒入
楧曰安用牒是為我障􁂻守相不得己自召䘚堕其僣城
楧持梃数百人岀卒或堕或􁠈多死者僉事林騰蛟具䟽
從都御史以聞楧毒殺之訊得實廢為庻人禁高墻除封
　論曰他藩為不可道率中冓或及其府中私人不爛外
　伊自王㰘以下率道路編民漸扵士大夫衡决官府則
　是朝之持宗律不嚴似獨縱伊封不可觧也王㰘手裂
　犯轡王顒炴縦中官擾民誣其太守至扵典楧持吏事
　辱縉绅笞按臣奪學宫攘妻女刼廬舎挺拒䛇令至扵
　捫大壮口不淂食饑以死即有一巳大干祖訓豈所在
　撫按恐為僉事騰蛟之續言出而鴆随之姑息以至此
　㢤若夫王諟鋝持躬以礼王訏淳廬殿有年絶不似伊
　封之遺裔矣
　　靖江王守謙(父文/正)
靖江王守謙𥘉名煒高皇帝長兄南昌王孫大都督文正
子也文正不得封封其子文正少孤母王氏守節艱難依
太祖時太祖未有子撫如己子文正頗涉傳記有才畧為
人勇敢亦深摯從渡江定建康太祖私語児且官汝文正
曰爵賞未彊塲急児無以服衆太祖善其言以從征功擢
樞宻院同僉改院為大都督府文正為大都督節制中外
諸軍事時南昌甫定而康泰等叛南昌行省參政鄧愈走
歸旋命徐将軍徃定之念非骨肉重臣莫可守文正統元
帥趙徳勝恊愈都督洪都選儒士郭子章劉仲服為参謀
已而漢友諒親率舟師六十萬困南昌文正計諸将分門
守而自提精鋭二千徃来廵督敵冐竹盾當矢石突擊壞
城三十餘丈文正急礟走之随𥪡柵内蔽敵來争柵且擊
且築逹旦城完㓂所以為攻具無不至而文正所以為捍
拒之計亦無不至晝夜無寕刻厯八十五日力鍻諸名將
趙徳勝而下率𬒳殘属邑烽信絶時太祖方定安豊還攻
廬州千戸張子明請潜出乞援金陵而圍宻不得間有捨
命王者失其名願以身殉漢緩其攻遂出誑友諒大都督
且奉表臣漢也圍稍觧子明于是乗間從水関出還至湖
城為友諒所執勒䧏城中子明佯許諾至城下正言以勵
守者友諒殺子明越月太祖帥師二十萬相持彭蠡湖友
諒食盡掠糧都昌文正授方畧盡燔其舟漢師敗友諒死
上以文正守南昌功居多死事趙徳勝自有傳而先後武
桓死者十有四人皆以文正之義是時上命鄧愈徃定南
贑文正分城守之軍助愈尋文正不善居功以親貴驕或
奪民婦女不用者投井中断無罪訟者舌所用牀榻僣餙
龍鳯上手書責之文正慙惧按察司李飲冰遂以文正欲
叛䧏吴宻聞上驚曰嚄児乃為賊促詣南昌呼文正城下
文正不意上至倉卒出謁載歸建康群臣請伏法上曰吾
兄惟此児吾不忍誅子章仲服并断其所部足脛五十餘
人免文正官安置桐城尋命徃荆州築城還或又言文正
岀語不遜上意頗不測馬皇后曰此児止是性剛亾他腸
今其母尚存亦念初乗亂相扶持意上曲赦之命徃濠州
省墓夜復與徔者嘖嘖有繁言從者帰言上上遂廢之召
其子語之曰鉄柱無恐我終不以汝父故廢汝鉄柱守謙
小名也未几文正卒洪武三年封守謙為靖江王國桂林
桂林城獨秀山前有元順帝潜邸改為王宫郡王官属視
親王次䓁九年之國上表謝上覧表為泣下勑從臣善導
之嘗出知東平州守謙復不法怨望作詩􁋸刺廢為庻人
使田鳯陽守謙曰不願為王力田足矣帝曰鉄柱無福閲
七年復其爵鎮雲南遣其妃之弟徐溥誡以壐書乃益貪
暴召還京安寘鳯陽不省召至京撻而錮之子賛儀嗣王
永樂中遣之國替儀恭慎好學能書三十年使省視十三
王諸叔父擇文武忠孝之士從賛儀嘗問長史䔥用道古
好名云何用道曰名之與實猶形影也王當好實薨謚悼
僖子佐敬嗣正統𥘉與奉國将軍佐敏相訐奏以黄金六
條饋楊荣𬒳詰責戍其使人于邉再傳約騏以孝聞病癎
屡着道士衣冠夜出市子經扶嗣經扶好學嘗為敬義之
箴薨厯邦寕仕昌履燾任晟四王晟立廟于國祖南昌𥘉
給銀印宣徳中改印黄金塗明末王子亨歅應襲失寵他
子以爱篡立誣訟亨歅于官收獄中㑹唐籓即位福州篡
王不奉詔輙㺯兵以原搃兵楊國威為先鋒時廣西廵撫
都御史瞿式􁤼節鉞梧州篡王投書奉尚書印強之式􁤼
不從執式耜歸幽之别室奪其原印両廣縂制兵部侍郎
丁魁椘奉命督搃兵陳邦傅徃討之篡王聞之懼遽釋式
耜幽還其印式􁤼宻令國威故部焦璉為内應及邦傅兵
至城下璉猝𧺫縛國威以篡王入閩王半道􁩳卆國威伏
法而亨歅出獄中得立為靖江王論功封魁椘平粤伯邦
傅掛征蠻将軍印庚寅北師定南王孔有徳以兵破桂林
式耜及侍郎張同敞死之亨歅及二子若春若昇皆死國
永暦中追贈亨歅一字王若春靖江王若昇将軍
　論曰馬皇后知文正曰此児止是性剛無他膓帝非不
　知文正而為後世計固夲切寕弱支曰以安文正而意
　實頋秦晉燕周以下即以李飲氷之譛南昌不邉吳其
　疑易觧旦所犯以親貴驕㦯亦援宥所云乗亂相扶持
　造明者誠烈矣盍王之小國不事事以不忘南昌八十
　五日之勤乎文正卒洪武三年以前即非有他故性剛
　不堪屈抑輒自促耳鐵柱怨望或以是故終錮之帝𥘉
　曰不以父故廢汝䘚以父故廢汝也明末靖江孽有篡
　王亨歅者是則有他膓非文正之所冝為後也欤靖江
　家廟祖鐡柱不祖南昌之莭制中外者夫鐵柱者南昌
　之所以紀功其頋名而思之
懿文皇太子四王
　　虞懷王䧺英呉悼王允熥衡愍王允熞徐哀王允
虞懷王䧺英懿文皇太子次子母開平王女未封年十四
薨追封并謚
呉悼王允熥譲皇同母弟懿文皇太子三子也封杭州未
之國燕王入國䧏封熥廣澤王居漳召還以不䏻匡恵廟
削爵為庶人錮鳯陽䘚英宗𣸪辟出其婘眷僅庶母姊㚺
五六人有年八十餘者弘光𥘉𣸪原封謚悼
衡愍王允熞懿大皇太子苐四子未之國燕王淂立降封
熞懐恩王居建昌亦以讓皇故削爵為庶人錮鳯陽後英
宗出之年八十餘猶衣破緋𫀆坐受中官拜曰吾家小奴
爾爾弘光𥘉復原封謚愍
徐哀王允　懿文皇太子弟五子建文中以皇弟封八歲
耳燕王入國降封敷恵王随毋守皇太子墳園永樂𥘉年
詔曰帝王之道立爱惟親為子不秪不及扵父朕長兄懿
文皇太子降年弗永厥子嗣立崇信奸回顛覆舊章戕害
骨肉朕遵奉祖訓将除君側以幾周公之義少主自絶扵
天闔宫赴火長兄諸子允熥允熞允熞並錫王封不意弗
省自生疑懟朕念至親免為庶人用保全之長兄未有承
祀朕痛切心其改封允　甌寕王世奉太子祀展言同氣
庶盡親親又二年邸中火王　暴薨年十六謚哀簡王王
為人聦慧而端謹弘光初𣸪原封于原謚减一字
論曰懿文之哀祈晋王棡淂免罪𣸪爵知其于􁉂鴒之
義最䔍乃燕王之于宣太子何如也使非學士劉三吾
等置秦晋二王何地一語皇太子何必死于詹徽生有
四王而䘚主祀無其人徒祠祭署之奉祀􁑖之至不淂
与哀冲荘敬矦伯代祭同例觀萬暦中太常謝杰所奏
知凉薄從永楽時始之矣䧺英早世弗論虞王允熥衡
　王允熞徐王允　䧏封改封祗以塞天下萬世公議盖
　不能匡弼建文一語早貯帝胸中急俟封後彂之矣夫
　責以匡弼大義則未聞懿文皇太子時燕王棣或有所
　匡弼何在也稍减奸嫡之夢己幸矣至若邸中之火更
　毒于鳯陽之錮時王　已十六大内之㷔自冝再彂王
　慧恐遲之不入算也然則進懿文兄子両咸陽之烈㢤
　他日巨鼎之覆高煦為償其一而一未償
惠宗一王
　　原懷王文圭
原懷王方二歲燕兵入宫有乳媪負㓜児児牽燕王衣哭
匍匐求食曰児飢児飢燕王頗心動事在皇太子文奎傳
中弘光𥘉追封加謚
　論曰時諸鎮無足恃者獨西平懸萬里外頗能獨制譲
　王不亾譲王亾潜赱滇南以空名挾大義而起捲土重
　來亦半壁之謀也徒以僧題詩金竺之間誰寒之矣即
　否程濟軰果能彷彿嬰臼故事抱二孤覓灌尋氏依之
　一成一旅或以㡬少康之業亦一說也而両皆不能則
　以正學閉金陵待授一語誤之㢤原王文圭生五十有
　七年始識牛馬英廟之仁矣乆預諸王之列則又弘光
　中特賜㢤中原無福福無一是獨追恤讓皇子若臣咸
　上爵謚為二百四十餘年地下吐氣
　　漢王高(入叛逆/目中)
漢王高煦成祖第二子母徐皇后𥘉㕥燕王子封高陽燕
王卽帝位進封漢王狙詐多智㕥材武自負也𥘉太祖嘗
召諸王子學京師王獨嬉逐學不進既與世子入祭太祖
小祥舅氏魏國輝祖宻奏高煦悍無頼必負陛下請留京
邸勿遣輝祖弟增夀及駙馬都尉王寕力庇之竊魏國廐
馬不朝辭馳去過涿州殺驛丞甲笞民無辜死者數燕王
兵𧺫從戰白溝東昌有功歴城侯盛庸逆戦浦子口燕師
却高煦適引胡騎至燕王奮鉞𧺫撫高煦背大呼兒為努
力高煦殊死戦大敗庸師燕世子仁賢膚體充盈而王長
七尺餘輕趫挽千鈞兩腋若有龍鱗者数片燕王㕥類已
爱之及得國議立太子淇國公丘福與都尉王寕素暱高
煦功高煦宜立上以學士觧縉言不果立高煦嘗從上田
䠶生多二鳥竝柯連中之上喜漢王技至此乎觧縉徔旁
對曰所為賢王者孝友慈仁為籓國長挽强命中一力士
之能也願陛下勿為王譽世子由是得立為太子王封漢
國雲南怏曰我何罪放萬里改青州又以瘠土不卽國從
上北平數離間太子誣觧縉等扵上上至徴太子師傅皆
繫獄而縉竟為王窘死獄中乆之請得天筞軍為䕶衞曰
唐太宗天䇿上将不意我亦得之自以比唐秦王又請兩
䕶衛益恣多不法永樂十四年上廵北平王数濫取無罪
人投之江􁇀革為舟以習水戰造大量收禄米縱䕶衛軍
强入民間貨財亦復肆掠長史瑛典膳岐鳯直諫王怒附
繫之詔獄兵馬指揮徐野驢執治漢府不法人王手鐡椎
椎殺野驢僣用天子車服上南還怒王裭其冠衣囚繫西
華門數日行誅之皇太子涕泣力救乃削兩䕶衛誅其左
右狎暱徙封樂安州語太子及太孫是怏怏者必為變處
樂安朝發夕制之矣王益懷怨琞私造火器破獄出死囚
厚結之集旁近無頼子弟及逋迯賜銀幣并隊甲以數十
人潜察中朝動静倖一旦終文皇之世不得間仁宗以骨
肉親益加恩増歳禄二萬石封適子瞻坦為漢世子餘子
咸推封子瞻圻常憾高煦殺其母子父交惡詔罪圻遣守
皇陵上大漸仁宗時為太子居守南京尚書夏原吉等恐
樂安伺變迎太子至良鄕始發䘮高煦聞之益大恨原吉
宣德兌平陳利國安民四事覘上意上曰樂安其革心乎
馳書報可尋獻上元燈請駝馬𫀆服上勉與之八月遽發
兵反長史李黙諌不聼乃作五軍指揮王斌領前軍韋逹
左軍千戸盛堅右軍知州朱恒後軍諸子各監一軍庻人
率中軍世子瞻坦居守偽授官號擬襲濟南自固然後肆
兵犯闕御史李濬樂安人匿妻子變姓名間道詣京上變
告王聞之使使者追捕濬不得磔殺使者而故所遺較枚
青以聞上不忍加兵使中官侯㤗馳諭王王陳兵見㤗傲
不　敕南向坐跪㤗大言曰予今上尊屬比皇考之扵建
文永樂中信讒削我䕶衛徙我樂安仁宗乃金帛豢我今
又動引祖宗成法束縛我殊命我􁚞欎是誰執政急持奸
臣頭来徐議吾所欲㤗懼唯唯還不敢言状王𣸪遣百戸
陳剛奏言仁宗朝不當違祖制予文臣誥勅封贈今上不
當修理南廵席殿且斥二三大臣奸邪亂政首指夏原吉
索誅之上覧奏曰漢王欲以此為兵名乎原吉免冠謝臣
無状激變親籓罪死上曰無為爾輔臣楊榮首勸親征原
吉亦曰徃者陽武侯薛禄𬒳他命出色變䑕泣宿将畏高
煦故威不足恃英國輔曰漢王鷙而寡謀假臣精兵二萬
立俘闕下何煩至尊上曰朕𥘉嗣服必有以懾擕二遂决
計親征令大索樂安奸謀勅平江伯陳瑄守淮安指揮芮
勲守居庸勿令賊南北逸是月發京師英國公張輔少師
蹇義少傅楊士奇少保夏原吉太子少傅楊榮太子少傅
呉中尚書胡濚張本通政司顧佐從以陽武侯為先鋒而
襄鄭二王居守盡弛軍旗刑徒從征是時高煦方約靳榮
為内應取濟南濟南官吏覺之不得發故知州朱恒偽陞
兵部尚書請王竟觸南京金陵下可畫江守也漢諸将盡
𧺫譁恒爾家金陵王徒為發兵䕶爾歸卽奈何我等𥘉傳
聞陽武将兵高煦喜及諜知親征始大懼上軍城北壁其
四門時慶雲陽信吏人皆入樂安無一来朝者城中黑氣
黯黪上升諸将請急攻不許與王書王果自上首謀與王
除過恩禮如𥘉不然左右以王為奇貨悔勿及矣如是再
諭王皆不答時城中果多𣣔執王免兵者王驚間遣人出
行幄陳奏願假今夕訣妻子明日自歸許之是夕王盡焚
兵器及交通逆謀書上軍城南受䧏偽都督王斌曰就死
辱也等死不如戦王紿斌䓁復入宫從間道衣白席藁出
見卑詞臣萬死惟天子命上赦王罪盡召諸子監軍來赦
城中人勿問改楽安為武定州班師還京䧏王為庻人縶
之逍遥城誅所與謀者六百四十餘人减死戍邉省千五
百餘人實口外者七百二十七人獨長史黙免乆之上詣
逍遥視庻人庻人足鐐扵木睨上稍近伸足木撞上上不
期而踣遂命覆巨鼎炙之庻人負䁀䁀數百斤動須臾死
諸子皆死𥘉仁宗為太子上時為太孫與庻人從上陵太
子体重多躓庻人後言曰前人躓後人警太孫曰戒之更
有後人警後人也
　論曰魏國輝祖請㽞漢煦京師意良善嗣北平勇索子
　何以應是与燕以兵名也冝明告燕吾令輝祖善師傅
　教爾煦必玉成之随曲与恩誼而微誡輝祖母縦煦帰
　一再不率然後持之曰父不能教吾乃善燕後而不能
　也且質子事古有之矣他日燕即起亦或瞻頋即不念
　其子而無䇿胡騎後至者煦白溝小河不力可無壬午
　便入金川洪武時外防切故䧺燕北平永樂末年内防
　急遂狹漢樂安幸文皇乆不作悪監國倘酷爱煦即不
　入丘福王寕之譖而仍王煦漢或真比皇考之扵建文
　矣然而煦殘無謀不能用人寡助徒一徃為伸足之計
　即漢無能為也
　　趙王高燧(入叛逆目中/康王厚煜)
趙簡王高燧文皇第三子也母徐皇后燕師岀高燧與世
子守北平永樂二年封王趙國彰徳未之國王負戰功比
高煦最不睦皇太子太子顧特親爱之上嘗得王諸邪人
左道不法事誅王長史頋晟裭王衣冠皇太子曲為王觧
得免上晚年征胡太子居攝内臣黄􁃽素見惡太子而曲
事王每䜛太子於上上數責宫僚至繫獄死太子亦希得
見二十一年王入朝􁃽乃乗間謾言扵外云上踈太子時
時念趙王從王來者指揮孟賢等聞之喜欽天監謝成過
賢所宻言曰成觀天象非乆當易主偶上不懌賢與其弟
三軍人恕子和陳凱等偽造遺詔通内近中貴人謀䲴上
刼出禁仗符璽廢太子而立趙王總旗王瑜有􁇢家高以
正者為賢等畫此筞以聞瑜瑜驚上變告上命急捕賊御
右順門親聼之頋問高燧若所為如是乎高燧慄不能對
太子乃代為觧曰高燧深居内殿安得與外諸邪妄事上
乃原王獨坐賢成以正等陞瑜遼海衞千户尋擢錦衣指
揮同知選國子監司業趙亨道董子荘為長史二人為王
講説經書推理騐事王頗改行仁宗嗣位加禄二萬石與
高煦同封其長子瞻坺為世子奏辭常山左右二䕶衞上
為增設趙府群牧千戸所特嘉之宣徳中増田園八十頃
上以叔父之親待王益厚上從高煦還尚書陳山迎上至
献邑宻請上曰趙與漢暱乆請便移師彰徳卽否恐他日
復勞聖慮時閣臣楊榮與蹇義夏原吉三人並是山畫請
先敕詰王六師随其後上意已無趙属學士楊士竒草敕
士奇停筆不可曰敕㫖何詞荣曰即今逆黨籍籍言漢有
反書駱指揮阮内使者徃約趙連兵錦衣衞騐問得状此
亦宜一問王士竒曰執反者一言輙𬒳趙不道之名此豈
足以服天下退復語荣即有疑不忘趙宜審為之防潜消
其害頋奈何輕用兵時獨楊溥與士奇指合上聞二人意
左頗不懌然移兵事亦竟止還京朝臣多上章論趙事不
已士竒復言之上惻然曰皇考扵趙王最友愛且今亦惟
此一叔在耳乃封群臣所論趙王章及高煦所供詞遣駙
馬廣平候袁容移示王且賜璽書寛諭王得書警曰吾生
矣即献還䕶衛及群牧所儀衞司官軍校上書􁛮恩上復
與王儀衛司王二十八年薨謚簡時人語曰文不過周世
子武不過逍簡王時世子瞻坂早世次子瞻塙以安陽王
入嗣又再傳為靖王見灂灂狎戯􁏴酒怒輙以刀劍剸刺
人重箠殺之或剜面創首南樂諸王灂叔父行也亦思戕
之又强買良家子女㽞止樂婦後宫成化中革冠服削禄
二之一已復其冠服又再傳康王厚煜讀書好礼孝事其
祖母妃妃病為嘗泄嘉靖中彰徳飢請辭禄以賑朝命不
可世宗南廵迎駕甚恭招致賔客文章逰宴有淮南梁孝
之風後嶼其次妃反目自經死先是妃與子成皐王載垸
外論􁁦洶煜暴卒後妃對侍児咄咄自語若有所恨者垸
懼無以觧移誣彰德知府傅汝礪及通判田時雨以他事
云威逼父康王至死列狀以聞上為戍汝礪極邉而歸斬
時雨于趙時論冤之崇禎甲申趙𬒳㓂失封地乙酉唐王
立福州封南樂王第五子用賔之後由棪者復為趙王國
粤西之南寕主趙祀由棪字係昜號伯李負逸才擊毬舞
劔音律詩畫皆入妙能飲五斗不醉同兄子慈著道興寕
之國而閩敗先是棪嘗與黄蜚𧺫兵于嵩江事不就同鎮
将李士璉附魯監國紹興相善士璉時走長樂丙戍冬與
十王营都司並四营閻羅宋䓁聚民較自保以箋迎棪興
寕奉為監國即北山寺為殿居棪而士璉自稱閣部丁亥
北師有東粤士璉因新任知縣以降宻以棪為贄挟之廣
州而士璉與佟縂督甲有素為其中軍已兵備嶺東時陳
子壮張家玉兵𧺫北師疑由棪内應勒自盡玄妙觀慈奢
亦從死士璉復計殺播越徽支六王以自功己而士璉偶
謁客返見趙王棪入其門遂卧榻病拱手不絶稱殿下云
云百哀籲諸状不勝楚痛死
　論曰記黄湜死靖難子孫效尤之一言高煦一騐高燧
　又一騐矣幸燧不多從文皇征伐事垂成反兵直耴諸
　其父較偽詔刼仗之計不更㨗㢤夫不有其父何有其
　兄漢之走宻徒長傲耳特漢敗趙益如竆雛不足慮初
　計奪太子今太子既再世蹴兵非所長士竒溥之言寕
　厚至親存大体亦勝算也㓙徳世濟自康王厚煜而外
　鮮足録而獨竒由棪之之能崇武猝殺士璉
仁宗九王
　　鄭靖王瞻埈(王厚烷世/子載堉)蘄獻王瞻垠越靖王瞻墉
鄭靖王瞻埈仁宗次子母李賢妃國鳯翔宣徳元年漢庻
人反瞻埈與㐮王瞻墡居守四年請故安王竹園時韓王以
安王舊邸淂竹園上曰園在鳯翔去平凉遠與鄭王便正
統中以隴人多癭改國懷慶埈多暴怒掠人至死稍不當
意輙手碎之上為置強相以御史周甲為長史埈稍戢王
四十二年薨子簡王祁鍈為世子時棄妃韓而立妾有子
見滋勿爱也曰世子時子安淂後我王天順中詔戒諭之
嘗乞河　地靖王苐三子為涇陽王祁銑其子見溢滛亾
度母妃張氏常制教之母薨溢殺一犬殮而埋之祭以比
母及襲封宿娼䘮次妃郭氏泣諌見溢怒撲之宫門絶其
飲食笞殺其從婢復強納母妃女弟為妃兄所訐奏弘治
八年革爵封除而簡王次子見淴出府别居竊世子見滋
金冊去他日復入王宫取寳王鍈索出其世子冊以是怨
父簡王遂不復朝他日輿而過涇陽王門見涇陽王不下
妹廣寕郡主及笄碎其奩具而焚之又强娶良家子為宫
婢多占軍較至百餘人簡王不能制以聞詔革淴爵令戴
平巾習禮讀書敬皇即位賜歸弟東垣王見潢猈家奴安
僮数欲殺其妃上聞斬安僮裭潢為民乆之乃復靖王三
傳王厚烷讀書能文折莭下士然多泥古府中故有習樂
之所王盡改其名舍曰中和繹舍堂祀伏羲神農黄帝曰
原始之堂室曰思誠之室後室曰秘器之藏其他館第皆
以古義名之名疑于天子嘉靖二十七年周籓鎮國中尉
勤熨故嘗得罪周王詔奪其禄熨失禄乃詣闕上書極諌
若為名高也者上怒㘴謗訕降庻人時王厚烷諸父行祐
橏以其父見淴得罪祖簡王廢庻人幽高墻欲從王烷奏
復故爵烷不與奏怨烷㑹烷上萬夀表失臣字又帝方醮
壇橏來獻香烷無所獻獨作四箴十連珠以諷切帝其書
曰伏見太祖皇帝𧺫淮右躬擐甲冑膚冐霜雪歴十五歲
功可謂大矣徳可謂盛矣尚慮教阻道晦民庻懵迷乃復
求書廣見求言廣知朝政夕講寒暑不替洪惟皇上御制
心箴註四箴碑豳風書無逸揭洪範篇大學衍義下詢疾
苦身先農桑益身保民臣所親見何及邇年罷講有日羙
政無聞使四方學士利欲紛拏莫知所從臣不勝拳拳効
李德𥙿丹扆之箴倣陸机連珠之体凡十四章别録敬進
四箴曰居敬曰窮理曰克巳曰存誠其連珠十章曰臣聞
連城之璧不付于拙工千里之驥必託之善御是以修身
者以損德為憂保國者以失賢為慮臣聞如砥之途人以
為邪徑弥天之語人以為上乗是以孔孟之門無人而異
端襍𧺫尭舜之世既遠而治道難興臣聞衣食足而民冨
禮文衰而訓靡是以農桑必盛於風俗之始彛法必明于
教學之時臣聞百口言善所以尊德一心詢過所以希天
然則䛕舌易巽吾口難便是以尭疇咨而𥙿受拒諌而騫
臣聞水满易溢月盈昜虧是以守謙者不挾徳而侮去患
者不竢禍而追臣聞竭民脂而作無益者世不知惜長國
家而損下利者士謂非忠然則民飢而君無獨冨農足而
國不能㓙是以爱民則福錫于邦跇虐下則禍𧺫于舟中
臣聞文公簡禮春秋不貶鄒衍繫獄夏月飛霜然則不誠
獲戾罔察罹殃是以畏威者克謹天戒敬祖者率由舊章
臣聞啇鞅尚法秦旋踵以亾仲尼行仁魯三月而治是以
萬類取足得衆尚于用寛百姓無匱求仁先于近譬臣聞
臨春于閣陳禍以盈歩虗子城宋室将燬是以成湯寛仁
不聲色是親放勲恭譲不茅茨為恥臣聞𬒳衣寒体充食
餒腹民日惟憂耕田南𤱔鑿井西隣人日惟懌然則與以
惠者欲其知樂以利者忘其力是以熈皡惟王者之為驩
虞為覇者之䇿既奏上大怒手詔王曰日者勤熨謗訕朕
姑活之厚烷効尤諸欲為為之于是祐橏以舊怨摭拾浣
罪十四事誣浣反上使騐視無實但曰治宫舘名號疑乘
輿上曰厚烷撟傲不稱臣百凡自擅掇拾朕過無禮不道
降庻人囚之高墻烷囚高墻十八年烷世子載堉不敢即
安築一室王宫外席藁以居如王囚之年荘王即位岀烷
復其爵浣自少至老布衣𬞞食而己及薨世子曰鄭宗之
序盟津為長固避之匿山中不出其後竟立祐橏之曾孫
載璽為王
蘄獻王瞻垠仁宗苐三子𥘉封静樂王傅姚益授王經有
頋問必正對垠雖幼知賓礼之改封蘄早薨國除
越靖王瞻墉仁宗苐四子母昭王后封衛州未之國宣宗
賜荘田昌平四十頃早薨國除
　論曰頗抑受強相王瞻埈猶䏻悔過也簡王祁鍈稍惑
　嫡庻而積数世以不靖王厚烷称引古昔自附芻蕘之
　獻欲光華聖聴盖由生食古記未審告君之体似宜略
　其跡而録其忠即不見可何遂目以為謗至比之不道
　之律囚高墻十八年此時議禮者或不赦而諸以諌諍
　見原人臣中不乏也而獨難賜環王烷乎烷布衣𬞞食
　終其身歴髙墻一日也上寕不聞之埈子載堉自王淂
　罪屏居席藁如父囚之年上寕不聞之堉固遜孟津追
　古賢之避讓歴選諸宗不能有二蘄越両王早薨不論
　　㐮憲王瞻墡
㐮憲王瞻墡仁宗苐五子母昭皇后四年之國長沙墡讀
書通詩尤長春秋正統中以長沙卑濕詔徙㐮陽帝北狩
時或以墡最長親且賢謀迎立墡子尋不果郕王居攝墡
上書皇太后請立原太子見深急迎鑾監國隠之不以聞
太后及答諭郕王已即真矣乆之上皇居南内墡又上言
陛下誕登寳位非從上皇册封似稍失臣莭冝旦夕遣使
視膳朔望率群臣問安以不失恭順之意奪門時石亨等
必殺于謙王文謂謙等嘗結内侍王誠盗金符岀迎㐮王
而王實不知也上皇𣸪辟淂墡二奏宫中賜書墡比扵金
縢云詔王来朝相見甚􁁅𥘉河南按察使王概㘴誣繫獄
墡過河南父老遮墡車訟概冤時墡蒙宴酒半避席為概
請上立召概為大理卿使墡得謁長獻二陵且歸乃上言
仗覩皇太后制諭廢郕王如漢昌邑王臣以昌邑𥘉無篡
奪之非郕王承上皇寄託之重乃乗危篡位改易儲君背
㤙亂倫非昌邑比且其所葬杭氏夀陵踰制伏乞夷毁以
明礼法上從之或稱二都督犯王駕上怒行杖二都督墡
謝曰臣出無駕二都督何從犯之上特賜䕶衛及旗手司
鷹坊司食塩三千引官其二夫人之弟二乳母之夫皆百
户春秋上戊祭社稷山川賜陪祭官懸帶牙牌又賜之襄
王之寳雕玉篆曰以識宻奏比王周公欲寵以天子禮樂
許易王宫瓦黄琉璃墡踧踖辭曰奈何以臣壤祖宗之訓
典上曰善及行上送至午門外墡伏地不𧺫上曰叔父欲
何言䪺首曰願陛下省刑罸薄稅歛以慰海内饑渇上拱
手謝四年𣸪召王墡至諭廷臣天下第一賢王也其以朕
言榜于宗人之府迨歸御製峴山漢水二賦及襄陽四時
歌以荣之上親送迄蘆溝橋駕在王後墡辭以臣先君大
亂之道也倒行其車以回上諸藩自谷王後皆禁不朝王
獨小心清忠守法遠嫌得來朝者再在位五十年薨三傳
懷王祐材聼其妃父井海尤使多箠殺人弘治中戍海及
材所親信者與興邸争地灘逮七十二家獄乆不决大理
卿江綸両觧得已王無嗣弟康王祐楯以光化王進封初
父簡王嘗夣二道人冉冉繇端禮門入材楯遂同月生而
皆慕悦道教王材玄修之外復好鷹犬蓄善馬日行百里
徃返南陽而未曛也王䙉好五雷法無故煉神忽見一二
長神高六七十丈許青面赤髪黄巾金甲執鉄鞭立庭前
因病悸不能事事承奉邵亨挟權栲死王舅楯悪之剔其
両目坐奪爵己復之薨從姪荘王厚熲㕥陽山王進封折
節為儉服敝衣冠居外廐不厭稻梁嘉靖三十年鹵入進
白金二千両助軍三十六年三殿灾進白金三千両助工
柟木十熲事嫡母王太妃至孝及潘太妃薨王殯之堂左
偏王太妃曰嗟乎左之其以我乎必正寝熲泣曰臣不敢
以非禮加臣母及葬跣而挟襯行五十里王爱㐮人左右
不使犯有司四方士大夫道㐮者與為韋布交人為之語
曰夫人入椘地山不登太和王不朝于襄云何之徜徉而
憲王支子枣陽王之孫祐楒者善文章精騎射力能制奔
馬慱涉星暦兵農醫卜之書好持風論言休咎多應嘉靖
𥘉上書請伯孝宗而考興獻更請除宗人禄使其㕥四民
自為生賢者用對策應科寝不行崇禎十四年賊張献忠
䧟㐮陽㘴㐮王甲階下酧以　酒曰失王督師楊嗣昌必
伏法願借王殺嗣昌巳王遇害而嗣昌果自盡賊投王火
時福清王常澄覔王骸得顱骨數寸㕥去賊并殺貴陽王
常法十六年李賊𣸪䧟㐮陽稱為襄京脩王府居之
論曰迎㐮必無之事也㐮瞻墡両上書一急迎鑾母廢
太子一問視南宫朝朔望即满朝誰不聞之夫果盗金
符至㐮襄王墡頓首曰臣墡固言之矣今故太子在也
臣墡故言之矣今上皇在也無多言以臣先君大亂之
道墡必不敢盖諸臣欲更立有隱慮意故太子或不忘
前廢立之議而反与㐮府以定䇿之功乎且問立㐮王
将使仍南宫上皇乎仍沂封皇太子乎抑否乎不必㐮
　王之賢即鄭荆以下諸至愚昧不敢妄覬萬不獲遂之
　事于是禮部㑹議俟視朝合辭以請􁃶𣸪東宫此情勢
　必然而不意輒有奪門之舉必以盗金符誣尚書于謙
　等徒使論世者百口不服則何不更詞云南宫何体東
　宫何罪爾大臣胡不一言之足以罪謙等使心折也然
　而有不能者此奪門諸臣即前賛廢立諸臣以此二語
　例之諸入文謙之律矣故曰不殺謙文吾等為無名置
　信律而即誣律是明知為誣而以二臣及三宦者塞責
　曰諸所為皆二臣為　而迎襄更甚謙明于事故簿
　對無一言而勇叱　以一死應誣公論自在後
　世耳墡果天下一賢　再朝奉省刑薄歛二語為别誼
　至正也厥後荘王厚　䖏儉　頋䏻捐所有以貲軍
　國斯不忘朝廷者㦲　陽祐楒文武材考興獻之論誠
　䛕而使宗人四民自為生秀者預對䇿此長乆至計胡
　不入聼也明之季獻賊害督師嗣昌曰吾死㐮王以殺
　督師計亦譎矣
　　荊憲王瞻堈(端王厚烇樊山王/載坅隕西王常湖)
荆憲王瞻堈仁宗苐六子母張妃初國建昌改封荆堈勤
學好古祗慎肅恭延攬文學之士再傳孫見潚潚恨同母
弟都梁王見溥多受貲於父靖王錮母妃為􁑤其衣食竟
死将葬岀柩于竇召都梁王騎射後園塞其口以銕尺捶
殺之鑚火王肛謂都梁妃何曰都梁王與王騎射馬驚踐
死因逼滛何妃于後宫潚從弟懷順王見潭之妻茆妃羙
求通焉茆姑馬妃惧防之王怒髠馬妃鞭之百械茆妃入
宫脅奸之数集悪少年騎射微服渉漢畧人羙妻女其聚
歛不可勝道悪鎮國将軍見滏見淲閉之空　弟
樊山王見澋惧其及也宻以聞孝宗使太監　駙馬都
尉蔡震都御史戴珊徵王大臣議㴋罪悪不蔽于刑書上
曰寕末减削爵䧏庻人錮西内賜何妃死奪茒妃之封弘
治六年㴋從西内復摭奏樊山王過樊山曰昔者大行皇
帝遺詔至荆㴋拒不内多置弓弩築土山簡舟楫閱馬廣
儲生鉄聚輿械其子祐柄濟悪謀不軌向未盡言耳乃至
誣奏我上使覆視有之乃賜㴋自盡廢祐柄而封都梁子
祐橺為荆王是為和王和王子端王厚烇有賢聲𥘉景㤗
中嘗請朝上皇不許長史施魯賢者也王厚遇而樊山王
三傳載坅讀書好禮諸王通刺士大夫故不名王獨以名
郡王女得封始請禄于朝王有四女不為請下嫁于士人
隆慶中請自試不報諸子皆工詩號花蕚社崇禎十二年
鄖陽賊犯荆州焚荆王墳園荆王甲不知所終而隕西王
帝湖者憲王六世支也崇禎癸未賊騷椘隕陽䧟湖支離
避難走依閩閩敗湖削髮度為僧潜託鉢壽寕之鬼足洞
遇王祁共𧺫兵取建寕事在王祁傳明年建寕敗王為亂
兵所殺
　論曰王棡猶力學攬士再傳孫見㴋性既乖戾而無以
　教之其悪不可名所為逸居而近于禽獸是也使生士
　民之家豈至此有所营則勞勞則習有所禁(則畏)畏則
　悔有所慕則趍趍則日逺于非勉為善故諸字之善皆
　出至性為記載所不及其為不善皆出意想之外亦紀
　載所不及何則詩書之義不講也以此思立法之未詳
　矣端王厚烇于贍墡行最卑于親有間而猶從墡後惓
　惓朝上皇為辭廼知凡諸宗無不以朝上皇為正也樊
　山載坅謙徳可師諸子花蕚之社其真王棡文學之遺
　欤明末隕西常湖以僧潜走挟王祁共起壽寕覆府建
　寕雖事不成借皇覺寺故架裟冐甲誠可為克遵祖制
　者矣
　　淮靖王瞻墺滕懐王曕塏梁荘王瞻垍衛恭王瞻埏(妃楊/氏)
淮靖王瞻墺仁宗苐七子毋李賢妃𥘉國韶以韶瘴改封
饒墺有所乞請長史李伯嶼曰朝廷之上有賜無求賜則
惠求則凟墺病府中人請為王禱伯嶼曰何如貸丁錢以
甦衛士之困墺皆從之薨傳曽孫定王祐棨棨逰戲無度
横􁩳境内左長史荘典以不克稱職請自免不許㑹饒州
推官汪文盛與王府不相悦偶凨者顧嵩持刃橦王門謬
以為文盛使之適鎮守太監黎安公事至饒其随騎觸端
礼門𬒳撻以為辱怨棨而先是棨有名琴曰天風環珮寕
王宸濠謀之不淂又求棨濵湖地棨弗與濠遂挟私怨嗾
安奏棨過併及文盛𬒳誣棨亦奏辯下撫按訊濠使人将
典至府箠擊之死獄中他所連死甚衆扵是棨奏安挟仇
殺典以脱嵩并及安他貪縱事上再遣官即訊棨畏宸濠
而所遣又為安諱但言王聼信奸讒請嚴飾之淮府軍較
㘴戍者二十餘人而典冤竟不白萬暦中棨四傳淮世子
洪有異謀御史陳于廷䟽暴之貸其罪
滕懐王瞻塏仁宗苐八子與弟瞻垍瞻埏同母郭妃國雲
南年十七薨無子國除
梁荘王瞻垍仁宗苐九子國安陸仍郢邸姿度英偉好學
不􁑴承奉孔勤侮王上聞之怒逮勤垍又為勤觧上曰群奴
惕王耳竟誅勤未㡬上表不恭有司請治長史上以垍故
不問正統中以地卑濕乞改封不果梁故盡淂郢田宅園
湖後皆以賜㐮王垍年十八薨亾子國除妾張氏生二女
皆封郡主封張王夫人掌王宮中事
衛恭王瞻埏仁宗苐十子亦与滕王同母封懐慶未之國
王孝好學以賢聞宣德𥘉凡郊庙每命王挕事薨妃楊氏
自殺㕥殉謚貞烈亾子國除
　論曰盛名不可居也琴不幸以天風環珮聞扵時而居
　是琴者為㝎王祐􁆅于是動寕慕堕寕謀以快寕算遂
　至推官文盛𬒳誣長史荘典獄死而王棨㘴嚴飾軍較
　　枉死然則名之不可居也頋居名者蹶而琴完向使棨
　　抑濠以琴為壽濠敗時此天凨環佩者應与鄱陽之波
　　俱没矣而不然以名厄居名琴完亦不足㕥為名矣雖
　　然棨之自完者寔踈滕梁衛祗一傳國除不論而衛恭
　　王之妃楊氏殉王足傳
英宗七王(荣王皇三/子不入)
　　徳荘王見潾許悼王見淳秀懷王見㴻崇簡王見澤
　　　忻穆王見治吉簡王見浚
德荘王見潾初名見清英宗苐二子母萬宸妃景㤗中封
荣王英宗𣸪辟𣸪故東宫即日封徳秀崇吉四王王潾國
徳州改封濟南成化中嘗請業南旺湖以漕渠故不許崇
禎十一年東師大入至山東以徳王甲去不返
許悼王見淳英宗苐三子母王妃生王時英宗方北狩景
太中既廢皇太子見深為沂王並封見清為荣王見淳為許
王及上皇𣸪辟見淳己薨時礼部請表用親王礼内批王
吉簡王見浚英宗苐七子生南宫與徳王同毋國長沙初
友諒稱漢㩀長沙㘴稅𤱔特重積流散王請淂荒田十三
萬𤱔租尤重嘉靖中减税十五浚慎守法度謹財用樂逰
嶽麓書院訪古人遺跡梓先聖圖及尚書披賈太傅新書
浩乎如有淂也伴讀呉蕐進逆耳書扵王浚受之崇禎十
六年賊張献忠䧟長沙沅撫李乹徳奉王甲及恵王乙奔
衡州衡䧟又走永州追急御史劉熈祚䕶入廣西不終
　論曰懷獻不謝東宫英廟又一沂王矣許忻以殤國除
　秀崇吉生南内胎教輒艱難也獨秀懷王見㴻能受善
　止于義乃以促算不及世而徳崇吉三王之後皆𬒳兵
　　不𣸪崇王由櫃屈于闖至受㐮陽之封而于是邵陵保
　　寕肅寕諸支亦勉膺伯爵辱國最甚若萬安采　則誠
　　不負簡王見譯之遺死猶有生氣吉王見浚頗事講學
　　樂聞逆耳惜其後逼獻賊失封較之徳王見潾之後徒
　　失身猶存其封六七年差倖也
㓜殺其礼
秀懷王見㴻英宗苐四子母高淑妃英宗居南内時生國
汝寕尤長史劉誠獻王千秋日鍳録㴻喜王居隘或請移
先師廟廣王居㴻曰遷庙廣吾府豈其為避尊乎不可㴻
讀書至戡黎之篇尤長史主吳氏説曰戡黎者武王也右
長史銳主孔氏説謂文王寔戡黎至庭辯且争㴻曰經義
即未有㝎何嫌徃𣸪乃爾動色両長史愧謝亾子國除王
宫人陳氏賢召入京封為夫人
崇簡王見澤英宗苐五子母仁寿皇后生南宫國永寕弘
治中孝粛皇太后欲一見王上命考襄王入朝故事大学
士徐溥言㐮王来朝釋嫌疑耳自仁廟以耒鮮舉行者此
端一開親王争請明詔即未優許未免曲加㤙賚費用不
貲体要無𥙷礼部尚書倪岳率同官言之事巳子靖王佑
樒再傳恭王厚燿並㕥賢名而燿孝友為尤著萬暦中燿
為庻子請封其再継妻礼部執弗与崇禎十二年賊闖屠
永寕萬安王采　見害十五年賊掠崇王由櫃及世子諸
王妃去賊強䧏封櫃為㐮陽伯時邵陵王在城保寕王紹
圯粛寕王授術俱䧏封為伯
忻穆王見治英宗苐六子與徳王同母生九歲未之國薨
國除
　　徽荘王見沛(滋陽王及興化妃/龎氏忠信妃鄧氏)
徽荘王見沛英宗苐八子國鈞今禹州以避諱故改王韋
德妃出妃黄氏與秀王妃兄弟也王自置吏布政使徐恪
以非祖制革之沛奏恪慢上曰恪是也弘治中乞陞州為
府尚書王恕言粛瀋荆岷皆封州鈞不得獨府再傳恭王
厚爝虐而以好道自媚于粛皇粛皇南廵道禹爝郊迎甚
恭對稱旨上大賚爝益歲禄三百石封為太清輔玄宣化
忠道真人予金印爝以此㤑㤙無忌撫按官發其事者輙
𬒳重譴然好士無與比時具饔府中食士而較之歲大比
親為勸駕踰等子庻人載埨嗣王慧巧出父恭王上淫虐
過之益伺旨所以悦帝萬方上于徽最親埨置傳聞上興
居輙以其慧導百工所製物皿精巧世無有宫中有所湏
輙先時献常夣一老人童顔而長爪曰吾得請于朝将佐
王覺而得羽衣梁甲年八十如夣中善導引埨遂以聞上
貴梁甲至與陶仲文並埨以梁甲驟貴責報而甲亷謹所
賜與多却不受無以塞埨意埨恨甲時埨所常服女癸上
亦須之從梁甲問方甲求之埨埨以前恚勿與上使陶仲
文問埨埨與之甲懼埨以帝故親徽益過舉盛興土木花
石建大小殿廊百餘所欲投柱處發士民第舎不頋掘城
外塜七十餘家以便行宫築飛觀數十丈自北城女牆上
連後苑為械激水入灌輸苑􁜲復造二楼亦數十丈皆繡
窗雕户一衣以秦之革金一衣以蜀之文錦擇民間羙子
女徴歌恣飲無旦夕㣲服走金陵得四女歸至王荘驛驛
吏察埨衷衣疑非凡将欵報埨潰垣去庫官王章直諌埨
斃之前後所殺無辜二千餘人矣至是王庭鐘皷自鳴時
時見群羊出没埨獨虐不悛梁甲偶侍上上曰徽王無恙
乎甲對曰臣籓王自南京歸㣲有霜露之憂陛下念臣主
臣幸甚上黙然會民耿安有女小迎冬者埨奪入宫中以
過榜死之燬其屍安上变言埨竊出窺南京形勝五日一
探上𧺫居幸乗隙為亂于是都御史以下咸奏埨過失上
怒䧏埨庶人逮高墻埨懼令妃與所素幸姫皆艶粧自經
旋亦經死國除埨既敗上謂梁甲亷謹放歸山而荘王第
四子景寕王数傳載墋者隆慶中與都御史党以平争訐
有司奏治之父子閉門投井死除封恭王庻子載埻封伍
城或衊以内行恭王賜之死不得白再拜而縊亡子封除
崇禎十四年賊李自成䧟禹州徽王甲遇害明末丙戍閩
事敗徽支興化王乙及滋陽永豊銅陵陽信仁風五王又
忠信王二子奔惠州咸詣慱罗石龍鎮欲走海時故帥李
士璉以趙王由棪北降為嶺東道由棪𬒳害更欲自固于北
師與故奉化伯黄應傑時己北䧏為恵州太守合謀賫啓善迎
諸王還惠供億甚謹庚寅正月令諸王分居各營一夜收
其家丁三百人盡殺之獨樂户吴曽以女為應傑子妾得
一人免四月請于平南靖南两王提兵執諸王殱之水北
滋陽王獨衣冠出面無戚容罵士璉逆臣無状談咲而盡
各宫眷盡分諸營獨興化王妃龎氏當属营将王世槐妃
偽曰俟王屍殮祭而釋服迺可世槐以為果然聼不備妃
夜𧺫提筆数李與黄罪数百言縳衣帶又以楮作二神主
一書亡王一自書王妃龎氏神位先以帛絞其四歲女未
盡尋自縊死其忠信王妃鄧氏初士璉挾㽞為妾不屈遂
送白将軍終不可奪伺間亦自縊死白怒投其屍江中
　論曰齋醮之尚意在禳國廼至殺虐無算大學士介溪
　所以伺上者宻紗㡌籠香冠曲道所好徽王厚灂得此
　意以行其虐䝉錫印太清輔玄宣化忠道真人較之憲
　廟時賜李孜省忠貞和直妙悟通玄之章更破例而加
　王號也為祖訓所不載頋孜省継暁不預朝政而灂㤑
　恩窃虚譽毒民且㕥導其子載埨伺上益甚偽夢上梁
　羽衣于朝廷欲藉梁固寵乃厚望梁而使梁有南京霜
　露之對徒自敗矣然埨諸奢滛毒慘較相嵩更数倍鬼
　神見悪鐘鼓自鳴羣羊出没豈無因而妄兆㢤獨諸史
　載墋与都御史互訐不得直載埻以𬒳汚不得白咸自
　殺然則理宗事者之過㢤福称京諸籓之失歩咸赴偷
　息丙戌閩敗徽王支興化滋陽永豐銅陵陽信仁風六
　王及忠信王之二子盡為叛帥李士璉所賣盡于水北
　獨滋陽持義毒詈士璉等從容盡而諸王妃興化龎氏
　忠信鄧氏守礼百不奪與庻人埨諸妃艶粧自經從埨
　者大異
憲宗十王(皇八子/不入)
　　興献王祐樘
興献王祐樘憲宗苐三子孝宗弟世宗本生皇考追尊献
皇帝者也母為邵妃神觀秀偉聲音洪重平居嗜詩書好
鼓琴荘黙自持初封興成化末國德安孝宗四年改安陸
七年之國頒賜視故事有加樘居國恩母邵長史張景明
日賦國中景物一篇以觧王思禁女樂非公宴不用牲酒
罷絶諸珍異犬馬之献夏秋設藥餌湯水濟民水旱為粥
贍之張景明献六益于王樘曰吾以此懸宫門矣太監李
稷数舉仁義詩書為樘稱説樘敬受之嘗作漢江賦数與
群臣登陽春臺亦作賦以志儆立三十二年薨葬松林山
謚曰献正德十六年武宗崩無子世宗入嗣樘子也四月
上欲加上稱號命禮部㑹議尚書毛澄等議上漢哀帝立
定陶共王子為太子以楚王孫為定陶王奉共王祀大司
空師丹以為㤙義偹至宋英宗以濮安懿王子入繼仁宗
知諌院司馬光議濮王稱皇伯不名判太常范鎮亦言陛
下既考仁宗不得復考濮王乃立濮王園廟以宗樸為濮
國公奉濮祀程頥曰為人後謂所後為父母以所生為伯
叔父母天地之大義生人之大倫也臣請立益王苐二子
崇仁王厚炫為興献王後皇上嗣大宗冝稱孝宗皇帝為
皇考稱興献王為皇叔父興献大王興献王妃為皇叔母
興献大王妃凡祭祀告興献王上箋興献王妃皆自稱嫡
姪皇帝名大學士廷和冕紀皆如議上以父母互易不便
其再議子是禮部㑹廷臣文武共六十三人𣸪録魏明帝
太和三年詔及程頥議以進留中而大理寺辦事進士張
璁特䟽以為漢之哀帝宋之英宗皆預立為嗣飬之宫中
為人後者也陛下継統非継嗣與前两議不合夫興献王
孝宗親弟也倘興献尚存入嗣天子臣恐弟無後兄之義
而欲聖母為皇叔母則聖母當以君臣礼見臣又恐子無
臣母之義興献王唯陛下一子禮長子不淂為人後利天
下為人後臣又恐子無自絶父母之義大學士廷和䓁𣸪
奏三代以前聖莫如舜未聞追崇所生父瞽瞍也三代㕥
後賢莫如漢光武未聞追崇所生父南頓君也群臣議是
上曰前王典礼至慱諸臣悉心究之禮部𣸪㑹文武臣共
七十二人上議陛下于興献王改稱叔父明大統之無二
也加皇于叔父陛下伯叔諸父莫齊矣加大于王天下諸
王莫齊矣興献王稱號既定王妃随之天下王妃莫齊矣
推尊非礼也冝别為興献王立廟京師且使母以子貴尊
與父同興献王不失其為父埾母不失其為母天之經也
地之義也順之至也初上心𣣔帝興献王而奪群議既淂
璁奏大喜傳示廷和廷和曰秀才何知在廷皆以璁謟希
進共排擊之上乃召廷和冕紀䓁文華殿温語曰卿等言
皆是也至親莫如父母今尊父為興献皇帝母興献皇后
祖母康夀皇太后以報罔極恩萬一其奉詔廷和退上䟽
争之㽞中八月𣸪下礼部議尚書澄䓁㑹諸臣五十二人
如前議閲日復如前議又閱日𣸪如前議㑹興献王妃從
興至禮官議用妃礼迎妃止通州旬日曰安淂以我子子
他人上命内閣詳議廷和䓁𣸪以前議進上䘚不可𣸪下
禮部議尚書澄䓁六十三人議䘚不奪上以興献王妃乆
不入涕泣啓張太后願避天子位奉妃歸藩稱母子如故
群臣皆惶惧張璁因為大禮或問㕥進以為統者帝王相
傳之次嗣必父子一骵之親統則倫序可以時定嗣則天
恩不可强為淂其常為父子不淂其常則為兄弟為伯叔
侄宣帝未常父昭帝而兄史皇孫即光武亦未嘗父元帝
而叔南頓君也諸臣不淂己乃以張太后命改稱興献王
為興献帝興献王妃為興献后卲貴妃為太后興献后乃
入𥘉議之𧺫也礼部侍郎王瓚者璁郷人聞璁説私然之
廷和㕥瓚異議調南京而璁亦填南主事又故大學士楊
一清尚書石瑶心然其説未敢彂而主事霍韜桂蕚給事
中熊浃益縁璁意為賛厥指天子益心動㑹内閣請上張
太后及武宗夏后尊號上併命以邵太后興献帝后尊號
聞廷和䓁不奉詔上手勅帝后之上特加皇字廷和竟封
還御札上復加興献帝為太皇帝后為興献太皇后廷和
等益不能承咸乞罷歸上曰卿所言大義也朕至情也義
不勝情勿二于是群臣爭者百四十八人上皆不聼嘉靖
元年郊祀禮成禁中火廷和等曰列聖神靈其有怨恫乎
給事中鄧継曾朱鳴陽主事高尚賢䓁偹言両年以耒日
精門灾長安榜廊灾郊日内宫水房灾五行之徳火主禮
五事火曰言言生于名禮興于言隂極變灾廢禮之應也
上稍為之動乃止加皇仍稱本生父興獻帝而尊邵太后
為夀安太后興献后為本生母興太后詔天下三月設安
陸祠署於松林山如鳳陽祖陵故事祭用十二籩豆樂八
佾上心終未慊也仍諭上興献册寳称孝子廷和䓁不受
詔二年六月召群臣平臺特諭加稱皇帝皇太后廷和等
堅執不從而璁同官桂蕚逢上意必伸前説𣸪引都御史
席書吏部員外郎方献夫合奉璁指請廟大内以配帝上
益喜再下禮官議是時廷和去矣三年正月禮部尚書汪
俊復㑹群臣極言其不可上曰朕奉宗廟承正統敢違大
義苐欲兼報本生恩其參酌至當以聞二月汪俊等復㑹
群臣議請於帝后更増一皇字以全尊號畱中未下而太
常卿汪舉翰林脩撰唐臯編修鄒守益給事中張翀御史
鄭本公等九十七人持前議力有㫖切責之奪其俸乃召
桂蕚張璁霍韜于南京而璁又馳奏興献帝加稱在考不
考不在皇不皇必稱孝宗皇伯考興献帝皇考武宗皇兄
然後父子伯侄兄弟之間名正而言順也上是之勅礼部
加稱帝為本生皇考恭穆献皇帝興國太后為本生母章
聖皇太后立一室奉先殿側以盡追孝之情汪俊等復上
言事必無嫌正統乃合禮經献帝𥘉封興國實兆中興徽
稱之上仍宜取冠且復極言立廟大内有干正統不敢奉
詔上切責之復命㑹議以聞議上請扵安陸府中特建献
皇帝百世不遷之廟它日襲封興王子孫世世奉享陛下
歲時遣官徃祀上不可群臣争者一百三十八人上皆切
責之而汪俊又去矣群臣悪璁蕚之来也則曰興献帝加
皇有成命矣無煩二臣議請上詔止之而璁萼己在鳯陽
道中䟽譏礼官益急上𣸪心動趣其來而以席書為禮部
尚書大學士蒋冕等𣸪上䟽以為自古人君嗣承天位謂
之承祧踐祚祧宗祧祚廟之阼堦也礼為人後者惟大宗
情既重于所生義必踈于所後從漢迄今千七百歲餘矣
未有廟本生父于大内者汪俊乞休遽聽其去萼璁有言
亟召其来臣等冐官孤卿不敢復靦顔班行之上乞放歸
田里上曰建室之議朕自裁之是時都察院經歷黄綰郎
中黄宗明員外郎方献夫益縁璁説進而禮部侍郎吴一
鵬等六十七人復上議極論璁蕚之非請付法司論治罷
建室議立廟安陸世世奉享上怒曰本生皇考寝園在安
陸朕歲時不淂親展孝思卿等安乎執違者罪無赦已酉
上尊號詔天下冊文稱孝子是時修撰呂柟編脩鄒守益
𣸪上䟽極言上怒俱下獄外貶而蒋冕又去矣上名奉先
殿西室曰觀德殿祭器如太廟勅太監義京山侯元禮部
侍郎一鵬迎献皇帝主于安陸一鵬曰非禮也献皇帝之
神依安陸乆矣請如奉慈殿為神位焉不聼先是群臣上
䟽請罷席書者八十八人至是璁萼至上内䧏授翰林學
士献夫侍講學士諸臣益閧然交章弹糺者九十一人翰
林諸臣若學士豊熈脩撰楊維璁舒芬編修王思皆相率
求去鴻臚寺少卿胡侍劾璁至千餘言刑部尚書趙鑑曰
臣刑官也請得而理之御史叚續陳相曰宜正之典刑以
謝二宗上怒切責鑑謫侍潞州同知收拷續相俱外貶璁
等益翺翔高論請與執政辯难上前以折再詔之誤两考
之非因條上禮官欺妄十三事吏部左侍郎何孟春亦發
十三难破之吏部員外郎薜蕙為人後觧二篇人後辯二
篇以進上復切責孟春逮蕙拷訊謫判觧州上屡傳諭内
閣去献皇帝冊文本生二字毛紀費宏石珤上言二字上
係宗廟内干宫闈乆斷宸衷未易輕改七月上御平臺召
三臣責之曰爾䓁無君之臣乃欲誤朕為無父之子乙亥
復御左順門更定聖母尊號曰聖母章聖慈仁皇太后以
後四日已卯上冊寳丙子禮部侍郎朱希周等上䟽曰本
生二字無貶也惟恐妨于正統故黙寓夫親親陛下考孝
宗母張太后再上尊號斷自宸衷告之郊廟社稷詔頒天
下未及三月忽復更定無以孚天北信後世上曰趣具儀
其曰群臣爭者三百二十七人而何孟春為之首疏入皆
㽞中戊寅朝退孟春語諸臣尚如憲宗朝故事跪哭文華
殿諸公勉之脩撰楊慎曰國家飬士百五十年矣仗莭廷
諍正在今日簡討王元正給事中張翀御史王時柯等因
遮㽞諸臣金水橋南曰萬世瞻仰在此一舉於是尚書秦
金侍郎朱希周都御史王時中等二十有三人翰林院學
士賈詠豊熈等二十人給事中謝蕡等十有六人御史余
翺等二十有九人吏部郎中余寛等百二十二人大理寺
寺正母徳純等十有一人凡二百二十一人俱跪伏左順
門大呼高皇帝孝宗皇帝是時上齋居文華殿聞故傳諭
曰群臣休矣事在朕群臣咸曰得上㫖乃退大學士毛紀
石珤因言舉朝臣工伏闕執諌陛下奉天命臨九有當使
衆志大同公論諧恊舍己從人乃為上聖上曰恭穆献皇
帝神主且至冊祝己具不可䘚更姑退待命群臣伏不𧺫
自朝及午乃命録諸姓名收繫為首者豊熈張翀余翶余
寛黄待顯陶滋相世芳母德純凡八人楊慎王元正撼門
大哭一時群臣皆哭聲震闕廷上大怒遂命并收馬理等
百三十有四人皆繫之何孟春等八十有六人以卿佐姑
令待罪己卯上號章聖皇太后已并繫待罪者二百二十
人奪何孟春等俸一月自四品以上者豊熈等八人竝付
拷訊編伍五品㕥下皆杖之甲申興主至自安陸上奉以
謁奉先奉慈二殿上尊號于觀德殿曰皇考恭穆献皇帝
辛卯上加杖楊慎王元正劉濟安磐張漢卿張元王特柯
者七人編伍削職有差調何孟春南京工部而毛紀又去
矣是舉也死者十有七人則編修王相王思給事中毛玊
裴紹宗張原御史胡瓊張曰韜卽中胡璉楊淮員外郎申
良主事俞禎許瑜藏應奎張璨殷承叙安璽司務李可登
上乃復下前後留中諸䟽令群臣慱議扵是席書己為禮
部尚書乃上議伯孝宗兄武宗父献皇帝别為補室奉主
不入太廟上意甚愜大礼遂定㕥九月丙子祭告天地宗
廟詔天下自是故錦衣衛百戸随全故光禄寺錢子勲皆
㕥罷閒之官益言献皇帝宜遷葬天夀山下群臣議皆曰
不可乃罷上定安陸祠曰顯陵祭如七陵儀四年三月命
脩献帝實録改陵署曰神宫監安陸衛曰顯陵衛皆黄屋
增拓紅門神厨光禄寺署丞何淵復上言献皇帝乃入繼
太統所自出之帝請立世室太廟以禰享之疏下禮部議
群臣又㕥為不可即璁萼亦謂不可私語席書上意觀徳
規制未備耳於是書䓁請於甎城之東皇城之内擇地立
禰廟前殿後寝籩豆牲腯歌章樂舞一如天子儀前開神
道從闕左門進不與太廟同門四孟歲暮以次曰祭親盡
之期一如孝廟制曰可無何又以親盡之期祧如孝廟非
所冝其再議書𣸪上議太廟之制有殿寝祧室孝廟當遷
之期藏主祧室歲暮出合祭献皇帝别廟無昭穆逓遷臣
以為親盡之日宜藏主寝殿歲暮出主祭如太廟合祭儀
上可其奏名曰世廟萬子孫世世無遷也何淵復以献皇
帝與祖宗一氣乃不得同門而入更議之𣸪用學士璁萼
議命繇廟街門鑿神宫監㕥通輦道明年上又以觀徳殿
在奉慈殿後地形墊隘規制尚缺其改建奉先殿之東八
月世廟成更撰樂章用文徳之舞上既奉安獻皇帝神位
復命内閣考求章聖太后謁廟禮大學士費宏等㕥為但
謁奉先殿為便上復㕥席書議必謁世廟上為扶持安太
后體既入廟上從行事亦曰天子主斯礼也六年改覌德
殿曰崇先殿随全何淵復言世廟樂舞未備楊一清言世
廟不用武舞譲太廟也又献皇帝生長太平無武功上特
用璁議兼用文武樂舞十月上親製顯陵碑七年命統録
追尊献皇帝始末命名明倫大典楊廷和等論罪有差復
㕥獻皇帝尊謚止恭穆二字無異藩王因加上恭􁧬淵仁
寛穆純聖献皇帝以安陸州陵寝所在特免其徭十年封
松林為純德山從祀方澤次五鎮言者復請建安陸州為
京師禮官言京師唯天子之都得称之乃改安陸州為承
天府縣曰鍾祥増廩生歲貢與鄉試觧額十三年改稱家
廟曰隆慶殿十四年以世廟廹近河水改建太廟東南更
稱献皇帝之廟十七年九月故通州同知豊坊請建明堂
加尊皇考廟號稱宗㕥配上帝上下其議是時嚴嵩為禮
部尚書議無可否户部侍郎唐胄上疏曰三代之礼莫偹
於周周公制禮作樂而文王適其父故宗祀㕥配上帝非
為有天下者皆必以父配天也皇上纂統之𥘉推明一夲
力正大倫者席書張璁桂萼方献夫霍韜数人而已数人
於陛下忠臣矣苟可将順豈有愛焉然及何渊有建廟之
議書璁諸臣皆極沮詆陛下必欲不廢明堂之制復古禮
文則推本太宗皇帝上配於昭乃周道也書奏上怒曰文
皇帝誰祖献皇帝誰父朕為人孫子有輕重乎不胄錦衣
衛拷訊削籍為民嚴嵩復㑹群臣上議考季秋成物之㫖
嚴父配帝之文献皇帝侑享明堂允合周道上曰奉考配
帝宜自朕始復使群臣議稱宗皆上言祖始也宗尊也冝
加宗皇考配帝明堂永為不遷之廟上又㕥群臣意不祔
太廟者皆溺詩書古文不能通暁乃託為臣下奏對之詞
親制明堂或問以為配帝冝稱宗稱宗冝祔廟於是禮官
請奉皇考祔於孝宗之廟旣上詣視寝室隘乃仍奉主献
皇帝廟時祫則享于太廟是月辛己上廟號睿宗尊謚曰
知天守道洪徳淵仁寛穆純聖恭儉敬文献皇帝祔太廟
禮成當飲福受胙上冕旒紏結如交龍一琉罥衮袖正當
繪龍之吻若献珠然上喜曰結者　也是惟天眷祖考因
製福瑞賦辛卯奉献皇帝配享上帝玄極殿十二月皇太
后崩議遷顯陵合葬天壽山之峪尋已之議南祔其明年
上南狩視顯陵既至享上帝龍飛殿奉献皇帝配乙酉祭
顯陵上悲思瞻頋而作歌焉命其殿曰祾㤙将還召承天
父老賜酒肉免承天府田租三歲湖廣五之一遂遣勲戚
大臣奉慈宫南祔葬焉其後重建太廟成上又以献皇帝
廟尚在都宫之外乃親定列聖神位昭穆之序奉享太廟
以偹四親命有司歲享隆慶殿如宗廟礼己顯陵甘露再
䧏礼官請祭告二聖陵寝以荅神貺從之四十四年芝産
献皇帝旧廟殿柱乃名廟之前殿曰玉芝宫門曰芝祥前
門曰寳慶後寝曰大德殿前殿如太廟奉二聖神位四時
歲暮大小節辰設牲帛後寝奉神牀曰上食如奉先殿云
而興王蒋妃都城蔣斆女弘治五年冊為興王妃事王恭
順常製女訓十二篇以廣教化世宗入承大統即位三日
遣人奉迎安陸使主者議推尊禮禮乆不决母妃将至禮
部尚書毛澄請先遣文武大臣各一人逆于通州其至京
繇崇文門入東安門上迎于東華門不許己請繇正陽右
門進大明承天端門午門之東王門入宫又不許遂諭聖
母至從御道入朝庙群臣譁謂母妃無謁廟禮已禮官具
王妃車上又不許妃至通州止不入者旬日後竟以皇太
后儀謁奉先奉慈于大内不廟見乆之上尊称皇太后至
十五年四月郊廟亨礼成尊號曰章聖慈仁康静貞壽皇
太封太后弟玉田伯十七年建慈寕宫奉居之十二月太
后崩越三日上勑禮工二部南遷顯陵合葬大峪山尚書
夏言極言其不可上不聼而御史陳譲請㕥衣冠合葬上
怒曰腐儒斥為編氓而尚書嵩迎㫖請决計南迎梓宫上
既念之㕥凨塵䝉露中大不寕遂止崔元等三使母行上
太后尊謚曰慈孝貞順仁敦誠一安天誕聖献皇后時二
三輔弼親信之臣亦靡然影响莫能賛上意上囘惑不决
明年元曰復促三使如前㫖已又决計南廵諸大臣皆諌
不聼御史劉賢給事中曽珽工部郎中岳倫次弟沮駕上
怒奪賢珽俸罷倫職太學生陳良䁀特䟽下錦衣責問之
三月謁皇考于承天隆慶殿立表旧玄宫之北完新宫焉
因御行殿享上帝脩秩祀朝諸侯發德音㕥撫遺老勑大
賚以賑罷民駕还過慶都立廟祀尭母曰帝堯父母異陵
可知合塟非古仍命􁩦聖母于大峪山已而廵視未善復
决返葬之議作新宫如前㫖以駙馬崔元為奠献使甲申
發引上衰服與百官歩送朝陽門外舟至采石磯磯不可
泊太􁀊府同知梅山鑿岡維舟上聞甚喜加梅山爵一級
七月庚申迂献帝旧室合塟于新宫辛酉舉慰祭于永孝
殿辛未奉主祔献皇帝廟上皆率皇后行禮論從事顧璘
䓁五十有一人賞有差
　論曰興王祐樘即不尊稱其賢孝温厚嚴正自持頗為
　天之所予而反以世宗之過尊使地下居僣逼之各祔
　廟稱陵于孝廟称不弟凌長疑貴便于憲廟稱不子王
　樘之心安乎否乎世廟入嗣纔十五耳抱至性必欲尊
　其所生与太祖孝慈録之論䘮母必欲厚其所生一也
　特以諸臣之抗䟽過激乃至已甚帝未免求勝耳觀互
　易一語萬古不易時岐王不再傳而益王祐㯽子若孫
　天下以比蜀王賢何定䇿者猥不念興獻之止有獨子
　也夫無子而継出不淂已有子必無之以塞他無子絶
　一以續一豈情也㢤㦯益王子㓜不妨收飬宫中主司
　香而以益王監國譬之以弟承兄景皇故事益王賢所
　称爱民重士受事事必理且後之踐祚者即其子可必
　無父子互易之嫌矣夫支可絶本不可絶二語甚言有
　國家者當以承祧為重不似支子之可或不継盖預絶
　骨肉爭端以安大業此有分觧不是必絶支以續夲之
　謂也讀此習聞二語不觧而数百口議之沉湛摧折不
　頋㦲執礼之大概以衡情之至真乗時諸公不論数
　而淂辱悟君之道亦更有法諸君子其深求之
　　岐恵王祐棆益端王祐㯽衡恭王祐楎雍靖王祐橒
　　　壽㝎王祐榰汝安王祐梈涇簡王祐橓荣荘王祐
　　　樞申懿王祐楷
岐恵王祐棆憲皇苐四子母邵皇后國徳安弘治中請迎
母養徳安不許許諸王有子别居者淂迎飬其母母有子
多亦從一字無子者移别宫著為令妃王氏亡子國除
益端王祐㯽憲庙苐五子張徳妃生國建昌夲荆邸也荆
王時常有大蛇自梁蜿地朝退若有人㩀王座荆王疑屡
坐是不朝請改封封蘄王㯽性儉約巾服盥至再曰一簋不二
習恬淡兼好書史工楷爱民重士無所侵優奸人班明誣
昌國王通㯽有逆謀乆之竟得白享國五十二年子荘王
厚燁嗣燁孝友忠敬雖宦寺女御亦誨之詩書薨弟恭王
厚炫㕥崇仁王進封自奉儉辭禄二千石聞宗人産子至
四五者輙嘆曰不費國糜㢤燁子翊鈏嗣鈏好結交當世
士大夫接引如不及饋燕不給常假亍外天下称賢籓二
蜀與益云萬曆中詔封益王甲使者将彂王薨礼部侍郎
郭正域按聘儀邅䘮入境則遂也不郊劳不筵几不醴賔
主人事畢歸賔賔受饔餼諸矦相聘必致立命况天子乎
卒遣使行自端王六傳為慈　乙酉南都不守南昌亦旋
破　捐貲募士以建昌𧺫時按察使王棫兵廵道王養正
咸共事而王素不得人㕥保寕王乙賛謀畫益悖掝飬正
與分較去七月之二月保寕王開門入北兵　跳保寕𥘉
北去旋㧞帰又間脱走閩頗受唐主方畧䘚　子永寕王
𥘉戦沒王世子年十四偕所部赱依潮州鎮平諸生頼其
肖丁亥守潮北師攻鎮平肖奉世子令出敗之殺文縂兵
戊子李惠國𣸪為明守以其肖搃督閩廣奉世子出兵攻
破福之漳州府及永定平和二縣旋失之世子赴桂主行
在其肖與両弟仍守鎮平不終先是王矣敗将軍常􁩴与
子由桲由　皆不屈死􁩴字玉池號壼公桲字文由臨難
語極不恭　字文藻時宗室元長自沉玄妙觀池死
衡恭王祐楎憲宗苐六子國青州母張徳妃在位五十二
年子荘王厚燆以江華王進封嘉靖中辭禄五千㕥贍宗
室之缺有賢聲㳟王支子新樂王載壐嗜古好修善文章
常為皇明聖政頌五十篇致羙高皇帝崇禎甲申賊園城
壐大彂帑守城城全南都敗弃去不知所終
雍靖王祐橒憲宗第七子孝惠邵太后子三興王及岐雍
二王也國衡州弘治中王邸震懐屡見恠異亡子國除
壽定王祐榰憲宗第八子母姚安妃憲廟選妃江南妃嘉
禾人𥘉髪短慮不中過吳江縣之平望里髪忽委地長可
八尺時因名其里曰八尺為之謡曰平望八尺爺娘不識
以父母不意其髪如是也國保寕時岐王之世絶正徳𥘉
徙王徳安居其邸無子國除
汝安王祐梈憲宗苐九子母張徳妃國衞輝梈郊迎世宗
南廵甚恭加禄五百石王五十一年亡子國除
涇簡王祐橓憲宗苐十子母楊妃國沂州傳子厚烇薨亾
子國除
荣荘王祐樞憲宗苐十一子母潘端妃國常徳正徳𥘉尚
㽞京邸奄劉瑾悪王與吏部尚書張綵謀逐樞樞促就國
樞状貌類高帝常跽府太守于門畜牛羊多㕥王府表其
角滛民禾稼請淂食塩䇿户嘉靖初盡取沅江酉港天心
團坪渌池河泊稅王樞六支傳孫載瑾明季不知所終
申慤王祐楷憲宗苐十二子與泾王同母封叙州未之國
薨國除
　論曰益王祐㯽居荆王舊邸而遂大蛇絶跡母敢擅夜
　踞王座者王節儉温惠之能走異物也子厚燁厚炫以
　詩書悟寺御宫中辭禄爲國惜費可称國爾忘家者矣
　况燁子翊鈏折節下士称長者較之蜀世益幸無華陽
　悦燿之戾差爲過之其季也皆能捐貲拒守而蜀闔宫
　𬒳難尤惨于益岐雍夀涇申夭無子國除汝獨以壽無
　子衡之再傳厚燆辭禄瞻宗有賢聲其支載璽能文章
　崇禎甲申衡亦拒守如益而䏻変姓名棄家亾去亦稱
　㓗身榮王祐樞状貌酷類髙帝夫六世孫而追似其祖
　㢤乃無甚殊異太祖称燕王類我則真類我也已
孝宗一王
　　蔚悼王厚煒
蔚悼王厚煒孝宗苐二子母孝康皇后三歲薨追封予謚
　論曰孝廟称賢辟百斯所冝而張后酷好無他子即安
　得以他子更為子
興王一僣王
　　岳懷王厚熈
岳懷王厚熈興獻王苐一子母興囯姚太妃生五日不禄
世廟内嗣追封岳加謚識墓承天女四皆僣稱公主
　論曰興國冝以興世次封冝二字矣世廟欲尊興而反
　缺正祀神不歆適餒之矣在太廟禮不得與在世廟勢
　不能乆在祫祀例不次及然側徒稱岳封不立興嗣竟
　無興祀㢤不聞神光之間必尊継統而以百世不遷與
　興獻也幸其祧而不及祧縂之食是而不安必吐故曰
　世廟絶興享即欲封熈封熈興而破例為興後庻㡬近
　之
世宗五王
　　景恭王載圳(郭希/顔)頴殤王載　戚懐王載　薊哀王
　　　載㙺均思王載
景㳟王載圳肅皇苐四子盧靖妃出妃素不喜上上常笞
責之十八年再冊荘敬皇太子即日恭王與𥙿王同封𥙿
王後得立為穆宗也已而荘敬皇太子薨群臣請立𥙿王
為太子上以嘗両立太子皆不禄未允而𥙿王與景王並
邸居方士或言上二龍不相見于是召二王膝見有年王
圳年雖少不聞事而左右之人妄有窺覬形跡相擬直宿
或及𥙿王寝次群臣嗤嗤日夜望𥙿王淂立而上春秋髙
悪聞羣臣之及二王者三十八年上下建帝立儲旨其明
年則忘之矣故春坊中允郭希顔失職家居乃上疏曰臣
徃歲恭讀聖諭欲建帝立儲道路相傳以立儲賀臣度立
儲未也莫先安儲何謂安儲君相相信則儲安兄弟相保
則儲安父子相体則儲安相信有道釋疑是也相保有道
分封是也相體有道總攬是也希顔意以𥘉楊繼盛之訐
相嵩有面問二王之語嵩怒見殺今立儲事恐必為嵩所
持故首及之而總攬又帝隐也奏入上不悅相嵩等𣸪言
希顔䟽竟可疑當令禮部㑹三法司同議上諭嵩曰䟽中
一疑字却未了夫立子為儲帝誰可建者自沒前旨建帝
二字復手詔奸邪必無赦理以君相位乆矣不忠之臣不
義之民皆恨不速行新政于是給事中藍璧等奏希顔怨
望傾險大逆不道法司擬坐妖言惑衆律斬傳示天下希
顔既誅其冬令景王之國旨夜半從中出國安陸盗入王
故邸遺火焚其宫主者懼以盗坐律誣郡丞倅與其邑人
飲此所致撫臣王之垣為平反此獄至四年薨上謂相階
曰此子素謀奪嫡今已矣𥘉圳之國多請荘田户部以天
子爱子悉覆給荆州有沙市者啇賈之輳圳請并及之知
府徐學謨執不與議成輸金王府中圳怒責益急市民皆
竄去圳執奏學謨而相階持之下撫按學謨執如初坐調
歸圳竟不得沙市荆民感學謨改沙市為徐市又劉家塥
者漢陽之聚圳亦欲薪之推官呉宗周不與長史髙岱素
直莭以宗周啟入白王事亦罷其他椘中田土湖陂可数
萬頃圳皆侵入委賦于民官不敢問王薨無子妃當奏訃
至是訃乃出長史岱上問相階無誤乎階曰誤恐復大請
遣一信臣徃䕶王䘮階念府中所侵土田湖陂即少緩諸
藩行継請矣并勑籍所司𣸪為荆人業國除希顔隆慶中
賜卹録
頴傷王載　世宗苐五子殤
戚懷王載　世宗苐六子殤
薊哀王載㙺世宗苐七子殤
均思王載凰世宗苐八子殤
論曰世廟不奪于王圳之母而獨受過𥙿王是不可觧
觀此子奪嫡一語則尤右窺覬形跡相擬上夙知之而
不禁矣建帝立儲之旨帝自爲文理想此時意動欲便
　以大號與𥙿以故輒及之乆乃諱言猶之請朝荘献而
淂罪摠之畏言老姑不令此言入耳天子家事非口舌
所能爭中允乃欲直言無諱乎立儲二字已拂聴保儲
三事釋疑分封總攬豈冝大言相嵩曲賛世廟之日乎
妖言之律雖不合而以死故景王乃之國則保儲實自
　希顔矣景王貪挟寵多摭取幸早世倘動揺國夲其祸
　世又在継嗣加紛紛也穆廟踐祚即不長而有後誤送
　册寳天為之㢤
穆宗二王傳
　　靖悼王翊甲潞王翊鏐
靖悼王翊甲殤穆宗苐二子
潞王翊鏐穆宗苐三子與神宗同母隆慶元年册封國衞
輝一再傳王由和性慈易有賢声甲申國變諸大臣議称
尊南都㑹鳯陽廵撫馬士英䓁以福王入序當立前議不
果乙酉五月南都復不守太后奔杭潞已避难先至太后
允諸臣箋請以潞王監國方三日彂遣治兵北師疾至縂
兵陳弘範乆艤舟城下乃入劝王决計郊迎百姓畏見兵
革皆曰王爱我而以我北欵也時諸生沈乗倡議盡遷四
関外居民入城俾宿兵北禦此守猶可以㡬裂地百姓以
非王子爱本意竸前裂其屍一刻盡適椘宣諭将軍華堞
在杭哀麻入謁王説以恢復之計有田國祚憫􁩵至於此
極撫􁊅北睇何以為生以大王之賢遠近所共聞天下絶
智殊力方将憑附𧺫周之孫子能無睠然宋人半壁亦嘗
有年况閩粤滇蜀延袤萬里猶吾故履失今不為時事一
去萬世不復朱矣他日求尺寸地為死所豈可得㦲王不
省頗㕥不優民全城為義華堞又曰理有大小務有緩急
今日之事不冝㕥殺人為諱屠子任盗賊稍𥙷萬一猶為
之持踵而泣婦人之所為慈哉王曰子休矣余不勝事即
亦非百姓之心華堞作色曰忠義雖性成在乎皷舞之我
謝弗力彼何望而不跂向他氏王䘚濡弱託糗饋不給必
務為知㡬華堞廼嗚咽頓足曰王不觀古事有諸王以其
國奉人而得長世者㦲王終不听角巾便服乗小輿僕僕
料餉芻率諸在事諸官員合表跽謁扵是縂兵官方國安
鄭洪逵二旅壁城下乆國安與北仗不勝渡江洪逵竟走
仙霞獨錢塘知縣頋咸建淂民奉王命陪講講成咸建痛
憤求死輙走帰逮至就法自有傳六月三吴突𧺫舞戈不
能蹴武林一歩而王北去竟不返
　論曰明末以潞易福或不奨士英張諸逆魏之黨頋柔
　易無遠謀其不能用四鎮以有成一也如楚華堞之言
　詳矣而必以安民二字文其悸馳慈譽是求為匹夫者
　耳福望懿丈太子園而泣得偽太子而愴然動于心猶
　存至性潞并無念祖之誠為匹夫尚缺是故為匹夫而
　不可得
毅宗三王傳
　　懷隠王慈照永悼王慈煥㝎哀王慈燦
懐隠王慈照烈皇帝苐二子母周皇后殀追封懷王謚隠
葬西山
永悼王慈煥烈皇帝苐三子定哀王慈燦烈皇帝苐四子
俱田貴妃出甲申二月變後事附見太子慈烺傳及賊自
成挾二王太子東禦山海敗還二王尚在軍中已携太子
西奔二王不知所終有靖南籓下汪漢冲者云嘗見定王
扵涿州時為東師所得矣甲申五月福王立南都十二月
水西門民王二报西城兵馬司有僧身称先帝親王詔令
中軍都督蔡忠建僧都督府治時戎政忻城伯趙之龍錦
衣掌堂馮可宗與蔡忠同勘僧冐称㝎王以國変出家法
名大悲和尚且云皇帝难做𣣔滛佚㘴致太平乎吾不爲
也潞王賢明諸大臣冝奨成譲德𣸪牽引錢申二大臣責
㕥此事詔再㑹勘情辭影响或曰大悲係齊庶宗上叔父
行也㘴癎疾放言斬首西市辛丑六月陕西渭縣执獻男
子一人年三十有二號朱君應冐称定王從行四人董易
張三耀羅𧺫鳯李應祥並詣獄簿對不屈膝自供如前咸
伏法
　論曰懐封夭無可論此爲真夭若永定之封坐不真而
　以證偽夫終明之世有十四偽譲皇僧楊行祥託楊應能㕥
　塞實録之訛遂滋数百年之惑一偽齊王榑福陽男子楼
　璉自稱七府小齊王王冠邪黨名䕶衞圖煽惑榑素坐罪
　因立决一偽奸人賀録㕥房中術悅崇王遂偽称樂平王
　次子歴騷供帳一偽楚王華奎及宣化王華壁先恭主㕥
　王妃兄王如言子及言族弟如綍子称孿生一王楚一封
　宣化及華樾彂之輔臣沈一貫沈鯉互為黨𧺫大獄而事
　竟不白椘遂有㕥牛易馬之譏一偽寕濠三郡王初眷属
　咸就執伏法而復有真郡王名朱學者潜霍丘獲送高墻
　一偽慶籓安化将軍鼒材鼒材㘴􁃸寘燔死後有大
　千和尚者𬒳逮鞫之實将軍鼒材乃知前死者偽一偽
　皇太子慈烺駙馬都尉王昺族子王之明初浪称王子継
　㕥江南俱謳思故太子遂改称献愍一受山呼而自是
　俞文渊荘保生俞子乆䓁咸㘴匿偽者而死又明末有
　偽神武年號而無其立貢生馬鳴雷䓁乙酉㕥兵北抗假
　稱新主更立南都馳詔三吴條㤙例十九欵思以皷衆而
　于是嘉興精嚴寺亦開讀新詔就聴者數萬人皆偽也而随
　有大悲和尚之情詞影響而随有渭縣男子朱君應之
　對簿不屈皆冐称定王已偽皆盡而尚有偽姓者掉
　頭海外與波上下
宗室未詳封派
　　宗人沔新鑅(妻/妾)時寰誼泉(至親/十口)慈燃王杞人个衲李
　　　蘭皐(俞子/乆)在鉞乾官善詞
沔崇禎中㕥宗室换授為嘉興府同知號淂民甲申國変
思北勤不果明年乙酉鄕紳翰林屠象羙動衆北抗以沔
能䕶府篆𣸪有嘉興守之力竭城破時沔守北閔縊殉城
樓之上
新鑅崇禎中㕥宗室貢例授中部知縣甫之任亷而爱民
流賊掠鹿逼中部新鑅度城小不支先令妻妾就縊一妾
年頗少欲遣之妾涕泣不肯去鑅遂與同縊死詔旌之
時寰失其名崇禎末㕥貢例未選唐主即位閩中窮来帰
𥙷福清知縣丙戍閩事敗郡縣皆㕥帝行在無恙率掛冠
去欲扈駕寡死職者時寰曰朱氏子安淂討他家活闔户
令家属先盡而身自縊死
誼泉失其名西安宗室也登崇禎中賢書癸未賊攻城且
破誼泉與陕西觧元席增光俱投井死
慈燃㕥宗室登丙子郷榜乙酉徽走萊州與諸生满之章
觀變金陵㑹之章敗無所動匿去不知所終
王杞人係宗室子(變)姓名潜逰豫粤之間常題関壮繆祠
壁百字令一闋追論朝事意㕥國家之亾亡于賄賂情靣
及朋黨三事闋曰好令大帝知此後署报菴王杞人題
个衲者　陽支也(爲)諸生英逸試輙冠軍甲申國變慟哭
弃家度爲僧𥘉駐錫太子菴己閉関界燈寺能書畫吟亦
工語及時故黯不荅或勸還俗笑謝之盖徃徃野外及夜
深淂其悲酸之聲
李蘭臯㕥宗室子甲申後潜海寕諸生俞子乆家時山澤
中咸借名㕥禦貨或邀蘭臯蘭臯不赴而頗爲衆知别案
敗連及蘭臯慷慨就刑不變色乆之子乆亦坐是死
在鉞　籓啇洛王苐四子失封後義徤施普呉振甫䓁隂
爲翼賛數𧺫數跌壬辰以後逡廵入浙潜苕之白竹塢有
唐起凡者塢　分埋壮士于各邑出沒􁈇爪青山大源山
　乂山周公塢東門塢諸䖏無所就奉滇中命与闽海臺
湾聲息遥應桂封𧺫凡崇仁伯唐緝静胡将軍亦分五軍
周君太前都督李魁後都督王大有尤都督章國平右都
督監軍　繆甲督粮道程産夫䓁俱有印勑北師副縂兵
水師营王可就字向明五㨗次苐陣殁獨章平有女名龍
嫗習妖術能剪𥿄驅戦後敗國平不知所之而龍女亦隐不
𣸪見鉞字西炤絶命時不屈
善詞者某藩子也髪走天童薙髪氣体不凡稍有圭角与
同伴不合去之逰灵隐或至徑山衆恐為所累特　之不
屈死并坐餘杭之飯善祠者
論曰沔以嘉興新鑅以中部時寰以福清咸死其職而
　誼泉慈燃以鄉薦未經食禄亦臨難不苟始知祖
姓原有変通任使之法而歴代膠而不化致使禄窮子
　無用求一大都督如國𥘉文正其人者不可得維城之
　謂何至于蘭臯之為李杞人之為王冐他姓以存其姓
　播匿之更有若心者㦲界燈寺住持亦播匿之選也而
　更難中部妻妾之殉鑅福清闔户之死唐而蘭皐播匿
　而猶不免則更慘古礼勝國曰客俾守其先人礼樂然
　則不足以　後
罪惟録列傳卷之五
　　翼運王國傳縂論
漢因椘𧺫項羽為漢弑椘義帝明因宋𧺫張士誠為明殺宋
之刘福通倖也眀非濠州釋縳亳邑分符即安淂以佛子
大主運然福通而在勢必擠左副元帥俾不淂獨制金陵
郭滁陽而在半道邀鴆之計不行走數字符朱公子立致
戲下惟吾命矣劉殉安豊郭殞和陽則前此扶将長飬之
功両不可没　䓁之陳張軰之互逐豈非忘明之所由
肇造也　祖之扵宋懐厚誼必報扵滁陽漢然即乆之
崇封　淂已知初之見忌想有不能堪者至瓜歩之
役廖德慶為之或曰帝不深求徳慶其所以䖏小明更刻
滁陽矣雖然二氏之磨拭有眀其勲績當在六王以上不
誣
　翼運王國列傳
　　滁陽王郭子興
郭子興其先曹州人父郭公善日者言以其術遊濠之定
遠定逺冨家有女瞽郭公為推其干支生子貴翁以女卽
貴鄉之人知其瞽不取也且業已過時便與郭公而厚嫁
之郭公自得女術葢售乆之遂大買田宅為定逺冨人生
子三子興其仲也郭公死三子益以冨為豪元至正辛卯
妖言𧺫韓山童亂汝穎徐夀輝擅蘄黄芝麻李亦與其黨
彭早住趙均用等䧟徐州子與心動推牛酒散錢帛結士
與里中豪孫德崖䓁四人共率衆襲濠州㩀之權不禀一
俱自稱元帥有事共議之元将徹里不花主兵憚不敢進
惟日掠良民為盗以邀賞百姓益投入城自保至正十二
年壬辰閠三月太祖釋皇覺寺趨濠門者以為間行負鑕
子興異太祖状貌為觧縳收置帳下俾長十夫子興驍善
戰每出太祖從㫄翼衛跳盪無前斬首獲生過當因間與
謀事頗寵重引為親近宿州人馬公者嘗使氣殺人避仇
定遠與子興交善從之濠病且死馬公無子有季女為鄭
媪出以託子興子興以為養女及馬公䘚子興既殊異太
祖自淂太祖四帥頗計淂太祖功夫人張氏乃間進曰朱
某材應有以固其心勿令走他人遂以馬公女妻太祖是
為孝慈皇后時四帥皆木强不能一語子興較通敏而臨
陣勇悍過之顧嘗得末座意激輕四帥或出非語侵之于
是德崖輩合謀挫子興每公㑹語不酬子興拂衣就舎引
病太祖曰彼日益合而翁益䟽何以善後子興為勉彊一
赴明年使太祖行收兵併諸寨衆遂数萬攻下滁州元守
将何世陪来降九月彭早住趙均用䓁徐州戦敗奔濠德
崖等不能拒遂尊事之出其下早住頗有權略自用子興
與相結徳崖等旣心忌子興微間均用曰郭某但有彭将
軍眞不知有将軍矣均用怒相與伺子興出篡得之械徳
崖軍太祖按劔起曰郭吾父父有急而去之乎偕郭公子
往愬早住早住為馳徳崖破械出之則元賈魯圍濠急也
解仇合力背城以拒㑹月哥察児葢助賈魯滁㡬不守明
年春賈魯卒軍而圍觧早住自稱魯淮王均用稱永義王
子興為元帥如故(諢稱長/乆大王)時二王挾子興屯泗州使人邀太
祖太祖固不徃未幾二王争强早住中流矢死均用乃併
有其故所部而徳　䓁啣子興舊為隂陽之于是必殺
子興太祖遣说客間之曰公昔困扵彭城南趋濠郭公閉
壁不相納死笑淂濠踞其上更欲害之背德不祥即不若
善遇之藉其力以緩急王均用乃己旋又告均用郭公居时
腋旦夕為　不若縱去之便子興乃淂以萬人至滁尋欲都滌
自王太祖不可時太祖所部已数倍之矣悉以歸子興而
讒子子興者曰鎮撫得衆心行自大子興惑之夷太祖他
将奪其左右用事獨李善長涕泣不肯行㑹諸将戰歸各
有所獻太祖無所獻子興益不悦馬后乃悉所有遺子興
張夫人夫人謂子興曰公知所以得至此乎趙王股掌公
畏朱公子不發今舍若奚頼子興始悟又明年滁大旱太
祖禱于栢子潭與神約發三矢而還越三日大雨十月元
脱脱圍張士誠高郵分兵趨六合六合乞援滁子興故不
愜六合帥且怯元兵固不許太祖曰六合吾屏蔽六合破
滁不獨存遂與耿再成前㨿瓦梁壘為六合声援元兵攻
壘垂破疾復完如是数四乃歛兵入壘出婦女倚門㦸手
罵元兵相頋錯愕忘戦乗間晚帰滁而元兵大至滁乃設
伏城外令再成佯走誘之敵果中伏大敗去奪其馬百旋
恐其𣸪至令諸父老具牛酒犒師而還其所奪馬曰非敢
為乱傋他盗耳願併力高郵贖罪元兵觧去䂓取和陽子
興問計帝請如製為廬州路義兵甲三千使敢死士服之
椎髻左袵以四􁍽駝偽為廬州馳犒者張天祐湯和率以
前行和陽人見之必驩呼開門入疾舉火為號而絳衣千
人耿再成領之継其後夹攻之無不利子興從之前軍至
陡陽關和陽人果出遠迎欵食城外過期不舉火再成疑
青衣兵已入城遽率衆城下元􁀊章也先帖木児閉門縋
壮士出擊再成戰不利中矢反走元兵逐之㑹日暮收還
而天祐青衣兵遇城下出不意擊之衣服亂元兵大敗小
西門外湯和追及之奪浮橋登城大呼也先驚遁去再成
等不知也子興亦以天祐等戰没方詬太祖失筞㑹元兵
遣使詣滁諭降城空虚子興益恐太祖令填三門兵于南
門入使者叱膝行子興諭之多失辭太祖從㫄曲讃之衆
欲殺使者太祖㣲曰殺之示怯是速其來不若恐之大言
縱去彼疑不進于是再請二千人往收敗卒身䂓取和陽
自贖促至城始知天祐等己㨗得之矣夜呼門太祖免胄
示之得入会元兵十萬来攻阻隍敗去子興遂命太祖總
兵和陽檄至未發時諸将驕不肯下太祖微除榻以覌之
俗尚右則諸将坐上坐滿唯虚左末坐太祖太祖卽末坐
不為異己而遇城守机宻諸将瞠視無可否太祖剖决立
辦奉命甓城諸将率惰廢太祖按界刻期成于是作色陳
檄前下拜曰㳟主命非我敢擅因南面按劔大言稱總兵
權尊違令者問軍正諸将始皇恐就貼先是城破太祖出
廵軍見小児號其母切惻曰吾軍有而母乎悉縱所掠令
故夫欢扶去尋濠帥孫徳崖以故舊提其中就食和陽太
祖意私其　可有德崖故為不告而納之而大非子興意
子興遂視師和陽徳崖請謝去太祖畱之不得其前軍行
二十里太祖出餞所素聞城中軍閧急促還而前軍反至
抽刀扼中道擁馬銜而行太祖窘旣脱銜疾馳則追者箭
集于背行十里許復為短兵所及顚墮馬適有故人馳呼
共乗而遇徳崖弟自和陽來必殺太祖張甲者從傍觧之
而公存亾未可知敗朱公子當不幸而公苦兩傷吾為子
馳視之則子興鎻徳崖而與之酒及還告衆怒猶未􁀊張
䕶力夜與共寝旦復覊麻湖中㑹徐逹等以身質太祖歸
徳崖亦脱去子興性暴急旣報仇不成又以太祖權日盛
中恚乙未正月䘚歸􁩦滁陽子興四子長二子忌太祖威
名置鴆酒躬徃迎太祖或微告太祖太祖半道忽控馬仰
天為㳟如見神人顧二子正色曰即何負若乃見毒二子
誤以聞空語惶恐謝汗浹背下馬伏地稱死罪自是不敢
有異謀會宋劉福通奉韓林児称帝都亳馳檄招子興次
子為都元帥張天祐及太祖以右左副之㑹和陽食盡太
祖略巢湖水軍破元蠻子海牙渡江取太􁀊郭元帥與天
祐從攻集慶路元福壽埜先等逆拒秦淮水上咸戰死長
子病死三子以失職為不利死或曰三舎人皆戰死而季
子老舎存一女侍太祖卽郭惠妃生蜀代谷王洪武元年
追封子興為滁陽王命有司建祠祭以中牢以宥氏為奉
祀世守而復老舎家洪武十六年命太常丞張來儀撰子
興廟碑碑言王無後二十八年命旗手衞官李忠召老舎
黒窑厰徃四川侯蜀王老舎生謙謙生昇昇生信信生琥
世以王孫朝京師琥乞恩弘治中得為奉祀継請乞不休
正徳中奪官
論曰滁陽果能用太祖即天意不属獨不䏻顯融覇江
　上数十名城㢤卒悻悻求一快所欲擊與四帥而五頋
　所以雲雷太祖者厚誼不可忘乃其謝諸校于和陽不
　聞呼太祖而託其妻与子有滁無和想夢寐不釋觀二
　子治　以邀未必非遺命所及矣為滁陽廟碑既稱無
　後𣸪召黒窰外志罪逃尔尔雖然子褁屍轉戦女錫㣧
　諸籓即使丗老舎以滁陽矦萬丗不以為過㢤或曰秦
　淮之役是死小明而天祐尚存為元帥者但以官著太
　祖意不属史乃荒之情有然也
　　宋韓林兒
韓林兒本姓李欒城人先世尝以白蓮教惑衆謫徙永平
元末父山童𣸪倡言天下大亂彌勒下生明王出世逺近
愚氓翕然信走之于是頴川劉福通與其黨杜遵道韓咬
皃等謀動衆以宋末丞相陳宜中嘗自占城歸云帝昺入
倭遂聲附之称山童係宋徽宗八世孫生海外淂還當主
中國傳檄有云韞玉璽于海東取精兵于日本大率以復
興亡宋為辭先是元至元中天下騷動其自湖廣河南山
東以徃盗名號者三百餘處戊子台州方國真始據有土
地元憚戰伐以官撫之辛卯羅田徐夀輝稱帝于蘄水以
紅巾為號略地設官屬時四月元参議賈魯集丁夫二十
六萬濬黄河求禹故道河夫怨山童乃以童謡故有石人
一眼天下反之語遂偽鑿石埋濬處如其語民相驚擾從
亂如騖山童因之𧺫亦以紅巾為號縣官捕山童殺之其
妻楊與林児遁武安山中福通等以林児主兵䧟頴州攻
破羅山確山上蔡眞陽等縣及汝寜府光州息州八月元
也先帖木児擊復上蔡殺韓咬児明年其衆尚十餘萬壬
辰郭子興亦徔濠淂太祖入滁陽乙未二月福通乃自碭
山夾河求得林児歸立為帝軍中羣呼明王都亳州國號
宋建元龍鳯母楊氏稱皇太后以杜遵道盛文郁為丞相
福通羅文素為􁀊章劉六知樞宻院六好殺軍中稱劉太
保每䧟一城剉人為糧析鹿邑縣太清宫材建宫室林児
徒擁空名事皆决于福通凡𧺫兵叛元者遥附隷之三月
滁陽王卒和陽通遣人招其所屬諸将附宋張天祐徃受
命還撽子興次子為都元帥天祐為右副元帥太祖為左
副元帥乃設小明王木主載軍中事無大小咨以行然實
無所奉節制丙申元将答失入都魯率兵伐宋福通逆戦
敗元兵于長葛會哈刺不花引兵来援連敗福通于太康
十二月進圍亳州福通不能禦以宋主林児奔安豊時太
祖用龍鳯紀年渡江下金陵矣福通用兵無先後之序及
首尾呼應之法不固根本亦未嘗扼要以規便取勢寡謀
淺慮事無規摹且號令不禀行聽反側子散走于是兖豫
而北極大同塞外東至遼陽西迄長安南渉江淮皆其鞭
弭所及諸將蹂躝民不堪命故敗不旋踵丙申三月福通
犯汴梁取大名衞輝等處分軍三道一趨晋冀一闖關中
一出山東明年走汴梁守将竹真乃自安豊迎林児都之
是時元将多敗或䧟或復唯察罕帖木児兵最勁遠近震
之凡福通所遣毛貴之圖山東者𥘉䧟膠州元脱歡死之
連䧟萊陽攻益都未下趨濟南元山東宣慰使董摶霄大
破貴兵于城下元擢摶霄郡元帥有忌其功者譛于太尉
紐的該摶霄以老疾辭請以弟昂霄代未㡬復命搏霄守
長蘆摶霄曰吾釋此去濟南必不守行駐南皮詔改拜河
南左丞甫受命而貴兵猝至諸将懾請退摶霄曰死報囯
耳㧞劔督戰力屈𬒳殺不見血有白氣及半空是日昂睿
亦格戦死貴乃與不蘭奚戰好石敗之不蘭奚奔濟南貴
馳䧟濟南殺守将愛的隨䧟般陽及薊州漷州至桞林元
樞宻副使達谷珍戰死樞宻同知劉哈刺不花敗貴兵貴
還據濟南建賔興舘置屯田三百六十餘處于萊州攻滕
州元守将以城降辛丑元命察罕總兵狥山東貴與田豊
逆戰皆不利元復東昌冠州時田豊與王士誠俱降于察
罕貴獨固守濟南察罕分竒兵間道出宋兵後南略泰安
逼益陽北狥濟陽章丘中擣瀕海郡邑自将大軍攻濟南
三月復之貴亾走巳亥為趙均用所殺貴黨續継祖復殺
圴用而福通所遣李武崔徳丙申破啇州元奉元路判官
王淵𧺫兵復之九月入潼関殺元參政述律杰元豫王阿
刺忒失理會樞宻同知定住引兵復潼関亾何武等復䧟
潼関元平章百家奴潰去豫王又復取之武䓁敗走丁酉
破武関趣長安分兵東略同華諸州三輔震恐豫王移書
求救察罕察罕新復陜州輕兵赴援與李思齊夾擊殺獲
無数武等敗走福通以其無功責之急遂叛降于思齊而
福通所遣田豊丁酉攻東昌元太尉紐的該擊敗之戊戌
連䧟東平濟寜紐的該棄東昌走豊據東昌復䧟益都大
掠廣平退保東昌庚子攻䧟元保定路元遣樂元臣招諭
豊豊殺之不應辛丑與察罕戰不利察罕甥擴廓視為子
㑹関保虎林赤等由東河造浮橋而濟豊以二萬人奪之
不得関保等且戰且渡拔長淮進攻東􁀊豊戰大敗遂與
王士誠俱降于察罕為元前鋒下宋隷州及濟寜壬寅六
月豊復與士誠謀刺殺察罕豊等之降也察罕推誠待之
教獨入其帳中六月豊請察罕行觀營壘或勸從力士防
变察罕不許曰焉得人人防之矣乃輕騎按豊營為士誠
所殺豊等遂入益都察罕卒元朝野震悼追封頴川郡王
以子擴廓代擴廓旣領兵攻益都急豊乃間請救于福通
福通自率兵徃援亦半道敗還豊等城守堅至穴地通道
乃㧞其城擴廓醢豊士誠以祭其父豊等旣死山東地元
盡復之而福通所遣關先生與破頭潘諸将破懷慶等處
轉攻䧟晋寜關先生等乃分兵二道一出絳州一出沁州
踰太行㷊上黨及攻破遼州元将虎林赤擊敗之関先生
轉攻䧟晋冀雲中雁門代郡遂掠塞外諸郡察罕遣關保
等分兵阨塞絶其歸路屡擊敗之已而元周全與伯帖木
児有郄以懐慶叛歸宋劉福通盡驅其民入汴全還攻察
罕洛陽察罕登城以大義責全全愧退師福通以其師不
進殺之時関先生乗察罕還兵河南乃自塞外東還攻保
定不克䧟完州又西掠大同興和中都諸郡復東向至高
䴡界與破頭潘等焚上都宫殿略遼陽元總管李震死之
乆之士誠䓁死益都而關先生亦轉戰不利敗亾福通所
遣白不信大刀敖李喜喜等之趨關中也不信攻下秦隴
破鞏昌以喜喜守鞏昌而身進圍鳯翔元察罕暗益兵鳯
翔誘不信等圍城察罕乃自外将鐡騎晝夜馳二百里分
兵張左右翼掩擊之城中亦皷噪出不信兵大潰奔四川
随令李思齊張良弼等共擊喜喜于鞏昌喜喜亦敗走四
川至于福通所屬吴天保故猺賊聚衆㓂沅州䧟武岡路
元湖廣右丞沙班討之戦死復䧟靖州尋敗沒福通所属
俞君正亦聚衆䧟荆門州知州聶炳死之而别将黨仲連
䧟岳州君正復䧟中興路平章咬住與戰敗績判官大都
死之義士范忠荆門僧李智固率義兵復中興君正敗死
又所属鄧忠起兵䧟建昌路宜黄涂𥙿與郡武應必逹等
攻䧟邵武路縂管吳按攤不花以兵禦之千户魏淳出竒
計擒𥙿必逹而復其城盖自己亥八月察罕南下復汴梁
福通復以林児入安豊時諸路師咸敗績安豊之勢日蹙
癸卯吳遣吕珍乗擴廓歸河南與李思齊相疑乃将兵二
十萬攻安豊福通遣使詣金陵檄救太祖自将以往未至
安豊城破福通見殺吕珍戰不勝棄城走廬州左君弼助
珍亦敗去太祖遂以宋主林児還金陵曰此椘義帝也諸
将議于中書省設御座奉林児劉基從後蹴太祖所坐胡
床遂不果尋宻陳天命所在曰此牧𥪡子何為者然紀年
猶仍龍鳯如故丙午十二月林児殂或曰沉于瓜歩云凡
稱帝十二年太祖始改明年為吳元年又明年即皇帝位
國號大明以小明王故不忘旧也亦以應䜟也
　論曰太祖之自宋左副元帥也不足諱也而史乃重言
　之林兒即不必果徽宗後乃以欒城䜿子動摇元祚馬
　箠所及東西萬里如劉福通等誠可為亂天下之才矣
　頋劉誠意之不救安豊属有逺畧夫救安豊則必存林
　兒存林兒必更存福通度福通果䏻屈首太祖下惟左
　右㢤抑豈䏻乆屈首林皃不為陳友諒江州内擊之計
　且能聼太祖屈首其下唯左右㦲幸而福通先斃中書
　輟座太祖乃無慚徳嗟乎當日孤壁太平以宋呼吸故
　堅人知之矣廼宋之疲元力而預為明地者人未之知
　也不然以毛貴田豊関先生李武等大小数百戦一一
　而明身試之即太祖自饒勝略頋寕不百難且後時㢤
罪惟録列傳卷之六
　　衡運諸國傳總論
嘗疑古九經諸䇿曷以畏天下為帰乆知天下之勢不可
一日不在朝廷也貫盈甚紂云耳其寔勢去之也聖門乆有
末减之律矣元非真有幽厲之暴即如幽厲幽厲未尝遽
絶扵天而東周君以不為幽厲失之元之勢猶大異于東
周之君也徒情觧氣散而中原反側三百餘䖏浸淫為陳
張數䧺衡運云者無所一㝎之辭也有天命者任為之雖
然亦関人事當時赤符順天以徃不成賊不足數至方明
州為衡運之始扵是争勢争力争智争人宋載自毫頗挾
勢而力与人咸遇諸䧺頋于智未深淂輒不守漢势不及
宋猶大過方典張智力与人數十倍不啻一入南昌而四
者俱詘明氏保䕫関獨得勢故後服也明因勢于宋因人
与力于漢与呉諸未嘗能自㧞而吾智過之雖相衡乃反
為我用矣而况以德行仁諸又莫典衡之㦲
衡運諸國列傳
　　金朱光卿(聶秀/卿)趙韓法師周周子旺捧胡李志甫范
　　　孟蒋丙(何/仁)羅天麟(陳積/萬)彭和尚
金朱光卿廣東増城人元至正二年丙子與其党石昆山
鍾大眀䓁聚衆作乱建偽號曰金改元赤符時恵州民聶
秀卿亦皷其鄉無頼操戈响應走與光卿合寔元末首難
云元以兵討平之
趙韓法師(失/名)四川合州人偽稱神人授以妖術擁衆作亂
稱南朝趙王以海内咸不忘趙宋也尋敗㓕
周周子旺江西袁州人煽党稱周王改元乆之元以兵蹙
之伏誅
捧胡河南陳州人以焼香惑衆殘信陽州破歸徳鹿邑焚
陳州屯扵杏園已而敗散
李志甫漳州南勝人呼党殘其鄉元至元四年圍州城殺
守将搠思監
范孟河南杞縣人元至元五年以其衆殺河南平章亷訪
䓁拒黄河作乱
蒋丙道州人元至正元年与其党何仁乗湖廣燕南山東
諸盗起嘨聚自稱順天王尋撲㓕
羅天麟福建汀州人与其党陳積萬合靖州猺人呉天保
等𧺫殺元湖廣右丞沙刺班衆至六萬至正六七年間沿
江兵𧺫多従之
彭和尚翼瀏陽人能為偈頌勸人念弥勒佛號夤夜焚祝
愚民惑之遂相煽衆數萬欲自為亂而逼于漢沔徐漢沔
遂與合後為陳友諒所殺
　論曰彗出扵昴元運不長自光卿以徃咸為治平大義
　先驅雖旋彂旋㓕而既動者萬不易静夫諸負䇿力未
　獲全見乃欲其褁足屏氣復甘心耒􁤼其如夢不釋碓
　逞何而後陳張数英雄㘴而收之遂以長其助大旗皷
　　方國真
方國珍避諱改國真台之黄巖人也長身貌黧黑負膂力
兄弟五人咸剛戾父伯竒農懦無所不狎侮俗佃見主人
拱侍如承官府伯竒益退竦至不自容里人咸笑國眞張
目曰彼猶人何所上下乃自醜如此他日伯竒或遇屈辱
􁂰􁂰退告所知吾児不讓人伯竒死兄弟力作豪同畔稍
𥙿主人至其家復責以故事乆積聲色不堪國真怒佯雞
黍醉主人而殺之時同里蔡亂頭嘯聚海上𬒳逮多所株
連國真有怨家陳氏訟與盗通國眞𣸪𧺫戕陳氏陳之屬
訃天官即捕國真方就食左手舉几自蔽右手握門關格
殺捕者遂與兄弟及諸子里之懼連及者咸亾入海時至
正八年戊子旬月間得数千人掠漕運執海道千户事聞
詔行省叅政朶児只班總舟師捕之躡福州五虎門國真
勢促且焚舟去忽官兵内自優國真反蹙之執只班只班
求脱願請于朝招囯真詔從之授慶元定海尉國真雖受官
無所任兵聚不觧仍出沒海上攻温州不克焚掠去辛卯
三月元副元帥董摶霽以兵敗之國真僅以身免六月復
聚衆攻黃巖百户尹宗戰死去攻温州江浙左丞孛羅帖
木児遣元帥泰不華以火筏禦之退去于是孛羅期不華
大閭漾㑹戰國眞諜知之乗夜先徤䘚突孛羅營官兵不
戰潰赴海死者過半執孛羅及郝萬户囚舟中復脅撫郝
故出元高䴡竒皇后位下請託公行倖得脱詭言于朝下
不華復招諭之壬辰春乃就不華降㑹江浙募舟師征徐
州國真以訛言驚懼復叛刦衆下海二月不華軍澄江遣
義士王大用徃諭國真拘大用不遣以小舸三百泛海門
犯馬鞍諸山不華誓衆曰此徃克則諸君功不克死報國
矣國真使其黨陳仲達偽受欵比至仲逹目動氣索不華
知其詐乎劔𧺫斬之躍賊船復格殺五六人賊群刅至不
華瞋目叱之衆氣奪復奮殺数人賊乃攅槊洞不華死猶
植立不仆事聞詔追封魏國公八月復㓂台州浙東元帥
也忒迷失及福建元帥黒的児合兵擊走之國真行金賂
元執政甚勤癸巳三月乃命江浙左丞帖里帖木兒南臺
侍御史左答里失復招諭之時劉基為浙西行省都事建
議謂方氏首叛宜捕斬不可赦官之是教反執政便國真
駁臺議謂基擅作威福罪之竟授國真徽州路治中兄國
璋廣徳路治中弟國瑛信州路治中督遣之官終疑懼不
赴復據海道阻絶糧運元復遣江浙右丞阿児温沙與慶
元元帥納麟答刺㑹兵討之皆敗元無如何復招安從其
所欲以國真為海道漕運萬户國璋為衢州路總管先是
海上民趙士正諸家𧺫義兵與方氏戰子弟多創死不獲
沾一命而方氏累叛累進秩功罪反人無以勸乃多甘心
從亂而方氏益横國真旣受官不聽調時汝頴兵亂四方
多故元益覊縻不能問九月以兵突入台州路執元帥也
忒知州趙冝誥等據台州執進士潘省中不屈殺之于隘
慶元路與台相接學録王剛甫嚴正分守東門方氏憚不
敢窺者乆之乙未剛甫解去國真以舟師奄至元帥納麟
不能禦開門納之國真陽尊謁納麟不犯沉慈谿令陳文
昭永嘉丞逹海郷進士趙惟恒于水㓂昌國州為逹魯花
赤高昌帖木児所敗國真憤復益兵為㓂或　高昌去高
咼怒田是我效莭之日也城破高昌力戰死乗勝䧟餘姚
州同知秃堅義責之尋搆殺秃堅斥地至上虞與張士誠
接七月遣其将李德孫襲温州陥之以子明善為鎮撫先
是温岷岡王子清不肯附方氏𬒳磔柟溪劉公寛積禦盗
功官都事憤子清死率衆襲鎮海門走明善十月元院判
邁里古思出兵曹娥江圖慶元敗還明年七月元復拜明
善為判院明善脅畱詔使李國鳯悉官其黨然後淂去于
是公寛勢不䏻與仇明善計飲酔公寛而宻購其僕金興
刺殺之取其首以獻妻侯氏自經死明善以金興叛主斬
以狥戊戌春黄巖章子善好縱横術説國真曰元数将終
人皆知之今所在分崩各思乗時以立功名明公果奮臂
一呼泝江而上豪傑景從立可数十萬然後南北抗絶擅
漕粟而食之如是青徐閩廣遼海惟公所欲覇業可成囯
真曰君言遠矣竟不能用乆之元欲藉方氏以定姑蘇因
授國真浙江行省參政兄國璋皆轉官囯真聞吴中富饒
亦欲自為計率舟師五萬進擊崑山州周将史文炳呂珍
統十将軍禦之歩騎夾岸為塹囯真曰瀕海泥淖歩騎互
猝不得成列吾知其無䏻為也身率壯士趨　子橋奮擊
周果歩騎亂五将軍敗没死者数千人囯真七戰皆㨗士
誠請和元令囯真罷兵還治慶元兼領温台全有三郡之
地遂以囯璋囯瑛居台明善居温㽞弟囯珉自副十二月
太祖親率師下婺州遣主簿蔡元剛招諭囯真囯真欲藉
聲援觀変己亥三月遣使奉書幣盡以其地耒獻令次子
關為質太祖曰交質衰世事吾推誠相與安用質子尋復
􁏫珠玉于馬鞍來献直千金却之曰吾方有事四方所需
文武材賢所尚錢榖布帛此滛巧非所好復上書願守郡
邑如錢鏐故事歲貢白金給軍費許之遣慱士夏煜授國
眞行省平章煜還言囯真方為元具舟合士誠漕海加官
太尉爵衢囯公時太祖急僃漢未暇討也太祖旣破友諒
于龍江國真懼遣人謝過壬寅苗兵亂殺胡大海持其首
奔國眞囯眞不納進師合討囯璋中流矢死太祖遣人祭
之更遣興籖劉辰通命國真餙二姫貽之辰却不受始元
察罕平定山東江南震動太祖遣千户王華挾三千金附
囯真海舟至燕通好元随遣尚書張㫤等出諭俄而察罕
死金陵兵威日盛囯真𣣔誅㫤以媚我㫤竄我㳺兵獲之
甲辰九月明善攻土豪周宗道于􁀊陽宗道急來歸胡深
以兵援敗之遂下瑞安明年六月復取樂清獲其将吏釋
戍常州丙午元以國真為浙江行省左丞相諸子弟皆改
官丁未吴元年李文忠下杭州初囯真約杭州下納土入
侍至是據境自若太祖怒與書数其十二罪囯真懼集群
臣議獨丘楠力勸歸命以保冨貴不聼九月命朱亮祖討
之時士誠就縳吳平亮祖軍新昌遣将破􁀊関嶺至天台
守臣湯盤以城降尋敗囯瑛于台州亮祖進薄城下囯瑛
走入城狥下仙居諸縣十月追囯瑛于黄巖守将哈児魯
以城降囯瑛復走海上太祖命湯和為征南将軍吳禎副
之合討囯真于慶元十一月亮祖進攻温州克之明善已
先遁分兵狥瑞安守将俞伯通降追襲明善于樂清克之
大獲其戦艦士馬湯和兵至紹興渡曹娥江上虞餘姚皆
降進兵圍慶元國真乗海舟先遁府判徐善等率其属出
降定海慈谿等縣皆下太祖再命将軍永忠益兵助湯和
合討囯瑛遣其子文信詣亮祖納欵時國真欲揚帆遠去
風輙不利窘甚遂遣郎中陳永奉書湯将軍求降又遣其
次子関更名明完納省院諸司印章降表略曰臣聞天無
所不覆地無所不載王者體天法地于人無所不容切念
臣本庸才䖏于季世保境安民非有黄屋左纛之念曩者
陛下霆轟電掣至于婺州臣愚以為天命有在遣子入侍
陛下開誠布公賜以手書遣還質子俾守郡縣如錢鏐故
事十年之間與中吳角立皆陛下之賜也不意今年以來
老病交攻頓成昏昧兄弟子姪軰志慮不齊致煩陛下興
問罪之師然猶未免為汎海計者昔孝子于其親也小杖
則受大杖則走今臣之事適與相䫫臣請面縳待罪闕庭
復恐陛下萬一震怒天下後世不謂臣得罪之深将謂陛
下不能容臣豈不累天地之大徳哉葢幕官詹鼎所撰艸
也太祖覽之嘆曰孰謂方氏無人是可以活囯真矣賜書
原宥國真旣降得舟楫噐械以萬計改慶元路為明州府
後改寕波府徙其属官劉庸等于濠州明完獻二郡水手
数萬人請沿海築城僃倭從之明年正月太祖即皇帝位
國真入朝賜第居京中與李思齊同受行省左丞禄以其
子禮為指揮僉事明完為鎮撫姪明謙亦指揮僉事洪武
七年國真卒年五十有六兄弟俱不知書時佐其謀議者
劉仁夲張夲仁鄭永思丘楠軰楠永嘉人頗亷慎餘皆由
州縣胥吏進用貪賄營私無深慮遠略子明善居温頗循
法度而國璋國瑛居台惟以殖貨為冨家計及降參佐皆
杖死惟赦楠仕為韶州府知府
論曰元以髙官賞叛即奈何不㺯兵元亂自方始然則
劉福通以下不勝数皆為方黄巖所遣矣徒恃狙詐非
　有長駕遠馭之畧比之宋将毛貴田豊軰猶當北面安
　所望章子善之計得行乎使獻郡質子之日出舟師應
　江隂局促張氏封矦及世不足酧也袁柳庄一見囯珍
　語人曰南人胡相褻服見人猶可觀冠服則陋鄙矣終
　非成美名者
　　天完徐夀輝
徐夀輝行真一羅田人也姿状龎厚為布販徃來蘄黄間
性寛縦無他才能先是瀏陽僧彭翼能為偈誦聚徒而袁
州慈化僧瑩玉亦以彌勒訛言煽人湖湘狂騖適夀輝浴
鹽塘身恍惚有光麻城人鄒普勝異之聚衆紅巾為號推
壽輝盟主攻䧟蘄黄以蘄水為蓮臺省夀輝自称為皇帝
國號天完改元治平時至正十年辛邜冬十月也以鄒普
勝為太師黄坡人倪文俊為将䧟元饒信守臣魏中立于
大夲死之壬辰春正月遣丁普郎䓁䧟元漢陽及㒷囯府
鄒普勝䧟武昌曾法興䧟安陸知府丑驢戦死進䧟沔陽
推官俞祖述力竭𬒳執罵不屈支觧之二月䧟元江州總
管李黻死之黻字子威汝寕人泰定丁卯進士及第與兄
子乗昭俱及難三月𣸪遣兵䧟元袁瑞直抵廬陵攻破吉
安郷民羅明逺復之秋七月遣項普畧自徽饒猝攻杭州
城無僃元參政執敬出禦死之時詭托弥勒教不殺與滛
投服者但署姓名于簿而已㑹元元帥董摶霄移兵來會
平章教化欲退保湖州摶霄請急擊勿失諸将難之摶霄
拔劍瞋目曰相君在是慢令者斬遂戦復杭州降其将潘
大　梅元䓁進復廣徳蘄饒逼徽州天完有道士能作十
里霧摶霄引兵擊擒之焚其書徽州亦下十一月天完趙
普勝周驢等㩀池陽太平諸郡攻安慶衆號百萬元江西
平章政事星吉募兵淂三千人進克銅陵𣸪池州又𣸪湖
口觧安慶圍克江州綴江西要衝以圖恹復日乆救援不
至力戦衆死且盡星吉猶堅坐不動俄中流矢仆敵素聞
其名不忍害舁至宻室乃蘓衆羅拜饋食星吉叱之凡七
日北面再拜曰臣力竭矣自刄死癸巳十二月元卜顔帖
木児及西寕王牙罕沙合兵破蘄水獲其官屬四百餘人
誅之壽輝復徙漢陽為都乙未春正月倪文俊復䧟沔陽
元威順王令其子報恩奴同元帥阿思監水陸並進至漢
川水淺文俊以火筏焚之報恩奴死三月䧟㐮陽五月𣸪
破中興路元帥朶児只班死之六月太祖渡江取太平時
攵俊以軍功專恣欲謀殺夀輝自立不果奔黄州而文俊
部将陳友諒乘釁襲殺之併其軍自称平章十二月明玉
真㩀成都𥘉玉真為俊部将文俊死玉真貳友諒閉西蜀自
固郡縣皆附戊戌春正月天完友諒破安慶夏四月復破
龍㒷己􁁲六月攻信州破之冬十二月友諒刼壽輝于江
州庚子夏五月使人弑壽輝而自立夀輝凡称帝十年
　論曰金不令人思人思宋故鍾大明之冐大金未㡬敗
　滅而諸竊名號者皆不及宋之十二年海内憐帝昺之
　不終也偽且然矣天完𥘉起率託彌勒因果山童亦藉
　其聲息禅教似古墨翟不止蠱人心而且戕國運其名
　之為禍已自如此縦橫江北不䏻自制而一聴之望塩
　塘之光者光盡即奈何倘不下江州而全任明玉真関
　門西蜀或治平十一年可也曰不然文俊欲篡壽輝自
　予安知玉真不預謀大西蜀盖友諒之激使然㢤玉真
　之胸安淂有壽輝在
　　漢陳友諒
陳友諒沔陽人故謝氏贅陳父普才黄蓬漁子也友諒性
􁂌險有智略深通兵法初為沔陽書獄吏不樂其職浩然
棄去嘗出泊磯下有鳥聲呼或似陳皇帝云因自負欲有
所為父普才嘆曰捕魚児何為吾不忍見矣即毋令我知
匿去友諒遂與其弟友仁等聚衆應天完徐壽輝於漢陽
隷倪文俊年三十有餘矣􁆏迅狡猾出沒匪意所向必克
歴功為領兵元帥始迎其父歸軍中笑曰大人苐觀児所
為丁酉文俊擅權驕謀弑壽輝不果奔黄州友諒旣心忌
文俊乗其貳假大義𧺫襲殺之併其軍自稱平章居江州
矯制則髙皇帝克金陵二年矣命常遇春䓁取池州斬天
完将洪元帥鹵魏夀等友諒競戦艦來爭敗去明年友諒
攻䧟元安慶守臣余闕死之連破龍興路瑞州令趙普勝
乗勝復䧟我池州元建撫贑汀諸州次第䧟西破㐮陽元亷
訪的斤死信州併䧟杉関及卲武諸郡己亥春池州再入
版天完𣸪攻我太平及樅陽石埭不利徐逹進兵逆擊之
普勝棄舟陸走再取我池州普勝有客通術数太祖使辯
士陽與客交致書客誤逹普勝普勝果疑客客不自安來
歸告普勝隂事遂令潜走友諒所親悪普滕普勝不覺也
恃功傲見友諒使者友諒益忌之以其兵数敗疑内叛親
走安慶軍猝邀議事斬普勝于雁乂徐逹乃率張徳勝䓁
疾攻安慶㧞潜山相持不下十二月壽輝欲東徙都龍興
友諒忌其來陽出迎江州伺甲西門入夀輝伏發盡殱其
所部親信居壽輝江州而自稱漢王置官属誅賞無所禀
明年夏五月友諒挟壽輝聲援安慶太祖䇿其必犯池州
伏常遇春九華山待之俘斬二萬餘友諒乃佯遣使告平
曰戦非天完意邊將不謹致弄兵甫閲月忽以重兵突太
平乗漲舟尾接城堞西南䧟麾其衆跨堞入守将花雲與
知府許瑗皆死之友諒旣取太平促使人白事壽輝所預
伏壮士䄂鐵撾狙擊壽輝壽輝中撾死左右皆友諒所私
無為壽輝死者于是即江岸五通廟自稱皇帝國號漢建
元大義值甚雨群臣露立艸次成禮仍以鄒普勝為太師
張必先為丞相張定邊為太尉餘各拜官有差遂還江州
方数日輯大岀兵順流壓金陵又預遣人周士誠所約好
令夾擊金陵衆寡懸金陵大震議者請以城降且欲奔鍾
山避之獨劉基不可太祖乃决計應敵或曰先㧞太平牽
敵勢太祖曰太平濠塹固我頓兵堅城進不能取退不能
援失所㩀矣或又曰不如親率歩騎徃逆之太祖曰彼知
我岀以偏師綴我而大兵乗流半日抵金陵吾百里趨救
兵法所忌乃令胡大海自衢間出信州以制其後而令指
揮康茂才偽約降友諒速其來茂才故與友諒善其老閽
旧尝事友諒奉書紿告金陵虗寔且令分兵三道以弱其
势李善長曰計悖即以漢兵為憂柰何速之太祖曰遲之
陳張交成吾左右厄矣友諒得茂才書喜過望且問江東
橋曰木耳因誡閽者吾至呼老康為驗閽者許諾太祖夜以
鐡鋳橋比旦橋成令趙徳勝跨新河築虎口城守之而常
遇春馮勝華高䓁率帳前五翼兵伏石灰山下徐逹等嚴
陳南門楊璟駐兵大勝港張徳勝朱虎伺舟師龍江関而
親總大軍于盧龍山偃黄幟山之左偃赤幟山之右令曰
㓂至赤幟舉舉黄幟則㐲盡發己丑漢舟師至大勝港沮
楊璟港狹舟不淂並進遽引退衝江東橋橋堅知中筭急
呼老康無應者猝還泊龍江遣萬人登岸立枬勢鋭甚時
酷暑太祖衣紫葺甲張葢督兵士䘚盡揮汗日中遽命去
盖衆感奮欲戦令曰天且雨㑹食後乗雨擊之士皆仰視
天無雲不肯信頃之風西北𧺫雨大作赤幟舉諸軍競前
前㧞柵漢兵爭之戦方合雨止伐鼓鼓震黄幟舉常遇春
以伏兵𧺫南門兵亦掩至龍江舟師還内外夾擊漢兵大
潰趋舟潮落膠淺不能退殺溺死無筭友諒乗别舸走降
其将張志䧺梁鉉喻國興等獲巨艦百餘俘七千餘人徐
逹乗勝躡慈湖焚其舟時廖永忠軍采石益邀擊之華雲
搗其中堅王銘者先登創額褁血戰益力旋囬者三匝周
顯别勝子競渡橋虜其将十三人而五翼軍𣸪至漢軍有
皂旗最驍徤盡披靡投水友諒收餘兵棄太平遁去逹追
至池州而還降将張志雄進曰金陵之势在安慶𥘉漢兵
空壁而東今戦敗無有為安慶守者因襲下其城令趙伯
仲守之時天完舊将歐普祥以袁州降反擊漢獲其将友
仁太祖令善歸友仁而與漢約和辛丑夏五月漢輙使李
明道将兵冦廣信多所推䧟胡大海先使人遏玉山乃與
李文忠出靈溪合擊敗之虜明道及其宣尉王漢漢願降
其兄建昌守平章漙自效是月漢使張㝎邊𣸪耴安慶走
趙伯仲太祖誅伯仲以殉劉基曰夜觀天象火星逐金星
請急營安慶往必利太祖親率師抵其城漢兵堅壁不戦
𥘉以陸兵疑之敵稍動継破其水寨城堅不即下劉基請
名攻安慶潜師疾走江州毁其巢太祖悟擊楫嘆曰安慶
著面子矣長驅過小孤漢将丁普郎傅友徳等咸迎降師
距城五里友諒始知之倉皇引逆戦大敗夜半率妻子西
奔武昌而江州下乗勝進㧞蘄黄興國黄梅廣濟等郡又
遣使招諭漢江西諸守将餘干吴宏龍泉彭時中吉安孫
夲立曾萬中陳州陳龍咸納欵内附而趙德勝分下瑞州
臨江諸郡鄧愈襲浮梁破之遂取樂平饒州之境悉定獨
鄧克明爲漢守撫州佯遣使納欵鄧愈知其偽擊走之𥘉
友諒之跳武昌也徐逹追至夏陽還鎮江州方奉命馳建
康未半道而友諒兵已猝入江州逹又縦擊大破之俘其
眷属因復下安慶冬十二月漢相胡廷瑞以龍興附其部
将祝宗康泰意不與奪于廷瑞未發壬寅春正月太祖幸
龍興諸降将畢會三月逹西攻武昌令宗泰從行二人果
半道叛還夜刼洪都發礟火破新城門守将鄧愈倉䘚出
走知府葉琛都事萬思誠死之詔徐逹還定洪都乃使朱
文正都督洪都時江西諸郡尚多觀望漢八陣指揮者猶
竊屯南昌之西山鄧克明復𧺫新淦熊天瑞寇吉安䧟永
新守将孫本立𬒳執死饒鼎臣継䧟吉安明年正月臨江
撫州饒州等䖏復叛文正次第遣兵底定之當是時友諒
旣擅制全楚而士誠亦王姑蘓太祖議所向或請先姑蘓
饒沃劉基曰士誠自守虜友諒上㳺名號不正陳氏㓕探
張氏于囊耳太祖亦以友諒剽輕吾引兵東漢必踵至遂
决計西伐㑹士誠攻安豊急劉福通以宋主韓林皃檄請
援太祖必自将往劉基力諫不聼時友諒憤其敗欲報洪
都乃作大艦艦高数丈外􁂣丹漆上下三級級置走棚下
設板房為蔽置弩数十其中上下人語不相聞艣廂皆褁
以鐡為必勝計載其家属百官空國而來號六十萬四月
壬寅直抵洪都城下攻具百道連晝夜文正兵寡拒守力
随方應之友諒親督衆攻撫州門兵各冐竹盾如箕状矢
石不能及總管元帥而下創死甚衆趙德勝率歩卒千人
開門搏戦斬漢平章劉進昭鹵副樞趙祥漢兵稍却友諒
益増修攻具欲破柵從木関入文正以長槊從柵内刺之
敵反奪更進于是更煉鐡鈎出手灼爛不能奪德勝方廵
營歩門中蹶張弩洞腰膂卒而漢己分遣别将蔣必勝䓁
攻圍各郡以故無近援李明道遂復以吉安叛歸漢殺守
将曽萬中随䧟臨江文正遣千戸張子明潜赴金陵告急
還為漢人所執友諒曰而誘降文正封侯即否立死子明
許諾至城下大呼諸公但堅守百萬刻期至勿憂友諒殺
子明城上震呼守益力時太祖悔安豊之行曰吾恨不入
劉基之言使友諒觧事乗虗揚帆金陵大事去矣園南昌
計之下者趣還徐常廬州之師七月癸酉親督舟師二十
萬赴洪都援癸未次湖口友諒乃解圍東出鄱陽湖逆戦
時洪都𬒳困已八十五日矣丁亥遇康郎山徐逹先諸将
敗其前鋒漢兵死者千餘太祖意不忘金陵立命逹東㽞
守戊子市舟師為十二屯令俞通海乘風縱焚敵兵二十
餘艘軍威震漢将張定邉驍㨗直前犯中軍太祖舟適膠
淺倉卒厄牙将韓成進曰古人殺身以成仁臣不敢爱其
死願假上冠服投水以疑敵漢兵競登舟觀呼萬歲攻稍
緩㑹遇春等疾援水湧舟淂脱遇春飛矢中㝎邊㝎邉走
俞通海等飛舸及之㝎邊背負百餘矢退去日暮軍中藉
藉懼不敵太祖夜集諸将更授約束己丑漢兵悉鎻巨舟
為陣旗幟楼櫓望之如山我師怯于仰攻太祖親執號麾
之左右却急斬隊長十餘人縮不進院判張志雄所乗舟
檣折敵以数舟攅鈎刺之志雄窘自劉丁普郎金㫤陳弼
徐公輔與宋貴陳兆先等先後皆戦死普郎身𬒳十餘創
猶執兵若戦状直立舟中不仆郭興曰不火攻不可戊子
之戦己小見其利矣乃命常遇春等寔荻葦七舟和火藥
其中東艸為人餙甲胄為睨敵状敢死士操之晡時東北
風𧺫走七舟巨舟下敵苦高不能俯遏又聨鎻猝不脱漢
舟数百艘須臾盡烟熖漲天湖水盡赤友諒弟友仁友貴
平章陳普略等盡焼死友諒為氣奪明日庚寅漢兵復出
挑戦我中軍舟檣白冦併力白檣急令諸檣皆白自辰至
午戦不觧劉基侍忽揮手創呼难星過捽太祖𫀆急引他
舟太祖佹駭顧前舟已礟碎左右半溺水壞矣辛卯復聨
舟大戦廖永忠以六舟深入我師遥望無所見意已䧟没
有頃六舟繞敵巨艦勢如㳺龍諸将勇百倍呼聲震天地
波濤立起日為之晦友諒敗欲退保鞋山不得出俞通海
乃請放舟入江㩀上流稍即休而劉基亦宻請移軍湖口
遂令夜船置一燈相随度淺行比明己盡泊左蠡友諒亦
出泊潴磯相持者三日先是友諒数戦不利其右金吾進
曰軍势相抗出湖寔难莫若焚舟登陸直趋湖南謀再舉
左金吾曰不然我師尚衆何至自焚示弱友諒猶豫至是
乃曰右金吾之言是也左金吾聞之懼遂以衆來降己而
右金吾亦降漢力益衰太祖貽書友諒激之使戦友諒怒
晋使者不答而盡殺所獲我戰士太祖故悉出敵俘視有
傷者藥療之皆遣還下令曰但獲彼軍皆勿殺又祭其子
弟之死我者若我諸將士之死于敵遂出湖口督諸将横
截之凡旬有五日友諒不敢岀復貽以書略曰公即僥倖
生還亦冝脩徳勿𣸪欺人急却帝名待真主友諒亦不答
太祖日與慱士夏煜等草檄賦詩意氣彌壮分兵連復蘄
黄興國等䖏八月壬戌友諒食盡悉兵突湖口我兵擊之
與敵舟比随流下自辰至酉戦不觧方逹涇口岸兵合擊
時張鐡冠侍側大笑伏地賀曰友諒死矣太祖曰嘻無妄
言俄有䧏䘚言友諒方視兵艙外翹首四應忽流矢貫睛
及顱死遂虜其太子善兒平章姚天祥陳荣等得漢䘚五
萬張㝎邉夜以小舟載友諒屍還武昌復立子理為帝改
元徳壽九月丁卯班師赤舟載俘白舟乗士過湖浮屍蠢
蠢嘆曰嗟士為我死酧而祭之十月西征武昌諭常遇春
曰陳理猶孤豚乆當自服慎勿與戦甲辰正月即吴王位
二月躬視師武昌令遇春搗漢張必先援兵于亱婆山復
令傅友徳奪漢高冠山俯瞰城中漢計詘夜遣驍将同僉
陳英獨槊㨗馳入中軍且刼王王方披帳坐胡床牙将郭
英宿衞亟呼児郭為吾殺賊英奮臂一呼英應聲倒癸丑
理衘璧率張定邊䓁出降乃慰諭友諒父母凡府庫悉令
理自取禁士卒母入城發粟賑饑因封陳理歸徳侯亦侯
其父普才弟友仁等皆追封伯友諒凡稱帝四年年四十
有四時漢将之未服者熊天瑞㩀贑州新淦豪民鄧仲亷
亦拒永豊鄧志明與其兄克明立寨新淦自保饒鼎臣抗
吉安姜旺保江陵左丞周文貴走湖南尋命常遇春鄧愈
等討平新淦諸寨而徐逹䓁下江陵取彛陵潭沅及辰衡
諸州郡寳慶路皆平獨贑州不即下王諭遇春曰天瑞孤
城不可乆當以保全生民爲心乙丑正月始克贑州降天
瑞遣将踰嶺招諭韶州南雄諸郡皆降鄧愈還破鼎臣于
安福遇春克安陸取㐮陽以鄧愈鎮㐮陽而平章湯和先
後克永新等七十餘寨榖城耒降漢文貴令其黨復冦辰
溪總制詹允升遣兵討之文貴退保麻陽復遁廣西漢遂
㓕乆之置普才于滁州徙之高䴡詔其王善待之
　論曰陳友諒以漁児起不樂獄吏襲有全漢傲然自大
　或以其矯激猾悍比方項羽夫漢之殺倪文俊弑壽輝
　与西椘之殺卿子冠軍弑義帝事頗類而一則驟覇五
　年一則抗制四載時又畧相當嗟乎友諒人傑㦲然而
　西椘之失　東帰漢之失　東下曰勢可任而不知所
　用之也友諒起家江漢利楼櫓乗風破浪勇幹百出陸
　走未其所長故不䏻翹馬首一步至于東騖南昌則所
　為自求䖏囊中一怯夫䏻制之矣然則為漢䇿奈何無
　知急取安慶為扼要而東連姑蘓持重勢以臨之是故
　剽疾者漢之所以為能而亦其所以自敗也漢将如傅
　友徳丁普郎熊廷瑞王溥等不下数十人皆叛漢
　陵效死亦如黔布等之于項氏而㝎逺故人無　事
　漢即太祖之間趙普勝無過疑亞父故智然亞父猶淂
　帰骸骨于彭城而普勝坐疑輙死則所以冷豪傑之心
　者豈少㦲䆒陳理一室歸欵而尚有閉柯陳山不知明
　臘桃花滿峽避明胡為矣
　　吴張士誠
張士誠泰州白駒塲塩獪也小字九四與弟士徳等並以
私販縁為姦利士誠有膂力輕財好客寛濶寡言笑而性
激騺遲發不肯化市塩諸冨積始多忽易之徃徃色侮或
負其值而弓兵丘義使氣更窘辱士誠士誠不能堪憤(起)
結壮士李伯昇等十八人殺義井素所色侮者更縦火焚
其居延数百家自度不能免時汝穎兵起已二年官府不
能制士誠亦隂號召塲㳺手少年謀舉事為至正癸己正
月也先是賊訊李華甫受撫判㤗州士誠宻與深結至是
殘其故黨甚士誠憤殺華甫併部其故黨行丁溪為大姓劉
子仁所厄弟士義冐矢死士誠激攻子仁破走之附者始
衆五月䧟泰州元命楊州知府李齊招諭士誠請降願受
民職自效時參政趙璉移鎮㤗州促士誠治刬船應淮泗
士誠心疑有変𧺫伺間窘執璉璉以身撞士誠罵不絶𬒳
害其僕楊児䕶璉亦死進䧟興化元左丞偰哲篤鎮髙郵
士誠黨数人偶乗間呼噪入髙郵掠偰哲篤驚及其属倉
皇出走士誠竟入㩀高郵行省苦不能治復赦其罪諭使
至不淂見還謬称士誠巳迎拜獨乞一名爵于是遣照磨
盛昭以萬户告身撫士誠士誠拒不受拘昭舟中勒反戦
元兵昭不奪殺之行省不淂已復遣使徃諭士誠曰湏李
府君來至則疆齊伏跽齊曰吾膝如鐡士誠怒椎其膝腐
割之元竟惮用兵令侍制烏馬児徃諭録事孫撝輔行撝
死覆暁譬不悟拘偽軍中後從徙吳謀復高郵語洩𬒳害
樞宻院都事石普者故文臣編脩以萬人夜啣枚直趍寳
應士誠驚潰普乗勝斬首数百抵高郵士誠益蹙而為蒙
古軍千騎遮普前恇怯反走以是普兵亦𬒳蹂多癠水普
死之元始命淮南行省平章福夀徃討之不赴甲午正月
士誠自稱誠王國號周建元天祐攻楊州不克䧟旴𣅿泗
州時右丞相脱脱以䜛出督諸軍事聲討士誠士誠大敗
以十餘人突圍走元復高郵已脱脱竟以䜛削爵去安置
淮安副使哈喇憤曰丞相行我属度不免即寕死丞相前
因㧞劔自剄死士誠乗隙還擊之𣸪㩀高郵是歲太祖度
江駐金陵下鎮江丙申淮東大飢江隂人朱㝎與冨民趙
氏相仇殺去為盗渡江謁士誠求救因言平江饒冨可以
建國願以其黨内應士誠自念材力未足抗淮北又髙郵
多瞻頋不足守謀兼弱自固弟士德智略可任于是遣督
兵由通州二月抵平江元鎮将脱寅禦之不克其舘客楊
椿鈹交于胸罵不絶口而死妻王哭軍中求屍為所執不
屈周兵義不敢犯門人陳普亦罵賊死士誠奉其母曺来
自髙郵服御僣天子以李行素為丞相弟士徳為平章立
樞宻弘文舘所親信徐志徐義堅典親軍李伯昇並知軍事
韓謙錢輔及王敬夫蔡彦文乗徳新等為參軍䂓摹稍稍與
高郵殊分兵䧟湖州松沍常州諸路立鎮海萬戸于太倉士
誠名為好士收元臣郭良弼董綬為賔友亦束帛迎故員外
郎楊乗于其家乗遺命其子鹵卓訖頋曰西慨然曰晚節如
是足矣夜自縊死張百户者與其伍謀䞲兵不果見殺周人
調其妻曰從我乎妻憤觸刃死尋䧟杭州元丞相逹識遁去
州民黄仲𧺫妻朱氏弟婦蔡氏妾馮氏乳母湯氏女臨安奴
一家抗死元令參政楊完者南擊士誠敗之逹識還守杭州已
而犯我冝興援将耿君用戦死太祖貽書比士誠隗囂士誠不悦覊
我使楊憲不遣舟師復犯鎮江徐逹與戦于龍潭破之因急攻
常州周遣士徳盛兵來援逹設三覆以待執士徳歸太祖為
色喜周乃奉書請和太祖責其開釁二諾士誠不報于是益
兵三萬困常州周誘我新附鄭僉院叛去反攻逹常遇春
等脱逹圍于牛塘擊敗之丁酉耿炳文劉成等下周長興
㕥炳文為都元帥成副之時常州食盡守將吕珍宵遁㕥
湯和為元帥守之周連冦長興敗去别将張鑑等克周㤗
興俞通海以舟師略馬脊山矢中右目不動而常遇春等
攻江隂縂𬋩王忽雷乗風雨奮擊奪秦望山江隂下擢吴
良分院判守之弟禎恊守金陵界周唯長興與江隂長興
據太湖口陸走廣德諸郡而江隂枕大江扼姑蘓通州濟
渡于是士誠水陸侵軼之路絶未㡬克馬䭾沙江隂益固
取常熟士誠累敗氣陾而士徳既𬒳拘潜書士誠俾降元
為助士誠乃使人詣行省逹識請降詞多不遜隂賂楊完
者為代請力逹識不淂已承制授士誠太尉弟士徳淮南
平章士信同知樞宻院事士誠雖奉元正朔錢榖甲兵專
制如故戊戌周兵㓂常州連冦常熟湯和廖永安逆拒大
敗之楊完者故土官以功歷官左丞驕恣而苗軍貪殘逹
識不能制乃隂與士誠合兵圖完者完者窮自殺苗衆潰
其部将蔣英劉震等以餘衆三萬就桐廬乞降士誠乃益
無忌遂脇逹識㩀元杭州以兵廹奪嘉興紹興并㩀之乗
勢復冦常州湯和等擊敗之先是徐逹率邵荣䓁攻宜興
乆不下太祖遥諭宜興城小而堅西通太湖宜絶其饋道
竟以是㧞之而廖永安分舟師狥太湖與吕珍戦不利為
所獲士誠歚降之不屈拘囚之太祖以所獲周士三千人
昜永安士誠不許士誠請以永安易士德太祖亦不許命
楊國興守宜興國興屡破周師劳來安集民多来歸己􁁲
卲荣破周兵于餘杭胡大海等取周諸暨改為諸全州吕
珍卆衆來攻堰水灌城大海奪堰反灌之珍窮蹙大海縱
之歸以示威信鄧愈略臨安大破周兵於閑林寨周侵嚴
州李文忠由碧溪䲧迎戦大破之旋復冦沍隂艨艟蔽江吳良
以計合擊之殺溺甚衆已而連冦建德冝興常州婺源嚴州
等䖏皆敗去于是太祖自將取紹興以馮國用守之國用卒于軍
周復遣兵䧟紹興庚子士誠遣其将李済䧟我濠州天完友諒
弑徐夀輝自稱帝使使約士誠同冦建康士誠觀望不敢進復
侵諸全守將袁實戰列縂𬋩楊泉張珙守長興逆戦吕珍𬒳殺
耿炳文㕥勁兵合戦大破之而李文忠救諸全破周兵于
三溪焚其营元徴粮于周别詔方谷珍具舟海運咸不奉
詔逹識為徃來逰説得運粮一十一萬石于燕京辛丑胡
大海攻紹興不克周守将吕珍有材畧嘗以牛革囊兵濟
沍襲我每戦令軍作歌高噪遂著保越録以自詡乆之李
伯昇将十萬㓂長興勢銳甚耿炳文僅以七千人固守陳
德等援兵三路皆𬒳刼潰去時太祖方下九沍急遣常遇
春還師東援走伯昇俘斬五千餘人壬寅故降苗一曰叛
金華䖏州殺胡大海及耿再成士誠急乗間遣其弟士信
等重兵圍諸全李文忠先以偽榜緩其攻檄信州胡徳済
徃援夾擊大敗之敵争渡溺死無筭時宋劉福通以韓林
児保安豊癸卯周吕珍率師二十萬攻之宋求援于金陵
援未至城䧟福通見殺太祖親帥師三戦㧞其城並走左
君弼院判謝再興守諸全嘗私貿杭州太祖使李夣庚節
制其軍再興内不安恚曰吾嫁女徐逹乃不令我知何異
給配執夣庚以諸全叛降周攻東陽李攵忠令嚴偹五指
山而輕兵疾馳大敗之于義烏先鋒胡深曰諸全浙東藩
蔽失此衢䖏無以為守請更築城五指岩下不旬日城成
乃以徳濟為浙東行省參政守之是時太祖與漢友諒㑹
戦鄱陽急遣徐逹備士誠于建康士誠方幸無事脅逹識
為請王爵不淂益憤遂自稱王改國號曰吴治宫室置官
属尊母曺氏為太妃甲辰正月太祖即吴王位士誠怨逹
識不為用使弟士信面数其短勒自陳老病幽之于嘉興
士信竟自為丞相復脇御史大夫普花帖木児于紹興求
寔授王爵普花不從徃逼其印普花封其印庫中曰即断
頭不辱印從容賦詩訣妻子仰藥死逹識幽中愧之曰大
夫且死吾何生為亦仰藥死士誠遂專有江浙于是遣士
信連冦長興不利已己復㓂耿炳文每破之于城下吴兵
自是不敢𣸪窺長興叛將謝再興以李伯昇帥師二十萬
圍諸全之新城預置州縣官属為必㧞計胡德濟挫其先
鋒閉門嚴偹李文忠遣張彬走浦江為聲援而大兵抵龍
潭陳既交身䧟其中堅敵為披靡徳濟亦自城中出合擊
之走伯昇流血膏野溪水盡赤至是始大服胡深築城之
議士誠用兵恃其弟士徳及部将史椿為謀畫白士徳為
我鹵不食死椿以䜛出守淮安又襲殺之是後兵多窘敗
更委政于士信士信驕軍中常以婦人樂器自随日樗蒲
蹴踘酣飲為樂及為丞相治第東城所任王敬夫等三參
軍皆謟侫憸邪專事蒙蔽太祖曰彼沉湎忘機不亡何待
士誠所轄南至紹興與方國珍界北有高郵通㤗淮安徐
宿濠泗又北至于濟寕太祖計先取淮東剪士誠羽翼然
後專事浙西命徐逹等克海安趍㤗州屡敗其援兵而吴
盛舟師薄海安駐范蔡港以逼我太祖知其詐遥諭逹曰
敵非真有攻江陰直趍上流之計不過𣣔分我兵勢使偹
水寨而疾走陸寨擣吾之虗亦誘我兵深入若去㤗州遠
首尾遥濶不及救宜令遇春駐師海安廖永忠還禦水寨
大軍慎勿輕動此月必克㤗州如期㤗州下分兵狥興化
進圍高郵復命同知馮勝以所部節制高郵軍而逹還軍
㤗州再諭以持重是時士誠㓂宜興急逹還援擊敗之復
圍高郵吴又出數百艘馬䭾沙泝流窺鎮江太祖命吴良
嚴兵以待親督軍援之返及浮子門縦火大破之遂以指
揮孫興祖守海安而進遇春為高郵聲援先是逹援宜興
時馮勝代圍高郵誤聼吴将俞忠詐殺我受降千人及逹
還并兵勝憤甚鼓軍士一戦下高郵乃命遇春守泰州而
逹進取淮安俘獲甚衆守将梅思祖以城降并献所部四州
淮地悉平時濠已為吴守攻克之而徐宿二州皆下進取
安豊江北之戦迄于成功皆岀太祖遥畫其料事應機不
爽銖絫乃議平吴七月拜徐逹大将軍常遇春副之率師
二十萬以行榜士誠八罪其略曰惟兹姑蘓張士誠始私
販而行刼継負固于海隅罪一詐降于元坑其參政趙璉
囚其待制孫撝罪二既襲浙西兵不滿萬地不足千僣號
改元罪三親弟𬒳執坐困楊苗首尾蓄縮旋復詐降罪四
陽奉元朔隂擅假王逹識見幽左丞𬒳害罪五擅㩀江浙
錢糧十年不貢罪六挾印求封丞相南臺一再烈死罪七
恃其地險食足誘我叛将掠我邉民罪入囚屏左右諭逹
曰熊天瑞意怏怏此徃必叛吾陽如副将軍計直搗姑蘓
使彼走告士誠而吾師竟趍吴興出不意于是逹等出太
湖連擊吴将尹義石清等破擒之而天瑞果叛去疾以長
槍軍出竒搗吴興城下鹵吳參政黄寳及元帥以下二百
餘人吴乃遣李伯昇共城守閉門不戦别遣吕珍及五太
子等益兵六萬來援五太子士誠飬子梁虬也身短小英
悍平地躍𧺫丈餘善没水珍等出我師之後屯于舊舘築
五壘自固常遇春湯和等更以竒兵出大全港復繞敵背
絶其援路尋擊走潘元祐于烏鎮士誠親率援師遇戦于
皂林之野復大敗之㑹大風雨遇春督剗船数百突東阡
鹵吴将徐志堅是時潘元枯以赤龍船兵屯平望而别舟
潜烏鎮欲援舊舘遇春由别港追襲之緃火平望屯資仗
一時盡遇春巳下烏鎮諸寨乗勝追至昇山盡破王晟陸
寨吴将戴茂及晟皆降復攻水寨頋時故引数舟繞敵敵
易之俯視而笑突数人躍其舟大呼創擊敵皆潰走遇春
與五太子戦不利薛顯飛舟互擊盡敗其衆吕珍等不能
當乃以舊舘降得兵六萬城中震恐李伯昇曰太尉待我
厚我何忍背之抽刀欲自殺左右抢持得不死與守将張
天麒等皆出降先是李文忠别将降吴桐廬遂掠富陽餘
杭進兵杭州平章潘原明遣使詣軍門納欵執我叛将劉
震蒋英等以降而左丞華雲龍攻嘉興克之紹興亦下逹
乃引兵向姑蘓分門而軍架木塔與浮圖等築臺三層下
瞰城中設㐮陽礮以射之其風煽人無不立死士誠窘欲
懐寳玉蹈海去不可得開娄門遮我軍指揮茅成中槊死
圍益堅時太倉崑山及崇明嘉定松江等路皆聞風下平
江益蹙吴元年吴民錢寉臯反上海率郷兵持農器稱義
師㨗𧺫三萬人追殺知府苟玉珍逼華亭知縣馮荣獄通
判趙儆驅妻子十八人赴水死逹遣指揮葛俊討平之崔
臯伏誅初上海知縣祝珽𬒳執不肯屈曰不聞单騎入兠
鍪營屈渠帥祝奉使乎冦不敢逼乃合巨姓𧺫兵復上海
太祖圍士誠乆諭之以書士誠憤不荅乃以精卒奔常遇
春閶門营遇春截北濠與摶士誠自出山塘為援勢鋭甚
塘路狭苦進退遇春撫王弼背曰前前應聲徂擊吴兵敗
溺死沙盆潭甚衆士誠馬驚堕水㡬不救肩輿入城益憤
降将李伯昇使吴客反覆説士誠士誠仰首沉慮良乆曰
君且休吾熟思之終疑莫能决于是復突胥門索戦鋒鋭
甚遇春禦之卻忽士信城楼大呼軍士疲矣鳴號歛入遇
春乗勢奮擊大敗之攻益急士信㑹食城上左右方進椀
挑未及嘗猝飛礟碎首死士誠益蹙盖吴君臣嘗以寛得
民故圍城日乆民不内变潘元紹方戦歸召諸妾謂曰吾
太尉愛偦受國重寄脱有不宿若等宜何為一最少叚氏
跽請死輙入室自縊又六人亦相継死後潯陽張羽為七
姫權厝志表其烈叛将熊天瑞猶教士誠作飛礟我師多
所中傷九月逹破葑門外城遇春亦下閶門新寨吴将唐
傑周仁徐義潘元紹等皆降城破士誠猶使副樞劉毅收
餘兵二三萬親率之戦萬壽寺東街復敗毅降初士誠見
勢窮謂妾劉氏我敗死矣若自為計劉曰哦妾死豈負君
至是賂乳媪負其二子迯積薪齊雲楼下驅其群妾侍女
登楼令飬子辰保縦火焚之亦遂自經死逹遣李伯昇徃
諭意士誠方拒户自引伯昇急决户令降将趙世雄抱解
之氣絶復甦潘元紹暁譬者数四終瞑目不荅以舊盾舁
出葑門至舟中不飲食及龍江堅卧不肯起舁至中書省
相國李善長與語亦不荅及伏謁不肯仰視曰天日照爾
不照我已而言不恭賜弓絃自盡年四十有七士誠兄弟
驕佚闇于断制權為攵吏所竊築景賢之楼開弘攵之舘
名士之至輙厚贈遺而舊将多見踈失上下乖疑或奉遣
當行輙病不應邀求滿意乃一出軍寡紀律襍以逰談宴
愽至䘮師失地而歸徃徃不聞上下慢弛終以是敗凡獲
官属諸將較以及流寓共二十五萬并元宗室神保大王
黒漢等皆送金陵叛将熊天瑞伏誅莫天佑者猛有力元
末結郷民自保及士誠䧟常州不肯附攻之不勝後士誠
受秩為元太尉乃就降以元僉樞察院為士誠守無錫至
是亦以城降吴地悉平師還論功戒張氏逸樂不為設宴
諭諸降将當如吾濠泗故交勤苦相保母為故習永享爵
位諸臣頓首受命
　論曰勿以白駒小四之專自守也守之不堅耳方太祖
　渡江時士誠已奄有常州及江隂長興諸要害嗣取紹
　興淂諸暨為門户所為先着入手頋乃輕以委人于是
　勞逸動静不得自裁譬之頂項巳拱手授人尚何恃㢤
　或曰始既不夹擊龍江既又不乗釁鄱陽張誠失䇿夫
　金陵失守無漢蔽平江必随之虞䝞唇齒之説也觀望
　不起士誠自固之道亦正在此獨太祖之規取張氏似
　過于持重大異鄱陽時吾以北定中原之至計聲與實
　資之矣告誡始之仁善不殺持㦸而待之服則巳之使
　江淮以北跂足恐後此聲之說也鄱陽一戦破傷不少
　今以吳之材官物力善全之皆吾用否如両手之自擊
　互敝不可任此實之說也是役始于丙午之十一月逮
　明年之九月而後下之然則太祖方有事姑蘓其揣摩
　已越燕冀而北矣
　　夏明玉真
明玉珍一名旻珍避諱更玉真随州人世農家身長八尺
目重瞳務信義為郷黨所服元至正十一年辛卯汝頴兵
起玉真圑郷兵青山為屯長天完徐夀輝僣號都漢陽招
玉真授元帥隷将軍倪文俊部鎮沔陽與元左丞哈林秃
戦湖中飛矢中右目傷改號明眼子值歳饑乙未春以兵
貿糧䕫州還時元行省右丞相完者都鎮重慶行募兵義
兵元帥楊漢帥所部五千人歸之屯城外单騎入謁完者
都心忌漢謬𣢾曲㽞飲且殺之漢覺脱身走部兵下峽遇
玉真告哈林與完者互不下可圖玉真未决萬戸戴勝更
曰事倖耳分兵半以粮还汴留其半攻重慶事濟進窺蜀
不濟歸無害也果乗不備掩其城完者都夜遁虜哈林送
漢陽父老迎入城禁侵掠市肆晏然降者相繼天完進玉
真隴蜀右丞相戊戌完者都自果州來攻軍嘉定玉真義
弟萬勝智勇絶擣嘉定破之完者都及參政趙平郎歹革
等𬒳獲皆死之世称三忠道出瀘州部将劉澤民荐元進
士劉禎才可优謀議玉真躬訪與歸喜曰吾親見諸葛來
及陳友諒殺文俊玉真己㩀成都四川諸郡縣皆附庚子
友諒弑夀輝玉真謀以兵討之不果乃東守䕫関絶不與
通立廟祀壽輝遣兵取元隴州收鞏昌分置守戍自称隴
蜀王癸卯正月稱帝于成都國號夏改元天統立妻彭氏
為皇后子昇為皇太子倣周制設六卿又置翰林院承㫖
學士國子監等官去釋老二教止奉彌勒賦税十取其一
開廷試賜董重壁等及第岀身有差置雅樂供郊祀之祭
諸所裁定皆出劉禎手命司馬萬勝司徒鄒興及芝蔴李
三道攻雲南萬勝獨深入走元梁王孛羅金馬山㩀其城
復敗之于関滩鄒興克巴州乙己更六卿為中書省樞宻
院以戴壽萬勝為左右丞相遣江儼金陵通好献良馬太
祖貽以書戒征南之多殺萬勝攻興元踰年下之丙午春
玉真卒年三十有六玉真頗莭儉好文學蜀人安之子昇
即位纔十歲改元開熈尊母彭氏為皇太后與丞相共理
國事都察院張文炳私怨萬勝潜使玉真義子明昭矯太
后㫖殺之以劉禎代為丞相吴友仁痛萬勝功臣無罪死
輒稱兵昇命戴壽討之友仁曰旦誅昭吾夕至壽乃奏誅昭友
仁入朝謝罪四月遣其學士虞其來聘太祖命侍御史蔡
哲報之挾一史行圖其山川險易歸洪武二年乙酉太祖
旣克元都関陜旋定夏聞之懼遣使來貢太祖答書引公
孫𫐠李特孟知祥勉以善守十月遣湖廣平章楊璟使蜀
諭昇入朝昇牽于群議不决庚戌四月大将軍逹征元定
西王保保還命傅友徳為前鋒李思齊左君弼趙琦等自
秦州南岀一百入渡入沔州别遣金興旺張隆由鳯翔連
雲棧入合兵攻夏興元克之七月夏遣使献木而令吳友
仁将兵二萬冦興元守将興旺等纔三千人擊敗之明日
復戦興旺面中一矢不退復敗之斬首𢾗百級友仁益决
濠填塹攻圍急城中發礟石中敵多死傷大将軍得報還
屯益門鎮遣傅将軍夜襲木橧関列炬斗山友仁見之大
驚乗夜遁去已而夏瞿塘将莫平章犯歸州報興元之役
守将陳聞出禦大破之四年辛亥正月太祖親郊廟告伐
蜀以中山侯湯和為征西将軍江夏侯周徳興徳慶侯廖
永忠左右副之率京衞荆湘舟師由瞿塘趨重慶穎川侯
傅友徳為征鹵前将軍濟寜侯顧時副之率河南陜西等
䖏歩騎由秦隴趨成都楊璟與都督僉事王簡率水陸師
以從諭和䓁曰天下大定唯蜀未平師行之際在粛士伍
嚴紀律以懐降附昔王全斌可以為戒又諭傳友德蜀人
聞吾西伐必固瞿塘與金牛以拒我師我出不意直擣階
攵門户旣墮心腹自潰兵貴神速卿等勉之命宋國公馮
勝城陜西衞國公鄧愈練軍馬于㐮陽給餉征蜀将士時
明昇徙都重慶矣遣左丞相戴壽平章鄒興副樞飛天張
平章莫仁夀等果悉鋭守瞿塘扼三峽北倚羊角山南倚
南城寨引鐡索為飛橋三􁀊木版其上置砲石水竿橋两
岸備禦甚固亦果遣兵北守金牛二月湯将軍取夏龍伏
隘奪覃屋温湯関三月楊􁀊章次䕫州大溪口分兵赤甲
山及白鹽山两道入而身與王簡等進攻瞿塘戦不利征
西将軍曰今失勢仰攻寔难不若俟秋後水落稍便征虜
前将軍至梜揚言岀金牛諜青州果陽空虗階文守備單
遂㨗趨陳倉選精鋭五千間縁山谷走晝夜直抵階州而
大軍継其後一戦敗之虜其将䨇刀王等十八人平章丁
世真遁去階州下急進距文州三十里世真断白龍江以
拒我師友徳脩橋以渡世真復屯險五里関我都督同知
汪興祖中飛石死友徳怒奮擊破之世貞復数騎遁去㧞
文州命朱亮祖益助友德進克隆州狥下江油彰明二縣
都督藍玉夜襲綿州乗守将向大亨内優綿州下兵至漢
江不淂渡即軍中造船百餘艘船成以水牌数千書克階
攵日月投江報瞿塘将士夏戴夀等聞階攵破急抽瞿塘
精兵還援漢州㽞老少守関兵未至而友徳已逼漢州令
曰援兵遠來劳困大亨新衆洶洶一戦可克也果敗戴夀
兵㧞漢州于是夀大亨走成都臨江侯陳徳追敗之獲其
卒三千馬三百復蹙友仁于古城斬虜二千餘人友仁入
保寧固守友徳兵乃抵成都夏金州守将俞思忠等率其
官屬軍民三千三百人來降㨗至京師先是征西将軍和
克歸州烽火山寨分遣南雄侯趙庸宣寕侯曹良臣及周
徳興悉平諸洞寨庸至中途返太祖以和等逗遛賜詔激
之曰傅将軍冐險深入克諸州次于平州蜀巳失險今俟
水落豈不誤機事前語不聞乎何怯之甚也和猶未决及
得木牌瞿江乃與永忠進白鹽伐木開道趨䕫州分軍為
前後陳夏守将鄒興出拒前軍旣接後軍分两翼㫄擊之
興敗明日復併兵攻之殺溺甚衆進瞿塘暗遣壮士数百
舁小舟踰山嶺出其上流人持乾粮帶水筒以濟渴衣青
莎象艸木色魚貫出巖石間夏兵不覺也度其巳至乃盡
鋭出墨葉渡夜分两道走水陸营船頭皆褁鉄置火器而
前黎明夏兵盡鋭逆攻則巳破其陸寨矣比上流出所舁
舟揚旗鼓譟下夏兵出不意大駭下流舟師並進飛橋鐵
鐡索湏臾鎔断夾擊大破之鹵其捋蒋逹等八十餘人斬
首千餘級鄒興中火箭死飛天張遁去永忠入䕫州與湯
和約歩騎舟師並㑹重慶永忠進搗銅鑼峽夏主昇大懼
右丞劉仁勸昇且奔成都昇母彭氏泣曰勢且旦夕徃成
都何為遂决計納𣢾永忠湏湯和至昇乃面縳啣璧與其
母及群臣詣軍門降承制撫慰下令将士不得侵掠先是
文州復為夏丁世真所䧟指揮朱顯忠曰豈有弃城朱僉
事㦲褁創血戦力竭為亂兵所殺征鹵前将軍以兵援之
復走世真七月圍城都夀大亨等以象載甲士列陣以拒
友德令弓矢火器衝之象反走蹂夏兵夏兵多死㑹重慶
㨗至夀等知昇已降乃藉倉庫遣子納欵次日詣友徳軍
門降得士馬三萬分兵狥州縣之未附者夏崇慶知州尹
善清獨拒戦擊斬之乙丑明昇等至京師命禮官定受降
禮禮部攷孟昶入宋故事擬昇午門外進表待罪宣制釋
罪賜冠服引入丹墀聼宣諭太祖曰昶專制國政所為多
僣昇年幼事由臣下宜免其叩頭伏地上表請罪之禮授
昇為歸義侯賜冠帶衣服及居第于京師巳而夏丁世真
猶率餘衆冦秦州為其帳下小校所殺中書省奏請行賞
太祖曰殺本𬋩不義何賞而夏吳友仁尚㩀保寕以抗湯
傳合兵共克之執友仁蜀地悉平十月班師諸将各上所
獲凡銀印五十八銅印六百四十總制府七元帥府八宣
慰宣撫司二十五州三十七縣六十七官吏将士五萬九
百八十馬驢一萬三千八百餘匹以吴友仁始冦漢中𧺫
兵端誅之餘發戍徐州低昂諸将傅第一廖次之顧時以
下逓减贈汪興祖東勝侯
　論曰元末鍾大明韓小明大小皆明也而旻珎以明眼
　子傲蜀中有眼無眼皆明也搃以啓彂奎娄之運卒也
　李闖亦失一眼與玉真同暗而因而失明旻与李得失
　異何㦲旻真之封瞿塘以義終壽輝事頗正頋减稅下
　賢留心禮樂郁然成文諸偏安之主不及也太祖手畫
　階文之䇿固自易傅而難湯走間與試險未可以一律
　論矣李廣已急遇鹵而改别道命也夫
罪惟録志卷之六
　　地里志搃論
周世宗顯徳中至淮南嘗言荆塗一
者氣　百年而明太祖寔此肇
論舊称嵩高下之陽城　八之中
於天參差不相對或又云中　心　前
伊洛為左右乎河淮為左右足則是明𧺫滁和定䁀金陵
仰制六合謂勢䖏最難然而非也時小明以大力困中原
事即不成太柤寔借之逆乗其隙盖形勢非便而附㑹適
然即偽漢懸流下可以無不淂忠而走詘鄱陽則
矣有明東盡遼東都司東北至三萬衞西極四川松藩衛
西南極雲南金齒南踰廣東崖州東南至福建之漳州北
暨北平大寕衛西北至陕之甘肅自成祖聲靈所極較洪
武時益擴四彛受官封執臣礼者益度越前代乃因元舊
䧺視北平以勢臨天下基不　之矣仍南京
以接蠻方本元舊行中(書省)為十一(縣)西地
又有　所及宣慰招討宣撫安撫
為大一統者與獨三衛既失控平益
甚南交之役始於好武乃撫綏非其
大匪所尚耳至于瀋遼逓缺國命因
閭山中霍山外洋土産或異其觀天象緯與中國無異
洪武七年以京畿應天等府直隷六部改行中書省為十
二布政使司十五年添設雲南布政司永楽十八年改北
京布政司為直隷扢是稱南北両直隷添設貴州交趾二
布政司宣徳十年改交趾布政司搃稱両直隷十三省布
政使司
北京
　故元大都地洪武𥘉置北平布政使司永楽七年
　北京轄府八州一十九縣一百一十五都指揮使司一
順天府(至南京三千四/百四十五里)
　涿州(元路降州明以范陽縣/省入四十六里領縣一)房山(元舊一/十六里)
　覇州(元舊明以益津縣省/入三十一里領縣三)文安(元舊三/十四里)大城(元舊二/十三里)保
　　定(元省入益津縣/明復置六里)
　薊州(元舊明以漁陽縣省/入二十六里領縣四)玉田(元舊/十八里)豊潤(元舊二/十二里)遵
　　化(元舊二/十里)平谷(元舊一/十三里)
保定府(至北京三百五十里/至南京三千二百里)
禹貢冀州之域天文尾箕兼昴畢分野元保州尋改順
　天路又改保定路明改府永楽𥘉直隷北京領州三縣
　十七
縣清苑(附郭元舊/一十四里)滿城(元舊一/十一里)安粛(元州明降/一十六里)定興(元/属)
(易州明改属/二十一里)新城(元新泰州降縣属雄/州明改属三十六里)唐(元舊二/十二里)愽
　野(元舊明属祈州/改二十一里)慶都(元属真定路明/改今属八里)容城(元属安/粛明改)
(属六/里)完(元州明降/一十八里)蠡(元州明降/二十七里)䧺(元州朋以歸信縣/省入降縣十七里)
　祁州(元以蒲隂縣附郭明省縣/入州一十四里領縣二)深澤(元舊一/十一里)束鹿(元属/一十)
(七/里)
　安州(元舊明以昌城縣省/入二十二里領縣二)高陽(元舊一/十四里)新安(元舊属保/㝎)
(一十/一里)
易州(元舊明以易縣省入/二十八里領縣一)涞水(元舊二/十五里)
河間府(至北京四百一十里至/南京二千九百四十里)
禹貢冀州之域天文箕尾分野元路明改府直隷北京
　領州二縣十六
　縣河間(附郭元舊/二十五里)獻(元州明降/二十四里)阜城(元属景州明改/属二十五里)粛
　　寕(元鎮𣸪縣/一十三里)任丘(元省復置明以莫/州省入三十二里)交河(元省𣸪置/属献州明)
(改属一/十四里)青(元府降清州明降縣清改/青字以㑹川縣省八六里)興濟(元省𣸪置/属清州明)
(改属一/十里)静海(元省𣸪置明改靖/為静一十五里)寕津(元属二/十三里)
景州(元舊徙治蓨縣明以蓨縣/省入二十八里領縣三)呉橋(元舊一/十一里)東光(元舊/七里)
　　故城(元鎮再/𣸪八里)
滄州(元舊明以清河縣省/入二十七里領縣三)南皮(元舊/九里)塩山(元舊一/十二里)慶雲
(元省𣸪置/一十一里)
真定府(至北京六百三十里/至南京二千一百里)
禹貢冀州之域天文昴畢分野元路眀改府直隷京師
領州五縣二十七
縣真㝎(附郭元舊/一十三里)獲鹿(元西寕州𣸪/降一十二里)元氏(元舊一/十七里)靈夀
(元舊一/十三里)藁城(元永安州改/一十四里)井陘(元属廣平蹃明/改属一十三里)欒城
(元舊一/十二里)無極(元属中山府明/改属一十三里)平山(元舊二/十一里)阜平(元舊/一十)
(一/里)
定州(元中山府明降以安喜縣/省入三十四里領縣三)新樂(元舊一/十一里)曲陽(元恒/州降)
(属保定路明改/属二十五里)行唐(元属保㝎明改/属二十二里)
冀州(元舊以信都縣省入/一十七里領縣四)南宫(元舊二/十里)新河(元舊一/十二里)枣
　强(元舊一/十七里)武邑(元舊二/十三里)
　晋州(元舊明以皷城縣省/入二十七里領縣三)安平(元南平州降/一十四里)饒陽(元舊/一十)
(七/里)武强(元東武州降/一十四里)
趙州(元舊一十六/里領縣六)栢鄉(元舊一/十里)隆平(元舊一/十一里)高邑(元舊/一十)
(里)臨城(元舊一/十三里)賛皇(元併高邑𣸪/置一十二里)寕晋(元舊一/十八里)
　深州(元舊明以静安縣省/入一十七里領縣一)衡水(元舊/七里)
順徳府(至北京一千里至南/京一千七百二十里)
禹貢冀州之域天文昂分野元路眀改府直隷京師領
縣九
縣邢臺(附郭元舊/二十八里)沙河(元舊一/十九里)南和(元併沙河𣸪/置一十三里)平鄉
(元舊一/十三里)廣宗(元併平鄉復/置一十三里)鉅鹿(元舊一/十三里)唐山(元併内丘/復置一十)
(四/里)内丘(元舊一/十八里)任(元併平臺𣸪/置一十三里)
廣平府(至北京一千里至南京/一千六百七十五里)
　禹貢冀州之域天文昴分野元改邢洺路為廣平蹃眀
　改府直隷京師領縣九
　縣永年(附郭元舊/二十九里)曲周(元舊二/十八里)肥鄉(元舊二/十六里)雞澤(元併/永年)
(𣸪置/九里)廣平(元舊一/十七里)邯郸(元属磁州明改/属二十七里)成安(元属磁/州明改)
(属三十/四里)威(元縣<折 t="33"/>𣸪州明/降州𣸪縣八里)清河(元属大名蹃/明改属六里)
大名府(至北京一千一百六十里/至南京一千四百四十里)
　禹貢薊兖二州之域天文室壁分野元路眀改府直隷
　京師領州一縣十
　縣元城(附郭元併大名/縣𣸪置六里)大名(元舊明省𣸪/置一十一里)南樂(元舊二/十里)
　　魏(元舊明改治五/姓店三十六里)清豊(元属開州明改/属二十五里)内黄(元属滑/州明改)
(属二/十里)濬(元州以棃陽縣省/入明降四十里)滑(元州明降以白馬/縣省入六十七里)
　開州(元舊明以濮陽東明二縣/省入六十八里領縣二)長垣(元舊四/十六里)東眀(明添/設)
(十/里)
永平府(至北京五百五十里至南/京三千九百九十五里)
　禹貢冀州之城天文尾分野元平灤蹃改永平蹃明改
　府直隷京師領州一縣五
　縣盧龍(附郭元舊/一十五里)遷安(元併盧龍𣸪/置二十九里)撫寕(元併昌黎𣸪/置一十七里)
　　昌黎(元併海山𣸪/置二十六里)
　灤州(元舊領義豊楽亭二縣明以/義豊省入六十七里領縣一)楽亭(元改𬈑州𣸪/置二十七里)
延慶州(至北京一百八十里至南/京三千六百二十五里)
禹貢冀州之域天文尾分野元懐来縣属秦聖州後仁
　宗生此改隆慶州眀州縣皆廢永樂中𣸪州穆庙中以
　年號同改延慶直隷京師一十四里領縣一
　縣永寕(元縉山縣明改/治團山下五里)
保安州(至北京三百里至南京/三千七百二十七里)
　禹貢冀州之域天文尾分野元徳興府改奉聖州𣸪改
　保安領永興一縣眀州縣皆廢後存州直隷京師七里
萬全都指揮使司(至北京三百五十里至南/京三千五百五十一里)
南京
　古金陵之地呉晋宋齊梁陳南唐皆偏安都此眀大一
　統㝎鼎扵玆永楽中肇建北亰正統辛酉始詔稱南京
　領府十四州四縣九十五
應天府(至北京三千四/百四十五里)
　禹貢揚州之域天文斗分野元集慶路明改應天府領
　縣八
　縣上元(附郭元舊/二百三里)江寕(附郭元舊/一十四里)句容(元舊二百/五十一里)溧陽
(元路降縣陞州明/𣸪降二百二十里)漂水(元州明降二/百五十二里)江浦(元併大合/縣明折六)
(合及滁和二州地併割/江寕一郷二十四里半)六合(元舊洪武中改属揚州/府後改属一十七里)
　高淳(明添/置)
中都鳯陽府(至北京二千里至/南京三百三十里)
古塗山氏之國即大禹㑹萬國諸侯之所眀太祖龍興
扵此洪武三年建為中都後設㽞守于此考
禹貢揚州之域天文斗分野元置濠州路臨濠府又為
濠州属安豊路明改臨濠府又改中立府㝎為鳯陽府
移治中都城直隷京師領州五縣十三
縣鳯陽(附郭元鍾離縣明改臨淮㝷又析臨淮之太平/清洛廣徳求豊四郷及虹縣之南八都置今縣)
(三十/六里)臨淮(元濠州地明置中立/縣𣸪改四十七里)懐逺(元改淮逺畢馬/縣以荊山縣省)
(入明改淮為/懐四十里)㝎逺(元舊三/十二里)五河(元属泗州明改/属一十五里)虹(元/属)
(泗州明改属/一十六里)
　夀州(元置安豊路明改夲州以夀/春縣省入四十三里領縣二)霍丘(元舊二/十二里)䝉城(元/属)
(安豊路明改/属一十一里)
　泗州(元舊明以附郭臨懐縣/省入四十五里領縣二)盱眙(元招信路臨懷府/𣸪降三十一里)天
　　長(元舊一/十二里)
　宿州(元属歸徳府明改属/五十一里領縣一)靈壁(元併泗州𣸪/置三十八里)
　頴州(元属汝寕府明改属/三十二里領縣二)頴上(元省𣸪置/一十三里)太和(元併頴/州𣸪置)
(二十/一里)
　毫州(元州属歸徳府明降/縣後𣸪陞二十三里)
蘓州府(至南京五百八十八里/至北京三千八十里)
　禹貢揚州之域天文斗分野元平江路隷浙江行省明
　吳元年改蘓州府直隷京師領州一縣七
　縣呉(附郭元舊四/百四十里)長洲(附郭元舊六/百二十九里)崑山(元州明降四/百四十四里)
　　常􁆐(元州明降五/百四十二里)吳江(元州明降五/百四十二里)嘉定(元州明降/七百三十)
(里)崇明(元州属揚州蹃明降/改属一百一十里)
　太倉州(明添/置)
松江府(至南京八百里至北京/二千八百二十五里)
　禹貢揚州之域天文斗分野元華亭縣隷嘉興路明改
　府直隷京師領縣三
　縣華亭(附郭元舊八/百二十里)上海(元市陞縣六/百二十里)青湳(明添/置)
淮安府(至南京五百里至/北京三千一十里)
　禹貢揚州之域天文斗牛分野元路属河南行省明改
　府直隷京師領州二縣九
　縣山陽(附郭元以馬羅軍置縣後/以淮安縣省入一百一里)塩城(元舊九/十三里)清河(元/廢)
(軍改縣三/十六里)安東(元州明降/四十九里)桃源(元為桃園後/訛四十三里)沭陽(元/舊)
(六十/七里)
　海州(元路改海寕府降州明/以昫山縣省入領縣一)贑榆(元舊五/十二里)
　邳州(元省𣸪置属歸徳明以下邳省/入改属四十七里領縣二)宿遷(元省𣸪置/五十四里)睢
　　寕(元舊二/十六里)
廬州府(至南京五百一十里至北/京三千六百六十七里)
　禹貢揚州之域天文斗分野元路属河南行省明改府
　直隷京師領州二縣六
　縣合肥(附郭元舊/五十六里)舒城(元舊四/十二里)廬江(元属無為州明/改属一十九里)
　無為州(元路降州明以無為縣/省入四十七里領縣一)巢(元州降縣/一十七里)
　六安州(元属鳯陽府明以六安縣省/入改属六十六里領縣二)英山(元舊二/十七里)霍山
(明添置/里)
安慶府(至南京七百四十五里至/北京三千一百八十五里)
禹貢揚州之域天文斗分野元路属河南行省明改江
寕府𣸪改今府直隷京師領縣六
縣懐寕(附郭元舊/五十四里)桐城(元舊六/十三里)潜山(元析野人原寨/置六十七里)太
池州府(至南京六百里至/北京四千五十里)
　禹貢掦州之域天文斗分野元路属江浙行省明改府
　直隷京師領縣六
　縣貴池(附郭元舊/三十六里)青陽(元舊一/十六里)銅陵(元舊一/十六里)石埭(元舊/十)
(六/里)建德(元舊/九里)車流(元舊/六里)
徽州府(至南京七百二十/里至北京四千里)
　禹貢揚州之域天文斗分野元路属江浙行省明改興
　安府又改今府直隷京師領縣五
　縣歙(附郭元舊二/百一十五里)休寕(元舊二/百五里)婺源(元州明降一/百六十四里)祁門
(元舊四/十六里)黟(元舊二/十四里)績溪(元舊一/十五里)
常州府(至南京三百六十里至/北京二千八百八十里)
　禹貢揚州之域天文斗分野元路隷江浙行省明改常
　春府直隷京師又改常州府領縣五
　縣武進(附郭元舊明以晋陵/縣省入四百八里)無錫(元州明降三/百六十里)江隂(元/軍)
(改路降州明改連洋/州𣸪降縣四百里)冝興(元府降縣陞州明/𣸪降三百四十里)靖江(明/添)
(置/里)
鎮江府(至南京三百三十里至北/京三千一百一十五里)
　禹貢揚州之域天文斗牛分野元路隷江淮行省明為
　江淮府改鎮江直隷京師領縣三
　縣丹徒(附郭元舊二/百七十里)丹陽(元舊一百/三十六里)金壇(元舊一百/三十六里)
揚州府(至南京三百三十里至北/京三千一百一十五里)
　禹貢揚州之域天文斗分野元置江淮等行中書省尋
　改揚州路屬河南行省明改淮海府改維掦𣸪改今府
　直隷京師領州三縣七
縣江都(附郭元徙治北關外後/毁明𣸪置一百八十里)儀真(元真州明降以揚/子縣省入一百八)
(十/里)泰興(元舊一百/十八里)
高郵州(元路改府明降八/十五里領縣二)興化(元舊七/十二里)寳應(元軍改安/冝府𣸪改)
(縣二十/七里)
㤗州(元路明降以海陵縣省/入七十七里領縣一)如臯(元舊四/十一里)
　通州(元路明降州以静海縣省/入一百七十里領縣一)海門(元舊一百/八十三里)
廣徳州(至南京五百里至北京/三千七百五十五里)
　禹貢揚州之域天文斗分野元路明改廣興府以廣徳
　縣省入𣸪改州直隷京師領縣一
　縣建平(元舊一百/一十里)
和州(至南京一百二十里至/北京三千一百八十里)
禹貢揚州之域天文斗分野元路降州隷廬州府明仍
　以歴山烏江省入降歴陽縣仍隷廬州府尋𣸪陞為州
直隷京師領縣一
縣含山(元舊一/十七里)
滁州(至南京一百二十里至/北京三千一百五里)
　禹貢揚州之域天文斗分野元路改州隷揚州路明以
淸流全椒来安三縣省入隷鳯陽府後𣸪領二縣直隷
　京師
　縣全椒(元舊一/十二里)来安(元舊/七里)
徐州(至南京一千里/至北京二千里)
禹貢徐州之域天文房心分野元舊属歸徳府明改属
鳯陽後直隷京師
縣䔥(元併州𣸪置/四十二里)碭山(元属済寕路明/改属一十一里)豐(元属済寕路/明改属一十)
(七/里)沛(元併豐縣尋𣸪属済寕/路明改属三十六里)
山西布政司
古冀西河東地元冀寕諸路直隷省部置河東山西道
　　眀領府五州三縣七十八
太原府(至北京一千二百里/至南京二千四百里)
　禹貢冀州之域天文参井分野元冀寕路明改府領州
　六縣二十一
縣陽曲(附郭元舊/九十五里)太原(元平晋縣明/改六十七里)榆次(元舊一/百七里)太谷
(元舊八/十三里)祁(元属冀寕明改/属四十五里)徐溝(元舊一/十九里)清源(元舊二/十八里)
　　交城(元舊一/十三里)文水(元舊七/十九里)夀陽(元舊二/十里)盂(元州明降/二十二里)
　　静楽(元管州明省州/入縣二十八里)河曲(元併保徳州/明𣸪置七里)
　平定州(元以平㝎樂平二縣併州㝷降楽/平縣明陞州二十二里領縣一)樂平(元舊一/十里)
　忻州(元九原府降州明以秀容/縣省入六十三里領縣一)定㐮(元舊一/十里)
代州(元以鴈門縣省入明降縣/𣸪陞四十一里領縣三)五䑓(元為䑓州明降改/𥘉属太原府𣸪改)
(属一十/五里)繁峙(元為繁州明/改二十六里)崞縣(元州明降/三十九里)
岢嵐州(元嵐州省入管州明置岢嵐/縣改州一十一里領縣二)嵐(元仍嵐州明/降一十二里)興
(元州明降/一十二里)
保徳州(元併入隩芭二州/明降縣𣸪陞五里)
　石州(元舊明以離石縣省入/四十里領縣一後省)
平陽府(至北京一千八百里/至南京二千四百里)
禹貢冀州之域天文觜参分野元晋寕路明改今
府領州六縣二十七
縣臨汾(附郭元舊一/百五十一里)襄陵(元舊七/十二里)洪洞(元舊八/十九里)浮山(元/舊)
(一十/七里)趙城(元属霍州明改/属三十七里)太平(元属絳州明改/属五十四里)岳陽
(元省入冀氏縣𣸪置以/冀氏縣省入一十八里)曲沃(元属絳州明改/属六十八里)翼城(元/属)
(絳州明改属/八十四里)汾西(元舊一/十五里)蒲(元倂隰隂縣𣸪/置明改属九里)
蒲州(元河州府明降以河亰縣/省入八十七里領縣五)臨晋(元以虞鄉縣省入/属河中府明改属)
(六十/四里)荣河(元舊三/十八里)猗氏(元属河中府明/改属五十一里)萬泉(元併猗/氏尋𣸪)
(四十/里)河津(元属河州府明/改属三十六里)
觧州(元属平陽路明改属以觧/縣省入三十一里領縣五)安邑(元舊九/十五里)夏(元舊六/十八里)
聞喜(元舊六/十六里)平陸(元舊五/十一里)芮城(元舊三/十九里)
　絳州(元舊以正平縣省入/五十二里領縣三)稷山(元舊七/十七里)絳(元舊四/十里)垣曲
(元省入絳縣尋/𣸪一十七里)
　霍州(元舊以霍邑省入/二十里領縣一)
　吉州(元舊以吉卿縣省入/二十三里領縣一)鄉寕
　隰州(元舊以隰川縣省/入三十里領縣三)大寕(元省入隰川縣/𣸪置三十一里)石樓(元舊/一十)
(三/里)永和(元舊一/十一里)
大同府(至北京九百里至/南京三千五百里)
　禹貢冀州之域天文畢昴分野元路明改府領州四縣
　七
　縣大同(附郭元舊/二十六里)懐仁(元舊/九里)
　永寕州(明添置<折 t="33"/>十/里領縣一)臨(元州明降属太原/改属一十五里)
遼州(至北京一千三百里至/南京二千四百二十里)
　禹貢薊州之域天文参井分野元州属平陽路眀以遼
　山縣省入領縣二
　縣䄖社(元省入遼山縣/𣸪置三十二里)和順(元舊二/十二里)
沁州(至北京一千七百里/至南京二千四百里)
　禹貢冀州之域天文參井分野元州属平陽路明以附
　郭銅鞮縣省入領縣二
　縣沁源(元舊二/十六里)武鄉(元舊四/十九里)
潞安府(至北京一千三百里至/南京二千二百六十里)
禹貢冀州之域天文參井分野元隆徳府降州明仍之
　後改今府以上黨縣省入領縣八
　縣長治(附郭/十<折 t="33"/>百/里)長子(元舊九/十里)屯㽞(元併㐮垣𣸪/置六十一里)襄垣
(元舊八/十三里)潞城(元舊九/十二里)壺關(元舊九/十六里)黎城(元舊四/十三里)平順
(明添/置)
澤州(至北京一千八百里/至南京一千八百里)
禹貢冀州之域天文觜参分野元州属平陽路明以晋
域縣省入領縣四
　縣高平(元舊一百/五十五里)陽城(元舊九/十四里)陵川(元舊九/十里)沁水(元舊/明以)
(端民縣省/入五十里)
山東布政司
　右青兖地元直隷省部入明領府六縣八十九
濟南府(至北京九百里至南/京一千八百五十里)
　禹貢青州之域天文危分野元路明改府領州四縣二
　十六
　縣歴城(附郭元舊/四十二里)章丘(元舊一/百里)鄒平(元舊五/十一里)淄川(元般/陽路)
(明改州降/縣六十里)長山(元属般陽明改/属六十一里)新城(元属般陽眀改/属四十二里)
　齊河(元属徳州明改/属二十七里)齊東(元属河間明改/属四十六里)濟陽(元舊/一十)
(五/里)禹城(元属曽州/五十三里)臨邑(元属河間/三十二里)長清(元属㤗安明/改属四十一)
(里)肥城(元舊二/十三里)青城(元青平縣明併鄒平齊東/二縣尋置今縣三十一里)陵(元/州)
(属河間明降縣後治/徳州故城二十三里)
　泰安州(元隷省部明以奉符縣/省入六十里領縣二)新泰(元併莱蕪縣𣸪/置二十一里)莱
　　蕪(元舊二/十一里)
　徳州(元治安徳明以安徳省入尋与舊/治及縣昜治三十二里領縣二)徳平(元舊三/十二里)平
　　原(元舊四/十里)
　武定州(元濵隶路改隶州明改楽安州以嚴次/縣省入𣸪改今州九十八里領縣四)陽信(元/舊)
(六十/六里)海豊(元併樂陵𣸪置明/更名二十五里)樂陵(元属滄州明改/属四十七里)啇
　　河(元属隶州明/改属六十里)
　濵州(元合隶州為濵利蹃降州明以/渤海縣省入七十八里領縣二)利津(元舊三/十六里)霑化
(元舊三/十六里)蒲臺(元属般陽明改属/五十九里)
兖州府(至北京一千二百二十里/至南京一千二百二十里)
　禹貢徐兖二州之域天文奎婁分野元州隷濟寕路明
　陞府領州四縣二十三
　縣嵫陽(附郭元舊明省入兖/州尋𣸪置二十二里)曲阜(元舊一/十五里)寕陽(元省入/嵫陽𣸪)
(置三十/六里)鄒(元属滕州明/改属二十里)泗水(元省入曲阜𣸪/置二十四里)滕(元属/益部)
(路明属濟寕尋/改五十九里)嶧(元州明降属濟寕/𣸪改三十三里)金鄉(明仍元属/済寕又改)
(二十/四里)魚䑓(元併金鄉復置明属徐州/属済寕改今属二十四里)單(明省復置属/済寕改三十)
(七/里)城武(元属單州明属済/寕改一十七里)
　曺州(元徙治東北明降縣𣸪/陞州二十九里領縣二)曺(明以元附郭入州/尋改縣三十里)㝎陶
(元舊明省入州/尋改二十里)
　濟寕州(元路明改府降州以任城/省入五十三里領縣三)嘉祥(明改元属/一十一里)鉅野
(元舊𥘉為済寕路治後/徙治任城二十六里)鄆城(元属済寕明改/属二十八里)
東平州(元路明改府降州以湏城縣省入/属済寕府尋改二十七里領縣五)汶上(元舊三/十二里)
　東阿(元舊二/十一里)平隂(元舊一/十六里)陽縠(元舊二/十二里)夀張(元舊明/併入湏)
(城陽榖二縣𣸪/置一十三里)
　沂州(元以監沂縣省入明改元属/不一一百一十二里領縣二)郯城(元舊四/十八里)費(元舊/六十)
(里)
東昌府(至北京九百四十里至南/京一千五百四十五里)
　禹貢兖州之域天文危室分野元愽州路改東昌明改
　路為府領州三縣十五
　縣聊城(附郭元舊/二十三里)堂邑(元舊一/十七里)愽平(元舊一/十三里)荏平(元舊/三十)
(六/里)丘(元省入棠邑後/復三十五里)莘(元舊一/十四里)清平(元属徳州明改/属一十五里)
　　冠(元州明降/二十一里)
　臨清州(元旧属濮州明徙治改属又徙/治縣東北三里外三十二里)舘陶(元属濮州/二十二里)
　髙唐州(元旧髙唐縣改州存縣明省/縣入州三十四里領縣三)恩(元州明降/三十二里)夏津
(元旧三/十里)武城(元旧二/十里)
　濮州(元旧直隷省部明以鄄城縣省入景/泰中徙治王村二十二里領縣三)范(元旧一/十一里)觀
　　城(元旧/九里)朝城(元旧二/十五里)
青州府(至北京一千里至/南京一千五百里)
　禹貢靑州之域天文虗危分野元益都路明改府領州
　一縣十三
　縣益都(附郭元益都治明改/縣二百六十七里)臨淄(元併益都後/復六十六里)愽興(元/州)
(明䧏七/十六里)髙苑(元属益都明改/属三十一里)樂安(元属益都明改/属九十九里)夀
　　光(元属青州明改属/一百三十三里)昌楽(元併北海縣復置/属維州九十八里)臨朐(元/併)
(益都路後復/一百一十里)安丘(元旧一百/八十二里)諸城(元属宻州治明省/入縣一百八十里)
　　䝉隂(元属莒州明/改属五十里)
莒州(元州治莒縣明省縣入/州二百八十里領縣二)沂水(元旧一百/四十三里)日照(元舊/八十)
(三/里)
登州府(至北京一千七百里/至南京一千九百里)
　禹貢青州之域天文危分野元以州属益都路後属般
　陽路明属萊州府㝷陞府領州一縣七
　縣蓬萊(附郭六/十五里)黄(元属登州/五十里)福山(元舊三/十八里)棲霞(元旧五/十二里)
　　招逺(元属萊州明改/属五十三里)莱陽(元属莱州明改/属百四十里)
　寕海州(元直隷省部明以牟平省入属/萊州府今改八十二里領縣一)文登(元旧七/十三里)
莱州府(至北京一千四百里/至南京一千五百里)
　禹貢青州之域天文危分野元改莱州属益都路後属
　般陽路明陞府領州二縣五
　縣掖(附郭元莱州/治八十三里)
　平度州(元縣属莱州明陞州一/百三十六里領縣二)濰(元縣属益都路明省/縣入州復改縣属府)
(改州九/十三里)昌邑(元属濰州明属萊州/府復改属九十五里)
　膠州(元属益都路明以膠西縣/省入九十三里領縣二)髙宻(元旧八/十八里)即墨(元旧/明属)
(府改属八/十五里)
遼東都指揮使司(至北京一千七百里/至南京一千四百里)
　禹貢青冀二州之域天文箕尾分野元為東京路尋改
　遼陽路明洪武四年置定遼都衞八年改為遼東都指
　揮使司十年革所属州縣置衞永楽七年復置安楽自
　在二州今領衞二十五州二
　定遼中衞左衛右衞前衞(元遼陽路站洪/武十七年置)定遼後衞(洪/武)
(八年/改)東寕衞(以上皆附郭洪武十三年置五千户所/領所部夷人十九年復置衞寔謫戍)
　　海州衞(都司南一百二十里元/澄州廢洪武九年置)盖州衞(都司南一百/四十里元州)
(千户所/属衞)鐡嶺衛(都司北二百四十里洪武中置/後調懿路泛河三千户所属衛)三萬
　　衛(都司北三百三十里金都為上京元改開/元路係野人乞例迷女直軍民府明置衛)遼海衞
(附開元郭明置𥘉/治牛家庄後徙)安楽州自在州(二州即開元城内/永楽中置領新附)
(夷人後徙自在州/治于都司城内)
河南布政司
　古豫州地元置河南江北䓁䖏行中書省入明領府七
　縣九十二
開封府(至北京二千五百八十里至/南京一千七百七十五里)
　禹貢兖豫二州之域天文角亢分野金為汴京改南京
　後𣸪都元元南京路改汴梁路明改府領州四縣三十
　縣祥符(附郭元旧明以開封縣/省入一百二十四里)陳㽞(元旧三/十五里)𣏌(元旧大/十三里)
　通許(元旧一/十二里)大康(元旧一/十六里)尉氏(元旧一/十六里)洧川(元旧一/十七里)鄢
　陵(元旧一/十六里)扶溝(元旧/八里)中牟(元旧二/十三里)陽武(元旧三/十四里)原武(元/属)
(鄭州明改属/一十一里)封丘(元旧三/十一里)延津(元旧二/十里)蘭陽(元旧二/十五里)
　儀封(元属睢州明改/属一十五里)
陳州(元旧以宛立縣附郭明省/縣入州一十里領縣四)啇水(元末徙治南/頓縣九里)西華
(元旧一/十三里)項城(元𥘉省入啇水/縣後復八里)沈丘(明添設/十里)
　許州(元属河南路明以長社縣省/入改属二十六里領縣四)臨頴(元旧一/十四里)㐮城(元/旧)
(二十/一里)郾城(元旧一/十三里)長葛(元旧二/十二里)
　禹州(元旧鈞州明以陽翟縣省入/改禹州六十四里領縣二)新鄭(元旧一/十九里)宻(元旧/二十)
(三/里)
　鄭州(元旧明以管城縣省/入三十三里領縣四)荥陽(元旧二/十三里)荥澤(元属汴梁/路一十三)
(里)河隂(元移治廣武山明/又徙今治五里)汜水(元旧/十里)
歸徳府(至北京/至南京)
　禹貢兖豫二州之域天文角亢分野元府明䧏州以睢
　陽縣併入属開封後陞府領州一縣八
　縣商丘(附郭明添設/一十三里)寕陵(元旧/八里)鹿邑(元属亳州明/改属一十里)夏邑
(元併睢陽尋復以/穀熟縣省入七里)永城(元旧一/十六里)虞城(元属東平路後/属済寕路明改)
(属/里)
　睢州(元以襄邑縣附郭明省縣/入州二十一里領縣二)考城(元旧/八里)柘城(元旧/三里)
彰徳府(至北京一千六百里/至南京一千七百里)
　禹貢冀州之域天文室壁分野元路明改府領州一縣
　六
　縣安陽(附郭元旧/八十四里)湯隂(元旧四/十三里)臨漳(元旧三/十九里)林(元州明/䧏三十)
(三/里)
　磁州(元滏源軍属廣平路後為磁州明/以滏陽縣省入三十八里領縣二)武安(元併入邯/郸縣尋復)
(三十/里)渉(元以金崇州置縣属真/㝎路明改属一十/里)
衞輝府(至北京一千四百里/至南京一千五百里)
　禹貢冀州之域天文室壁分野元路明改府領縣六
　縣汲(附郭元旧/二十八里)胙城(元属胙州明/改属二十里)新郷(元旧五/十里)獲嘉(元/属)
(懐州明改属/二十七里)淇(元州明降/二十六里)輝(元州明䧏/四十里)
懐慶府(至北京一千八百里/至南京一千八百里)
　禹貢冀州之域天文室壁分野元𥘉為懐州改懷孟路
　又改懐慶路明改府領縣六
　縣河内(附郭元為懐州/明降一百二里)濟源(元属孟州明/改属七十里)脩武(元属懐/州明改)
(属四十/七里)武渉(元属懐州明改/属四十六里)孟(元孟州属懐慶蹃明/以河陽縣省入改属)
(一十/九里)温(明添設/一里)
河南府(至比京一千八百里/至南京一千八百里)
　禹貢豫州之域天文柳分野元路明改府領州一縣十
　三
　縣洛陽(附郭元旧/八十七里)偃師(元旧三/十里)鞏(元属洛州明改/属二十五里)孟津
(元旧二/十二里)宜陽(元旧五/十五里)登封(元旧四/十里)永寕(元属河南/六十四里)新
　　安(元旧一/十六里)沔池(元旧渑池併金韶州後/復明改沔池二十八里)嵩(元州属南/陽府明降)
(四十/七里)
　陕州(元旧明以陕縣省入/三十四里領縣三)靈寳(元旧五/十里)閿郷(元以湖城/縣省入二)
(十四/里)盧氏(元属嵩州/三十二里)
南陽府(至北京二千一百四十五/里至南京一千七百里)
　禹貢豫州之域天文張分野元陞申州為南陽府明因
　之領州二縣十一
　縣南陽(附郭元/旧九里)鎮平(元併南陽縣/尋復四里)唐(元州明/降六里)泌陽(元旧/後省)
(明復/五里)桐栢(明添設/十/里)南召(明添設/十/里)
　鄧州(元伯明以穣縣省/入七里領縣三)内鄉(元旧以順陽縣/省入二十二里)新野(元旧/七里)
　　淅川(明添設/十/里)
　𥙿州(元旧明以方城縣省/入一十六里領縣二)舞陽(元省入葉縣/後復二十里)葉(元旧二/十里)
汝寕府(至北京二千三百里至/南京二千二百五十里)
　禹貢豫州之域天文角亢分野元蔡州陞汝寕府明因
　之領州二縣十二
　縣汝陽(附郭元舊以平/興縣省入九里)上蔡(元属蔡州明改/属一十六里)西平(元属/蔡州)
(明改属一/十二里)新蔡(元省明𣸪/置三里)遂平(元省𣸪置/一十一里)真陽(明添/置)
(十/里)
　信陽州(元改宋信陽軍為州明降/縣後陞州六里領縣二)羅山(元属州明属府/𣸪改一十五里)
　　確山(元属蔡州明併汝/陽縣改𣸪七里)
汝州(元舊明以梁縣省入/八十四里領縣四)魯山(附郭元舊/二十三里)郏(元𥘉併梁/縣後𣸪四)
(十四/里)寳典(明添設/十/里)伊陽(明添設/十/里)
光州(至北京/至南京)
禹貢揚州之域天文　分野梁置元以㝎城縣省入
　明属鳯陽府改今属領縣三
　縣光山(元舊三/十里)固始(元舊七/十九里)高城(明添設/十/里)
陜西布政司
　右雍州地元置陕西行中書省入明領府八衛七所一
　行都司一
西安府(至南京二千四百三十里/至北京二千陸百五十里)
　禹貢雍州之域天文井鬼分野元安西路改奉元路明
　改西安府領州六縣三十一
　縣長安(附郭元旧/五十五里)咸寕(附郭元旧/八十二里)咸陽(元倂興平縣復/置一十二里)
　　興平(元旧一/十七里)臨潼(元旧以檪陽縣/省入五十二里)涇陽(元省入髙陵/縣復置五十)
(里)髙陵(元旧一/十四里)鄠(元旧二/十二里)藍田(元旧一/十九里)盩厔(元旧四/十里)
　啇州(元州明降縣復為州/一十二里領縣一)鎮安(即乾祜縣元廢明于/廢縣北復置八里)
　同州(元以馮翊縣省入/三十九里領縣五)朝邑(元旧八/十二里)郃陽(元属頴州明/改属七十里)
　　澄城(元旧六/十四里)白水(元旧二/十八里)韓城(元併楨州復/置五十里)
　華州(元以鄭縣省入四/十九里領縣四)華隂(元旧三/十四里)渭南(元旧六/十六里)蒲城
(元旧六/十七里)洛南(元属啇州明/改属一十里)山陽(明添設/十/里)啇南(明添/設)
(十/里)
　耀州(元以華原縣省入/一十八里領縣三)三原(元旧三/十一里)同官(元旧二/十二里)富平
(元旧四/十四里)
　乾州(元旧一十七/里領縣三)醴泉(元旧三/十一里)武功(元旧一/十六里)永夀(元旧/一十)
(里)
　邠州(元属鞏昌路又属陕西行省明改属以/新平冝棣二縣省入一十七里領縣三)淳化(元旧三水/縣/省)
(入三十/三里)三水(明添設/十/里)長武(明添設/十/里)
鳯翔府(至南京四千八里里/至北京三千二百里)
　禹貢雍州之域天文井鬼分野元路明改府領州一縣
　七
　縣鳯翔(附郭元旧/四十里)岐山(元旧二/十九里)寳鷄(元旧四/十四里)扶風(元旧/三十)
(二/里)郿(元属西安路明/改属一十八里)麟逰(元旧一/十七里)
　隴州(元属鞏昌府明以沂源縣省/入改属一十八里領縣一)汧陽(元旧一/十三里)
漢中府(至南京三千五百四十里/至北京三千五百二十里)
　禹貢梁雍二州之域天文井鬼翼軫分野元興元路明
　改入府領州二縣十三
　縣南鄭(附郭元/旧五里)褒域(元旧/二里)城固(元旧一/十里)洋(元路以興道/真符二縣併)
(入明改縣/一十里)西郷(元旧/五里)鳯(元州以梁泉縣/併入明降六里)沔(元州以鐸/水縣併入)
(属廣元路明/降改属二里)
　寕羗州(明添設<折 t="33"/>十/里領縣一)略陽(元属沔州明/改属一里)
　興安州(元為金州属興元路明因/之後改今州四里領縣四)平利(元併金州/明復一里)石泉
(元併金州/明復一里)洵陽(元併金州/明復四里)漢隂(元併金州/明𣸪二里)白河(明添/設)
(十/里)紫陽(明添設/十/里)
平涼府(至南京三千一百八十/里至北京三千四百里)
　禹貢雍州之域天文井鬼分野元改平凉軍為府明因
　之領州三縣七
　縣平凉(附郭元以潘原縣/省入二十三里)崇信(元旧/五里)華亭(元以平化縣/省入八里)
　　鎮原(元州以臨湟彭陽東山三縣併/入屬鞏昌路明降改属二十里)
　固原州(元立開城路降州明/降縣後𣸪陞州九里)
　涇州(元旧明以涇川縣省/入一十七里領縣一)靈䑓(元省入<折 t="33"/>州後復以/良原縣省入二十里)
　静寕州(元𥘉為隴于州改静寕為鞏昌/路明改属一十一里領縣二)荘浪(元縣陞州/属平凉郡)
(明降改/属七里)隆徳(元旧/五里)
鞏昌府(至南京三千六百三十里/至北京三千六百二十里)
　禹貢雍州之域天文井鬼分野元路明改府領州三縣
　十四
　縣隴西(元旧三/十二里)安定(元州以西安通西二縣/省入明降一十九里)㑹寕(元徙/置㑹)
　三
　縣狄道(元旧二/十五里)渭源(元旧/四里)
　蘭州(元州属鞏昌路明降縣改/属復陞州七里領縣一)金(元州以龕石㝎逺/二縣省入明降十里)
　河州(明添設/十/里)
慶陽府(至南京/至北京<折 t="33"/>千/千<折 t="33"/>百里/百里)
　禹貢雍州之域天文井鬼分野元府明因之領州一縣
　四
　縣安化(附郭明𣸪/三十二里)合水(元旧一/十八里)環(元州以通逺縣省入/属鞏昌路明䧏改属)
(四/里)
　寕州(元属鞏昌路明以安㝎縣/省入改属四里領縣一)真寕(元旧二/十一里)
延安府(至南京四千八百四十/里至北京二千二百里)
　禹貢雍州之域天文井鬼分野元路明改府領州三縣
　十六
　縣膚施(附郭元旧/二十七里)安塞(元以敷政縣/省入二十里)甘泉(元旧二/十三里)安定
(元以丹頭縣/省入九里)保安(元州後降/為縣八里)冝川(元旧二/十三里)延川(元旧/九里)
　　延長(元旧一/十里)青澗(元以綏平懐寕二縣省入/明𥘉属綏徳尋改一十里)
　鄜州(元旧五十一/里領縣三)洛川(元旧六/十里)中部(元廢坊州置/縣二十四里)冝君
(元廢坊州置/縣三十六里)
綏徳州(元旧一十/里領縣一)米脂(元以嗣武克戎二/縣省入一十三里)
葭州(元旧八里/領縣三)吴堡(元省復/置三里)神木(元置雲州改/神木縣五里)府谷(元/旧)
(五/里)
寕夏衛(至南京/至北京)
　禹貢雍州之域天文井鬼分野元路明置衛隷陕西都
　司後増置前左右衛
寕夏中衛(至南京三千八百三十/里至北京三千九百里)
　元應理州属寕夏路明廢州移建中衛領千户所五
洮州衛軍民指揮使司(至南京四千里里北/京四千二百二十里)
　禹貢雍州之域天文井鬼分野領千户所五
岷州衛軍民指揮使司(至南京四千里至/北京四千一百里)
　禹貢雍州之域天文井鬼分野領千户所四軍民千户
　所一
河州衛軍民指揮使司(至南京四千里至/北京四千二百里)
　禹貢雍州之域元為河州路属吐蕃宣慰司明置河州
　衛洪武五年改衛為府轄寕河一縣尋置陕西行都司
　立河州左右二衛十二年省行都司及府縣改右衛為
　河州衛領千户所六守禦千户所一
靖鹵衛(至南京三千六百三十里/至北京三千六百二十里)
　元因金新州入明置靖鹵衛顉千户所四
榆林衛
　禹貢雍州之域地臨河套元曰榆林明置衛
陕西行都指揮使司(至南京五千三百一十四/里至北京五千四百里)
禹貢雍州之域天文井鬼分野元立甘粛路縂管府添
立宣慰司後改甘粛等䖏行中書省明洪武置甘粛衛
尋置陕西行都指揮使司領衛十二守禦千户所二
甘州左右中前後衛(以上俱/附郭)粛州衛(都司/西)山丹衛(都司/東北)
　永昌衛(都司/東南)凉州衛(都司/東南)鎮畨衛(都司/東)荘浪衛(都司/南)
　西寕衛(都司/東南)
鎮夷守禦千户所(都司/西北)古浪守禦千户所(都司/東)
浙江布政司
　漢㑹稽郡元置浙江行中書省明領府十一縣七十四
杭州府(至北京四千二百/里至南京九百里)
　禹貢揚州之域天文斗分野元路明改府領縣九
　縣錢塘(附郭元旧一/百六十里)仁和(附郭元旧三/百六十里)海寕(元為塩官/州更名海)
(寕明改縣三/百六十里)冨陽(元旧七/十五里)餘杭(元旧七/十一里)臨安(元旧四/十一里)
　　於潜(元旧/九里)新城(元旧一/十二里)昌化(元旧/九里)
嘉興府(至北京四千九百里至/南京七百三十八里)
　禹貢揚州之域天文斗分野元路明改府領縣七
　縣嘉興(附郭元旧三/百八十一里)秀水(附郭明析置二/百三十二里)嘉善(朋析置/治魏塘)
(鎮一百八/十六里)海塩(元塩官州明降/一百六十里)平湖(元旧海塩地明/析置治當湖市)
(一百二/十一里)崇徳(元州明䧏縣/二百七十里)桐鄉(明割崇徳梧桐八郷/置縣一百七十八里)
湖州府(至北京四千三百里/至南京七百二十里)
　禹貢揚州之域天文斗牛分野元路明改府領州一縣
　六
　縣烏程(附郭元旧三/百六十七里)歸安(附郭元旧三/百九十里)長興(元州明称/長安州尋)
(降三百/五十里)孝豊(明添設/里)徳清(元旧二百/一十一里)武康(元旧六/十五里)
安吉州(元旧九/十三里)
嚴州府(至北京四千四百二十八里/至南京一千一百七十里)
禹貢揚州之域天文牛女分野元建徳路明改建安府
　又改今府領縣六
　縣建徳(附郭元旧/八十六里)淳安(元旧九/十三里)桐廬(元旧五/十三里)遂安(元旧/六十)
(四/里)夀昌(元旧三/十六里)分水(元旧一/十八里)
金華府(至北京四千五百八十八里/至南京一千三百三十里)
　禹貢揚州之域天文牛女分野元置婺州路明改寕越
　府又改今府領縣八
　縣金華(附郭元旧二/百一十七里)蘭溪(元州明降三/百三十二里)東陽(元旧二百/二十二里)
　　義烏(元旧一百/五十二里)永康(元旧一百/四十五里)武義(元旧九/十二里)浦江(元/旧)
(一十/七里)湯溪(明添設/十/里)
衢州府(至北京四千六百四十里/至南京一千/百五十里)
　禹貢揚州之域天文牛女分野元路明改龍㳺府又改
　今府領縣五
　縣西安(附郭元旧/六十三里)龍㳺(元旧二百/一十五里)常山(元旧一/百三里)江山(元/旧)
(一百二/十六里)開化(元旧一百/七十一里)
䖏州府(至北京四千五百八十里/至南京一千三百三十里)
　禹貢揚州之域天文斗分野元路明改府領縣十
　縣麗水(附郭元旧一/百一十五里)青田(元旧一百/四十六里)晋雲(元旧一/百八里)松陽
(元旧一/百六里)遂昌(元旧七/十四里)龍泉(元旧一百/六十六里)慶元(元旧明省/入龍泉尋)
(復五十/九里)雲和(元麗水地明析/置五十九里)宣平(元麗水地明析/置六十里)景
　　寕(元青田地明析/置六十六里)
　紹興府(至北京四千六百五十八里/至南京一千二百一十三里)
　　禹貢揚州之域天文牛女分野元路明改府領縣八
　　縣山隂(附郭元旧一/百一十一里)㑹稽(附郭元旧一/百三十一里)蕭山(元旧一百/四十二里)
　　　諸暨(元州明改諸全州尋/降一百七十五里)餘姚(元旧明陞州尋/改三百二里)上虞
(元旧一百/四十八里)􁛹(元旧九/十九里)新昌(元旧三/十里)
　寕波府(至北京四千六百四十里至/南京一千三百八十五里)
　　禹貢揚州之域天文牛女分野元為慶元路明吴元年
　　改明州府尋改今府領縣五
　　縣鄞(附郭元旧四/百五十一里)慈溪(元旧二/百八里)奉化(元陞州明降一/百四十九里)定
　　海(元旧明以昌國縣/省入九十六里)象山(元旧三/十一里)
　台州府(至北京五千七百七十八里/至南京一千八百三十三里)
　　禹貢揚州之域天文牛女分野元路明改府領縣五
　　縣臨海(附郭元旧一/百八十八里)黄􁏾(元陞州明降一/百五十六里)天台(元旧四/十二里)
　　　仙居(元旧九/十五里)寕海(元旧一百/一十三里)太平(明添設/十/里)
　温州府(至北京四千六百九十里/至南京一千八百九十里)
　　禹貢揚州之域天文斗牛女分野元路明改府領縣五
　　縣永嘉(附郭元旧二/百八十四里)瑞安(元陞州明降一/百三十八里)楽清(元旧一/百一十)
(八/里)平陽(元陞州明改二/百四十一里)泰順(明從瑞安平陽/析置一十八里)
江西布政司
　古揚州地元於隆興路置江西等䖏行中書省入明領
　府十三縣七十五
南昌府(至南京一千五百二十里至/北京四千一百七十五里)
　禹貢揚州之域天文斗分野元置隆興路明改洪都府
　復改今府領州一縣七
　縣南昌(附郭元旧四/百九十九里)新建(附郭元旧一/百九十七里)豊城(元富州明/改今縣三)
(百五十/四里)進賢(元旧一百/九十八里)奉新(元旧一百/五十一里)靖安(元旧三/十里)
　寕州(元州明改武寕縣/復陞州五十一里)寕(元属寕州明析/置/十六里)
饒州府(至南京一千五百八十里/至北京五千二十五里)
　禹貢揚州之域天文斗分野元路属浙江行省明𥘉鄱
　陽府改今府領縣六
　縣鄱陽(附郭元旧三/百三十七里)餘干(元州明降二/百六十里)樂平(元州明降/二百七十)
(三/里)浮梁(元州明降一/百一十二里)徳興(元旧八/十三里)安仁(元旧九/十七里)萬年
(明添設/十/里)
廣信府(至南京一千八百四/十里至北京五千里)
　禹貢揚州之域天文斗分野元改置信州路隷浙江行
　省明改今府領縣七
　縣上饒(附郭元旧/一百八里)玉山(元旧五/十七里)弋陽(元旧七/十一里)鉛山(元州/明降)
(五十/七里)永豊(元旧六)興安(明添設/十/里)
南康府(至南京一千三百二十里至/北京四千七百六十五里)
　禹貢荆揚二州之域天文斗分野元路明改府領縣四
　縣星子(附郭元旧/二十四里)都昌(元旧五/十九里)建昌(元州明降一/百二十一里)安義
(明添設/十/里)
九江府(至南京一千二百六十/里至北京四千六百里)
　禹貢荆揚二州之域天文斗牛分野元置江州路明改
　今府領縣五
　縣徳化(附郭元旧/一十六里)徳安(元旧一/十八里)瑞昌(元旧一/十四里)湖口(元旧/一十)
(七/里)彭泽(元旧一/十七里)
建昌府(至南京二千三百八十里至/北京五千八百二十五里)
　禹貢揚州之域天文斗分野元路明改肇昌府尋改今
　府領縣五
　縣南城(附郭元旧二/百八十四里)新城(元旧七/十六里)南豊(元州明降一/百二十九里)廣
　　昌(元旧二/十四里)瀘溪(明添設/十/里)
撫州府(至南京七千四十里至北/京五千四百八十五里)
　禹貢揚州之域天文斗分野元路明改府領縣六
　縣臨川(附郭元旧六/百二十五里)崇仁(元旧二百/五十五里)金谿(元旧二/百一里)冝黄
(元旧七/十二里)樂安(元旧二百/三十二里)東郷(明添設/十/里)
臨江府(至南京一千七百九十里至/北京五千二百二十五里)
　禹貢揚州之域天文斗分野元路明改府領縣四
　縣清江(附郭元旧二/百六十八里)新淦(元州明降五/百四十八里)新喻(元州明降/二百七十)
(里)峡江(明添設/十/里)
吉安府(至南京二千一百一十里至/北京五千五百五十五里)
　禹貢荆楊二州之域天文斗分野元吉州路改吉安路
　明改府領縣九
　縣廬陵(附郭元旧/六百里)泰和(元太和州明䧏改太/曰泰二百四十二里)吉水(元州/明䧏)
(二百三/十里)永豊(元旧三百/二十九里)安福(元州明降二/百三十六里)龍泉(元旧/六十)
(三/里)萬安(元旧九/十六里)永新(元州明䧏一/百八十四里)永寕(元旧四/十二里)
瑞州府(至南京一千七百里至北/京四千九百六十五里)
　禹貢揚州之域天文斗分野元路明改府領縣三
　縣高安(附郭元旧三/百九十六里)上高(元旧一百/七十五里)新昌(元州明降一/百二十九里)
袁州府(至南京二千六百三十里/至北京六千七十五里)
　禹貢揚州之域天文斗分野元路明改府領縣四
　縣冝春(附郭元旧/一百五十里)分冝(元旧一/百九里)萍鄉(元州明降一/百三十一里)萬載
(元旧一/百四里)
贑州府(至南京二千八百一十里/至北京五千六百七十里)
　禹貢揚州之域天文斗分野元路明改府領縣十二
　縣贑(附郭元旧一/百十二里)雩都(元旧一/十七里)信豊(元旧/五里)興國(元旧五/十三里)
　㑹昌(元州明/䧏五里)安逺(元旧/五里)寕都(元州明降一/百三十七里)瑞金(元旧/八里)
　　龍南(元旧/四里)石城(元旧一/十三里)長寕(明添設/十/里)㝎南(明添設/十/里)
南安府(至南京三千二百一十里至/北京六千六百六十五里)
　禹貢揚州之域天文斗分野元路明改府領縣三
　縣大庾(附郭元旧/二十里)南康(元旧三/十二里)上猶(元改永清明復/旧一十一里)崇
　義(明添設/十/里)
湖廣布政司
　古荆州地元置湖廣等䖏行中書省入明領府一十四
　州二軍民指揮使司一軍民宣慰使司二縣一百七
武昌府(至南京一千七百一十五里/至北京五千一百七十里)
　禹貢荆州之域天文翼軫分野元置鄂州路改武昌路
　明改府領州一縣九
　縣江夏(附郭元舊/六十三里)武昌(元舊三/十九里)嘉魚(元舊一/十二里)蒲圻(元舊/三十)
(里)威寕(元舊一/十六里)崇陽(元舊一/十一里)通城(元舊一/十五里)
　興國州(元陞宋軍為路明改興國府尋降/以永興縣省入四十四里領縣二)大冶(元舊二/十九里)
　　通山(元舊/六里)
漢陽府(至南京一千七百八十里至/北京五千四百八十五里)
　禹貢荆州之域天文翼軫分野元府明因之領縣二
　縣漢陽(附郭元/舊六里)漢川(元舊二/十里)
襄陽府(至南京三千七百里至北/京六千八百六十七里)
　禹貢荆豫二州之域天文翼軫分野元路明改府領州
　一縣六
　縣㐮陽(附郭元舊/一十九里)冝城(元舊/七里)南漳(元舊一/十三里)棗陽(元舊/五里)糓
　　城(元舊一/十五里)光化(元舊/六里)
　均州(元治武當縣明省縣/入州八里)
徳安府(至南京二千二百里至/北京五千六百一十里)
禹貢荆州之域天文翼軫分野元湖北道改屬鄂州行
省隷黄州路明𥘉改州隷黄州府尋陞府領州一縣五
　縣安陸(附郭元舊明併徳安州/尋陞府復為縣七里)雲夢(元舊/三里)應城(明併入/雲夢後)
(復七/里)孝感(明併徳安州州陞府/𣸪為縣二十六里)
　随州(元治黄仙洞明廢州為縣後復/以縣省入一十二里領縣一)應山(元舊明併入/隨縣後復置)
(八/里)
黄州府(至南京一千五百五十里/至北京四千九百九十里)
禹貢荆州之域天文翼軫分野元路隷河南行省明改
　府改屬領州一縣八
　縣黄岡(附郭元舊/八十六里)羅田(元舊四/十九里)麻城(元舊一百/三十五里)黄陂(元/舊)
(四十/六里)黄安(明置/十/里)蘄水(元舊四/十六里)
　蘄州(元路明改府䧏州/六十四里領縣二)廣濟(元舊五/十二里)黄梅(元舊四/十二里)
荆州府(至南京一千七百一十五里/至北京六千一百三十里)
　禹貢荆州之域天文翼軫分野元江陵路改中興路明
　改今府領州二縣十一
　縣江陵(附郭元舊一/百二十四里)公安(元舊三/十二里)石首(元舊二/十五里)監利(元/舊)
(三十/三里)松滋(元舊二/十一里)枝江(元舊/七里)
夷陵州(元峡州明陞峡州府尋改今州/以夷陵縣省入四里半領縣三)長陽(元舊/三里)冝都
(元舊四/里丰)逺安(元舊一/里半)
　歸州(元陞路尋降明䧏秭歸縣属夷陵州後復設/為州六里正統中併興山縣後復置領縣二)興山
(明置/十/里)巴東(明仍元舊𥘉属夷陵/州後改属九里半)
岳州府(至南京二千二百二十三里/至北京五千六百七十里)
禹貢荆州之域天文翼軫分野元路明改府尋䧏州後
陞府領州一縣七
　縣巴陵(附郭元舊明以縣併入/岳州後復五十七里)臨湘(元舊/八里)華客(元舊一/十八里)
　　平江(元州明降/五十里)
澧州(元路明改府降州属常徳府/後改属三十一里領縣三)石門(元舊二/十五里)慈利(元/州)
(属澧州路明/䧏六十一里)安鄉(元舊一/十里)
長沙府(至南京二千四百二十五里/至北京五千八百七十里)
禹貢荆州之域天文翼軫分野元潭州路改天臨路明
　改潭州府復改今府領州一縣十一
　縣長沙(附郭元舊/二十八里)善化(附郭元舊/一十六里)湘潭(元州明降/一十九里)湘隂
(元州明降/三十九里)瀏陽(元州明降/七十里)醴陵(元州明降/二十七里)益陽(元州/明降)
(二十/二里)湘郷(元州明降/七十一里)攸(元州明降/二十三里)安化(元舊一/十里)
　茶陵州(元州明降𣸪陞/州四十九里)
寳慶府(至南京三千七十五里至/北京五千三百九十五里)
　禹貢荆州之域天文軫分野元路明改府領州一縣四
　縣邵陽(附郭元舊/四十六里)新化(元舊二/十四里)城步(明置/十/里)
　武岡州(元路明改府尋降以武岡/縣省入四十三里領縣一)新寕(元舊明景㤗𥘉/遷治于舊縣西)
(六里/半)
衡州府(至南京三千二百一十五里/至北京六千六百六十里)
　禹貢荆州之南境天文翼軫分野元路明改府領州一
　縣八
　縣衡(附郭元舊/五十一里)衡山(元舊二/十一里)耒陽(元州明䧏/二十八里)常寕(元州/明䧏)
(七/里)安仁(元舊二/十八里)酃(元舊一/十四里)
　桂陽州(元路明改府降州以平陽/縣省入六十三里領縣二)臨武(元舊二/十五里)藍山(元/舊)
(明𥘉属府後改/属二十五里)
常徳府(至南京二千七百六十五里/至北京六千二百一十里)
禹貢荆州之域天文翼軫分野元路明改府領縣四
　縣武陵(附郭元舊/四十五里)桃源(元州明降/三十一里)龍陽(元州明降/二十九里)沅冮
(元舊明併龍陽/縣尋復五里)
辰州府(至南京二千五百/里至北京七千里)
　禹貢荆州之域天文翼軫分野元路明改府領州一縣
　六
　縣沅陵(附郭元舊/五十八里)盧溪(元舊一/十二里)辰溪(元舊/八里)溆浦(元舊三/十四里)
　沅州(元路降州明改府尋降以盧/陽縣省入二十七里領縣二)黔陽(元舊二/十二里)麻陽(元/舊)
(七/里)
永州府(至南京三千四百三十五里/至北京六千八百八十里)
禹貢荆州之域天文翼軫分野元路明改府領州一縣
　六
縣零陵(附郭元舊/二十八里)祁陽(元舊一/十三里)東安(元舊/八里)
道州(元路明改府改州/三十五里領縣三)寕逺(元舊六/十二里)永明(元舊二/十里)江華
(元舊/四里)
承天府(至南京二千六百八十里至/北京六千一百二十五里)
　禹貢荆州之域天文翼軫分野元安陸府隷河南行省
　明改為州以長夀縣省入興王封地改承天府設興都
留守司衛所一如鳯陽故事領州二縣五
　縣鍾祥(附郭明置/十/里)京山(元舊三/十里)潜江(元舊二/十三里)
　沔陽州(元復州路改沔陽府明降以玉沙縣省入/直隷湖廣嘉靖中改属四十二里領縣一)景陵
(元舊二/十五里)荆門州(元府移治古城降州明因之以/長林縣省入六十三里領縣一)
郴州(至南京三千七百里/至北京七千三百里)
　禹貢荆州之域天文翼軫分野元路明改州以郴陽
　省入十二里領縣五
　縣永興(元舊二/十里)冝章(元舊/七里)興寕(元舊一/十四里)桂陽(元舊一/十五里)桂
　　東(元舊/四里)
施州衛軍民指揮使司(至南京三千四百五十五里/至北京四千一百五十里)
　禹貢荆梁二州之域天文翼分野元施州明仍之屬䕫
　州府後置衛省州入衛屬湖廣都司三里領軍民千户
　所一宣撫司四安撫司八長官司八蠻彛長官司五
　大田軍民千户所(明𥘉置散軍/千户所尋改)
　施南宣撫司(明置施南長官司/尋改領四安撫司)
　　東安五路安撫司領長官司五摇把峒　上受茶峒
　　　下愛茶峒　鎮逺蠻彛　隆奉蠻彛　忠路安撫
　　司領劍南長官司　忠孝安撫司　毛峒安撫司領
　　西泙蠻彛長官司
　散毛宣撫司(衛西元置散毛沿邊軍民宣慰司明改/宣撫䧏散毛長官司尋復陞領二安撫)
　　龍覃安撫司　大旺安撫司領長官司二東流蠻彛
　　　臘壁峒蠻彛
　忠建宣撫司(元置忠建軍民都元帥/府明改領二安撫司)
　　忠峒安撫司(元置湖南鎮邊/宣慰司明改置)高羅安撫司(元廢明復/尋廢永楽)
(中/復)領長官司三木冊(元/舊)鎮南(元置宣撫廢/明𣸪置尋改)唐崖(永樂/中置)
(直隷施/州衛)
　容羙宣撫司(明𥘉置尋廢/永楽中復置)領長官司四椒山瑪瑙　五
　　峯石寳　石梁下峒　水盡元通塔平
永順軍民宣慰使司(至南京三千八百里/至北京七千三百里)
　禹貢荆州之域天文翼軫分野元時屬彭氏原宣撫司
　入明内附陞宣慰領州三長官司六
　州南渭(元廢明復/置改屬)施溶(元州廢明/𣸪置改属)上溪(元州廢明/復置改属)
　長官司六臘惹洞　麥著黄洞　驢遲洞　施溶溪(以/上)
(四司俱元置属思/州安撫司明改属)田家洞(明/置)
保靖州軍民宣慰使司(至南京三千八百里/至北京七千三百里)
禹貢荆州之域天之翼軫分野元為保靖州明置安撫
尋陞宣慰領長官司二
長官司五寨(田氏世官斯土/明𥘉歸附因置)子坪(永楽/中置)
四川布政司
　古梁州地元置四川行中書省入明領府八州二十縣
　一百八宣撫宣慰安撫各二長官司一
成都府(至南京七千二百六十里/至北京一萬七百一十里)
禹貢梁州之域天文井鬼分野入参一度元路明改府
　領州六縣二十五
　縣成都(附郭元舊/一十四里)華陽(附郭元舊/一十一里)雙流(元舊/五里)温江(元舊/六里)
　　新繁(元舊/五里)新都(元舊/九里)金堂(元舊/八里)仁夀(元州降縣明因/之一十三里)
　　井研(元属隆州明廢州存縣尋/以縣省入仁夀復置三里)郫(元舊/八里)資(元州省入/簡州復置)
(明降一/十三里)内江(元属資州明/改一十六里)灌(元灌州明/䧏六里)彭(元州以九/隴縣省入)
(明降以𪷟陽/縣省入七里)崇寕(元属彭州明/改属三里)安(元州以龍安神泉/二縣省入明降七)
(里)
簡州(元州以安陽縣省入明降縣/復陞州一十四里領縣一)資陽(元縣省入州明/𣸪置一十里)
崇慶州(元州以江原縣省入明又以晋原/永康二縣省入一十二里領縣一)新津(元舊/七里)
漢州(元舊九里/領縣三)什邡(元舊/四里)綿竹(元舊/七里)徳陽(元徳州尋降/明因之七里)
綿州(元以魏城縣省入属潼川/路明改属六里領縣二)彰明(元舊/三里)羅江(元舊/三里)
茂州(元治汶山縣明以縣/省入四里鎮縣一)汶川(元舊/五里)
威州(元舊九里/領縣一)保(元以保寕併入威州後復置/明因之後分置保縣四里)
保寕府(至南京五千九百里/至北京一萬三百里)
禹貢梁州之域天文井鬼分野元府改路後𣸪為府明
　因之領州二縣八
　縣開中(附郭元治城東二十/里明移治一十里)蒼溪(元舊/六里)南部(元以新井/新政西水)
(三縣省入明/因之九里)廣元(元路明改州以綿谷/縣省入復降縣九里)
　巴州(元州明改縣以化城縣省入/後復陞州一十八里領縣二)昭化(元属廣元路/明改属二里)通
　　江(元併曽口路/後復置六里)
　劍州(元属廣元路明以普安縣/省入改属三里領縣二)梓潼(元舊/二里)南江(明添設)
順慶府(至南京五千五百六十里至/北京八千八百二十五里)
　禹貢梁州之域天文參井分野元置東川府改順慶路
　明改府領州二縣八
　縣南充(附郭元以漢𥘉縣省/入明因之一十里)西充(元以流溪縣省/入明因之八里)
蓬州(元路降州治相如縣明/以縣省入六里領縣二)營山(元以良山縣省/入明因之三里)儀隴
(元以蓬池伏虞二縣/省入明因之六里)
　廣安州(元府明改州以渠江縣/省入二十里領縣四)梁(元州明改縣以流/江縣省入一十里)大
　竹(元以隣山隣水二縣省/入明因之三十三里)岳池(元以新明和溪二縣/省入属廣安府明改)
(属一十/五里)隣水(明析置一/十/里)
叙州府(至南京六千三十五里至/北京九千二百五十里)
禹貢梁州之域天文井鬼分野元路以叙南等䖏宣撫
司治此明改為府領縣十
縣冝賔(附郭元舊/二十八里)慶符(元舊/六里)冨順(元州明改縣/九十二里)南溪(元/舊)
(一十/九里)興文(明置一/十/里)長寕(元州属馬湖路明/降改属一十七里)高(元州明/降一十)
(七/里)筠連(元州明/降四里)珙(元下羅計長官司㝷/改為珙州明降九里)隆昌(明置一/十/里)
重慶府(至南京六千五百里/至北京八千七百里)
禹貢梁州之域天文井鬼分野元路明改府領州三縣
　十七
縣己江(附郭元以壁山縣省/入明因之九十一里)江津(元舊三/十七里)長夀(元併涪/州明始)
(置属涪州㝷改/属二十七里)大足(元/二十五里)永川(元併入大足明/復置二十五里)
　安居(明置/里)營昌(元縣昌寕明改/營昌二十七里)綦江(元置綦江長官/司属播州明改)
(縣改属/三里)南川(元以南平軍及隆化/縣併入明因之四里)黔江(元舊/里)
合州(元以赤水石照二縣入州/明因之四十二里領縣三)銅梁(元以巴川縣併入/明因之三十二里)
　定逺(元州䧏縣明/因之十里)壁山(明置/里)
逹州(元州明降縣以通川縣省入/復陞州一十三里領縣三)新寕(元属逹州明併/入梁山縣後復)
(置七/里)梁山(元州明䧏/一十里)建始(元属施州明/改属五里)
龍安府(至南京)
禹貢梁州之域天文井鬼分野元龍州明置龍州宣撫
　司後改今府領縣三
　縣平武(附郭明/置/里)江油(元州治江油縣属廣元路明省州/入縣属保寕之劍州後改属二里)
　　石泉(元属安州明属成/都府後改属三里)
馬湖府(至南京六千一百六十里/至北京九千三百三十里)
禹貢梁州之東境天文鬼分野元路明改府領縣一
縣屏山(附郭元舊四長官司為泥溪為平彛為/沐川明𥘉仍四司後改縣/十/里)
潼川州(至南京七千二百六十五里/至北京一萬二百六十五里)
　禹貢梁州之域天文井鬼分野元路明改府降州以郪
　縣併入領縣七
　縣射洪(元以通泉縣併/入明因之三里)鹽亭(元以永秦東關二縣/併入明因之三里)中江
(元以飛鳥銅山二縣/併入明因之五里)遂寕(元州明降/一十七里)蓬溪(元以長江/縣倂入明)
(因之/六里)安岳(元置以安居樂至二縣併入明復置/普州領安岳後併州入縣二十六里)樂至
(明置/里)
眉州(至南京六千九百七十里/至北京一萬四百一十里)
禹貢梁州之域天文井鬼分野元屬嘉定府以眉山縣
省入明改縣尋陞州領縣三
　縣彭山(元縣明以眉縣/省入復置五里)丹稜(元省入眉州/明復五里)青神(明併入/眉縣後)
(復置/四里)
嘉定州(至南京六千七百七十里至/北京九千八百四十五里)
禹貢梁州之域天文井鬼分野元路明改府䧏州以龍
　㳺縣併入領縣六
　縣峩眉(元舊/六里)洪雅(元併夾江明𣸪/置/十/里)夾江(明仍元舊復析/歸洪雅一十五)
(里)犍為(元舊/八里)榮(元州明因之/降縣七里)威逺(元省入犍為復置/明省入榮縣復置)
(四/里)
卭州(至南京/至北京)
　禹貢梁州之域天文井鬼分野元立安撫司于此以臨
　卭依政二縣省入明改縣後陞州領縣二
　縣大邑(元以安仁火井二縣併入属卭/州明改属嘉定又改属卭七里)蒲江(元併入卭/州明復置)
(改属嘉定又/改属卭五里)
瀘州(至南京七千五百里至/北京一萬五百一十里)
　禹貢梁州之域天文井鬼分野元属重慶路明改隷七
　十里領縣三
　縣納谿(元舊/三里)合江(明仍元/舊七里)江安(元舊二/十里)
雅州(至南京七千七百里至/北京一萬一千一百里)
　禹貢梁州之域天文井鬼分野元屬嘉定路明以嚴道
　縣省入改隷夲省領縣三
　縣名山(眀省入雅州/復置三里)荣經(元省入嚴道縣/明復置二里)蘆山(元省入/嚴道縣)
(明復置/三里)
東川軍民府(至南京六千六百三十四里/至北京九千七百九十七里)
禹貢梁州之境天文参分野元𥘉置萬户府再改東川
　府明𥘉隷雲南尋改屬
烏䝉軍民府(至南京六千六百三十五/里至北京九千八百二里)
禹貢梁州之境天文井鬼分野元路明改府陞軍民府
　改隷
烏撒軍民府(至南京六千三百一十里/至北京九千四百八十里)
　禹貢梁州之境天文井鬼分野元置烏撒路招討司陞
　宣慰司明改府隷雲南後改軍民府改隷
鎮雄軍民府(至南京六千七十里至/北京九千二百二十里)
　禹貢梁州之域天文井鬼分野元置􁁬布路明改爲􁁬
　部府隷雲南後陞鎮雄軍民府改隷
播州宣慰使司(至南京六千七百里/至北京九千七百里)
　禹貢梁州之境天文井鬼分野元播州沿邊宣撫司明
　改宣慰司又陞宣慰使司領長官司六安撫司二
　長官司播州(附郭元都鎮撫/隷宣撫明改)餘慶(元餘慶州隷/宣撫明改)白泥(元/州)
(明改/司)容山(元/舊)真州(元爲珎州<折 t="33"/>寕等䖏長官/司後改真州明統長官司)重安(元/黄)
(平府/明改)
　安撫司草塘(元舊州草塘等/䖏長官司明改)黄平(元東平府隷/宣撫明改)
永寕宣撫司(至南京五千六百一十里/至北京八千七百八十里)
禹貢梁州之南境天文井鬼分野元永寕路領筠連州
　及騰川縣後改宣撫司明𥘉為永寕長官司後陞領長
　官司一
　九姓長官司(元立􁂜民羅氏党九人為搃把遂改/九姓蠻彛長官千户明改長官司)
酉陽宣撫司
　禹貢梁州之域天文不及元思州明改宣撫隷重慶府
　領長官司一
石砫宣撫司
　禹貢梁州之域天文不及元仍宋石砫安撫使司明改
　宣撫隷重慶衛
邑梅洞長官司
　禹貢梁州之域天文不及元置軍民府明改長官司隷
　重慶府
天全六番招討使司(至南京七千八百四卜里至/北京一萬一千二百九十里)
禹貢梁州之南境天文井鬼分野元置宣撫司後分置
　六番天全二招討明併一
黎州安撫司(至南京七千九百九十里至/北京一萬一千四百四十里)
　禹貢梁州之西境天文井鬼分野元屬土番宣慰司明
　以漢源省入改為長官司陞安撫
平茶洞長官司(至南京五千七百六十里至/北京八千八百六十七里)
　禹貢荆梁二州之界天文軫分野元長官司隷思州安
　撫明改隷酉陽宣撫司後復改隷
松潘等䖏軍民指揮使司(至南京八千二十<折 t="33"/>五里至/北京一萬一千四百七十里)
　禹貢梁州之境天文觜參分野元松州明置松潘衛改
　夲司領千户所一長官司十七安撫司四
長官司皆稱簇為占蔵先結　蠟匝　白馬路　山洞
　　阿昔洞　北定　麥匝　者多　牟力結　班班
　　𥘉命　勒多　包蔵　阿昔　思曩兒　阿用　潘
　　幹寨
　安撫司為八郎　麻兒匝　阿角寨　􁁬兒者
叠溪守禦軍民千户所(至南京七千八百二十里至/北京一萬一千二百七十里)
　禹貢梁州之域天文觜參分野明𥘉置右千户所隷茂
　州衛後改夲所領長官司二
　長官司叠溪(渇卓等/五寨屬)鬰郎(松中等/五寨属)
四川行都指揮使司(至南京八千五百里至/北京一萬一千五百里)
　禹貢梁州之境天文井鬼分野元建昌隷雲南行省明
　置建昌衛又改衛為府後廢府改行都司領衛六千户
　所八長官司五
　六衛軍民指揮使司建昌　建昌前(附/郭)寕番(元蘇州衛/明改置)
　　越嶲(元卭部州明改/軍民州又改衛)塩井(元閠塩縣及栢興府隷羅/羅斯宣慰司明改栢興千)
(户所/又改)會川(元置會川路隷羅羅斯明復立/㑹川府改置守禦千户所又改)
　六千户所守禦禮州後中(元立千户改置禮州明/改守禦所属建昌衛)守禦
　　打冲河中前(元建昌路明撥官軍守/禦後置所属建昌衛)守禦徳昌(元置/徳昌)
(路搃𬋩府属羅羅斯明改/府後廢府改置属建昌衛)打冲河守禦中㔫(元建昌/路明置)
(千户所属/塩井衛)守禦冕山橋(元蘓州地明冕山堡尋/置千户所属寕番衛)守禦
　　迷易(元會昌路明設會川/守禦千户所尋改)
　長官司昌州(元州明属徳昌府/後改司属建衛)威龍(元州明改司/隷建昌衛)普濟
(元州明改司/隷建昌衛)馬刺(元属栢興府明置千户所隷建昌/衛併入塩井後分設長官司屬塩)
(井/衛)卭部(元安撫招討司改卭部州明改卭/部軍民州分殷長官司屬越嶲衛)
福建布政司
　古七閩地元置福建等䖏行中書省于泉州㝷徒福州
　入明領府八縣五十九
福州府(至南京二千八百七十二里/至北京六千一百三十三里)
　禹貢揚州之域天文牛女分野元路明改府領縣九
　縣閩(附郭元舊/四十里)候官(附郭元舊/四十八里)古田(元舊四/十八里)閩清(元舊/八里)
　　長楽(元舊/十里)福淸(元長樂地明裁附郭懐/安縣析置/十/里)連江(元舊一/十四里)
　　羅源(元舊一/十四里)永福(元舊三/十六里)
泉州府(至南京三千二百五十五里/至北京七千二百五十五里)
　禹貢揚州之域天文牛女分野元路明改府領縣七
　縣晋江(附郭元舊/四十九里)南安(元舊四/十七里)東安(元舊三/十五里)徳化(元舊/一十)
(三/里)安溪(元舊一/十六里)同安(元舊三/十四里)永春(元舊一/十四里)
建寕府(至南京二千三百一十里至/北京五千七百五十五里)
　禹貢揚州之域天文牛女分野元路明改府領縣八
　縣建安(附郭元舊/二百四里)甌寧(附郭元舊二/百二十二里)建陽(元舊二百/一十九里)崇
　　安(元舊八/十六里)浦城(元舊一百/六十三里)政和(元舊三/十四里)松溪(元舊二/十/里)
　　壽寕(明景㤗中析福安/地置二十四里)
延平府(至南京二千四百七十里至/北京五千二百九十三里)
　禹貢揚州之域天文牛女分野元南劍路改延平路明
　改府領縣七
　縣南平(附郭元舊一/百三十三里)将樂(元舊七/十六里)沙(元舊一百/三十里)龍溪(元/舊)
(一百二/十二里)順昌(元舊五/十五里)永安(明分沙龍二縣/地置六十七里)大田(明添/設)
(十/里)
汀州府(至南京三千八百八十里至/北京五千二百二十六里)
　禹貢揚州之域天文牛女分野元路明改府領縣八
　縣長汀(附郭元舊/五十四里)寕化(元舊七/十里)上杭(元舊/十二里)武平(元舊/二十)
(三/里)淸流(元舊七/十九里)連城(元舊三/十二里)歸化(明添設/十/里)永定(明/析)
(上杭地置/十/里)
興化府(至南京三千一百四十/里至北京六千四百里)
　禹貢揚州之域天文牛女分野元路明改府領州一縣
　二
　縣莆田(附郭元舊明正統中以/興化縣分入二百九里)仙逰(元舊明以興化/分入/十二里)
邵武府(至南京二千四百五十里/至北京四千八百三十里)
　禹貢揚州之域天文牛女分野元路明改府領縣四
　縣邵武(附郭元舊一/百七十一里)光澤(元舊五/十里)泰寕(元舊五/十里)建寕(元/舊)
(四十/七里)
漳州府(至南京三千五百三十五里/至北京七千五百二十五里)
　禹貢揚州之域天文牛女分野元路明改府領縣十
　縣龍溪(附郭元舊一/百九十四里)漳浦(元舊九/十四里)龍巖(元舊九/十五里)南靖(元/添)
(置明仍之/六十二里)長泰(元舊九/十五里)漳平(明添置/十/里)平和(明添置/十)
(里)詔安(明添置/十/里)海澄(明添設/十/里)寕洋(明添設/十/里)
　福寕州(至)
　禹貢揚州之域天文牛女分野宋福安元為福　明
　初降縣隷福州府後陞州領縣二
　　縣福安(元舊三/十六里)寕徳(元陞福清州明降/改属三十六里)
廣東布政司
　古百粤地元置廣東海北海南道宣慰司隷江西行中
書省入明領府十縣六十六
廣州府(至南京四千五百九十里至/北京七千八百三十五里)
禹貢揚州之南境天文牛女分野元路明改府領州一
　縣十五
　縣南海(附郭元舊三/百五十一里)番禺(附郭元舊一/百二十九里)順德(明析南海/置一百六)
(十五/里)東筦(元舊一百/八十三里)増城(元舊九/十五里)香山(元舊三/十/里)新會
(元舊二百/三十八里)淸遠(元舊一/十七里)從化(明析畨禺地/置/十/里)龍門(明析/增城)
(地置/十/里)三水(明析南海高要/地置/里)新寕(明析新會縣/置/十/里)
　連州(元路降州隷英徳路明初/省復州一十七里領縣三)陽山(元屬桂陽州改連/州以縣属韶州府)
(後改属/六里)連山(元隷連州明属韶州府㝷/省入陽山縣後復置二里)新安(明析置/十里)
韶州府(至南京三千五百九十里/至北京七千三十五里)
　禹貢揚州之域天文牛女分野元路明改府領縣六
　縣曲江(附郭元舊/三十六里)樂昌(元舊一/十三里)仁化(元舊/五里)乳源(元舊/四里)翁
　　源(元属英徳路/明改属二里)英徳(元路明/降九里)
南雄府(至南京三千三百里至北/京六千七百四十五里)
　禹貢揚州之域天文牛女分野元路明改府領縣二
　縣保昌(附郭元舊/四十四里)始興(元舊/七里)
惠州府(至南京四千九百里至北/京八千三百四十五里)
　禹貢掦州之南境天文女分野元循州路明廢循州改
惠州府領州一縣十
　縣歸善(附郭元舊/四十五里)慱羅(元舊五/十五里)海豐(元舊四/十里)龍川
　長樂(元循州地明改/縣隷府一十里)興寕(元舊/七里)長寕(明添置/十/里)永安(明/添)
(置十/里)
連平州(明添置<折 t="33"/>十/里領縣二)河源(元舊改属/一十里)和平(明析龍川地/置一十里)
潮州府(至南京六千五百八十里至/北京九千七百四十七里)
禹貢揚州之域天文牛分野元路明改府領縣十
縣海陽(附郭元舊/三百里)潮陽(元舊一百/四十三里)揭陽(元舊一百/二十里)程郷
(元置梅州治程鄉縣入/明省州入縣二十八里)饒平(明析揭陽地/四/十/里)大埔(明析/置)
(十/里)惠來(明析潮陽海豐/地置/十/里)澄海(明添置/十/里)普寕(明添/置)
(十/里)平遠(明添置/十/里)
肇慶府(至南京四千二百六十里/至北京七千四百一里)
　禹貢揚州之南境天文牛女分野元路隷廣西㝷改隷
　明改府領州一縣十
　縣髙要(附郭元舊/九十九里)四會(元舊六/十二里)新興(元新州路/降縣五十<折 t="33"/>明/里)
　　陽春(元縣属南思州明州/廢存縣二十四里)陽江(元即縣置元屬南恩/州明州廢為縣)
(里)髙明(明添設/十里)恩平(明添設/十里)
　德慶州(元路隷廣西道改隷廣東道明改府䧏/州以端溪縣省入六十三里領縣三)廣寕(明/添)
(置<折 t="33"/>十/里)封川(元路降州明降/縣一十四里)開建(元縣属封州明/廢州存縣四里)
髙州府(至南京五千四百八十里至/北京八千六百四十七里)
　禹貢不及古越地天文牛女分野元路明改府領州一
　縣五
　縣茂名(附郭元舊/四十六里)電白(元舊一/十二里)信冝(元舊一/十五里)
　化州(元路明改府降州以石龍縣省入/𣸪降縣又陞州二十七里領縣二)吴川(元舊/十七里)石
　　城(元属化州路明/属州二十七里)
廉州府(至南京五千六百三十里/至北京九千六十五里)
禹貢不及古南粤地天文翼軫分野元路明改府又改
州屬雷州府後復為府領州一縣三
　縣合浦(附郭元舊明省入石/康縣𣸪置三十/里)石康(元属廉州路明属雷/州復改属一十七里)
　欽州(元路明改府降州以安逺/縣省入一十里領縣一)靈山(元舊三/十里)
雷州府(至南京五千五百九十五/里至北京九千四十里)
　禹貢不及古粤地天文牛女分野元路眀改府領縣三
　縣海康(附郭元舊一/百五十里)遂溪(元舊四/十八里)徐聞(元舊九/十里)
瓊州府(至南京六千四十五里至/北京九千四百九十里)
禹貢不及古粤地天文牛女分野元路明改府領州三
　縣十
　縣瓊山(附郭元舊/一百三里)澄邁(元舊五/十四里)臨高(元舊六/十七里)定安(元舊/三十)
(四/里)文昌(元舊三/十八里)會同(元舊/七里)樂會(元舊一/十二里)
　儋州(元廢明𣸪置以冝倫縣/省入四十六里領縣一)昌化(明置/九里)
　萬州(元萬安州明改萬州以萬安/縣省入三十一里領縣一)陵水(元舊/九里)
　崖州(元吉陽軍明復置崖州以寕/逺縣省入一十五里領縣一)感思(元舊初属儋州/㝷改属九里)
羅定州(至南京/至北京)
禹貢揚州之南境天文牛女分野元瀧水縣屬德慶路
　眀初屬肇慶府萬曆中陞今州領縣二
　縣惠安(明萬暦五年/置/十/里)西寕(同上/十/里)
廣西布政司
　古百粤地元置廣西両江道宣慰司㝷置廣西等䖏行
中書省入明領府十二州八長官司二縣五十六
桂林府(至南京四千二百九十五里/至北京七千四百六十二里)
　禹貢荆州之域天文翼軫分野元静江路明改桂林府
　領州二縣十一
縣臨桂(附郭元舊一/百二十九里)興安(元舊一/十里)靈州(元舊五/十里)陽朔(元/舊)
(一十/三里)
永寕州(明初廢復置/里領縣二)永福(元舊明以理定/縣省入十二里)義寕(元舊十/三里)
全州(元路明改府降州以清湘縣省入/隷湖廣後改属八十九里領縣一)陽(元舊/八里)
桞州府(至南京四千五百六十五里/至北京七千七百三十二里)
禹貢不及天文翼軫分野古百粤地元路明改府領州
　二縣十
　縣馬平(附郭元/舊七里)洛容(元舊/五里)羅城(元廢眀復置属融州/㝷州廢改屬五十里)栁
　　城(元舊一/十二里)懐遠(明廢𣸪/置九里)融(元路復川明降以融/水縣省入七十里)來賔
(元舊隷象州/眀改属九里)
　象州(元路降州眀以陽夀/縣省入十里領縣一)武宣(元武仙縣明改/僊為宣八里)
　賔州(元路降州明因之/十五里領縣二)遷江(元舊/二里)上林(元舊/八里)
慶遠府(至南京七千五百里/至北京一萬一千里)
　禹貢不及天文翼軫分野元路明改府領州四縣五
縣冝山(附郭元舊/三十七里)天河(元舊一<折 t="33"/>元舊二/十八里思恩十二里)
河池州(元縣明因之以三旺州省入/後陞州一十八里領縣一)忻城(元舊/一里)
南丹州(元属安撫司明以永鸞福延四州省入尋/州廢設南丹衛復為州一十九里領縣一)荔波
(元属安撫司明廢司併思恩縣/復析置隷府又改隷一十六里)
東蘭州(元于舊蘭州加東字明仍之以/安習忠文三州省入一十二里)
　那地州(蠻名那地元為那地/二州明併為一三里)
平樂府(至南京四千四百六十里至/北京七千八百四十二里)
禹貢荆州之域天文翼軫分野元府明因之領州一縣
七
　縣平樂(附郭元舊明以立/山縣省入六里)㳟城(元舊/一里)冨川(元舊/二里)賀(元州/明以)
(臨賀縣省入/㝷改縣六里)荔浦(元舊明初属桂/林㝷改属三里)修仁(元舊明初屬/桂林㝷改属)
(三/里)
　永安州(明添設<折 t="33"/>十/里領縣一)昭平(明添設/十里)
梧州府(至南京/至北京)
　禹貢荆州之域天文牛女分野元路明改府領州一縣
　九
　縣蒼梧(附郭元舊/三十三里)藤(元州明降以潭津/縣省入四十四里)容(元路降州明/改縣以普寕)
(縣舊入一/十六里)岑溪(元隷籐州明/改属七里半)懷集(元属賀州明/改属四里)
鬰林州(元舊明以南流縣省/入四十三里領縣四)慱白(元舊三/十三里)北流(死属容/州明改)
(属二/十里)陸川(元属容州明改/属一十五里)興業(元舊/七里)
潯州府(至南京五千五百里至北/京八千五百四十五里)
　禹貢不及古百粤地天文翼軫分野元路明以貴横二
　州及永淳縣屬之㝷改路為府改貴州為貴縣又以横
　州割屬南寕府領州一縣三
　縣桂平(附郭元舊/二十四里)平南(元舊三/十六里)貴(元州明降/三十六里)
　武靖州(明添設/一里)
南寕府(至南京六千四百一十里/至北京九千二百七十里)
　禹貢掦州之西南境天文翼軫分野元置邕州路改南
　寕明改府領州三縣三
　縣宣化(附郭元舊/五十二里)
　新寕州(明添置/領縣一)隆安(明添/置)
横州(元横州路降州明改縣/復州一十五里領縣一)永淳(元舊/七里)
上思州(明添置/十四里)
太平府(至南京六千九百八十里至/北京一萬四百二十五里)
禹貢天文不及古粤交阯郡元置太平路明改府領州
十六縣三
太平州(元舊/四里)思城州(上下思城二州/併一明仍元舊)安平州(宋/舊)養利州
(元/舊)萬承州(元/舊)左州(元/舊)全茗州(元/舊)鎮遠州(元/舊)思同州(元/舊)
(一/里)茗盈州(元舊/一里)龍英州(元州以上懐思/州省入明仍之)結安州(元/舊)結
　倫州(明/置)都結州(明/置)上下凍州(元兮上下㝷復為/一隷龍州明割隷)永康
(復置/不守)西平州(元舊明併思明府/永樂三年𣸪置)思明州(元舊/一里上石西)
　　州(元舊/一里)下石西州(元舊/一里)憑祥州(元憑祥洞明改鎮永/楽中改縣陞州二里)
思恩軍民府(至南京七千五百里至/北京一萬一千三百里)
　禹貢天文不及古粤交阯郡元州屬田州路明因之後
　改思恩府復改今府領縣一
　縣武縁(元舊十五里明/初屬横州改屬)
鎮安府(至南京七千六百五十里至北/京一萬一千四百九十五里)
　禹貢天文不及古粤交阯郡元路明改府
泗城州(至南京七千六百里至北/京一萬一千四十五里)
　禹貢天文不及古粤交阯郡元隷田州路明移冶古磡
　洞領縣一
　縣程(元程丑莊明/陞縣一里)
利州(至南京七千六百里至北/京一萬一千四百五里)
　禹貢天文不及古粤交阯郡元屬寨明改
奉議州(至南京七千五百一十里至/北京一萬九百五十五里)
　禹貢天文不及古粤交阯郡元屬宣慰司明省入来安
　府復置改衛又罷衛置州
向武州(至南京七千五百里至北/京一萬九百四十五里)
　禹貢天文不及古粤交阯郡元隷田州路明改置向武
　軍民千户所後罷所復置州領縣一
　縣冨勞(元置明洪武間為夷獠所據建文/四年復置永楽初以武陵縣省入)
都康州(至南京七千五百五十里至/北京一萬九百九十五里)
　禹貢天文不及古粤交阯郡元屬田州路明為夷獠所
　據建文元年𣸪置
龍州(至南京七千一百十五里/至北京一萬五百六十里)
　禹貢天文不及古粤交阯郡元仍萬户府明陞州隷太
　平府後改屬
江州(至南京七千里至北京/一萬四百四十五里)
禹貢天文不及古粤交阯郡元屬思明路明因之後改
　屬三里領縣一
　縣羅白(明仍/元舊)
思陵州(至南京六千四百八十里至/北京九千九百二十七里)
　禹貢天文不及古粤交阯郡元屬思明路明省入府復
　建改屬
上林長官司(至南京七千四百里至北/京一萬八百四十五里)
　禹貢天文不及古粤交阯郡元號上林洞屬泗城州明
　永樂中置
安隆長官司(至南京八千一百二十里至北/京一萬一千五百六十五里)
　禹貢天文不及古粤交阯郡元為泗城州地明永樂中
　置建
雲南布政司
　古徼外夷地漠所為益州郡也元置雲南諸路行中書
　省入明領府十四州四軍民府八軍民指揮使司三宣
　慰使司六宣撫司三長官司三縣三十六
雲南府(至南京七千二百里至北/京一萬六百四十五里)
　禹貢梁州之界天文井鬼分野元置善閳萬户府改置
　中慶路眀改雲南府領州四縣十
　縣昆明(附郭元善州領昆明官渡二/縣後廢州及官渡一十六里)冨民(元黎灢千户/所改縣三里)
　　冝良(元州領大池大赤/二縣後併四里)
嵩眀州(元舊眀以邵甸縣/省入九里領縣一)楊林(元千户所/改縣一里)
　晋寕州(元舊五里/領縣二)歸化(元舊/一里)呈貢(元千户所改晟貢/縣明改呈貢四里)
　安寕州(元千户所改州/一十里領縣二)羅次(元羅次州/改縣三里)禄豊(元舊/三里)
　昆陽州(元置臣橋萬户府改/本州四里領縣二)三泊(元舊/二里)易門(元舊/三里)
大理府(至南京八千里至北京/一萬一千四百五十里)
禹貢梁州之界天文井鬼分野元置上下二萬户府改
大䋥路明改府領州三縣三長官司一
縣太和(附郭元舊/六十六里)
趙州(元建寕縣属趙州後/併入州八里領縣一)雲南(元隷大理路明/改隷十五里)
鄧川州(元徳源千户所改/州十二里領縣一)浪穹(元䆡穹縣明以鳯羽縣/省入稱浪穹二十五里)
賔川州(明添/設)
十二關長官司(元置十二關防/送千户所眀改)
臨安府(至南京七千五百里至/北京一萬九百九十里)
禹貢梁州之界天文井鬼分野元阿𤏡部萬户改臨安
　路屬廣西明改府領州四縣五長官司九
建水州(附郭元/舊八里)
　石屏州(元石坪州明/稱石屏八里)
　阿迷州(元阿寗萬户府隷廣西宣慰/司明改州改属一十二里)
寕州(元寕部萬户改寕海府降/寕州以西沙縣省入七里)
縣新平(明添置/里)通海(元置通海千/户改縣/里)河西(元州改/縣四里)嶍峨(元/千)
(户隷<折 t="33"/>𤏡萬户/改州後降七里)䝉自(元千户所隷河𤏡萬/户㝷改縣一十五里)
　南安州(元州領廣通縣明以/縣隷府存州五里)鎮南州(元州置石鼓定邊/二縣後省石鼓明)
(以定邊屬府/存州四里)
􁂧江府(至南京七千三百里至北/京一萬七百四十五里)
　禹貢梁州之界天分井鬼分野元置羅伽萬户府改澂
　江路明改府領州二縣四
　縣河陽(附郭元州/降縣六里)江川(元州降/縣二里)陽宗(元千户改/縣二里)
　新興州(元于休納置州明以/斫和普舍省入二里)
　路南州(元落䝉萬户府改/州三里領縣一)邑市(明仍元/置後廢)
䝉化府(至南京七千九百七十里至/北京一萬一千四百一十里)
　禹貢天文不及漢益州郡地元䝉舍千户所改䝉化府
　陞路復降州屬大理明陞府領州一
　雲龍州(元雲龍甸軍民總𬋩府明/改州初屬大理府改屬)
景東府(至南京八千一百八十里至/北京一萬一千六百里)
　禹貢天文不及古柘南地元開南州隷威楚路明改本
　府
廣南府(至南京七千九百九十里至/北京一萬一千四百三十里)
　禹貢天文不及宋特磨道元廣南西道宣撫司明置府
　領州一
　冨州(元舊明以安寕/州省入二里)
廣西府(至南京七千五百二十里至/北京一萬九百六十五里)
　禹貢梁州之界天文不及古滇國東南境元落䝉萬户
　府改路屬元江明改廣西府領州三
　師宗州(元舊一/十六里)彌勒州(元舊一/十六里)摩州(元舊/九里)
鎮沅府(至南京八千六百里至北/京一萬二千四百五十里)
　禹貢天文不及西南濮落雜蠻所居元置案板寨明置
　鎮沅州㝷又陞府領長官司一
　禄谷寨長官司(明永楽/中置)
永寧府(至南京八千六百六十里/至北京一萬二千一百里)
　禹貢天文不及昔名樓頭賧地接吐蕃元置茶藍管民
　官㝷改州明仍之屬鶴慶府改屬瀾滄衞永樂中陞府
　四里領長官司四
　長官司刺次和　革甸　香羅　瓦魯之(以上四司俱/永樂中置)
順寕府(至南京八千一百八十里/至北京一萬一千六百里)
禹貢天文不及本蒲蠻之地元府置慶甸縣明省縣
　府
曲靖軍民府(至南京六千八百六十里/至北京一萬三百五里)
　禹貢梁州之界天文井鬼分野元礿置磨彌部萬户再
　改曲靖路陞宣慰司明改府領州四縣二
縣南寧(附郭元州改縣明以越/石堡山之地省入三里)亦佐(元置明以越州屈/即村省入一里)
霑益州(元領交水石梁羅山三縣明併三/縣及越州之五郷省入十四里)陸凉州(元領/河納)
(芳華二縣明併/二縣省入八里)馬龍州(元領通泉縣明/併縣省入四里)羅雄州(元舊/三里)
姚安軍民府(至南京七千七百六十五里至/北京一萬一千二百一十里)
　禹貢天文不及夲滇國地元立統矢千户所改置姚州
屬大理路陞姚安路眀改府又改軍民府領州一縣一
　姚州(附郭/四里)
　大姚縣(元舊/四里)
鶴慶軍民府(至南京八千二百四十里至/北京一萬一千六百九十里)
　禹貢天文不及東漢永昌西北境元鶴慶路明改府後
　改軍民府領州二
　劍南州(元縣明陞/一十八里)順州(元属北騰麻/明改属三里)
武定軍民府(至南京七千三百九十里/至北京一萬八百三十里)
禹貢梁州之界天文井鬼分野元路治南甸縣明改軍
　民府領州二縣三
　和曲州(元甸陞州七/里領縣二)南甸(元武定路明/改後裁四里)元謀(元舊/五里)
　禄勸州(元置明以易籠縣/省入三里領縣一)石舊(明仍元舊/四里後裁)
㝷甸軍民府(至南京七千八十里至/北京一萬五百二十里)
　禹貢天文不及古滇國地元仁地萬户府改仁徳府領
　為羙歸厚二縣明改今府以二縣省入
麗江軍民府(至南京八千三百里至北/京一萬一千七百六十里)
　禹貢梁州之界天分井鬼分野元宣撫司明改麗江府
後改軍民府領州四縣一
　通安州(附郭元舊/一十三里)寳山州(元縣陞州明/仍之六里)蘭州(元置属䴡/江路明属)
(鶴慶後/改四里)巨津州(元舊/六里)
臨西縣(明仍元舊属/巨津州後栽)
元江軍民府(至南京七千八百四十里至/北京一萬一千二百八十五里)
　禹貢天文不及古西南極邊地元萬户府後置路明改
　府又改軍民府領長官司一
　因逺羅必甸長官司(附郭/八里)
永昌軍民府(至南京八千三百六十里至/北京一萬一千八百二十里)
　禹貢梁州西南徼外地天文不及元立金齒宣撫司明
　仍之後改金齒軍民指揮使司後改本軍民府領州一
　縣二長官司二
滕越州(明添/置)
　縣保山(明添/置)永平(明仍/元舊)
長官司鳯溪　施甸(元石甸)
孟定府(自府治東北至布政司/二十八程轉達于京師)
　禹貢天文不及舊名景麻元孟㝎路軍民縂𬋩府領二
　甸明改府
孟艮府(自府治北至布政司三/十八程轉逹于京師)
　禹貢天文不及蠻名孟指自古不通中國明置
新化州(至)
　禹貢天文不及舊為馬龍他郎二甸地元時内附明置
威遠州(自州治東北至布政司/一十九程轉逹于京師)
　禹貢天文不及唐南詔銀生府之地濮落雜蠻所居元
　置明仍之
湾甸州(自州治東北至布政司/二十程轉逹于京師)
　禹貢天文不及蠻名細賧元屬鎮康路明置州五里
鎮康州(自州治東北至布政司/二十三程轉達于京師)
　禹貢天文不及蠻名石賧黑𤏡所居元立鎮康路縂𬋩
　府領三甸明改府䧏州
大候州(自州治東北至布政司/二十三程轉達于京師)
　禹貢天文不及蠻名孟祐元屬麓川路明置長官司改
　州
瀾滄衛軍民指揮使司(至南京八千三百里至北/京一萬一千七百五十里)
　禹貢天文不及元北勝州地明初屬鶴慶衛置今衛領
　北勝蒗渠永寕三州㝷永寕陞府北勝直隷布政司本
　衞領州一隷雲南都司
　蒗蕖州(明仍元/舊三里)
潞江安撫司(元柔遠路總𬋩府明改柔/遠府後降長官司陞夲司)
騰衝軍民指揮使司(至南京八千六百四十里至/北京一萬二千八十五里)
　禹貢天文不及漢永昌西境元騰越州置騰越縣㝷復
　騰衝府明改騰衝守禦千户所隷金齒軍民指揮司後
　金齒廢陞軍民指揮使司
車里軍民宣慰使司(自司治西北至布政司/一十八程轉逹京師)
　禹貢天文不及蠻名車里等雜居元置徹里總𬋩府領
　六甸後置耿凍路明改置車里軍民府進本司
木邦軍民宣慰使司(自司治東北至布政司/三十五程轉達京師)
　禹貢天文不及舊名孟都一名孟祁元木邦縂𬋩府領
　三甸明改木邦府後改本司
孟餋軍民宣慰使司(自司治北至布政司/三十七程轉達京師)
　禹貢天文不及地名香栢城元雲遠縂𬋩府明改雲遠
　府又改夲司
𬗟甸軍民宣慰使司(自司治東北至布政司/三十八程轉達京師)
禹貢天文不及元置邦牙宣慰司明改緬甸
八百大甸軍民宣慰使司(自司治北至布政司/三十八程轉達京師)
　禹貢天文不及元置八百等䖏宣慰司明改夲司
老撾軍民宣慰使司(自司治西北至布政司/六十六程轉達京師)
　禹貢天文不及俗呼曰撾家明置本司
南甸宣撫司(自司治東北至布政司/二十二程轉逹京師)
　禹貢天文不及舊名南宋元南甸縂𬋩府領三甸明改
府㝷降州正統中陞宣撫
干崖宣撫司(自司治東北至布政司/三十三程轉逹京師)
禹貢天文不及其地舊名于頼元西路縂𬋩府領二甸
　眀改鎮西府𣸪改長官司後陞宣撫
隴川宣撫司(自司治東北至布政司/二十六程轉達京師)
　禹貢天文不及舊為麓川地元麓川路明置麓川平緬
　宣慰司㝷革置本司
潞江安撫司
　元柔遠路縂𬋩府明改府後置長官司陞夲司後裁
者樂甸長官司(至南京八千二百十五里至/北京一萬一千六百四十里)
　禹貢天文不及本馬龍他郎甸猛摩之地元隷元江路
　明立本司
鈕兀長官司(自司治北至布政司/一十八程轉達京師)
　禹貢天文不及蠻名也兀明宣徳中置
􁁬布長官司(自司治東北至布政司/二十三程轉逹京師)
禹貢天文不及元茫施路縂𬋩府領二甸明洪武中置
􁁬施府正統中改置長官司
　按百彝之種麓川緬甸數為梗自洪武十五年　牙
　　始服後于元江永昌之外設宣慰者以　西南而沐
　　民轄之雲南之地南以元江為関車里為蔽而逹八
　　　百大甸西以永昌為關麓川為蔽而逹木邦西南通諸
　　　緬以底南海東南統寕遠而界安南西北盡䴡江而通
　　　吐蕃諸省惟雲南諸夷襍聚廼明訖扵緬甸初為梗而終
　　　厄之夫西南之應東北非地之故天之故矣
貴州布政司
　古西南彛羅施鬼國地元置八番順元等宣慰司明初
　以其地分隷湖廣四川雲南永樂十一年始置布政司
　領府六州四安撫司二指揮使司十三宣慰司一縣九
貴陽府(至南京四千二百五十里/至北京七千六百七十里)
　禹貢荆梁南境天文參井分野元置順元等安撫司明
　改宣慰使司隷四川㝷改隷貴州隆慶中改貴陽府領
　縣一安撫司一長官司十八
　縣新貴(附郭即貴竹長/官司析置/里)
　安撫司金筑(元金筑明萬/暦中置/里)
長官司貴竹(附郭/里)上馬橋　小程畨(以上/元舊)盧畨　程
　　畨　韋畨　方畨　洪畨　卧龍畨　金石畨　小
　　龍畨　大龍畨　羅畨(以上十司元安/撫司明改置)盧山(元/舊)麻嚮
　　　木瓜(元羅/頼州)大華　平伐(以上四司元置金筑府明/改金筑安撫司初属四川)
(改貴州衛正統/中並屬本府)
思州府(至南京四千二百里至/北京七千七百二十里)
禹貢天文不及秦楚黔中地元思州安撫地明分置思
州宣慰司永樂中改府領長官司四
長官司都坪峩異溪蠻彛(附郭/四里)都素蠻彛(二/里)施溪(元舊/一里)
　　黄道溪(元舊/二里)
思南府(至南京四千四百五里至/北京七千三百九十五里)
　禹貢荆州荒裔天文不及元置安撫改宣撫隷湖廣明
改思南宣慰司永樂中改府隷貴州領縣二長官司四
縣婺川(元舊/四里)印江(元安撫改思印江長/官司明改縣四里)
長官司水徳江(元舊明改/稱四里)蠻彛(明置/里)沿河祐溪(元舊明/改三里)
　朗溪蠻彛(明置隷思南宣慰司改属烏/羅府後廢府改属思南二里)
鎮遠府(至南京四千四百里至/北京七千九百三十里)
禹貢荆南荒裔天文不及元招討使改府屬思州宣撫
　司明改州隷湖廣永樂中陞府改隷領縣二長官司三
　縣鎮遠(附郭元長官司明/仍之後改縣三里)施秉(元長官司明正/統中改縣四里)
　長官司金容(元稱金容金達蛮􁂜属/思州宣撫明改属三里)偏橋(元舊明/改二里)卭水
　　十五洞蠻􁂜(元置安定縣改邛/水縣明改司五里)
石阡府(至南京四千里至北/京七千七百六十里)
　禹貢荆南荒裔天文不及元置長官司隷思州宣撫司
　明改府領長官司四
　長官司石阡(附郭明除元軍/民二字五里)苗民(明置/二里)葛彰葛啇(元舊/二里)
　　龍泉坪(元置思州宣撫/司明改二里)
銅仁府(至南京四千二百七十/里至北京七千八百里)
　禹貢荆南荒裔天文星分野元初軍民長官司再改隷
　思州宣撫明改長官司永樂中置府領長官司六
長官司銅仁(附郭/五里)省溪(一/里)提溪(一/里)大萬山(一/里)烏羅(明屬/宣慰)
(司永楽中/改属三里)平頭著可(以上六司俱/元舊明改稱)
黎平府(至南京三千七百五十/里至北京六千二百里)
　禹貢荆南荒裔天文翼軫之餘元置潭溪長官司明增
立五開衛改置黎平新化二府宣徳中以新化省入黎
　平領長官司十三縣一
縣永従(元福禄長官司明/正統中攻縣二里)
長官司潭溪蠻彛(三/里)八舟蠻彛(二/里)洪州泊里蠻彛(四里/以上)
(三司俱宋置明/改軍民為蛮彛)曹滴洞蠻彛(元置軍民司明以容江/巴黄長官司併入改蠻)
(彛六/里)古州蠻彛(元置洞軍司明/攻蛮彛二里)西山陽洞蠻彛(明置/二里)
普安州(至南京五千三百里/至北京八千四百里)
　禹貢梁州界天文井鬼分野元隷雲南行省明改軍民
　府又改指揮使司永樂中改安撫司屬普安衛㝷改州
永寕州(至南京四千八百三十/里至北京八千二百里)
　禹貢天文不及古荒服元置州屬雲南普定路改屬湖
　廣明屬普定軍民府後廢府屬四川普定衛㝷改屬領
　長官司二
　長官司慕役(元寨明置/領原寨四)頂營(元寨明置/領寨三)
鎮寕州(至南京四千八百六十里/至北京八千二百二十里)
　禹貢天文不及古荒服元置州屬雲南普定路明改屬
　領長官司二
　長官司二營(元寨明改領/寨二十九)康佐(元寨明改/領寨四)
安順州(至南京四千九百一十里/至北京八千二百九十里)
　禹貢天文不及古荒服元置習安州屬雲南普定路眀
　改安順州屬普㝎府㝷改屬四川普定衛㝷改屬領長
　官司二
　長官司寕谷寨(元寨明改領/寨二十九)西堡(元寨明改/領寨四)
貴州宣慰司(至南京四千九百二十里/至北京八千三百六十里)
禹貢荆梁二州之南境天文參井分野元以宣慰隷湖
廣明置威清站屬貴州衛改置威清衛隷貴州後改本
　司領長官司九
　長官司水東　中曹蠻彛　青山　劄佐　龍里(以上/五司)
(元舊/明改)白納　底寨(以上二司/明仍元舊)乖西蠻彛(元府/明改)養龍坑
(元舊明改以上四司/原屬貴陽後改屬)
普定衛軍民指揮使司(至南京四千六百四十/里至北京八千二十里)
　禹貢天文不及古羅甸國元普定府屬雲南行省改路
　明仍府屬四川㝷増置普定衛加軍民仍屬四川正統
　三年改屬
新添衛軍民指揮使司(至南京四千七百三十里/至北京八千二百六十里)
　禹貢天文不及古荒服元置安撫司屬湖廣行省改屬
　雲南明増置長官司改千户所屬四川又改為今衛㝷
　改屬領長官司五
　長官司新添(附/郭)小平伐(元舊/明改)把平寨(元舊/明改)丹平(元置㝷/廢明𣸪)
(置)丹行(元舊明省永/樂中𣸪置)
平越衛軍民指揮使司(至南京四千六百七十/里至北京八千二百里)
禹貢荆梁南境天文不及明置夲司屬四川後改屬領
　長官司三後改麻哈長官司為州存長官司二
　長官司楊義　樂平(以上明/初置)
龍里衛軍民指揮使司(至南京四千八百五十里至/北京八千三百八十五里)
　禹貢天文不及元置平伐長官司明改龍里驛又改站
　屬貴州衛𣸪改本衛領長官司二
　長官司平伐　太平伐(以上二司/元舊明改)
畢節衛指揮使司(至南京六千三百九十里/至北京九千五百六十里)
　禹貢梁州之界天文不及元為順元宣慰司明為本省
　宣慰司地㝷徙鳥䝉衛于此改本衛
威清衛指揮使司(至南京四千九百二十里/至北京八千三百六十里)
　禹貢天文不及秦漢黔中地元屬貴州宣慰司明置威
　清站屬貴州衛改置本衛
安荘衛指揮使司(至南京四千九百二十/里至北京八千三百里)
　禹貢天文不及唐宋屬羅甸國元永寕鎮寕二州地屬
　普定路明置夲衛領千户所一
　關索嶺守禦千户所
清平衛指揮使司(至南京四千七百里/至北京八千二百里)
　禹貢荆州南裔天文不及明置平堡改本衛領長官司
　二
　長官司清平　平定(以上明初屬/平越後改隷)
平壩衛指揮使司(至南京四千六百七十里/至北京八千五十里)
　禹貢天文不及古荒服明洪武中置
安南衛指揮使司(至南京四千六百五十里/至北京七千一十四里)
禹貢天文不及古荒服元普安路明置尾灑驛後改衛
烏撒衛指揮使司(至南京/至北京)
　禹貢梁州之界天文不及明置
興隆衛指揮使司(至南京/至北京)
　禹貢天文不及古牂牁地明置
赤水衛指揮使司(至南京/至北京)
　禹貢天文不及古益州地明置
凱里安撫司(至南京四千八百八十里/至北京八千二百五十里)
　禹貢天文不及古荒服元永寕路明初屬四川以地當
　滇貴要衝置普市守禦千户所後改安撫司
女直
自混同江(至南京四千六百里/至北亰三千五百里)
古肅慎地詳在荒服列傳金鼻祖之部落也初號女真
後避遼興宗諱改曰女直臣屬扵遼至阿骨打始大建
國曰金㓕遼設都扵渤海上亰金亡帰元設軍民萬户
府五鎮撫北邊(日桃温曰胡里改曰幹朶/憐曰脱幹憐曰孛若江)分領混同江
南北水逹達及女直之人有合蘭府水達達䓁路以縂
攝之入明悉境帰附自開原迤北因其部族所居建置
都司一衛一百八十四所二十官其酋長為都督指揮
指揮千百户鎮撫等職給與印信俾仍舊俗各統其属
　以時朝貢
奴児千都司
　衛一百十七(自亦迷以前永楽中/置以後正統中置)
　　建州　必里　兀者　兀者左　兀者右　兀者後
　　　赤不罕　屯河　安河　毛憐　􁈇皮文　失里
　　綿　奴児千　堅河　撒力　古賁河　右城　塔
　　魯木　蘓温河　幹難河　兀者前　卜顔　亦䍐
　　河　納憐河　麦蘭河　兀列河　㕠城　撒刺児
　　　　亦馬刺　兀蘭　亦児古里　脱木河　卜刺罕
　　　　宻陳　脱倫　嘉河　塔山　阿速江　速平江
　　　　　木魯罕山　馬英山　土魯亭山　木荅里山
　　　朶林山　兀也吾　吉河　劄竹哈　福山　肥河
　　　　　哈温河　木束河　罕答河　撒児忽　劄童
　　　阿古河　喜樂温河　木陽河　哈蘭城　可令河
　　　　　兀的河　哥吉河　野木河　納刺吉河　亦里
　　　察河　野児㝎河　卜魯丹河　好屯河　喜刺鳥
　　　　考郎兀　亦速里河　阿刺山　随满河　撒秃
　　　河　忽　山　古魯渾山　阿資河　甫里河　答
　　　刺河　撒只刺河　阿里河　依木河　亦文山
　　　木蘭河　朶児必河　甫門河　納木河　童寛山
　　　　　兀魯罕河　罕山　者帖列山　木興　友帖
　　　牙魯　刺魯　益實　乞忽　兀里奚山　希灘河
　　　弗朶秃河　阿者迷河　撒乂河　幹蘭河　阿直
　　　河　木忽刺河　欽直河　克黙児河　察刺秃山
　　　　嘔罕河　阮里河　列門河　秃都河　實山
　　　忽里吉山　莫温河　薛列河　卜魯兀　葛林
　　　把城　礼肥河　忽石門　礼嶺　木里吉　忽児
　　　海　伏里其　乞勒尼　愛河　把河　禾屯吉
　　　失里木　阿倫　古里河　塔麻速　木興河　木
　　　刺河　喜申　使坊河　甫児河　亦麻河　兀應
　　　河　法因河　阿答赤河　古木山　葛里哥　督
　　　罕河　建州左　只児蠻　兀刺　順民　嚢哈児
　　　　古魯　满涇　哈児蠻　塔亭　也孫倫　可木
　　　河　弗思木　弗提　幹朶倫　哈児兮　阿児温
　　　河　連塔児河　五屯河　文城　和卜羅　老哈
　　　河　失児兀　赤卜　忽秃河　可河乞塔　兀刺
　　　忽　渚冬河　劄眞　兀思哈里　忽魯愛　吉灘
　　　河　赤馬忽山　河眞同眞　亦東河　亦迷河
　　　建州右　益實左　阿塔赤河　塔山左　城討温
　千户所二十(係永樂/間置)
　　　兀者托温　兀者穂勉赤　兀者屯河　兀者揆野
　　　木　海刺児　哈流温　二秃河　竦和兒　哈三
　　　　哈刺哈　兀的罕　可里踼　五音　只陳　鎻
　　　郎哈眞河　得的河　粤江江　哈魯門三　古賁
　　　河　敷答河
安南
　自交州府(至南京七千七百二十里至北/京一萬一千一百六十五里)
　古南交之地明洪武初安南國王陳日煃率先歸附賜
　安南國王印傳至日焜其臣黎季犛篡立僣稱偽號永
樂四年新城侯張輔西平侯沐晟以兵俘獲季犛父子
求陳氏後無所得因郡縣其地置府十七州四十七縣
　一百五十七衛十一所三市舶司一縱二千八百里横
　一千七百六十里又建交趾布按都三司于交州府改
鷄陵關為鎮夷關洪熈元年冦孽黎利攻刼都邑命将
討之宣徳二年安南擅立陳氏後曰暠者主其國詔即
　封為安南王後利篡暠自立遣使謝罪請命許之罷郡
　縣事在荒服列傳
　交州府(領州五縣/一十三)
　　州慈廉　福安　威蠻　利仁　三帶
　　縣東開　慈廉　石室　芙蒥　清潭　清威　應
　　平　平陸　利仁　安郎　安樂　扶寕　立石
　北江府(領州三/縣七)
　　州嘉林　武寕　北江
　　縣嘉林　超類　細江　善才　東岸　慈山　善
　　誓
　　縣至靈　峡山　古費　安老　水棠　支封　新
　　安　安和　同利　萬寕　雲屯　西岐　淸沔
　建昌府(領州一/縣六)
　　州快
　　縣徤昌　布　眞利　東結　芙蓉　永涸
　鎭蠻府(領縣/四)
　　縣廷河　太平　古蘭　多翼
　奉化府(領縣/四)
　　縣羙禄　西眞　膠水　順爲
　建平府(領州一/縣六)
　州長安
　縣長安　大灣　安本　望　安寕　黎平
三江府(領州三/縣五)
　州洮江　宣江　沈江
　縣麻溪　夏華　清波　西闌　古農
宣化府(領縣/九)
　縣曠當道　文安　平原　底江　收物　大蠻
　　楊　乙
太原府(領縣/十一)
　縣冨良　司晨　武禮　洞喜　永通　宣化　㺯
　石　大慈　安定　感化　太原
清化府(領州四縣/一十二)
　　州九真　爱　清化　葵
　縣安定　永寕　古藤　梁江　東山　古雷　農
　貢　宋江　俄楽　磊江　安楽
又安府(領州四縣/一十三)
　州驩　南靖　茶籠　王麻
　縣衙儀　友羅　丕禄　土油　偈江　真福　古
　社　土黄　東岸　石塘　竒羅　盤石　河華
新平府(領州二/縣三)
州政平　南靈
　縣衙儀　福康　左平
順化府(領州二縣/一十一)
　州順化
　縣利調石䦨　巴閬　安仁　茶偈　利蓬
　令　思蓉　蒲苔　蒲浪士榮
升華府(領縣一/十四)
　縣升華　思義　四川　黎江都和　安傋　萬
安　具熈　禮悌　持羊　白烏義絶　鵞盃
廣威州(領縣/二)
　縣麻籠　羙良
嘉興州(領縣/三)
　縣籠䝉　四忙
歸化州(領縣/四)
　縣安立　文盤　文　水尾
宣化州(領縣/三)
　縣赤土　車來　瑰
演州(領縣/三)
　縣瓊林　茶清　芙蒥
西蕃
　古吐蕃羗屬元于河州置吐蕃宣慰司又于四川徼外
置碉門等䖏宣撫司郡縣其地設官分軄明洪武六年
詔吐蕃各族酋長舉故有官軄者至京授軄遂置五衙
　門建官賜印俾因俗為治以攝帝師喃加巴藏卜為熾
盛佛寳國師亊在荒服列傳比歲或間歳赴京朝貢今
其地為衛三宣慰司三招討司六萬户府四千户所十
六
都指揮使司(衞二)
　烏思藏　朶丼(洪武/中置)
　　朶甘思　刺宗　索里加　長河西　多八参孫
　　加入　兆日　納竹　倫荅　果由　河里可哈思
　　的　孛里加思東　撒里土兒干　参卜郎刺錯
　　牙　泄里􁆡
赤斤䝉古衛(東至肅州界四百三十里至沙州/界一百八十里至北京七千里)
　古西戎地元時為瓜州地屬沙州路明永樂二年故韃
　靼丞相苦木子塔力尼等率所部來歸詔建本所以塔
　力尼為千户賜誥印㝷陞衛以塔力尼為指揮十一年
　遣頭目鎻南吉利刺等送擒獲叛鹵老的罕等至京受
　賞塔力尼卒子且旺失加襲朝貢不絶
罕東衛(在甘州/衛西南)
　古西戎部落明洪武三十年通貢因置衛以酋長鎻南
　吉刺思為指揮僉事永樂二年鎻南吉刺思同兄荅力
　襲等十六人貢馬又令塔力襲為指揮頭目奴奴為指
　揮僉事各賜冠帶鈔幣歲貢不絶
定安衛阿端衛(東至罕東衛/北至沙州衛)
　韃靼别部其地廣袤千里明洪武七年撒里畏兀兒安
　足王卜煙帖木兒遣使貢鎧甲刀剱賜以織金文綺命
　其酋長立為四部給以印章曰阿端曰阿眞曰苦先曰
　帖里八年立為定安阿端二衛俱遣使入貢
曲先衛(東抵寔安衛/北距肅州衛)
　古西戎部落元置曲先荅林元帥府明永樂四年置曲
　先衛以土人㪚西思為指揮同知正統二年頭目黒麻
　　遣指揮火丁等朝貢
哈宻衛(南抵沙州西拒火州北連瓦刺/東南至肅州一千五百一十里)
　古伊吾盧地在燉煌郡北犬磧之外為西北諸胡徃來
　要路元為忽納失里者封威武王改封肅王明永樂二
年設哈宻衛改封安克帖木児為忠順王以其頭目馬
哈麻火只等為指揮等官三年忠順兄子脱脫俘居中
　國襲封遣還賜以誥印六年脱脫暨其祖母速哥失里
俱遣使朝貢九年脫脫卒以其從父子免力帖木兒嗣
改封忠義王賜誥印朝貢不絶每為西蕃所苦事在荒
服列傳
兀良哈(東接海西西連開/平界北抵北海)
本春秋時戎地秦為遼西郡北境漢為奚酋所據元為
太寕路北境明洪武中以兀良哈地置三衛以䖏降胡
為東北外藩命其長為指揮使指揮同知各領舊部永
樂中葉之事在荒服列傳
㤗寕衛指揮使司(自廣寕前屯衛至廣寕迤東白雲山)
朶顔衛指揮使司(自古北口至山海關)
福餘衛指揮使司(自白雲山迤東至開原)
徼外受封朝貢諸國(事在外/國列傳)
朝鮮國(東西南瀕海北鄰女直西北至鴨/緑江自國城至北京三千五百里)
洪武二年國王王顓表賀即位賜金印誥命封高麗國
　王後侍郎李成桂篡主瑶請命詔許之更號朝鮮永樂
元年詔許成桂子芳逺襲封以後朝貢不絶
日本國(四際海去閩浙近其/朝貢由浙寕波以入)
洪武四年國王良懐遣使僧祖朝貢以後数歲一至凢
嗣立皆受册封永樂初封其國壽安鎮國山鐫御製碑
文其地
琉球國(在福建泉州之東/朝貢由福建以達)
　其國逆拒元使唐宋以前未嘗朝貢洪武中遣使請命
　永樂後并受册封
火州(東哈宻西亦力把方南于闐北/瓦刺東南至蕭州凢一月程)
　元時號畏兀兒地明初平西域置逹魯花赤監治之永
　樂七年遣使朝貢宣徳五年火州王哈㪚同吐魯番萬
　户賽因帖木兒栁陳城萬户瓦赤刺等貢馬及玉璞
亦力把力(東沙州西撒馬児罕南于闐北/瓦刺東南至肅州三千七百里)
　元世祖立宣慰司後置元帥府領屯洪武二十四年國
王黒的兒火者遣貢永樂四年國王沙迷查千𣸪遣貢
十六年其頭目來朝言其王納黑失只罕為其従弟丕
思所弒改舊號别失八里為亦力把力正統以後貢使
不絶
撒馬兒罕(東亦力把力西哈烈/東至蕭州九千里)
　元駙馬帖木兒主其國洪武二十年帖木兒遣囘回满
刺哈非思等入貢永樂間其孫兀魯伯遣貢以後貢吏
不絶
哈烈(東北至撒馬兒罕一千四百/里東至蕭州一萬一千餘里)
　元駙馬帖木兒之子沙哈魯為速魯檀猶華言官長也
　建文四年詔諭其酋長永樂七年頭目麽賚等朝貢正
　統二年指揮哈只等貢馬及玉石
于闐(東曲先衛北亦<折 t="33"/>力把力/東北至蕭州六千三百里)
　永樂六年頭目打魯哇亦不刺金遣使貢玉璞
占城國(東距海西雲南南真臘北安南東/北至廣東半月程至崖州七日程)
　元至元間國王孛由補刺者吾内附後子𥙷的負固洪
武初其主阿荅阿者首遣臣虎都蠻朝貢詔册封為王
　自後朝貢請命不絶
暹羅國(在占城/極南)
本暹與羅斛二國元時併于羅斛遂為一國洪武初國
　王參烈昭昆牙遣使臣奈思俚儕刺識悉替等進金葉
表貢詔賜大統暦永樂初王昭禄羣膺哆囉諦刺遣使
　奈必表貢賜古今列女傳乞量衡式與之
瓜哇國(東抵古女人國西抵三佛齊國/南抵古大食國北界占城國)
　元時負固兵之不克洪武初國王昔里八刺遣其臣八
　的占必等朝貢納元所授宣敕二道自是朝貢不絶
真臘國(東北占城/有二種)
　洪武初國王忽児那遣其臣奈亦吉郎等表貢使遣不
　絶
滿刺加國(在占城國南朝/貢自廣東以逹)
　前代不通中國永樂三年國王西　八兒速刺遣使朝
　貢賜印誥封為國王九年嗣王拜里迷蘓刺親率其妻
　子來朝厚賚而還又順三年王無答佛呶沙卒其子蘓
　丹茫速沙請命馳詔封之
古麻刺國(東南海/中)
　前代無考永樂中國王哇來頓本親率其臣来朝至福
　川卒詔謚曰康靖勅􁩦閩縣有司歲時致祭
拂菻國(東南㓕力沙北海皆四千里西海三/十程東自大食及于闐囬紇抵中國)
　宋時通中國元不至洪武四年詔遣其國故民揑古倫
　齎詔諭之乃遣使朝貢
三佛齊(占城國南五程其/朝貢自廣東以入)
　唐天祐中始通中國洪武四年國王哈刺札八刺(卜)遣
　其臣玉的力馬罕亦里麻思奉金字表朝貢使遣不絶
浡泥國(去闍婆四十五程去三佛齊四十程/去占城三十程其朝貢自廣東以入)
　宋時始通中國洪武四年國王馬漠沙遣其臣亦思麻
　逸表貢永樂三年詔封浡泥國麻那惹加那譌為王給
　印符誥命六年率其妻子來朝卒于南京會同舘詔謚
　恭順賜􁩦之其子遐旺襲封歸國是後貢使不絶
西洋瑣里　又瑣里(两國風/俗頗近)
　前代無考洪武五年國王卜納的遣其臣撒馬牙茶嘉
　兒幹的亦刺丹八児奉金字表朝貢并圗其土地山川
　以獻
韃靼(東兀良哈西脱忽麻及/撒馬児罕北盡沙漠)
　北胡種落不一及䝉古代宋稱號曰元十四傳天命歸
　明元順帝遁沙漠其後自殘部屬率來欵附洪武二十
　五年遣将周興敗之于撒撒兒山永樂間封本雅失里
　所部馬哈木為順寕王阿魯台為和寕王巳而叛服不
嘗親征者屡後本雅失里之妻率其部屬來朝願居京
　師宣徳中馬哈木攻殺阿魯台求元後脫脫不花立為
　王居沙漠之北而馬哈子脱驩脫驩子也先居沙漠西
　北瓦刺地正統初遣使朝貢
百花國(東瓜吐土西滿/刺加屬三佛齊)
前代無考洪武十一年刺丁刺者望沙亦遣其臣八智
　亞壇等来朝貢方物
西洋古俚國(東坎兒羙北狼/児奴東南柯枝)
　古俚為西洋諸番之㑹永樂元年國王馬那必加刺满
　遣其臣馬戍朝貢
榜葛刺國(東南蘓門答/刺即東印度)
　古　府西天有五印度此東印度國也永樂六年
　國王靄牙思丁遣使朝貢踰年又遣把一濟等貢麒麟
　等物
古里班卒國吕宋國合貓里國碟里國打囘國日羅夏汝
國忽魯母恩國柯枝國婆羅國阿魯國錫蘭山國甘巴
國麻林國蘓緑國蘓門荅刺國彭亨國忽魯謨斯國加異
勒國祖法児國溜山國阿哇國招納樸兒國
　自古里班卒以下二十二國前代無考永樂中古里班
　王遣其臣馬的吕宋國王遣其臣隔察老合貓國王遣
其臣回回道奴馬高碟里國王遣其臣馬黑木打回國
　王遣其臣麻勿日羅國王遣其臣文那打時鎮母恩國
　王遣其臣已即丁柯枝國王可亦里遣其臣完者荅兒
婆羅國王遣其臣勿黎哥阿魯國王速魯唐忽先遣其
　臣滿刺哈三錫蘭國王不刺葛麻巴思刺查奉諭不至
及正統中遣其臣耶把漠的里啞天順中國王葛力生
夏刺昔利把交刺惹復遣其使甘巴國王兠哇刺查遣
其臣得名葛葛麻林國王遣其臣蘓緑國東王巴都葛
叭荅刺西王巴都葛叭蘓哩峒王叭都葛巴刺卜各率
其妻子頭目蘓門國王瑣丹　難何必鎮遣其臣阿里
彭亨國王遣其臣蘓麻固門的里謨斯國王遣其臣馬
刺　國王者麻里奈那遣其臣别里呆不來祖法
國王亞里遣其臣溜山國王亦速福遣其臣阿哇國(王)
昌古刺遣其臣先後來朝并貢方物獨招納國王一不
刺金奉諭未至
天方國黙徳那國白葛逹國
　天方古筠冲地舊名天堂宣徳中國王遣其臣沙獻默
　徳那即囘囘祖國宣徳中國王使其臣隨天方使白葛
　逹　宣徳中國王遣其臣和者里一思並來(朝)
　貢
又有小葛蘭南巫里覧邦淡巴須文達那碟里黙徳
蘭丹竒刺尼夏刺比屈察尼烏渉刺竭阿丹魯宻
　那捨刺齊八可意坎巴夷替黒葛刺八荅黒啇羅門
落凢二十三國咸來朝貢給勘合文册
按晋書十二次分野始于角亢者以東方蒼龍為首也
罪惟録列傳卷之七
　　逸運外臣搃論
殷有三仁两受周封與夷齊始末頗異而扵是二心其君
者有辭矣而非也微之抱器有之古淂人國無盡戮其至
親之法不過去位遜荒曰帰周周人之言也時武庚封殷
方在三監抱器之時豈預知其夕終而思淂地為宗祀計
曰以存宗祀後世之言也箕陳洪範未嘗受周封也及後
東蹈海從之者衆周不淂巳因而封之然則箕無頼乎周
之封也周人曰封之耳狡童之歌語氣似指武庚舊相傳
似毒詈其故君非情矣白馬之朝其後為宗祀屈也宣尼稱
殷有若曰周不得而有之周不淂而有之無悪乎其不有
之益以見周之大云元末諸臣就明不受官賛宻畫至計
預脩礼樂充考官参大典當従為周陳洪􁐊例之至扵稱
病不𧺫自晦為狂人匿不見當從遜荒例之其受官故浮
相好稱上功徳又當從洛民頑例之眀不淂而有之無悪
乎其不有之益以見明之大云若夫朝周而過朝歌從外
國之後也亦例也而諸逸運之臣不入例
　逸運外臣列傳
　　秦從龍
秦從龍字元之洛陽人仕元累官和林行省左丞改江南
行臺侍御史會兵亂避居鎮江丙申王師下金陵大将軍
逹且狥鎮江太祖謂逹曰吾聞有秦元之者才噐老成勿
犯其門先令從龍從子永之在軍中者歸道意尋令兄子
文正奉金綺即其家聘之從龍與妻陳偕來太祖躬迎之
龍江與同䖏王綵帛家朝夕訪以時政從龍盡言無隐既
而太祖即元故御史臺為府居從龍西門外用為南臺侍
御史不受事無大小悉與諮謀宻書　板問答左右不知
也常称先生而不名或一至其家禮遇甚厚乙已告還鎮
江握手郊送之病卒年七十餘上聞驚悼已而臨哭之命
有司厚卹其家
　論曰以白衣陪帷幄古有之乃用勝國遺老曲賛朝夕
　必不受組而安之不疑則更難朝夕此不受組者而亦
　安之不疑却不使疑徔龍知天能不虧其莭太祖下士而
　有遇之形骸之外者矣遣子奉綺躬迎龍江無異三頋
　隆中然而伏龍固未尝䝉一命誰家也以潜溪之篤學
　而竟不終元之仕元位不卑故未常于底定扶救之績
　稍有成驗輙以隆于渭濵莘野之列此中相信特㣲卒
　之禮遇不衰驚悼臨哭同于中山諸王嗚呼此所謂帝
　臣不蔽者歟
　　陳遇
陳遇字中行先曹人高祖義甫宋翰林學士徙建康父辛
之元淮南塩課提舉遇資禀純粹慱通經史尤䆳先天之
學元末為江東明道書院山長温州路學教授兵亂歸建
康扁其室曰静誠人因號静誠先生每夙興焚香叩天願
蚤生聖人救世太祖渡江御史秦元之荐其學行才識以
書聘之曰予惟胡元入馭天厭其徳豪傑兵興共争彊域
黎庻流亾天命歸予提兵東渡遂取䑓城歴思自古創業
誠难獨理用是側席以求爰定太平先生世居江左才兼
文武超􁇡等倫賢哲天生實我良輔倘以生民為念應天
順人敷陳逺略非𣣔奮瓜牙以黷武其實資文徳以安民
助成大業列爵胙土以報功徳與國終始豈不偉與拱俟
車塵𧺫展素藴盖丙申四月八日也既入見称先生而不
名輙預帷幄益見親信幸其第者三甲辰上即王位賜冠
帶授供奉司丞不受戊申即帝位陳治道以復中國先王
禮教為首務三授翰林學士不受乃賜肩輿選衞士十人
賛其出入洪武庚戌春承命徃两浙亷察民隠還朝宻有
所陳賜金幣除中書左丞力辭辛亥召對華盖殿賜坐命
草平西詔賞賚有加授禮部侍郎兼弘文舘大學士復辭
時西域進驪馬一甚竒引漢故事以諌上悦除太常少卿
又辭上不許沉吟良乆從之戊午復除禮部尚書固辭上
嘉嘆連稱君子且曰士之有志節者功名不足以介意其
卿之謂乎朕不强卿以成卿之名自是不煩以務每從容
燕見賜坐侍食談説經史古今成敗孝弟仁慈事時功臣
每有過譴力為觧释得從寛宥者至多上嘗諭曰先生有
子能來帶刀傋衞士之缺對曰臣三子皆幼俟其讀書成
立以圖報効當是時寵遇之隆雖徹侯上公無與比者甲
子秋病作詔太醫撫視尋卒年七十二上震悼不巳諭賻
祭加東閣秘器上所賜詩文翰墨甚多并遇所著述嘗燬
于火故所存無㡬子欽誠俱蚤卒弟恭字中復嘗随遇侍
上由鄉貢仕至工部尚書
　論曰陳汶輝辭于始而卒就辟乃以迂滯投金水橋以
　死而或謂静誠逃死非真辭爵論亦過矣夫以故元遺
　經果䏻逃死而又不膺新組厠諸公卿之列二十三年爝
　然于志豈易言㢤而所爲不強卿以成卿之名三代以
　下開創之主不聞有此一言遇精兵刑曆数之學兼善
　繪事貌帝炤爲一時特妙李卓吾贄藏書称遇爲名臣
　苐一而主論似偏然正巳物正天子誠不得而臣之者
　矣
　　伯顔子中
伯顔子中者其先西域人䆠江西家焉子中少好學業成
五舉有司薦不第行省辟授東湖書院山長遷建寕路教
授慷慨談兵饒技略㑹江西盗起行省馳拜子中都事使
捍治贑州子中從諸生趍贑贑已破為漢子中倉䘚募吏
民與漢兵闘城下不勝吏民死且盡子中獨身間道走閩
時閩帥陳友定方聚兵欲以固守報元薦授行省員外郎
子中出竒計復建昌因浮海抵大都献㨗遷行省郎中再
進吏部侍郎持節發廣東何真兵使救閩至則我将軍廖
永忠已破降真子中跳堕馬折一足不死致軍廖将軍欲
脇降子中不屈義而释之遂変姓名冠黄冠㳺行江湖間
元之故臣義人哀憐之為傳致食太祖数徴求子中不淂
則録取妻子没掖庭矣子中竟自匿不顧曰吾元臣死元
分耳購鴆自随㑹事稍稍觧子中乃遁還里中而上令郡
國臚舉故元耆碩不應者坐大辟論㑹有言子中歸状上
使使持詔以幣聘子中使者至子中唶大泣曰死晚矣乃
以詔汚我歌詩七章自鴆死
　論曰子中猶之死元莭者也廖将軍以其不屈義而釋
　之比于太公望之扶叩馬後世称啇山二義以周開國
　而存啇山二義周之大也釋子中以見有明之大也𥘉
　以徵求繼之幣聘原非淂之甘心誠以其竒計可任而終
　不可得歌詩七章其音哀以切和之危太撲履聲故自不
　同是年上語禮部為國淂寳不如進賢朕臨御十有二祀
　矣諸愽學老成匿徳藏光甘于窮餓不肯輕出其悉心推
　訪于是沍西布政使沈立本下聘子中云
　　簡祖英(高/彬)
簡祖英廣東東莞人元江西都省員從何真起兵障鄉里
王師既下廣東廖将軍永忠徵祖英詣闕上宴劳之賚以
金帛授建平知縣祖英上表謝臣九歳失怙長食元禄爲
何真参佐廣城𬒳賊一門妻子五人殞命臣母𬒳賊拘㽞
幸遇聖朝維新狗䑕血鉄膏鑕臣母淂以生還羝烏再効
臣雖九死其何能報陛下録臣寄以民社此臣効命之秋
也而臣俛頋慙恧不敢受命者寔以常事故元瑕釁已深
臣今年四十有九而臣母八十有一矣陛下誠孝治天下
仁懐逺人憐西日之短期予北堂之私歡臣母子拭目清
平謳歌日月上憐其誠俯從之其時何真部又有南海人
高彬者故為萬户至是行賈走江湖朝命徴為武聀固辭
不受乆之把筆學詩隱居課易
　論曰祖英同事何真　欵而祖英𬒳徵不屈陳情書称
　故元而不云偽朝㢤不撓之莭較前此之陳情而更亮
　以一矣俯從其志以孝示天下㢤而彬課易知興衰淂
　失之故矣
　　蔡子英
蔡子英永寕人元末嘗舉進士擴廓丞相開府河南辟參
軍事累荐遷行省參政猶不離丞相幕從定西為我兵所
敗與丞相失单騎跳関中轉入南山乆之為人所覺捕詣
京師渡江一夕脱去變姓名関中為人賃㫪時即求元遺
臣急復迹得之械湯将軍和長揖不拜湯将軍怒抑使屈
滕㘴不屈火灼其鬚且盡嫚罵自若子英有妻流洛陽道
中求見子英子英叱不頋曰吾故無妻已逮至京太祖令
置外舎沐欲官之子英退而因舎人上書曰皇帝恢廓宏
度曲宥凶國之臣不自死慙負皇帝徃者軍敗見收漏命
又下荊棘之㤙延及七載重劳吏䘚搜捕自外大化皇帝
不即下司敗使得以巍冠待罪外傳傾否賜新授骨封肉
死且不朽臣有痼疾迷于心志薬石匪觧竊惟少本書生
奪志行伍過辱北帥知荐仕底七命躍馬食肉十有五年
進不能効尺寸陪国家之論退不能畢命枹鼓愧封彊之
臣一遘板蕩靦顔失節皇帝既丕昭武功下有司飭學校
褒予死節風示後世豈以耆俊盈列侍臣為多令亡命俘
鹵玷維新之化㢤皇帝幸哀憐臣母血藁街而以投瘴海
禦魑魅無人之境臣若茹薺書上太祖益重之隂戒舎人
謹事子英亾恙以旦夕問𧺫居母令天下謂我有殺義士
名自是每夜深號不止舎人危之子英曰吾自念故主耳
乃具㧋聞上嘆曰吾何苦一蔡子英彼喋喋泉下訾我㢤
縦出塞追故元主于和林
論曰子英徒自晦耳未尝有所為也以嫚罵之後沐外
舎而欲官之開囯立賢無方大都出此子英所上書婉
折而嚴痼疾迷心一語千載不化若夫縦出塞使追故
主譬之周初善夷齊興居封武庚子殷使帰事之則夷
齊猶以武庚從周得封不如採薇之為愈也此時和林
未欵子英較啇山差幸以為得依故南面我者両未常
屈
　　張昶
張昶宛􁀊人以故元户部尚書出使方國真海上我游卒
獲之以聞上爱其才傾心任之使參政中書凡軍府亊為
昶裁定者十七上倚昶日三接昶故盡心為上摹畫即獨
取上㫖行之或不至関白李善長楊憲與同在中書頋浮
相好昶遂私語憲吾故元臣意不能忘故君妻子存没不
察憲佯為惻然昶益吐真乆之聞元主以昶死贈昶官謚
擢用其子昶益愧之遂隂欲弱明以報元詐使人稱上功
徳勸以及時娱樂劉基曰是欲為趙高也焚其書昶皇惧
不自安意欲中基自固不得間上遣元平章長夀丑的歸
元昶乃潜附書請反擴廓兵襲金陵憲侯昶病勾得昶手
牘遂發之而所使上書齊翼巖者矯上㫖劾基事亦敗并
昶磔於市
　論曰高漸離頗賛荆卿七首千古望見光武未為蕭王
　時涕淚枕蓆不忘兄弟之仇而隐忍效命自平王郎後
　然後不反兵革與張昶之謨畫裁定有年跡相近成不
　成命也景御史之委蛇侍班倘非緋衣之故淂行曺沬
　之刼未可知與昶内外分而志莭則一
　　楊維禎(王/彛)劉子徐大年(沈夢麟/滕克㳟)王㳟(陳亮周玄黄/唐泰王偁)汪克
　　　寛(趙壎朱右/朱丗廉)梁寅趙汸陳謨(周南/老)俞希魯
楊維禎字亷夫淛江㑹稽人通春秋元末署天台尹改錢
清塲塩司歴江西儒學提舉未上㑹兵亂棄官縦㳺山水
間自称鉄笛道人呉士誠聞其名不能屈撰五論示以成
敗順逆之意囯𥘉應召脩纂礼樂僅百日疾作作老婦辞
見志上笑而遣之還雲間九山行窩疾革猶援筆撰帰全
堂記擲筆曰九華伯潘君招我泊然而逝所著有四書一
貫録五經鈴鍵春秋透天関礼經約君子議歴代史鉞𥙷
正三史綱目冨春人物志諸集数百卷為文以先秦両漢
為准扵詩尤號名家晚年益放逹酒酣耳熱令侍兒謌白
雲之詞倚鳯琶和之所蔵名画西隣竊之已露曰彼所好
不俗謝不取或偽為其文淂金曰誠為之矣獨嘉定王彛
字子常學以自得為主叱亷夫所著為文妖預修元史以
母老乞歸䘚不終水東日記載廉夫正統辯為萬世公論
劉于字允恭江西永豊人元曾魯稱于嗜義如飢渇右丞
余闕甚竒之荐授㤗和學正既而曰中原亂将作矣謝官
帰囯𥘉徴以病辞再徴至講書称㫖歴考試福建廣東上
欲官之亍伏對曰臣前朝曽應進士舉試南宫不利今幸
逄有道之朝豈不知稍效奔走但大馬齒衰勉強應命終
負大㤙固辞上熟視曰誠老矣盍賦詩見志詩上上悦命
太常賜酒放還山
徐大年浙江淳安人奉詔預脩元史史成命官之大年以
老病辞乞還鄉詔留與宋濓兼脩日暦大年長扵本末義
例識㑹通首尾無衡决之患事畢賜金帛還山又沈夢麟
元末為武康令入明五司閩淛文衡一主㑹試九十三而
卒滕克恭為翰林學士入明一主河南郷試一百餘年而
李咸不就職
王恭字安仲福建長樂人與閩縣周玄鄭定福清林鴻侯
官黄玄王褒唐㤗永福王偁及同邑陳亮高秉號十才子
㳟自號皆山撨者強起預修永樂大典王偁戲之子無以
㑹稽章􁀍耒耶㳟謝曰山中斧柯幸自無恙大典成試詩
髙第授翰林典籍不就廬陵觧縉稱之以為朝陽之鳯云
十人中亮字景明奉召謝曰唐尭在上下有箕頴再召不
起因作讀陳摶詩以見志搆小楼曰楮玉充四方名書畫
其中預九老社詩有陶孟風鴻字子羽每護其党曰此自
我家詩歴膳部郎中定字益宣善擊劍工篆隷嘗為陳友
㝎記室帰朝仕國子助教褒字中羙預髙廟寔録及永楽
大典歴漢府紀善而秉字彦恢後改名廷礼淹慱工書畫
事親孝所選唐詩品彚唐詩正声具有倫鋻與二玄泰偁
俱不仕
汪克寛字仲𥙿祁門人元郷荐著春秋經傳附録纂䟽易有程
朱傳音義考詩有集傳音義会通禮有禮經𥙷逸綱目有凡
例考異學者称環谷先生預脩元史成有㫖禄仕力辞不受
又同脩元史趙壎朱右朱丗廉咸不受官放歸
梁寅字孟敬江西新喻人元郷薦貫穿五經丗稱石門先生
又稱梁五經隠居教授著周易參議詩書演義周礼考註
春秋考義漢唐以耒君臣事畧元史莭要國初徴考禮制
成不受職引病或有入官就寅請教曰清慎勤居官三字符也
趙汸字子常南直休寕人元末不事制舉就學扵九江黄
椘望淂聞易春秋疑義專求放心時沍南大亂𧺫輔汪同
以兵保郷里尝論用兵不能據天下大勢以定攻守之冝
不求智勇任將帥而使臺省貴人郡縣俗吏共持軍旅之
權為南中时弊丙申太祖克定郡邑汸寓柯山屡徴不𧺫
継以議礼召復辞預修元史竣事請帰卒汸扵春秋謂左
杜主史釋經而不知筆削本旨公榖知求筆削之㫖而不
考魯史舊章俱不能無弊廼離經析意分為八類辨而釋
之名春秋屬辞以著聖人取義之要作春秋習傳十五卷
以明聖人經世之志著左氏傳𥙷註十卷師説三卷以為
學者求端用力之階其於易經作序訃圖説及經文開端
乹坤屯三卦称東山先生
陳謨字一徳江西太和人囯𥘉徴議礼屡應聘為江廣試
官宋濓䓁交荐為囯子師不受職病帰著有經書㑹通詩
經演䟽及海枽集世称海桑先生又吳人周南老議郊祀
礼放歸
俞希魯元茂才厯永康令明初徴問政教之要以瞶辭帰
所著有聼雨集
　論曰國𥘉徃徃以庶人徃役之義入參議礼考文之職
　頋難以北面屈之九人中亷夫之學更大以五論諭平
　江成敗順逆之故老婦有詞白雲有歌帰全有記樂天
　知命出䖏較然可為合道者矣時東山先生之致知未
　審与王新建同異然其論時弊恰中專永放心或亦不
　誣劉子之知㡬謝官徐大年之長于本末王㳟之斧柯
　無恙汪克寛之環谷著書梁寅之隐居教授皆著述巨
　手而中懐不降不辱之義非但以丘壑自了者至扵陳
　謨稱海枽先生則明以感運為名而不犯時忌始知明
　識字不以茟墨枉人希魯以瞶辭暗扵擇君矣寕聵㦲
　　宣岊曽道源
宣岊字彦昭淛江浦江人元未判平陽所需家致之有儒
生者獲直其訟盡菜一本獻之謝曰領子意足矣菜不敢
受也改判温州總𬋩府賊破城𬒳縳欲殺之民争為乞命
淂免帰卧孫并山囯初召起官之辞疾不受已為姻家所
連𬒳逮獄死
魯道源名渊以字行淛江淳安人元進士丞華亭以乱棄
官與刘基善同基觀乹象湖中基荐召赴金陵辞不受爵
太祖怒命與数人並擢草庭中諸就廕道源寕暴烮日中
不遷假太祖使人探知之曰蚩遣之去貧不䏻朝夕訓塾
終其身
　論日彦昭道源寕𬒳罪辱以死曰非吾家菜也曰是他
　家草也
　　葉顒葉儀葉兊金信呉海杜瓊楊恒徐舫周良卿林
　　　清
葉顒呉縣人𥘉以㳺學与耿炳文善為元和靖書院山長
後炳文貴鎮長興顒避乱徃依之炳文欲荐試用辞曰時
去勢違徒取辱耳䘚不出
葉儀字景翰浙金華人國初城下召為五經師以老病辞
隐居養親所著有羣經指要讀詩記學庸彂漸栢軒集世
称純孝先生呉沉尝云儀理明識精一介不苟
葉兌字良仲浙寕海人通經濟尤精天文地理卜筮之學
國𥘉以布衣献䇿太平有一綱三目䇿上竒其言𣣔留用
之固辭上不强賜金幣帰里
金信浙蘭溪人國初以茂(才)舉不應隐金華之優㳺洞以
詩自娯學者称為漫吟先(生)其友朱應辰詩文與篆籕皆
典古辟郡掌故命書符印不受職帰
呉海字朝宗福建閩縣人以學行稱元末絶意仕進貢師
泰軰咸嚴重之國初部使者荐于朝力辭不就尝摭古人
盛徳事名曰夲命録謂培其夲而司命無權也又著書謂
楊墨佛老為六經之賊管啇申韓為議道之賊遺事外傳
為史氏之賊支言蔓説為文章之賊統名書禍以尼山為
學者所歸自號魯齊
杜瓊直隷呉人父名玉終身不言玉也嘗刲股愈母病洪
武中下詔求賢瓊辞不就學者称東原先生䘚里人私謚
渊孝
楊恒字夲𥘉浙江諸暨人風采俊爽以倡道為己任國𥘉
就浦江鄭氏觀家法州牧栾鳯聘為學師不就鳯不淂已
令閭右子弟即其家問道兼與論酌時冝御史唐鐸辟不
起與宋濓友善欲荐預國史局聞不受州縣辟乃止
徐舫字方舟浙江桐廬人戴黄冠披白鹿裘高寄獨是兼
􁋯毬劍工詩歌行省參政蘓天爵欲荐之匿去宛陵故人
羅氏率五百指来避兵輒衣(食)之病為祷藥死為殮殯与
青田劉基友善基与葉琛䓁(奉)㫖應召過桐庐舫野服揖
基于江上基欲引之同出笑(而)不荅語數侵基遂匿不見
自稱滄江散人
周良卿建康人素有徳行世號三老國初大䝉礼遇不受
官帰隐
林清前元侍郎林誌子也元末不仕入明變易姓名匿呉
之某寺郡守甲偶審册即寺見而異之以册分號八適用
八音字令為詩清應声曰金紫何曾一掛懐石田茅屋自
天開絲竿釣月江頭住竹杖挑雲嶺上来匏寔早收栽薬
圃土花春長讀書臺革餘一點浮雲意木茟題詩酒數杯
郡守歎服且嘉其艱貞移日物色之已脱屣去矣
　論曰顒不愧元山長儀奍親為五經大義苐一兊身隐
　而文見矣信應辰海瓊恒皆不應徴召頋絶不作王賔
　韓奕䓁貧賤驕人習氣舫楽散人良卿附三老清寄僧
寮此十一人學行醇羙盛世羽儀㦲太祖巖光論大不
　賞其隐綸乃各令自遂其志國𥘉作人之法以変用之
　如此
　　髙明𣸪見心李徴臣
高明字則誠永嘉人登元至正四年進士歴慶元路推官
以文行稱方國真作亂避鄞之櫟里以詞曲自娛因劉後
村有死後是非誰𬋩淂滿村聼唱蔡中郎之句遂填詞琵
琶劇夲以所善王四既顕棄其妻贅于太師不花家作此
以諷琵琶字頭為王四元人呼牛為不花故託之牛太師
云太祖嘗遣使徴明明稱心恙不就使者𣸪命上曰朕聞
其名苦明無福亦不强明䘚後有以其填詞進上曰五經
四書如五糓民間不可少此劇比珍羞冨貴家亦冝留覧
以義在忠孝也明以冠百劇云
𣸪見心夲名天渊能詩文仕前元為學士元亾逸去度為
僧髯長尺許不薙上召見異之曰削髪除煩惱㽞鬚表丈
夫上弗罪
李徴臣揚州人前元歴官翰林待詔洪武中不肯屈家属
盡累死戍徴臣寕夏永樂𥘉有丁學士為上寵重問誰䔍
學以徴臣對上召徴臣至京且官之曰徵臣于洪武時不
受官今日義安淂𣸪受官願還行伍上憐之遣還家對曰
徵臣乆無家願依吳中故人盛景華遂放去景華遣其子
弟從學乆之語景華行與子訣矣何以䖏我景華請殯之
先人冢旁怫曰殯以歸之也吾何歸景華曰請葬之先人
塚旁曰是矣握手逝
論曰高明心恙天淵髪除徴臣篤學明無戊申前元以
　三人躋華簮奕世矣而獨以其傲張有明之寛仁
罪惟録志卷之八
　　樂志搃論
樂無不可知任耳而已魯論翕如純如皦如繹如任耳法
也儒者求之於理理通隂陽義最深求之于数数起絲黍
類最微習者不昜察不得已求之于氣所謂從淺者㴱之
然古制荒缺如編鐘編磬及簫管等雖或沿古名而已笙
中之簧移時不更點定則錯金能不壊然閲数十年亦差
不足任也八音中金石每一器為一律合十三器而成十
二律其一為律餘以象閠匏土革木止一器無高下獨絲
竹每一器偹諸十二律然太濁則漫太清則焦止用中聲
准于人口之所及而已譬今有耳人聞不和之音則不樂
樂受和不必歸其權于器是冝裁器以就耳就耳亦自得
黄鐘等律何藉灰飛灰飛法即不傳而樂在耳即亦在心
㴱之于理于数自恊况灰飛亦未可㨿地冝或変風侯或
錯夫測景尚有偏正之别况入土而求之哉宫啇角徵羽
是五音恊之為調以應喜怒哀樂之情從制曲者論也十
二律是人聲之高下有聲必有字字層累而上然或隔一
字又隔一字而南北之調始分如近太常神樂教坊用四
乙上尺工等即以孩提初語禽鳥自鳴亦定隔一字而成
聲此天然大塊噫氣之竅於萬物不可强也旋相為宫固
是定論又或一字而高之為母母之上又有母卑之為子
子之下又有子子母同律所謂㕥高字叶低聲是也搃之
舎吾耳何䖏求樂舎人耳何事作樂瞽者所以專耳也徒
以理以数豈非從聾者而審樂哉明制不設樂官此相沿
之失但從神樂觀道士司之優給錢榖不刷卷是以異教
分主大礼尤為畔古至于武舞干盾㝷昜以猪甲繪兵其
上曰為後世防㣲然亦膚鄙甚矣
　　樂志
乙巳高皇帝克金陵即立典楽之官
呉元年置太常司其属有恊律司楽等官戒朝賀不淂仍
用女楽上嘗擊磬以學士朱升自言能審音廼令測之既
曰升柰何以宫作徴召黄冠冷謙為恊律郎㝎楽章聲譜
俾樂生習之取泗州靈壁佳石製磬湖州採桐製琴瑟冬
十月考正四廟雅楽㝎舞制楽生用道流舞生以軍民俊
秀子弟充之随置教坊司掌宴㑹其大樂設大使䓁官以
楽工為之
洪武元年上親祭大社大禝有楽章迎神云五土之灵百
糓之英國以土而寕民以食而生基國肇建祀礼修明神
其来㱕粛恭而寕奠幣云有國有人社禝為重昭祀云𥘉
玉帛䖍奉維物匪竒敬寔将之以斯為礼冀逹明祗奉爼
云崇壇北向明禋方阐有㓗犧牲礼因物顯大房載設中
情以展景運以承神貺斯衍𥘉献大社云高為山林㴱為
川澤崇丘廣逺亦有原隰帷神所司百灵効職清醴𥘉陳
顒然昭格于后土云平治水土萬世神功民安物遂造化
攸同嘉恵無窮報祀冝豊配食尊嚴國家所崇于大禝
云黍稷稻粱来牟降祥為民之天豊年穣穰其功甚大其
恩甚長乃登芳齊以享以将子后稷云皇皇后稷克配于
天誕䧏嘉種拊藝大田生民粒食功垂萬年建壇于京歆
兹吉蠲亜終献於大社云廣厚無邊其体弘兮徳侔坤厚
萬物生兮錫民地利神化行兮恭祀告䖍國之楨兮于后
土云周覧四方偉烈昭彰九州既平五行有常壇壝以妥
牲醴之将是崇是嚴煥然典章于大稷云億兆休　所資
者榖雨暘應時家給人足倉庾坻京神介多福祗薦其儀
昭祀惟肅后禝云躬勤稼穑有相之道不稂不莠寔堅寔
好農事開國皇基永保有年自今常奉蘋藻撤豆云礼展
其勤楽奏其莭庶品苾芬神明是逹有嚴執事爼豆乃徹
穆穆皇皇均其欣悦送神云維壇㓗清惟主堅貞神之所
歸依兹以寕土宇靖安年榖順成祀事昭明永致昇平望
瘞云晨光将發既侑既馨瘞兹牲幣達于幽隂神人和悦
寔獲我心永久禋祀其始于今
夏四月祫享太庙楽章迎神曲云慶源彂祥世徳惟崇致
我眇躬開基建功京都之内親庙在東惟我子孫永懐祖
風氣体則同呼吸相通来格来崇皇靈顯融𥘉献四祖有
分楽思皇高祖穆然深玄具逺歴年其神在天尊臨太室
餘慶綿綿歆扵几筵有永其傳為徳祖之奏思皇曽祖清
動醇古田里韜光天䔍其祜佑我曽孫弘開土宇追逺竭
䖍勉遵前矩為懿祖之奏惟我皇祖淑世詔謀盛徳靈長
与泗同流發扵孫枝明禋載脩嘉潤如海恩何以酬為熈
祖之奏惟我皇考既淳且仁弗耀其身克開後人子有天
下尊歸于親景運惟新則有其因為仁祖之奏亜献云對
越至親􁃽然如生其氣昭明感格来庭如見其形如聞其
声爱而敬之發乎中情終献云承前人之徳化家為國母
曰予小子基命一成績欲報其徳昊天罔極􁅏勤三献我
心悦懌撤豆云楽奏既肅神其燕喜告成于祖亦右皇妣
敬撤不遲以終祀礼祥光煥揚錫以嘉祉送神云顯兮幽
兮神運無跡灵御逍遥安其所適其灵在天其主在室子
子孫孫孝思無斁
秋七月定大将奏凱楽用皷吹其凱歌詞則随事撰述
八月孔廟釋奠用元以前大成登歌楽
冬十二月祀旗纛用時楽
二年春二月祭馬祖用時楽
三月遣祀三皇楽用登歌
夏至祀方丘其楽章迎神曲云坤徳愽厚物資以生承天
時行光大且寕穆穆皇祗功化順成来御方丘嚴恭奉迎
奠玉帛云地有四維大琮以方土有正色制幣以黄敬存
于中是薦是将奠之几筵臨鍳洋洋進爼云奉時純牡其
牡童犢烹餁既嚴爼豆惟肅升壇昭薦神光下燭眷佑家
邦報効惟䔍𥘉献云午為盛陽隂徳初萌天地相遇品物
光荣吉日令辰明祀攸行進以醇醴展其㓗清亞献云至
廣無邊道全持載山嶽所慿海瀆咸頼民資水土既安且
㤗酌酒掲䖍功徳惟大終献云庸眇之資有此疆宇匪臣
所能仰承佑助恩崇父母臣欢鼓舞八音宣揚叠侑明醑
徹豆云牲牷在爼籩豆有碩臨之盻饗匪惟飲食登歌乃
徹薦献爰畢執事奉承一其嚴慄送神云神化無方妙用
難量其功顯融其祀悠長飈輪云旋龍控鵉翔拜送稽首
瞻礼餘光望瘞云牲醴制幣餕饌惟馨瘞之扵坎以逹坤
灵奉神于隂典礼是程企而望之厚壌寛平
秋九月命考宫縣楽制詔有司訪求能通音律者送京師
定朝㑹宴享樂舞之制
三年夏六月更定宴享九奏楽章請御膳用樂不許
　一曰夲太𥘉二曰仰太平三曰民𥘉生四曰品物亨五
　曰御六龍六曰㤗階平七曰君徳成八曰聖道行九曰
　楽清寕
四年春二月詔太常司凢祭祀配享之位不别楽
秋九月别祀周天星辰凡楽奏與夕月畧同独𥘉献奏保
和撤豆奏豫和送神奏雍和異
冬十二月礼官奏定釋奠楽舞之數請選秀民充楽舞生
上曰楽舞乃學者事冝擇國子生及公卿子弟在學者預
教之始知楽舞生原不用道流後竟不免為道流
六年春二月申禁教坊司及天下楽人母以古聖帝明王
及忠臣義士為嬉戯
夏五月㝎祈報告祭樂章迎神云吉日良辰祀典式陳太
歲尊神雷雨風雲岳鎮海瀆山川城隍内而中國外及四
方濯濯厥灵昭鍳我心以候以近来格來歆
秋七月更定釋奠孔子廟楽歌迎神奏咸和之楽奠帛奏
寕和初献奏安和亞献終献奏景和撤豆送神並奏咸和
七年秋八月祀厯代帝王楽章迎神云瞻仰兮聖容想銮
輿兮景從降雲衢兮後先来俯鍳兮微衷荷聖灵兮蒼生
有崇睠諸帝兮是臨予頓首兮幸蒙奠帛云秉微誠兮動
聖躬来列坐兮殿庭予今願兮効勤奉礼帛兮列酒樽鍳
予情兮忻享方旌駕兮雲程初献云酒盈兮爵隆喜氣兮
雍雍重荷蒙兮載瞻載崇羣臣忻兮躍從願覩穆穆兮聖
容亞献云酒清兮礼明諸帝熈和兮悦情百職奔走兮滿
庭陳籩豆兮數重亜献兮願成終献云献酒兮至終早整
雲銮兮将還宫予心眷恋兮神聖欲攀留兮無從躡雲衢
兮緩行淂遥瞻兮九重撤饌云納殽羞兮領陳烝民楽兮
幸生将何以兮崇報惟歲時兮載瞻載迎送神亡旛􁊇繚
繞兮導来踪銮楽冉冉兮歸天宫五雲擁兮祥風從民歌
聖祐兮楽年豊望瘞云神机不測兮造化工珎羞礼帛兮
薦火中望瘞庭兮稽首願神鍳兮寸衷
九月定囘銮歌寓警戒母耴頌美遂出御撰神降祥神貺
酣酒色荒禽荒等諸曲凡三十九章命曰御銮歌其舞分
為三隊皆八人礼官圗其制以上
八年夏四月皇太子挕祭方丘上親製章迎神曲云仰皇
祗兮駕来川岳従迎兮威灵俻開香烟繚繞兮神臨御街
漸陞壇兮穆穆靄瑞氣兮應結樓䑓以㣲衷兮率職幸望
聖悦兮心諧但允臣兮固請願嘉蒸民兮永懐奠玉帛云
臣奉兮以筐玉帛是進兮歲祀以常百辟陪祀兮珮声琅
琅惟南薰兮觧慍映燎炎兮煌煌進爼云庖人兮净湯大
烹牲兮氣靄而芳以㣲衷兮献上曰享兮曰康𥘉献云𥘉
献行兮捧觴聖灵穆穆兮洋洋為蒸民兮永昌鍳豊年兮
耿光亜献云襍殽羞兮已張法前王兮典章臣固展兮情
悃用斟醴兮載觴終献云爵三献兮礼将終臣心眷恋兮
無窮恐殽羞兮未具将何報兮神功徹饌云爼豆徹兮神
熈鵉輿駕兮旋歸百神翼翼兮雲依敬奉行兮弗敢違送
神云祥風興兮悠悠雲衢開兮民福留嵗楽蒸民兮大有
想洋洋兮舉觴載酒望瘞云殽羞玉帛兮瘞坎中遙瞻悠
隱兮龍旗從祀事成兮盡微衷感厚徳兮民福雍雍
十一年春二月合祀社禝其楽章迎神云余惟土榖兮造
化功為民立命兮當報崇民歌且舞兮候迓迎想神来兮
祥風生欽當稽首弓告年豊𥘉献云氤氲合兮物遂䝉民
之立命兮荷隂功余将玉帛兮薦㣲衷𥘉斟醴薦兮民福
洪亞獻云余今楽舞兮再奉觴願神昭格兮軍民康思必
穆穆兮灵洋洋感恩厚兮拜祥光終献云干羽飛旋兮酒
三行香繚繞兮雲旌􁊇余今稽首兮欣且惶神顔悦兮霞
彩彰撤豆云粗陳㣲禮兮神喜将琅然絲竹兮楽舞揚願
祥普䧏兮遐邇方蒸民率土兮盡安康送神云氤氲氤氲
兮祥光張龍車鳯輦兮駕飛揚遙瞻稽首兮去何方民福
留兮時雨暘望瘞云奉殽羞兮詣瘞方鳴鸞率舞兮聲鏗
鏘思神納兮民福昻余今稽首兮謝恩光
十二年冬十二月神楽觀成以楽舞生居之命道士周玄
初領觀事
十三年夏四月詔楽舞生若有過及疾病者遣帰擇𥙷在
王府者亦然
冬十一月詔公侯及諸武臣子弟凢一百一十九人習樂
舞以供祀事
十五年賜宴更定九奏之曲
　一曰炎精開運二曰皇風三曰眷皇明四曰天道傳五
　振皇綱六曰金陵七曰長楊八曰芳醴九曰駕六龍
十七年春二月改鑄南郊太和鐘
　高四尺二寸五分口徑三尺六寸五分鈕高一尺四寸
　五分重二千七百六十斤
夏五月重鑄京城禁鐘
　重二萬觔
六月天下儒學樂噐毁詔新製大成樂噐為定式須于各
府州縣視之
十八年春正月祭旗纛用大樂
重定王國山川社禝樂制
　迎神奏廣清奠帛初獻奏夀清為武功之舞亞獻奏豫
　清終獻奏熈清俱文徳之舞撤豆奏雍清送神奏安清
　望瘞奏時清
夏六月重定朝賀樂舞之制凢朝賀及燕享教坊司中和
韶樂與大樂互奏
永樂元年秋九月上以宗廟樂章未有稱述不能如古命
愽求名儒更為之不果
二年春三月周王獻騶虞進頌九章恊之律吕詔以所獲
騶虞并獻太廟寕王聴伊凉之樂曲曰斯曲宫離而少徵
啇亂而如暴其下反叛上播越之徴乎已而果有此應
三年夏六月給朝鮮編鐘編磬各十六琴䔥四瑟笙二以
新其敝
十八年詔更定宴享樂舞一奏上萬夀之曲平定天下之
舞二奏仰天恩之曲撫安四彛之舞三奏感地徳之曲車
書㑹同之舞四奏民生楽之曲表正萬方之舞五奏感皇
恩之曲天命有徳之舞纓鞭淂勝教坊司更進致語
宣徳元年夏四月命造皇太后宫中樂器
景泰元年國子監助教劉翔言古視學釋奠皆不用樂慶
成宴大禮用教坊承應殊累中和且樂噐悉列露䑓下無
堂上堂下之别乞改正不果
天順八年劉翔復言郊廟樂章皆太祖𥘉平定天下時所
作與今不恊其更製禮官言享庙樂章惟迎神有云助我
眇躬𨳩基建功終獻有云承前人之徳化家為國母曰余
小子基命成績仁廟時俱已更易咸可萬世通行翔言非
不問
成化十二年以祭酒周洪謨議増孔廟佾舞之数為八
二十七年七月禮官言教坊司所沿中和韶樂多不諧韵而
鼓瑟調箜篌撃鐘磬善者絶少乆之失傳冝令八十四人
三倍其額並習樂噐二十一色愽教而約取之制可
弘治元年籍田禮畢賜宴教坊司以狎語承應左都御史
馬文升奏叱去之七年六月詔訪銅皷制工部言制自西
南彛方今灾傷尚湏撤樂豈冝復造制外之器命己之
八年十二月上命内閣裁定三清樂章徐溥等上言三清
之說道家誣妄謂一天之上尚有三大帝最上為周柱下
李耳有是理乎章不進
九年二月禮官以文廟既用八佾之舞爼豆樂器亦冝増
添報可令天下遵行十月給事中胡瑞奏國家朝廟禮樂
属教坊司神樂觀䙝陋殊甚以民間子弟肄習設官掌之
年乆量授職事俾得列于搢紳庶為俸不報
十三年十月詔以寕王宸濠妄稱先朝所賜廟祀禮樂寔
非定式再額寔頒賜之仍詔各王府悉從初制
十五年六月吏部書馬文升以上命官内府造大祀樂用
純金為鐘西玉為磬謂音律不恊請愽求善律者為之事
遂已
十七年四月南京太常卿吕㦂以成祖遷都北京所置神
樂觀止習歴代帝王及先師孔子二祀樂舞其於郊廟社
稷闕然不講謂祖訓何請專官提調春秋二仲率諸生一
概演習其不能者呈部退為道士報可
十八年四月命神樂觀整脩樂器上知音凢祭祀奏樂有
誤每加詰問時翰林崔銑夕從西院一聞外有吹笛聲煩
促而哀愀然意動未㡬上崩
正徳三年七月上以慶成宴楽未備乃選三院楽工督肄
之仍移各省簡藝精者以進自是百戯雜陳優俳驕肆
六年八月教坊司左司楽臧賢以疾求退特旨勉𧺫供職
仍遷為奉鑾
嘉靖元年以樂八奏祭先農教坊承應有閧笑聲禮官言
古以藝諌教坊即不能因事納忠安得慢䙝詔嘉可七月
御史汪珊陳十漸之一令教坊司毋得以新聲巧技進納
之四月命安陸家廟用八佾御史黎貴禮部侍郎賈諌次
第言陵祀不用樂鳯陽諸陵皆然何獨顯陵有之且慮有
二統之嫌上不聼
三年建觀徳殿祀興獻王召恊律郎崔元祈肄楽舞太常
卿汪舉以列代非太廟不設楽舞今已設于安陵復扵觀
徳殿似複不聴
五年秋改観徳殿為崇先殿上親製楽章迎神之曲曰永
和初獻曰清和亞獻曰康和終獻曰冲和撤豆曰泰和送
神曰寕和三獻但用文舞張璁曰文与武是両階之容得
其左而闕其右天子父不得享禮楽之全何以式四方垂
萬世乃益武舞
九年祈榖樂用九奏上親製樂章命太常恊于音律譜祀
先蚕議樂舞禮官縁餙以為從唐開元儀注測之當用八
佾以女樂承之今蚕亞於農農佾䧏八為六則先蚕止用
樂歌可以竟免佾舞詔用女樂不責舞着黑冠服以從六
月禮官以四郊既建冝増㝎樂章選𥙷樂舞生詔愽選積
通音律者岀内府金玉石三音之器考正之致仕太僕寺
丞張鶚應召鶚具奏率附㑹意在阿崇先與太廟埒禮官
不敢難遂命鶚更定廟享樂章十月禮官言古禮絃歌周
公召公之詩不用鐘磬乃房中之樂冝令女官𬒳此二詩
於管絃以備宫中宴樂報聞
十年三月命採浙江紫竹花斑竹以應方丘月壇之用太
常丞張鶚譜定帝社稷樂歌以進陞少卿掌教雅樂太常
官始悉用道士給事中王訥臣䟽諌謫官
十二年五月禮部尚書夏言奏古樂正習盛楽舞皇舞請
當三獻九奏之後隐招雲漢書辭製為雲門一曲使並舞
而合歌之仍増造皷吹数畨今舞者百人青衣執羽繞壇
周旋以鼓暢隂陽詔可舉行
十四年四月時七廟既建禮官以羣廟䂓制不同享祀声
容宜别况四祖既祧頌羙不洽請今特享祫享大享諸詩
歌冝令儒臣更撰意在追羙崇先上可之于是増設楽官
及樂舞生自四郊九廟暨太歲神祗諸壇樂舞人數至二
千二百員名六月詔取山西長子縣羊頭山黍大小中三
䓁各五斗以脩候氣㝎律設特鐘特磬以為莭楽復宫懸
十五年始行禘礼樂六奏
十七年六月大享上帝扵玄極宝殿以皇考興獻王配楽
章亦率更㝎併更㝎朝賀楽章
　陞座奏聖安曲詞曰乹坤日月眀八方四海慶太平龍樓
　鳯閣中扇開爲􁂼帝皇興聖感天地灵保萬夀洪福増祥
　光旺氣生陞寳位永康寕
　　公卿入門用治安曲詞曰忠良為股肱昊天之徳承主
　　恩森羅拱北辰御炉香繞奉天門江山社禝興安天下
　　君與民龍􁈇㑹凨雲賀萬夀聖眀君(後裁不/復用)
　　百官行礼用萬歲楽詞曰雨順風調昇平世萬萬年山
　　河社稷八方四靣干戈息慶龍􁈇凨雲㑹又或用朝天
　　子詞曰聖徳聖威洪福齊天地御堦前文武両班齊擺
　　列在丹墀内舞蹈揚塵山呼萬歲統山河壮帝畿礼仪
　　讃稽慶龍􁈇凨雲㑹
　　回宫奏定安曲詞曰九五飛聖龍千邦萬國敬依從鳴
　　鞭三下同公卿環珮响玎𤤮掌扇䕶御容中和楽音吕
　　濃翡翠錦綉擁還華盖赴龍宫
　命婦朝賀太皇后用天香鳯韶之曲詞曰宝殿光輝晴
　天映懸玉鈎珍珠簾櫳瑶觴舉時䔥韶動慶大筵来儀
　鳯昭陽玉帛齊朝貢賛孝慈賢助仁風歌謡正在昇平
　中謹献上齊天頌又曰龍樓鳯阁彤雲曉開綉簾天香
　芬馥瑤階春煖千花簇夀王母齊頌祝御筵奏献長生
　曲坤道寕品類咸育和氣四時調玉燭享萬萬年太平
　福
　百官朝賀皇太子千秋莭用千秌歲之曲詞曰堯年舜
　曰勝禹周慶(雲生)繚繞鳯樓風調両順五糓收萬嵗暢
　歌謳
二十一年三月工部尚書顧璘請更㝎獻皇帝陵廟楽章
礼臣議諸陵歲祀原不用楽奉先時享亦不用楽亊寝
三十年因廟製𣸪舊省革楽舞生外㝎額用一千一百五
十三名
四十四年上聞諸王廣置女楽滛縱不檢因而私娶生子
有乖天潢大典詔革諸王楽户朝賀宴饗淂假皷吹于有
司
隆慶三年七月草恊律郎以下四十八員存二十九員
　　樂噐
編鐘不過十二以當十二辰用節歌句堂上撃黄鐘特鐘
而堂下編鐘應之與編磬同用
特鐘以應十二月之律大鐘也爾雅大鐘曰鏞樂書曰虞
三禮圗曰特縣者謂之鎛黄鐘重一鈞故曰大不岀鈞其
次以漸而重㽔賔重一石故曰重不過石特鐘主㽔賔非
鎛也凢鐘未作撃鎛以皷之鎛聲細而鐘大故周人各立
一官任之
編磬磬以立辨聲最重難和書曰泗濵浮磬石無根故曰
浮編之則离雜而小十六枚同在一虎謂之堵鐘磬各一
堵謂之肆或曰亦止于十二以紘而掛于虎之崇牙故曰
編
特磬即離磬記曰升之離磬離之則特爾雅曰大磬謂之
毊
玉磬為堂上首樂之器書曰天球在東序是也
琴夏至之音也隂氣初動禁物之邪心也小足以感神明
大足以奪造化
瑟以来隂氣以定群生庖犧作五十絃破之為二十五絃
具二均聲古用中琴必以小瑟應之義取懲忿窒慾其軫
玉其絃朱其絲分其音細
簫為堂下之樂其卦則震其方属東其時乃春其聲尚議
其律夾鐘其風明庶其音濫必待衆職而後致用丹陽記
稱慈姥山生簫管之竹玉簘者以餙之云耳
箎有底之笛也主春分為十二月之音月令仲夏之月調
箎周禮謂之歛箎
􁌀風俗通曰笛滌也所以滌邪穢長尺四寸七孔諸絃歌
從笛為正
管曰下管仲尼曰下而管象示事也吹之于堂下
籥曰葦籥以葦為管竅其上三伊耆氏以葦始之後世昜
之以竹所以通中聲也羽舞執籥盖震音也古之人始作
樂噐葦籥居先籥躍也氣躍而出也又有六孔之籥尔雅
曰大籥謂之産中謂之仲小謂之葯
笙正月之音也笙師掌之十三簧象鳯之身其卦艮其方
東北其聲尚議其律太簇其風條其音啾立春之氣也三
十六簧曰竽十三簧曰笙笙長四尺竿踰二寸古者造笙
以曲沃之匏汶陽之條笙之大至十有九簧
塤坎音也其卦則坤其方則西南其風則凉其律林鐘夷
則其聲尚宫其音則濁立秋之氣也舊圖大塤謂之雅塤
小者謂之頌塤塤又作壎者從生土之義也其下為火
皷用革去故以為噐羣音首此其卦則坎其方北其時冬
其風廣莫其律黄鐘其聲一其音讙冬至之氣也足皷為
夏后之制啇人貫之以楹謂之楹皷周用縣皷又有建皷
大皷也禮曰應皷在東以應四時之氣也雷皷雷鼗圜丘
奏之靈皷靈鼗方丘奏之路皷路鼗宗廟奏之皷人救曰
月以雷皷㝠氏毆猛獸以靈皷司馬振旋王執路皼以逹
窮民興邃令宫懸設于室之四隅而三皷随之以節樂鼖
皷者長八尺面四尺以和軍旅或謂足皷楹皷縣皷搃属
鼖想或未是鼛皷中高而两端下所以鼓役事圎長俱一
丈二尺晋皷以節聲楽亦用之軍旅夹鐘皷也面徑三尺
三寸長六尺有六寸亦以皷金奏拊皷革表糠裏設于堂
上衆楽之父也凡皷設于堂下衆楽之君也拊在一鐘一
磬之東節皷声三撃之節衆樂每二字畢二撃之凢楽二
字為一節故也鼗如皷而小掌之于小師冬至之音堂下
之楽也爾雅謂之料雷鼗六柄靈鼗八柄路鼗四柄柄者
取其播而不擊鼗與皷合而為徳音也周官下管擊應皷
鞞之尤小者也堂上撃拊堂下撃鼔􁇭以應之大射一建
皷在其南東皷朔皷在其北東與朔皆小鼓也以其引鼓故
曰􁇭以其始皷故曰朔鼙里者朔鼓也又謂之鼙儀外有
魯皷薛皷未詳
柷者木為之状如漆桶方二尺四寸深一尺八寸中有椎
連㡳挏之令左右撃以起楽有兄之道焉居宫縣之東象
春物之成始也敔類伏虎西方之隂物也背有二十七齟
齬刻以木長尺櫟之以止楽者也居宫縣之西象秋物之
成終也柷敔與椌楬一物而異名桉舊圗柷形其止上岀
止籈者所以皷柷謂之止所以皷敔謂之籈唐宋以竹為
籈長二尺四寸破一端為十二莖楽将上先撃其首三次
而逆戞之祝應大吕之律北方之噐敔應無射之律西方
之噐也
鐲如小鐘軍行鳴之以為皷節又丁寕與鐲皆鉦也近代
有大銅疊縣而撃之亦此類
金鐃鐃似鈴與鐲有大小之異工人所執以退武舞也有
柄無舌執而鳴之以止皷大者象鐘形薄旁有二十四銑
宫縣用之餙以流蘇
金鐸鐸大鈴也以金為舌所以振武事也王與大将行夹
舞者振鐸以為節司馬法曰鐸聲不過琅木鐸金口木舌
所以振文事也武舞用金鐸文舞用木鐸木鐸形如金鐸
稍矮如甌有柄
相為皷其状如鼙韋表糠裏以漆趺局承而撃之所以輔
楽者也楽記曰治亂以相諸楽圗乃以相為節
雅者法度之噐笙師掌教雅以教祴夏所以正楽者也雅
状如漆桶而弇口大二圍長五尺六寸以羊韋輓之傍有
两紐䟽畵武舞工人所執所以節舞也或曰雅即舂鼓也
大率與相互為用
錞高一尺三寸五分上徑長一尺一寸濶八寸五分下口徑長
八寸三分濶六寸六分鈕蜼高三寸一分濶一寸六分重
二十一斤所以和楽也其形象鐘頂大腹􁩶口弇以伏獸
為鼻内縣子鈴銅舌振而鳴之與鼓相和後世之制或為
兩馬之形或為蛟龍之象引舞用焉非古制也又名錞于
圎如碓上大下小灌水以取聲其名不一而虎錞嘗得見
之
　洪武初楽噐止用編鐘編磬各十六琴十瑟搏拊塤箎
　簫笛各四笙八應鼓一係社稷祀用後漸増之凡殿内
　中和韶楽用麾一簘十二笙十二排簘四橫笛十二塤
　四箎四琴十瑟四編鐘二編磬二應皷二柷一敔一搏
　拊二凡丹陛大雅後奏于奉天門者麾一戲竹二簫十
　二笙十二笛十二頭𬋩十二􁐼八琵琶八二十絃八方
　響二皷二拍板八杖皷十二凡朝賀女楽戲竹二䔥
　十四笙十四笛十四頭𬋩十四􁐼十琵琶八二十絃
　八方響六皷五拍板八杖皷十二凡東宫朝賀楽戲竹
　二簘四笙四笛四頭管四􁐼二琵琶二二十絃二方響
　一皷一拍板二杖皷六
　　舞制
洪武中所定武舞名曰平定天下之舞舞士三十二人左
執干(長一尺五寸上濶/一尺下廣六寸)朱質上畵雉羽下畵升龍雲氣右秉
戚(長二尺五寸/朱紅􁇀柄)作發揚蹈厲㘴作撃刺之状冠黄金束髪
冠紫紛纓衣青羅舞鶴花窄袖衫錦領紅羅銷金大䄂窄
𫀆紅羅銷金裙皂生色畵衣浴􁏧白羅銷金汗袴紅羅擁
項紅結子紅束腰塗金束帶青絲大縧錦臂鞲雲頭皂靴
舞師二人執旌以引之(旌長七尺五寸朱紅􁇀柄金龍呑/口縣五采羽九層毎層用塗金寶)
(盖紅絲縧穿/末垂綵結子)冠裳束靴與舞士相似但大䄂衫用青羅
文舞名曰車書㑹同之舞舞士如前数左執籥(長一尺五/寸朱紅漆)
(笙竹為之/上門三竅)右秉翟(長三尺五寸如前/旌制綴雉羽五層)作進退舒徐揖讓升
䧏之状冠墨光描金方山冠青紛纓衣紅羅大䄂衫結子
束如武舞(白絹大口袴白/布襪茶褐鞋)舞師二人執翿以引之(翿如旌/長但九)
(層縣白鷺尾/用紅絲結子)冠服與舞士同
永楽中更定武舞名曰表正萬邦之舞引舞二人皆執紅
纓纛青羅包巾紅羅銷金項帕紅生絹錦領中单紅生絹
銷金通䄂襖子青絲縧銅帶織錦臂鞲皂雲頭靴銷金包
臋紅絹搭膞舞人楽工六十四人皆執干一小鉞斧一服
色與引班同
文舞名曰天命有徳之舞引舞二人服青幪紗如意冠紅
生絹大䄂𫀆彩畵直纏黒角偏帶藍絹綵皂雲頭皮鞋六
十四人執紅􁇀羽籥雉雞尾諸與武舞同
國初麾楽和聲郎又名恊郎共四人幞頭紅羅𫀆荔枝帶
皂靴手執麾旛舞師即引舞文武各四人扵文武各六十
四人中取之樂生與舞生等各六十四
國初以樂生不娶顓㓗特設神楽觀居之非即黄冠也
贍給優異錢粮不刷卷給肉曰無使饑寒亂性干盾之
属後昜楮甲繪兵其上寓防微之意
天順四年庚辰上御南薰殿召王翺李賢等五人侍命
　小内侍皷琴曰昔在南宫自撫一二曲足以飬性情今
　不暇及矣嘗學于太監李永昌
宗廟(附王國/以下)
丙午冬建宗廟令冷謙典楽
洪武元年春二月立太廟於闕左廟南向徳祖居中以下
三祖昭穆列考妣並以四孟及歲除凢五享孟春特祭其
餘祫于太祖廟
夏四月行祫祭禮重定時享清明端午中元冬至與歲除
而五定祭噐上曰勿泥古凢壺盂枕簟筐笥幃帳之属非
先王所習用不以祭
　祝文曰惟我祖宗積徳于世茂子孫扵天地之間今以
　家為國建廟于京以序昭穆謹率諸執事以四時之祀
　為大禮之常兹當孟夏敬奉明薦伏惟昭格鍳此永思
　迎神樂奏太和奉册寳奏熈和進爼奏寕和初献奏夀
　和舞武功亞献奏豫和舞文徳終献奏熈和舞文徳撤
　豆奏熈和送神奏安和時配享同姓王一十五位王有
　妃者六位唯南昌妃王氏不與(王妃附葬/鳯陽皇陵)
三年廟祀仍用四孟月祔祀功臣之死者太廟祝文止稱
孝子皇帝不稱臣皇太子行禮止稱命長子不称皇太子
作太廟圭瓉
十二月帝及皇太子諸王日二朝皇后率嬪妃日進膳月
薦新命祭天下無祀鬼神以城隍神主祭
京都築壇扵玄武湖中天下府州縣則于城之北其各
里亦立祭壇歲以三月清明七月望十月朔長史率僚
佐晡時致祭牲用羊豕各三炊米三石正壇設城隍之
位羊一豕一壇下東西各席地焚香列燭各設羊一豕
一設飯羹立石登刻祭文京都謂之泰厲王國謂之國
厲府州郡厲縣邑厲民間郷厲
四年夏四月定太廟合祭親王功臣配享
先是時享太廟于庭中設青幃分列功臣之位至是親
王與功臣分祔両廡十五王東廡蔡國公張徳勝越國
公胡大海泗國公耿再成梁國公趙徳勝以下立西廡
罷幃設之制但用黄布為幄殿分両廡上親行禮則大
臣分献両廡
五年十月定陵寝朔望節序祭祀禮
每歲元旦清明七月望十月朔冬夏二至用太牢其伏
臘社每月朔望日則用特羊祠祭署官行礼
定皇后祔廟禮
　凢皇后先崩既葬神主未入太廟藏于别廟及帝崩合
塟後然後神主得祔
七年御史荅禄與權請行大禘禮不果行
九年定王國宗庙立扵宫城外之左二昭二穆與始封之
祖為五
冬十月新太廟成為同堂異室之制徳祖居中三祖帝后
東西向親王侑于東廡功臣侑于西廡罷特享四孟合享
定扵孟春擇上旬吉曰三時俱朔日官民不敢犯三朔日
上三日齋戒命韓國公李善長中山候湯和及省䑓官
分祀在京諸神以遷廟告上親詣舊庙告遷主預設神
位于新庙帝座􁏫金雲龍文后􁏫金雲鳯文寝殿各設
床榻衾褥箧笥楎栘之類是日上及皇太子諸王俱冕
服詣舊廟恭奉神主置鸞輿中官奉册寳案前行出廟
門樂作百官祭服前導法仗奉引至新庙門上與皇太
子奉祖主置扵各座以皇伯考壽春王䓁并王妃二十
一位東侑功臣開平忠武王䓁一十二位西侑祭畢奉
神主寝殿各室
制廟陵皆祭官民祭主不祭墓嘗秋享太常以栗未熟請
桃代上曰祭寔不拘著為令
十三年春二月扵乹清宫别建奉先殿生忌致享用常饌
建文元年凢郊社大祀皆以太祖髙皇帝配
定制品官祭四代庻人初許祭祖禰以行唐縣知縣呉秉
中議庻人祭三代
品官主祭齋戒陳設省牲參神降神灌茅三献讀祝侑
　食闔門闢門奉茶辭神庻人沐浴出主跪上酒殽俯伏
　粛拜納主撤具
永樂十八年定都北京廟祀禮一如洪武初制
洪熈元年凢郊社大祀皆以太祖太宗並配
正統八年編修董璘奏太常䙝用道流不敬忤㫖下獄死
成化中特設奉慈殿以别扵奉先祀孝粛周太后
弘治中遵例以孝穆孝惠両太后合祀奉慈
嘉靖三年春三月建観徳殿扵奉先殿之西祀本生興献
帝
五年秋九月世廟成改觀徳殿為崇先殿與奉先殿擬
九年定議二至以太祖配大祀殿祈榖以太祖太宗配
十年定廟祀正太祖位南向為始祖遷徳祖扵祧廟為始
祖所自岀之帝移親王功臣位扵両廡孟春各庙特享季
冬大祫合祀諸祧庙之主
議禘禮從夏言設虚位為自出之帝以皇祖西向配定辛
　丙之年一舉時四月上親撰祭文從事
十四年夏四月七庙既建盡改同堂異室之制
十五年秋九月尊夲生皇考興献王為興献帝祔享太廟
分昭穆列主武庙之上仍遥尊太宗為成祖若曰祖有功
宗有徳云凢二祖七宗為九庙春特祭三時祫季大祫盖
預祖太宗以示不祧之意
二十四年庙享仍用同堂異室之制時仁庙帝后祧一堂
九室中太祖左成祖仁宗英宗孝宗武宗右宣宗惠宗睿宗孝
烈皇后用四時歲祫諸礼儀樂章器物一如舊制
罷大禘之礼
隆慶元年科臣陸樹徳請祧􁧬宗献皇帝主下部不果行
崇禎十七年福王𥘉立科臣李清請立專庙合祀献帝及
㳟帝恭帝者以子福王貴而追尊者也因奏孝康帝亦冝
特土庙之中室詔從之
　按憲宗陞祔議祧主侍郎楊守陳以為祖功而宗德凡
　　稱太祖即是始祖始祖必配天配天而不得正位南面
　　名與寔且乖徳非始祖可祧也周有后稷乃行禘礼後
　　丗無之何用遵行太祖太宗両属開國例應百丗不遷
　　適典周之両建丗室相近頋太祖為始祖成祖但一丗室
　　合之昭穆統為八庙而砂以興王為丗庙合九庙豈不舛
　　乎歲特享之後為時祫為大祫礼以簡為貴同堂異
　　室式而莫愆嘉靖中分建七庙以衮冕佩玉徧歴群庙𧺫㐲
　　劬勞匪獨筋力不逮而日亦不足乆之􁑴勤所必然也
　　且昭穆之序必以世次則弟之承兄者或至左右偏勝
　　必以祚次則叔之承姪者反令尊卑互乖據次議祧勢
　有難通昔人嘗言之矣余又以昭穆分列欲祔一昭必先祧
　一昭自昭之苐一始昭之苐一祧而穆之第一未祧是分左
　右而不分上下凌越益甚古昭穆不知何如相傳圖説未
　足據也若夫崇先殿擬于奉先情可曲諒别為丗庙巳非
　而遽欲參太庙之享祫乎奉慈殿雖擬奉先寔止于義孝庙意
　𧺫以祀生母孝穆于是憲庙生母孝肅丗庙生祖母孝惠咸
　祔乆乃遷于陵寝誠為合宜但改稱皇后猶未免逼嫡之
　嫌耳而失礼之大關乎國運者内臣在洪武時職厮役耳
　嘉靖中宗廟大典在特享分遣大臣八人献諸帝又内臣
　八人献諸后在時祫大臣十二人献諸帝内臣十二人献諸
　后夫法司與武臣尚不能挕享而刑人乃与大臣分職
　鉅典乎此時雖撤内遣而積重难返乆之擅制撓法忠
　潔氣奪百神唾之事關國運匪淺鮮也
　歴代帝王賢聖祀典
　洪武元年具太牢遣中書官祀三皇以勾芒祝融力牧風
　后配遣官祭昭烮武成王儀同釋奠
　三年遣使致祭歴代帝王陵寝令各行省具圖以聞
　　歴代帝王陵寝可考者七十有九功徳昭著者三十有
　　八祭伏羲于陳州神農于酃縣黄帝于中部縣少昊於
　　曲阜縣顓頊高辛于滑縣唐堯于項城縣虞舜于寕遠
　　縣夏禹于會稽縣啇易于荥河縣啇中宗于内黄縣啇
　高宗于陳縣周文王武王成王康王宣王漢高帝文帝
　　景帝于咸陽縣漢武帝于興平縣漢宣帝于長安縣漢
　光武于孟津縣漢明帝章帝于洛陽縣唐高祖于原縣
　唐太宗于醴泉縣唐献宗于蒲城縣唐宣宗于涇陽縣周
　世宗于鄭州宋太祖大宗真宗仁宗于鞏縣宋孝宗于
　㑹稽縣盖内祧魏文帝隋高祖宋理宗三位各製衮冕
　服凾香帛遣秘書監陶誼等徃修祀事每陵給白金一
　十五両具祭物掩瘞葺修仍禁樵採歲為例
六月遣使徃紹興葬宋理宗骨頂致祭
　上與學士危素論宋元興替之故素言元丗祖至元間
　胡僧嗣古妙高欲毁宋㑹稽諸陵時夏人楊輦真伽為
　江南搃挕奏請如二僧言遂彂諸陵取藏中金寶以諸
　帝遺骨瘞杭之故宫築浮屠扵其上以厭之又截理宗
　項骨為西僧飲噐上聞之歎南渡诸君無大失徳与元
　又非世仇既乗弱取之何至酷虐如此即命北平守将
　呉勉訪索頂骨所在果淂之西僧廬中命有司厝扵京
　城之南至是紹興府以永穆　陵圖来献遂以前骨勑
　葬故陵
四年祠故元御史大夫福夀歲春秋二仲遣官從事令天
天下立三皇廟祀春秋未㡬止祀于陵寝
七年建厯代帝王廟于京師以文王守臣莭唐高祖無創
業功不預為同堂異室之制
　時歴代帝王止存創業十八主嗣復免周文王唐髙祖
　二主㝎三皇(伏羲神/農皇帝)一室五帝(金天高陽/高卒唐虞)一室夏啇周
　一室漢隨一室唐宋元一室毎室共用牛羊豕各一每
　位用籩豆各十簠簋登鉶各一爵各三帛各一白酒尊
　五于西階三于東階御製楽章七奏舞八佾迎神奏雍
　和奠帛初献奏保和舞武功亞献奏中和終献奏肅和
　俱舞文徳撤豆奏凝和送神奏夀和望瘞奏豫和
　凢両廡從祀名臣為風后力牧臯陶夔龍伯夷伯益伊
　尹傅説周公旦召公奭太公望召穆公虎方叔張良蕭
　何曺参陳平周勃鄧禹馮異諸葛亮房玄齡杜如晦李靖
　郭子儀李晟曹彬潘美韓世忠岳飛張浚凡三十二人
　壇二各少牢一其餘守成令主祀于陵寝從祀舊有趙
　普及元阿木安童木華黎等俱罷祀
八年㝎祭前代先賢不具祭服便服行礼祠張廵許遠于
㱕徳州
十三年遣祭歴代忠臣漢将蔣子文晋卞壺南唐劉仁瞻
宋曺彬元福夀凡五廟于祭功臣之日並祭
十六年祠秦李氷漢文翁宋張詠皆蜀守又祠宻令卓茂
河南黄覇吳陸遜及子抗從子凱四川土神垂庥矦李龍
遷唐狄仁傑謝夷甫元李黼與其侄秉昭李宗坷咸著祀
典嗣邠州請以姜嫄公劉二廟入祀典從之
十九年礼臣請建昭烈武成王廟不許仍從祠帝王廟免
王爵
二十年改建帝王廟于鷄鳴山之陽歲八月擇日致祭祔
功臣徐達等十二人仍令三年遣官祭于陵寝
　前定五室内去隋文帝
二十一年修唐相張九齡宋名臣余靖祠祀以歴代名臣
從祀歴代帝王廟去舊額趙普安童二人増陳平鄧禹潘
美馮異木華黎五人
二十七年建漢夀亭侯關羽廟于鷄鳴山祠唐臣渾瑊
永楽元年脩􁅏太師比于墓及其祠祀
三年祠唐覌察使常衮于福建
宣徳二年遣祭宋相文天祥歲為例
四年詔修嘉興陸贄祠蘓州范仲淹祠
五年修睢陽恊忠廟
　張廵許逺南向雷萬春南霽雲賈賁姚誾東西配
七年祀宋臣耿遇徳于高郵
八年祠祀歐陽脩文天祥周必大楊邦胡銓楊萬里稱六賢
正統元年復建武成王廟
成化元年脩比干墓祀元臣劉國于容城
四年祀宋丞相李綱于邵武禁侵古帝王忠烈名臣陵墓
五年復元臣賽曲赤廟祀于雲南
九年脩永平伯夷叔齊廟賜額清節命詞臣撰文致祭
十年脩宋儒程灝程頥博野縣祠堂春秋致祭
十一年祭唐臣禇遂良子杭州
十九年祠宋揚時于䔥山以魏驥配祠額徳惠脩周公廟
于岐山春秋二祭脩其墓于咸陽嵗一祀脩漢諸葛亮祠
于沔宋范仲淹祠于鳳翔及三吕(大中大/臨大鈞)祠于藍田
二十二年封金王二闕真為上帝遣閣臣萬安挕
祭
弘治三年進元守臣韓建祔祭安慶豳國公余闕庙祠唐
昌黎韓愈于孟縣并脩其墓
五年祔宋合州守王堅張珏于鄉賢祠
六年祠宋范仲淹于河南墓所以子純仁配
十年祔季漢北地王諶于昭烈庙春秋致祭
十二年詔清還宋鄂王岳飛墓田于錢塘偹祭
十五年祠宋丞相江萬里于饒州以子鎬配
十六年飾祀宋陸九渊兄弟
正徳三年祠宋殉國同知陳瓉于興化祔其姪同知樞宻
院事文龍
八年賜唐顔真卿杲卿祠額二忠祀于真定
九年脩曽子庙于嘉定以門人子思子配陽膚子衰公明
儀沈猶行公明高楽正子春公明宣单居離従祀脩唐相
宋璟祠祀于南和
十年脩唐張九齡祠祀于韶州子伊闕令拯與唐刺史鄧
文進宋邕州推官談必明國朝永豊令鄧顒從祀
十六年祠宋陸秀夫于鎮江岳飛于武昌歲祀建太公庙
于青州
嘉靖二年建周公庙于雒陽仍遣官視登封縣公遺蹟觀
風測景二臺考正土圭表漏制度尺寸祠晋處士陶潜于
彭澤脩宋韓琦范仲淹祠于延州祠南陽諸葛亮額忠武
九年停南京歴代帝王廟祀以專祀春秋故
十年改立帝王庙于阜城門内
十一年詔祠唐狄仁傑宋㓂凖及郷㑺劉安丗于大名府
二十四年以科臣陳棐議撤元世祖神主并革華黎五臣
祀
　按帝皇庙姬昌臣節不預是也唐高祖寔以子功居
　南面奈何撤之至以伏羲神農未有衣冠之制勿加
　冕眼則未經的考當用何制且厯代冕服亦未畫一
　或多虗揣不如竟用木主為當也若元世祖雖係勝
　國而亦為天所子陳棐以私意落其君臣殊非太祖放
　帰元遺孫至意
孔廟祀典
洪武元年二月丁未用太牢祀孔子扵太廟仍遣祭曲阜
刑部主事錢唐倡言孔子為百王宗師冝通祀天下詔可
之秋八月躬太學釋奠禮詔仲春秋以太牢祀孔子衍聖
公主祀曲阜著為令太學二上丁降香丞相献學士祭酒
亞終献
二年詔衍聖公孔希學父故元祭酒克堅歸祀孔子扵闕
里行釋奠禮胡惟庸劉基馮冕不陪祭受胙㘴罰俸定陪
祭受胙
四年司業宋濓議子先父食非以明徳肖像非棲神之舊
仍元大成登歌楽非制又言遷神南向非神道尚右之本
義以薰薌代炳䔥以秉燭代庭燎殊不合古且不冝但祀
春秋并及從祀諸黜陟忤㫖外調
六年八月學士詹同等上孔廟更定楽章及釋奠禮儀
七年脩先師庙及祭噐
十五年四月詔天下通祀孔子時釋奠儀終未定上曰昔
周太祖不惑羣議曰孔子百丗帝王之師敢不拜遂入廟
再拜献爵又再拜賜群臣宴翌日國子官表謝賞賚仍頒
儀注扵天下
十七年禮部製大成樂噐頒天下儒學
建文元年祀先師禮凢盥献拜跪如庙社
永樂十五年九月脩孔子廟功成御製碑文勒庙前
洪熈元年宣宗初立徳平縣訓導年冨言天下儒學毁廢
十哲列両廡從祀木主與塑像不一封爵差訛位次失序
詔飾脩天下孔子廟如洪武中定例
正統三年三氏學教授裴侃奏太學子断不可先父食請
另祠啓聖王扵大成之西以諸賢之父配享報聞
天順四年祭酒劉崇益欲起前元孔庙仆碑右僉都御史
葉盛謂國監初興仍勝國之制不便不以聞時太廟已易
木主外學或不忍即毁蘓州知府林鶚稱孔子生佛教未
入中國之前烏暏所為塑像哉奪羣議立主
成化十二年祭酒周洪謨請加孔子封號為神聖廣運冝
服衮冕十二旒衣十二章併加籩豆佾舞如天子又以干
羽居上樂噐居下冝改正禮部尚書鄒幹言洪武時祭酒
宋訥碑文有像不土繪彛習乃革䓁語今塑像尚欲盡毁
安淂𣸪尊衮冕其原號大成至聖本扵中庸孟子二書無
可更議且止統中御史李奎有加封之請已經免議冝如
故詔加籩豆舞佾封號不行㝷令所在馬先師庙門
十七年國子監丞祝淵請文庙概從木主謫外經歴
孝宗𥘉立揚守陳請加孔子帝號吴沉作孔子刲王辨
以譏之謂称先師為正師者君所不得而臣之者也
弘治十貳年曲阜孔庙灾命學士李傑祭告
十七年重建孔庙落成遣大學士李東陽致祭
正徳三年以脩孔庙不如㫖山東廵撫以下咸罰米有差
六年流賊犯闕里入孔廟礼拜而去
嘉靖元年以學士張璁議大成殿後另祠啓聖公叔梁紇
聖號称至聖先師不称王称庙不称殿用木主廢塑像京
師籩豆十楽六佾外學籩豆八時編脩徐階争留孔子王
號忤㫖外調十三道御史黎貫等復争之禠為民上方追
考献王疑以為諷已怒貫倡議餘贖杖復職孔庙祀典始
定設曲阜縣社塾教三氏子弟
二十七年升安陸為承天府加儒學以籩豆如京師
二十八年司業傅新徳請昜孔庙琉璃瓦下部議不果酌
㝎釋菜礼儀前一日設御幄大成門外旦上臨御幄皮弁
服導引入就位百官各就位導詣盥洗搢圭盥帨出圭詣
酒尊所酌酒詣先師前再拜百官皆再拜搢圭執官跪進
爵上献爵出圭再拜百官皆再拜四配十哲両廡如常代
獻
　按孔子廟祀漢晋及隋或號先師或稱先聖宣尼宣父
　至唐玄宗始謚為文宣王其至聖之號加扵宋真宗大
　成之稱増扵元成宗國𥘉議裁舊謚而孔號不改及至
　弘治中欲尊帝號在宋真宗時已曽議及之太常李清
　臣以為周室称王陪臣不當為帝乃止夫後世之有天
　下者擅称皇帝踵秦而僣擬得罪三代况為人臣者㢤
　知礼如孔子拜上不可廼更甚之
孔廟從祀
洪武四年夏五月司業宋濓議孔庙禮併及從祀謂大成
至聖通祀内外固冝但七十子冝止設于國學其外諸學
配以顔子一人若荀况之言性悪楊雄之事王莾王弼之
宗荘老賈逵之忽細行杜預之建短喪馬融之黨勢家冝
草引建安熊氏之言謂伏羲為道統之宗自神農下迄孔
子請臣臯陶下迄箕子咸冝秩祀天子之學不果行
五年罷孟軻配享踰年上曰孟氏辨異端闢邪説彂明孔
子之道其復故
二十九年行人司副楊砥𣸪以楊雄失身竊經必黜從祀
而陞漢儒董仲舒詔從之其左丘明以下諸從祀如故
正統元年以忠州訓導宋廣議刋定孔廟從祀名爵位次
為圖頒天下隨以宋儒胡安國蔡沉真徳秀預從祀
八年追封元臣呉澄為􁌏川郡公預從祀
成化元年助教李伸上言五事其一以顔囬曽参孔伋舊
制配享堂上而三賢之父列廡下先儒熊禾學士宋濓常
言之不果行今請以三賢配享啓聖公其從祀如公伯寮
荀况馬融杜預王弼冝黜元劉因許衡冝𥙷入報聞又有
何基王柏金履祥許謙並從祀之議上以元臣不許用尚
書陳文議祀扵其郷
三年追封董仲舒為廣昌伯胡安國建寕伯蔡沉崇安伯
真徳秀浦城伯並從祀
弘治元年禮科給事中張九功𣸪議孔廟從祀冝黜荀况
馬融王弼三人入禮部侍郎薛瑄下部議少詹程敏政復
議左丘明以下二十二人之中馬融阿梁兾殺忠臣李固
劉向所著洪範五行傳最為舛駁兼涉神仙方術賈逵附
會圗䜟王弼何晏倡清談拾老荘餘唾何休春秋訓詁一
書黜周王魯註風角等書班扵孝經論語戴聖治行多不
法毁何武扵朝王粛以女適司馬昭復為司馬師畫䇿杜
預為吏則不亷為将則不義以上八人請裭爵罷祀而鄭
衆說禮號后氏曲䑓記乞加封爵從祀孔氏及門見扵家
語七十六人而司馬遷史記多公伯寮秦冉顔何文翁扵
成都庙壁所畫又多籧瑗林放申棖按棖家語作申續史
記作申黨其實一人今棖封文登侯黨封淄川侯重複無
稽孔子賛使尊称蘧瑗公伯寮明訴季路與問禮林放家
語史記並非及門秦冉顔何疑亦為字畫之誤如申棖申
黨者俱不可問耳今請二申但存其一公伯寮秦冉顔何
罷祀瑗祀於衞放祀扵魯至扵荀况自冝與楊雄並黜若
文中子王通安定胡瑗二人冝進從祀更冝别立一祠特
祀啓聖公而配享如前李仲議并請以二程殳珦朱熹艾
崧並列顔無繇之下詔下廷臣議時學士吴寛侍郎倪岳
議不合諸從祀如故薛瑄以楊士竒少其無著𫐠功與鄭
衆王通胡瑗俱不獲從祀
四年祭酒謝鐸議吴澄受宋恩而仕元出䖏不正宋儒楊
時息邪放滛有功孟氏乞升時而黜澄不報
九年大學士徐溥復稱時力罷王安石從祀廢其新語寔
有衞道之功扵是封時将楽伯預從祀
十四年侍郎謝鐸請立啟聖祠配以顔曽思之父黜元吳澄
嘉靖元年學士張璁既淂請改正孔子庙號詔侑享復聖
顔子宗聖曽子𫐠聖子思亜聖孟子其両廡及門諸弟子
公侯伯之號俱撤稱先賢其餘從祀后蒼王通胡瑗歐陽
脩陸九淵蔡元定程珦賈誼馬融何休王粛杜預呉澄十
三人罷祀林放􁐣瑗盧植鄭玄鄭衆服䖍范宻七人祀於
其郷后蒼王通歐陽修胡瑗陸九渊蔡元定六人増入𣸪
請别立祠祀齊國公叔梁紇稱啓聖公孔氏以顔無繇曽
點孔鯉孟孫氏配享詔皆從之
隆慶元年言官趙輄周弘祖等請陞薛瑄王守仁預從祀
下部議後黄南山私擬進刑部錢唐于從祀何孟春私擬
進公孫尼子謂尼子為七十子之門人楽記緇衣其所手
著䰟不果
五年以薛瑄從祀
萬暦十二年以王守仁陳獻章胡居仁從祀
　　論曰從祀孔廟起於唐是時左丘明卜子夏公羊髙
　糓梁赤高堂生外及戴聖劉向等共二十二人而董
　　仲舒獨不與盖其時之論道者為未詳矣至明始為
　合義按侑享啓聖四父獨所云孟孫氏懸擬之詞也
　孟子父諱激字公冝古来無議其非者豈先軰猶未
　　之考歟但又名彦樸或似後代坐疑因缺之欤徒冠以
　孟孫則孔子為殷人孟子為周人分一堂為両代矣
諸臣祀典(附追/崇禮)
庚子祠祀死事花雲許瑗扵太平
辛丑配享死事張徳勝扵祖廟
甲辰祠祀死事韓成等三十六人於鄱陽之康郎山復祠
祀死事趙徳勝葉琛張子明等十四人扵南昌祀劉成扵
長興州
洪武元年庙祀滁陽王郭子興扵滁州庙祀徐王馬公揚
王陳公扵太廟之西後改祀徐王扵宿州故居改祀揚王
扵旴𣅿墓䖏
二年以死事胡大海等七人(胡大海耿再成趙徳勝廖永/安俞通海張徳勝桑世傑)
配享大廟
三年合祀功臣二十一人扵鷄鳴山肖像八人(六王外胡/大海馬國)
(用趙徳勝耿再成丁徳興俞通海張徳勝茅成/華高吴良吴禎曺良臣康茂才吴𣸪孫興祖)虗其位者
十三人立厲壇于京省祭無祀鬼神歲例三舉(清明中元/十月朔)
　按廖永安初列從祀㝷罷又按馮囯用丁徳興茅成華
　髙吴良吴禎曺良臣康茂才吴復孫興祖十人既祀功
　臣廟不𣸪侑享太廟両祀俱論封爵與親王分両廡上
　親行廟祀則大臣分獻両廡
六年定功臣已故者謚號
輯公侯以下家庙禮儀
　别為祠屋三楹於所居之左以祀高曽祖考并祔位二
　品以上羊一豖一五品以上羊一以下豕一皆分四體
　熟而薦之不能具牲者聼設饌所用噐皿随官品第稱
　家有無先二日聞于上免朝參凢祀于四仲之月或擇
　吉或二分至或臘忌
八年功臣廟増祀花雲李思齊二人(花雲或曰華雲龍/二人或曰八人)
九年祭功臣廟祔入余隆䓁(百三十/一人)及何文輝䓁(百八/人)
十二年祭功庙袝入呉禎䓁(百九十/三人)
二十年定侑享歴代帝王廟功臣中山王徐逹等十二人
　馬燁鎮貴州有功彛婦靄劉不便請殺燁願世内効上
　不得已從靄劉未及議䘏
洪熈元年祔入帝王廟侑享功臣河間東平㝎興王等四人
𨳩國與靖難各自為序
成化元年祠死事汀州推官王得仁
十一年祠故御史伍驥及都指揮死事丁泉于上杭祠額
褒忠
十八年祠故學士王禕于雲南
二十年祠故廵撫都御史楊信民于廣東
弘治九年祠故罪臣宋濓于四川葬所復其原官春秋二
祭祠故禮部侍郎薛瑄於平陽賜額正學
十五年祔故趙時賞等四十人于廬陵歐陽修廟廟額忠
義明年又祔故御史鍾同於忠烈祠(即歐/祠)
正徳十六年祠故都督僉書馬雲葉旺扵遼東祠太保黄
福扵昌邑
嘉靖元年陞開國功臣誠意伯劉基侑享太廟位六王之
下祠故吏部尚書王恕扵三原祠大學士劉珝扵其郷旌
其里為仁孝祠故主事費瑄扵吕梁洪
四年祠䖏士吴與弼扵崇仁
十六年祠故知州夏鼎扵􁌏清鼎大學士言之父也
十七年狥搃兵郭勛之請陞其祖营國公英侑享太庙位
永義矦之上䧏劉基寕國公之下
隆慶二年祠故禮部郎中歐陽徳於江西
六年神宗初立奉登極詔建祠于南京祀建文中諸賢二
百餘人額曰表忠弘光初追贈加謚益建旌忠祠
表忠祠
　中祀方孝孺等(方孝孺鉄鉉周是備練子寕黄觀陳迪/暴昭卓敬景清茅大芳胡閏王叔英王)
(艮鄒瑾曽鳯韶魏冕髙翔王良姚善顔環鄭華王省劉/璟髙巍龔翊林右連楹陳忠齊泰侯泰張昺郭任盧逈)
(邊昇胡子昭金有声陳性善司忠周璿盧原貭廖昇龔/泰陳継之韓永葉福黄鉞戴徳彛甘霖王彬王度謝昇)
(丁志方林英巨敬譚翼荘士信徐子權宋徴程本立林/嘉猷陳彦囬周継瑜鄭恕張彦方向朴唐子清黄謙陳)
(思賢葛誠石撰程通/俞逢辰杜竒黄子澄)係文臣共七十四人
　左正祀徐輝祖等(徐輝祖俞通渊瞿能朱鑑馬宣張皂/旗宋瑄儲福楊嵩謝貴彭貳宋忠孫)
(泰荘得俞瑱/張倫崇剛)係武臣共一十七人
　右正祀(孝孺妻鄭夫人及二女黄觀妻翁夫人及二女/曽鳯韶妻李淑人王良妻/淑人儲福妻范淑)
(人胡閠/女郡奴)係諸忠妻女贈謚詳本傳
　東祔祀文臣無謚者(顔有為黄魁方孝友俞貞木/黄彦清楊任葉惠仲錢芹)有贈
(張紞毛泰陳植楼璉黄清劉端葉希賢王玭鄭智董鏞/劉原弼王髙張安國李文敏鄭居貞蔡運鄒標方法周)
(縉劉政髙賢寕伍性原陳應宗林珏鄒君默/吕賢曽廷瑞馬坤朱進楽清槱東湖樵)無贈共三
　十九人
　西祔祀武臣無謚者(廖鏞彭聚卜萬椘智滕聚盧振小/馬王楊本周拱元曽濬瞿通倪諒)
(廖/銘)有贈(盛庸梅殷孫岳王/資牛景先耿瓛)無贈共一十九人
　又東祔内臣(胡伯顔/叚實)二人
　又西祔諸忠妻女(王叔英妻金氏及二女譚翼妻鄒氏/張安國妻賈氏鄭恕妻彭氏妾夏蓮)
(及二/女)及諸黨戚友
旌忠祠
中正祀文臣范景文等(范景文倪元璐李邦華王家彦/孟兆祥施邦耀凌義渠呉麟徵)
(周鳯翔馬丗竒劉理順汪偉申佳㣧吴甘来陳良謨陳/純徳許直成徳金鉉衞景瑗朱之馮)
有贈謚(許琰湯/文瓊)無贈謚共二十四人
左正祀武臣劉文炳等(劉文炳張慶臻李囯楨/鞏永固劉文燿周遇吉)及内臣
(王承/恩)共七人又諸忠婦女(成徳母張氏金鉉母章氏妾/王氏汪偉妻耿氏馬丗竒妾)
(朱氏李氏劉理順妻萬氏妾李氏/陳良謨妾時氏周遇吉妻劉氏)共十人
右正祀文臣孟章明等(孟章明金錝徐有声徐標/頋鉉彭綰俞志虞朱庭煥)共八
人
左祔祀武臣朱純臣等(朱純臣鄧文明郭培民薛濓徐/錫登頋肇迹宋𥙿徳孫維藩楊)
(崇崇猷衛時春吴遵周王見/先通張光燦方履泰李國禄)共一十五人
右祔内臣(李鳯翔王之心高時明/禇憲章方正化張國元)共六人
封贈廕襲詔敕恩例
洪武中登極立中宫東宫諸詔無文武臣僚封贈廕千試
署寔授之例英廟以後遂為例
洪武𥘉濟南衞指揮使何誠奏所生已受封乞推封恩飬
伯父許之
七年特恩棺宋城侯薛顯母不為例
二十四年定文武一品封贈二代三品上二代七品工一代女衘
六䓁三品上縂稱夫人以下淑人㳟人冝人安人孺人至七品止
二十六年定文武封贈各例
　例凢十一其一文官一品至七品止封贈散官執事其
　應封一代者父與子同妻從夫貴應封二代者祖降父
　一級應封三代者曽祖又䧏祖一級父現任不封封致
　仕及已故者其在任棄職就封者聼其二嫡母在生母
　不得封生毋未封不得封其妻其三父母有両子應受
　封婦人夫與子両有官應受封從其上品父母原有官
　既没而以子孫貴者進一級其四繼妻當封已故正妻
　亦當追封在繼妻止封一人其五命婦因子孫品級封
　者並加太字若已殁及曽祖祖父母者不加其六凢正
　從陞一級封贈一次其七應封贈者男曽犯十惡奸盗
　除名等罪女或再醮或娼優婢妾並不許曲請其八封
　　贈之後犯賍私者追奪其九婦人受封後不得再醮違
　　者治之如律其十四品以上誥命耴自上裁及五品以
　　下試職經攷覈稱職頒詔敕其已受誥命誥敕者並湏
　　一考方許受贈其十一有才能卓異出自時恩者不在
　　此例其武官封贈之例凡義男承襲義父官職又随義
　　父姓者當封贈義父毋若出姓者不許亦不許封贈親
　　父毋出姓自立功勲淂及親父母曽經代其父搃旗先
　　鋒過雖自主功勲尚随義父姓者但封贈義父母出姓
　　者及其親父毋女婿承襲妻父職事者封贈妻父母若
　　代妻父搃旗搃小旗役後自得官者封贈其父母若親
　生封贈與文官同
建文以後皇帝生母皆並尊為皇太后
　冝尊皇太妃俟正后崩稱太后為當
歴朝下諸臣恩例大率各從其類上慈后徽號則詔封贈
立東宫則詔廕䘏安異修省則詔捐逋减刑登極則大赦
至於建大工平大賊誅大奸亦相因有恩例
永楽元年定軍功襲替例軍職從兄弟姪並淂襲
洪熈元年詔方靣官一考稱職給與本身誥命九年考滿
方與封贈特恩贈謚故東宫官祭四時旋以例同宗廟改
春秋二祭
給舟㱕礼部侍郎鄒師顔丧官貪倣此例行
宣徳元年優給故武臣妻子寡弱及獨無子者
二年吏部狥例放遣患病官還郷皆革去冠帶為民内有
曽受誥敕封贈父母者上原之曰既非淂罪以礼去官與
現任同後以老疾請者許冠帶還郷
五年詔追奪賍官詔敕
　楊文貞士竒夫人嚴氏早逝以婢郭氏侍巾􁆽偶中宫
　有喜慶命婦咸徃太后必召郭入則儉嗇特甚太后重
　餙遣之曰此還楊先生不復識矣翌日命有司如其妻
嚴封
八年翰林院邹循未應得封贈上異等特與之不爲例
正統七年特恩許大學士楊士竒本身及妻所得誥命移
贈其本生無後伯祖父母曺文襄　乞封其前母例無封
三母者誥特與之不爲例
十一年贈故礼部右侍郎馬愉夲部尚書兼翰林院學士
舊制無贈両官者自愉始
景泰三年陞致仕礼部左侍郎楊翥爲本部尚書賜二代
封贈仍舊致仕
七年以特恩許文荘葉盛得封其前母
天順二年序班袁應騏以故父尚寳卿忠徹卒進所纂相
書乞贈官祭葬不許恩例父犯罪為民淂以子推封
八年俞廷獻以子貴淂封主事𣸪以子加封礼部郎中請
移封其九十老父上不許給與冠帯
成化四年倪謙子岳以編脩考滿應淂推恩吏部以謙曽
追奪雖遇赦致仕無例上特与之不為例
六年詔軍職非立功人子孫不淂襲
七年大理寺卿王概破例両給三品誥命
　摡按察使時以旌異淂賜誥命後歴副都御史大理卿
　復賜例大臣無両給三品诰命者有之自概始
八年吏部尚書魏驥卆遺語家人辭塟子序班完以聞上
嘉歎重違其意特從之舊制四品官父母丧有祭無葬破
例給少詹柯潜父葬
二十一年副都御史屠滽歴三品俸未滿陞右都御史亦
未滿合計三年請封其父母詔特與之不為例
二十三年上皇太后尊號詔西京文武官先封其父母三
品以上與誥命凢武職子任在京依文職例父職高于子
者進一階
弘治元年主事唐錦舟前繼母其父所封兹第二繼母願
推其継妻封封之吏部王恕謂不違継母一人之例上許
之給　事中張維新伊父受封同入朝謝恩父未㛠朝儀
行錯𬒳紏挐縶午門乆淂釋
時恩賜兵部侍郎李介妻大理寺卿王霽妻祭例三四品
官妻無祭軍職絶許立功人親姪姪孫已襲者淂沿襲
正德四年逆監劉瑾數人擅權其父祖皆淂贈都督都指
揮官母為夫人軍職絶許從兄弟姪並淂襲
九年礼部請欽㝎祭葬㤙例
　時勢要故舊以厚賄力請不淂已更申飾祖制有文臣
　三品以上乞祭葬者以為犯例下獄問遣
十一年清寕宫災詔両京文官歴任未及一考者与誥敕
其誥敕准給未領因事降調非貪酷者仍給與
丗宗𥘉立時恩贈興府故長史張景明太子少保礼部尚
書兼文淵阁大學士廕子恕光禄寺丞凡正徳中以忠諌
淂罪死者一体追贈與祭及廕其父母与妻亦給封贈
嘉靖元年御史劉寓生行人司正趙淵已陞僉事以恩例
請封其父母詔特许之
九年大報礼成詔両京文官未及一考無過者給與誥敕
十年立功人絶同時親弟侄淂襲其姪孫以下及從兄弟
姪除親祖例前相沿人自立有軍功者扣襲其無功侄孫
以下至從兄弟侄等及沿襲後别無立功者不许襲傍子
孫草職者俱収搃旗
十三年吏部以舊例父子品同不淂推封時都御史張衍
度請封其父參政繼部議不冝以父祖自致之階限子孫推
錫之典終不許㤙例得移封本生父祖并𣸪其所奪原職
十六年六品以下官乞破例移封荣其親不許按移封有
二例一京官考滿奏奪一京官封贈或其父問革為民者
凢追奪封贈非犯賍罪免其父祖誥勅由别子孫者免
二十三年裁定祭塟恩例五其一二品官妻曽受封者與
祭一壇不淂與夫之父母比其二三品四品父母止受五品
以下封者不賜祭其稱持恩心曽侍講讀親履行陳及春
宫官親奉出閣有劳者其三尚書都御史已加三少而革
去者但與本等祭二壇加陞日淺政績未著者奏奪𬒳劾
閒住者不許其四四品以上父母曽受本等封者各許祭
並無封贈者不許其五三品文官妻未封夫人者不賜祭
至𬒳劾致仕者聼本部奏裁未滿考者不分在任致仕俱
祭一壇半葬聴調别用及間住詔復者俱不許淂㫖𬒳劾
致仕者仍如弘治中例官給祭葬
二十五年特恩賜大學士嚴嵩祖驥祭葬不為例
二十九年詔大臣卹典次降諸親王不預
三十六年應天府丞朱隆禧以方術倖加禮部侍郎致仕
䘚請卹特恩與之准皇親伯爵可追封二代㝷封三代
四十年禮部尚書歐陽必進為故南京兵部尚書湛若水
乞贈䘏上以若水偽學忤㫖奪必進少保仍供職右侍郎
張永明以下停俸有差
穆宗初立思詔文職五品以上致仕官進階一級至扵内
兵部主事外知州察去者皆得稱朝列大夫
隆慶元年詔追恤先朝言事諸臣獨光禄少卿馬從謙不
預從謙坐効中官罪死中官猶啣之比子罵父律不赦
給還故縂督御史曽銑所沒田地十頃
追奪倖進諸臣贈卹詔命仍仆諭祭墓碑現任者間侄
　尚書頋可成以黄冠方術尚書徐可成以匠作侍郎朱
　隆禧郭文英都御史鄭端明咸以方薬吏部主事史際
　以建醮並䝉殊寵侍郎張電亦以習書濫膺至是一清
　冐倖
詔副使汪一中察初死事以失機與仗節死義者不侔㘴
奪䘏贈
萬暦三年更定文武官䘏典遵依㑹典及嘉靖中題乞外
每加一等
四年盡𣸪故大學士夏言等原官賜祭葬及謚
酌定䕃叙國初一品至七品皆得廕子後定三品以上有
劳及死事者淂廕官生出自特恩稱恩生凢廕差四級叙
弘治中准三品以上京官非襍流出身經一考者許一子
送監讀書凢東宫侍從年劳恩例或中書舎人習字及文
武官死扵忠諌凢公主子孫有志向學皆淂送監歴官可
至知府運司同知及行太僕苑馬少卿凢未仕而故可以
𥙷廕而身自能文武出身者可移另𥙷凢大臣之廕孫可
代子
弘光初立禮部尚書顧錫疇請𥙷惠宗代宗廟號科臣李
清并請惠宗馬皇后𣸪如例文奎仍爲皇太子代宗呉賢
妃仍爲皇太后汪皇后亦並如例惠宗諸弟降郡王或夷
庻人者并𣸪原封品准行因追𥙷開國諸文武臣贈謚陶
安等一十三人但𥙷謚馮國用等一十三人特贈馮勝寕
陵王傅友徳麗江王祔六王原長興侯耿炳文亦贈興國
公升祀隨贈謚靖難文臣七十四人武臣一十七人婦女
六人
罪惟録列傳卷之八上
　　啓運諸臣列傳總論
余嘗論漢以後功臣百難徃昔有啇湮遐不可稽周之黄
鉞夲穆考舊徳順風而呼况専征弓矢畢事後㦯未辭還
商廷觀兵之日不期而集勢有然也公望雖兵法之祖㑹當
便利不必盡見其能漢以匹夫上馬三傑而外咸﨣桓莫
倫七十餘敗之後終賀得鹿智力寕淺鮮㢤而明之受命
似漢又百難于漢夫秦方西帝六國心恨厯世未乆内変
寔作是故漢之戦秦易而戦椘難明之𥘉造一友諒足以
當椘勢䖏夹擊与背関借一者異而元之一統且将百年
上下骵分順􁃸大判兼以邊馬内逐是有两中國之長忠
志捐軀更有百維城之助勢詘扵仰攻材非由厮飬説士
之舌不工列國之遺無藉而八王以徃皷其䇿力寸土尺
地皆由手辦雖将將者不止扵十萬然而持㦸而睨于原
者人負鷹揚之略矣此之謂征誅
　啓運諸臣列傳上
　　徐逹(子輝祖/孫欽)
徐逹字天徳定逺人生農家長身高顴赤色倜儻負大志
元至正癸巳太祖從郭子興濠梁籍其郷壮士七百餘人
太祖苐一見逹與語竒之曰此囯噐也已盡上所籍而獨
留逹䓁二十四人俱南畧㝎逺逹二十有二少太祖一歳
頋志畧能微合太祖居数日功未及諸将而位鎮撫諸将
上衆亦不疑則嘗宻以天命説太祖太祖心動從破元滁
州取和陽故濠孫徳崖強来就食子興以前郄縶徳崖而
太祖亦拘留徳崖軍甚廹逹請身代脱太祖㑹子興䘚太
祖為大帥逹益重出邀俞通海䓁水寨赱元蛮子海牙渡
江㧞采石與常遇春皆冠軍而逹獨參預進止既渡江請
断舟䌫縦下流促㑹食搗太平太平下逆擊元元帥陳埜
先走之取溧陽溧水断海牙扼江之援還擊破海牙乗勝
下集慶路先是命将不一軍或事焚掠太祖欲重逹权佯
坐逹縦無法且伏誅而故令李善長䓁請力乃免于是一
軍驚氣粛總師鎮江克之赱苗帥楊完者戮平章定㝎城
中晏然置淮興翼元帥府以逹領之轉江南行樞宻同僉
時周師㩀常州誘我叛将陳保二且窺金陵逹敗之于龍
潭保二初號黄包頭軍耒歸鎮江諸将索貨急乃叛太祖
以書諭逹士誠起負敗徂詐冝先發制毘陵以短其諆逹
乃進設三覆逼常州周平章士徳以萬人來援兵既交逹
别選鐡騎貫中堅陳乱士徳走遇覆生致建康太祖喜曰
得是可以無周百士誠不以易也士徳卒死建康逹圍常
州不克太祖奪逹下一官而賜書逹曰虐降陳保二老師
孤城吾所以重不譽将軍𣸪益精兵三萬而新附長㒷卒
七千叛降周逹被圍牛塘急常将軍援至脱逹夾擊大破
之攻圍五月周守将吕珍以飢遁去常州下取馬䭾沙轉
攻寕國下之淂䘚十餘萬人馬二千匹復狥冝㒷塞太湖
援道冝㒷下當是時太祖以重兵定婺䖏併力浙東諸郡
命逹㽞守建康㑹天完趙普勝䧟我池州復進㩀樅陽水
寨逹選鋭鼓之普勝棄舟去太祖乃淂耑意西向不反頋
超拜奉國大将軍同知樞宻院事從取無為州夜掩浮山
寨乗勝追下潜山還鎮池州既天完陳支諒陽援安慶意
犯池州太祖使使語逹必重覆九華山掩其後友諒果悉
鋭來攻城中伐鼓應之常遇春伏發九華山下斬首萬餘
級降三千人遇春夜坑其十之九逹不可以聞太祖怒縦
三百人歸曰此吾所不一将之過也自是始命逹盡䕶諸
将漢陳友諒既䧟太平盛兵壓建康太祖設伏潰友諒逹
時軍南門功最多尋與馮國勝䓁進躡之数㨗復太平并
取安慶走友諒江州進营漢江之沌口以禦漢拜行中書
省右丞時漢􁀊章胡廷瑞以龍㒷降禆将祝宗康泰復叛
逹方西征武昌還定之復擊却漢之䧟我江州者從援安
豊癸夘友諒悉衆圍洪都召逹自廬州來㑹遇漢兵鄱陽
湖逹先諸将蕩其前鋒斬首千五百級獲其巨艦一時相
持未决太祖夜出兵符促逹還守建康太祖既破誅友諒
歸丁未即呉王位置中書左右相囯正一品時猶仍元故
尚右而逹為左相囯復從平漢陳理于武昌還奉命與右
相國李善長推明律度称畫一取廬州走左君弼下安豊
乃狥漢地湖湘南北之未下者召還率諸将討周士誠取
㤗州鎮之分兵狥㒷化㑹周師犯冝㒷急以都督馮囯勝
代圍高郵常遇春軍海安而逹旋師勤冝㒷圍觧則囯勝
亦下高郵逹進攻淮安降其守将梅思祖并下徐宿乗勢
克元安豊獲右丞忻都復破擴廓帖木兒子徐州俘斬萬
計淮南北悉平丙午議平呉逹曰張氏慮短而汰深君其
丞相驕李伯昇䓁酣子女呉中語曰黄蔡葉西風起乾
以言迂濶書生三工迷㒺以寵旦夕即何能乆臣行馬箠
下之太祖壮其計以逹為大将軍遇春副之率師二十萬
禡于龍江自太湖薄呉㒷鏖戦皂林舊舘語在張士誠傳
自八月迄十一月大小数十戦吳兵力屈援絶吕珍以舊
舘六萬人降吳興下進攻平江時杭州嘉㒷已盡來附士
誠益寡援逹築長圍十困之吳兵数挑戦皆敗去逹使使
之建康請事太祖壐書劳之示以便冝逹定松江諸屬邑
皆聞風下元樞宻院莫天祐獨為士誠守無錫相應援其
部将楊茂善泅数從水中消息逹邀得厚賞之以為間因
盡識城中虗寔攻益急凡十閲月逹乃破葑門入檻士誠
送建康城中食寝互市如故班師封信國公遂議北伐改
官尚左相囯為左丞相逹為右丞相拜征鹵大將軍以鄂
國公副之諭曰征伐所以奉天命平祸乱安生民今諸将
非不武闘然能持重師有紀律戦勝攻取莫如大将軍逹
大将軍至淮下沂州戮其帥王宣太祖復馳諭大将軍即
何向向益都則必率兵扼黄河断其援即不向益都西取
濟南濟寕便吾覌金火二星㑹于丑分湏之火逐金踰齊
魯以時進取母失逹乃圍益都降其平章老保狥濰膠夀
光臨淄䓁諸州邑因兵威諭降樂安淄川守将移兵下東
平進次安山獲元右丞壮天祐䓁元山東宣慰使普顔不
花捍城力城破逹賢而召之不屈死逼濟南走其大帥陳
平章明年戊申與副将軍合取東昌元守臣申榮甫死之
敗元少保也速兵追奔八十餘里籍山東城邑俘獲軍寔
之数以聞時太祖已即大位逹兼領太子少傅授銀青荣
禄大夫上柱國録軍國重事丞相公少傅如故予誥所以
推掲勲略甚至比之太公鄧禹云兵至陳橋汴梁守将李
克彛語左君弼公昔與南師角勝今悉麾下授公能一决
乎君弼咜舌曰有相國者善用兵吾反走矣克彛遂開門
北去而君弼竹昌以汴梁降進畧洛陽元将詹同脱因木
兒以兵五萬逆拒洛水之北副将軍突斬其前鋒逹麾兵
乗之南風驟發塵起呼声動天地元兵潰俘斬無算梁王
阿魯温從吏民出降河南平分遣狥貴陜州西克潼関守
之狥虢州毛葫蘆諸寨收其兵帝幸汴梁逹自軍謁行在
帝置酒劳之且曰河朔士民忍倒懸以待将軍逹曰旦發
矣臣不難走元主塞外臣有厚望使淂窮跡之不為異日
憂帝不然曰世祖之運凌夷已盡但固北門母事穷兵克
城之日慎勿焚掠元之宗戚皆善待之逹敬諾行次河隂
帝畵陣圗以賜進取衞輝彰徳廣平駐臨清諸将畢㑹遣
參政傅友徳開陸道通歩騎都督頋時濬河通舟師下徳
州取長蘆滄州擣直沽㩀之作浮梁濟師元丞相也速不
戦走次河西務敗其平章俺克䓁與遇春夾河而軍鹵元
國公卜顔帖木兒䓁入通州元都大震夜三鼓元主及其
后妃太子開建徳門以車服重宝北去踰五曰八月辛未
逹進師填濠登齊化北門執其監囯淮王帖木児不花及
太尉左丞相慶童䓁十餘僇之封府庫籍其圖書金玉禇
幣以兵千人守之使䆠者監護其官人妃主經理城垣廵
還諸隘口立燕山六衞孫㒷祖總之以固北平㨗聞詔逹
與遇春移定山西副将軍以兵下保㝎及河間真定右副
将軍馮宗異㝎淮慶度太行取澤潞大将軍以大兵継之
右丞顯參政友徳以鐡騎為前鋒畧􁀊定州而北元擴廓
方自保安謀踰居庸関以撼北平逹謂諸将吾北􁀊六衞
之師足㕥閉関自捍無慮吾直搗太原此孫子故智也擴
廓急還救逹以副将軍計夜掩其壘擴廓驚以十八人遁
去遂入太厚淂率四萬馬萬匹乗勝逼大同擴廓復走丼
粛于是顯友徳歩騎徼破賀宗哲于石州而大将軍身卒
兵自霍下平陽河州山西悉平渡河降郾城克同州時奉
元為都督而鳯翔與鹿臺各宿重兵為衞逹至鹿臺元将
張思道與脱列伯等先期遁慶陽逹進渡泾渭遣左丞周
凱入奉元申約束秦民大悦改奉元路為西安府而副将
軍逼鳯翔守将李思齊走臨洮鳯翔下諸将議所攻皆以
張思道才不如李思齊慶陽易于臨洮請先慶陽逹曰思
道自守鹵城險而兵精䘚未易㧞臨洮北界河湟西控羌
夷地冨而人衆􁀣以大兵蹙之思齊不走則降思齊降全
陕我有矣急渡隴克秦州走其将吕徳䓁抵鞏昌總帥汪
悉平詔還京宴功臣逹坐上㘴帝称其震揚囯威撫綏淂
骵且大論封㑹擴廓伺逹還悉兵襲我蘭州時副将軍遇
春已卒帝乃還逹大将軍印以平章政事李文忠為副将
軍分兵為二逹自潼関出西道搗㝎西隔深溝而壘擴廓
以精兵間道潜刻東南壘胡徳濟一軍驚幾敗逹身擊㝎
之徳濟故越公大海子也逹械送京師而斬其部下指揮
数人以殉明日奪溝大破之獲元郯王濟王閻囯公平章
札児虎林赤䓁文武僚属千八百六十餘人士卒八萬四
千五百餘人馬萬五千三百匹擴廓乃與其妻從十餘騎
遁去阻黄河得浮木以濟由寕夏奔和林逹使鄧将軍囙
兵威脇降西蕃而大軍攻㒷元復取之㑹李平章亦克應昌
先後露布聞授逹開囯輔運推誠宣力武臣特進光禄大
夫左柱囯太傅中書右丞相參軍囯事進爵魏囯公歲祿
五千石予誥劵免三死子免二死仍世世弗絶是歲辞判
省亊右丞相汪廣洋代之明年復佩大将軍印鎮北平以
便冝徙山後順寕䓁䖏軍民户三萬五千八百口一十九
萬七千餘籍為軍者給月廪為民者給牛以耕凡置屯二
百五十四㝎墾田一千三百四十三頃北平軍府之用皆
頼之受詔還京宴射為樂賜交趾弓五十􁂍弓十逹受賜
曰帝不忘殘胡矣旬日果以擴廓未死命大将軍出中路
左副将軍文忠出東路征西将軍勝出西路各将五萬騎
出塞逹以都督藍玉為前鋒敗擴廓游騎于野馬川復敗
之土刺河擴廓走賀宗哲嶺北合兵拒我師時師数發谻
恧易鹵驟戦不利死者萬餘人逹固壘而收之頋徹侯功
臣無死者鹵亦不敢入塞時諸将軍賞皆不行帝以逹功
大弗問也自是逹歳出鎮北平鹵惮希復犯十四年故元
平章乃児不花出復冦逹仍以大将軍出征右副将軍友
徳輕騎襲灰山克之盡獲其部落人畜西平侯沭英䓁獲
全寕四部以歸𣸪鎮北平召還賜休沭宴見歡飲若兄弟
而逹愈恭謹帝從容謂魏囯功大未有寕止欲以舊邸賜
之逹固謝乃彊醉逹酒舁卧邸正寝逹窹驚蒲伏呼死罪
帝益悦則另治甲第表其坊曰大功長女尚燕王王帝爱
子也有三子皆逹女出親為王舅與天子夷軰然見王必
執臣礼勿間王常得其用兵法所練士皆選大率多為靖
難之林左丞相胡惟庸僉而貪嘗内好逹達不荅復賂逹
閫者福夀使為間以圖逹福夀發之逹隐之不問則間緩
頰為上言惟庸不可過任惟庸敗上以是益重逹十七年
太隂数犯上将帝悪之冬逹疽發背召還金陵上為祷於
山川社稷之神願假大将軍息数歲以寕百姓至云願與
同歸竟不起年五十有四上跣奔逹寝撫屍而慟為輟朝
贈中山王謚武寕追封三代皆為王而手書其混一區夏
奠安神人之功於墓道且曰王婦女無所爱財寳無所取
忠志無疵光昭天日自逹卒上所授大将軍印獨宋囯馮
勝凉國藍玉穎川傳友德三人而恩遇咸不如逹達慮精
而言簡令出不二諸将奉之若神明而善撫循其下同丼
苦以㤙結降人為我用歸朝上符印单車垂槖以還邸舍
親礼儒生樂聞經術古事功臣廟興太庙配享位皆苐一
逹子四輝祖添福増夀膺緒添福蚤䘚輝祖初名允恭白
晳秀眉目長身頋盻有威神洪武二十一年嗣爵魏國公
賜第鳯陽以皇太孫嫌名賜今名時諸将皆老特以材品
頗見信用数出練兵諸省降将阿魯帖木児􁑗燕府有異
志宻奉詔與王合䇿捕誅之還領中府同礼部翰林官甄
别囯子師生送吏部侍懿攵皇太子講讀通經史學書于
詹希原提督武學與駙馬都尉梅殷投戈講藝一時風動
建文中兼太子太傅時諸籓強盛議削奪輝祖亦預謀進
止初髙皇遺詔諸王各臨本囯獨燕王不従入臨至淮輝
祖特奉勅阻歸明年小祥王入朝行皇道𬒳劾不問詔㽞
世子両郡王不遣王固請召輝祖及弟増夀議之輝祖堅
執不可遣且宻奏髙煦好勇無頼不忠為他日患請收之
而増夀以百口保之獲免巳高煦竊輝祖善馬逃之囯輝
祖遽以聞請追之増夀又與駙馬王寕力為庇并世子及
髙燧咸遣歸燕謀起兵数請間于輝祖輝祖不奪及北禦
嘗援何福于齊眉山斬燕驍将千户李斌䓁燕師退自保
㑹有言輝祖以王故戦不力亟召還由是諸将咸戦敗増
夀内應燕兵趣渡江輝祖猶與開國常昇分道出戦甚力
衆潰不可支燕王入城獨守宗廟不肯迎王既即位廷臣
論劾令自陳状輝祖振筆直書中山王開囯功子孫免死
上之文皇大怒欲與齊黄軰並誅乆念中山功奪爵錮私
第尋下獄五年䘚㦯曰勒自裁十八年以后㤙召其長子
釋伽保賜名欽襲爵盡還劵誥明年來朝乞守父墓不待
命去上恨之復削爵徙鳯陽洪熈中復爵尋卒子顯宗嗣
無子弟承宗嗣屡領軍府提督南京守偹加太子太傅矜
嚴有威練逹政体卒子俌嗣凡再督南京守偹持重善為
容士民亟称之加太子太傅卒贈太傅謚荘靖長子奎璧
未嗣奎璧子鵬舉嗣鵬舉之生也俌夢宋鄂岳飛入其室
故名温厚称長者凢三領軍府督守備加太子太保巳而
立其妾為夫人欲以其子邦寕為嫡事格不行立其庻長
子邦瑞為嗣凡五十二年以病辞自顯宗嗣而髙祖孝陵
在留京者以懿戚世世奉祀太宗初即位以一中牢告中
山王其後因之増夀以父任三遷至左軍左都督侍宿衞
建文初業巳預燕王隂事燕王故時時從増夀所詗虗寔
増夀亦時時從王所輸上未及問而㷼師從金川門入立
召増夀詰之不䏻對上親揮劔腰斬之燕王入撫屍而哭
既即位贈武陽侯加贈定囯公子景昌嗣歳禄二千五百
石乆之領軍府䘚子顯忠嗣卒子永寕㓜又七年而嗣􁀣
失心予半祿罷朝請病二十六年卒子光祚嗣乆之領軍
府以神宗東宫舊㤙超進太傅旋以監脩武睿二朝寔録
成累加太師兼太子太師卒子延徳嗣領軍府四十五年
䘚子文璧嗣領軍府加太保太傅嘉靖中詔裁㤙澤世封
而魏定二公皆自以功弗奪有言㝎公功不称者卒弗奪
也天下僅五公存逹後居二焉㓜子膺緒初為尚宝卿歴
遷中軍都督僉事奉朝請永樂中以元舅見尊寵洪熈初
拜其子景珩中軍都督僉事景璿金吾前衞指揮僉事其
二女皆為王妃弘光初追贈輝祖太師謚忠貞
論曰中山之遇太祖纔二十二耳未有智計過人足自
　絶輙許國器而位諸将上諸将亦願下逹不疑卒能滌
　盪南北抗功名苐一于初児数語良不負太祖知人㢤
世皆知劉青田陶當塗尝宻陳天命而不知中山之㣲
　合太祖誠以王佐自命也矣恭謹卒無過為用兵所最
難雖廟畫至精而神明其用必無巳成𣸪敗煩再舉者
　震掦國威撫綏得体此二語良不誣也且其所以䖏左
　丞惟庸大過李韓國絶通好不入其所算頋䏻隱之不
　發緩頰言上卒免古劍玉壺之疑居功之羙直追右元
　公矣至于論元君北去曰不窮追必為後日憂而太祖
　不許似不及逹一籌頋太祖慮中原初㝎倘頓刃塞外
　無以百全而逹知兵乗勝摧拉其勢易于他日数倍未
　㡬帝命一再出塞不皆全㨗則誠職此之故觀嶺北不
　利死者萬人帝不罪達誠内念不任達初䇿非曲貸逹
　也身初造而子再造其所以固大命者逹家獨多帝骨
　肉之故因以成王骨肉之故逹再世忠孝莭義諸子女
　　常遇春(子昇/趙諒)
常遇春字伯仁徳逺人長身白晳膽力絶猿臂善射從群
盗劉聚聚好鹵掠心輕之属太祖駐兵和州偕其私䘚数
十人來歸卧道傍夣神人金甲擁盾呼曰起起而公來而
太祖騎從至驚窹前伏謁居両月無所見自請為先鋒太
祖曰爾饑來乃有故主在矣遇春頓首曰臣死不從劉聚
為諸児太祖故弗許曰即渡江有太平而後臣我及兵抵
牛渚元兵陣磯上舟相去三丈許矢刅接莫敢登太祖麾
遇春前應聲接敵戈躍而上敵為披靡采石軍皆潰乗勝
取太平始授縂𬋩府先鋒進縂𬋩時元将蛮子海牙擁舟
師数萬襲㩀采石断滁和問太祖使張疑兵分其應親帥
正兵搗之陳既合遇春猝横冐海牙舟舟分為三左右縦
擊大破之自是元師不敢扼江而南北通丙申從取元集
慶路再從徐逹取鎮江援逹牛塘再㨗進總軍大元帥丁
酉克常州尋從下寕國取馬䭾沙下池州戦功最歴行中
書省都督馬歩水軍大元帥時池州羅友賢𥘉以衆納欵
𣸪叛㩀神山寨遇春破斬之従太祖取婺州攻下衢州降
元院判張斌進僉樞宻院事攻杭州不利召還從徐逹援
安慶帝令設伏九華山大破天完師降其䘚三千人遇春
曰不盡是不威逹曰虐降未武也以状聞太祖報使者天
下戦方始冝善所來之則遇春已坑其十之九于是縦三
百人歸而一将權于逹己漢友諒大冦龍湾太祖設竒大
破之遇春功𣸪最太祖追漢友諒于江州遇春留守用法
嚴軍民歛粛辛丑進行省參知政事𣸪從太祖蹙友諒于
安慶取江州還督龍湾師觧長興之圍城安慶太祖所任
将帥最著者平章邵荣右丞徐逹與遇春而三荣最為宿
舊善戦既貴益驕謀異伏甲而刼太祖事覺太祖猶語諸
将吾曲不欲殺荣衆唯諾遇春直前曰人臣以反名遇春
誼不與俱生太祖乃飲崇酒洒涕而僇之以是心益爱重
遇春癸邜周吕珍圍宋劉福通于安豊城破斬福通連营
水陸衆二十萬我汪元帥為先鋒㧞其中壘而㩀之㑹左
右軍敗中壘軍阻塹不淂出則殊死闘遇春以精騎突其
脅凡三合三勝中壘軍完遂逼安豊從右丞逹逆擊其援
元将左君弼破之移薄廬州而漢友諒傾其囯兵號六十
萬東争南昌太祖趨觧廬州之師以應遇漢兵鄱陽之康
郞漢太尉張㝎邊盪前犯太祖舟舟適膠淺事廹遇春奮
救射定邊中之稍觧去明日從火焚漢舟数十里連戦三
日友諒之䘚死者过半而我兵所亡失亦不少諸将氣稍
奪欲縦友諒去遇春獨不言太祖悟乃移舟扼江上流凡
旬五日友諒中流矢死䇿勲以遇春及廖永忠俞通海為
最丁未太祖即呉王位𣸪從王討漢陳理于武昌圍甫合
其丞相弟張必先将驍騎自岳来援遇春以五千騎逆擊
破擒之理窘開門降進遇春中書平章政事尋從徐逹取
廬州始别将兵畧定臨江之沙坑䓁寨遂㝎贑州漢将熊
天瑞降下南安雄韶州諸路師還取安陸㐮陽丙午𣸪從
徐逹克㤗州尋克高郵狥淮安徐宿安豊悉下之廷議平
吳遇春奮抉曰臣聞逐梟者必覆其巢去䑕者必燻其穴
吾便一蹴姑蘇即何煩他兵王曰吾意剪其羽翼先呉㒷
遇春張目執前議上曰攻呉㒷不克吾任之失利姑蘇問
軍政矣遂副大将逹趨呉㒷凡数㨗飛車戦艦高與睥睨
齊呉右丞張天麒出三路逆我師術者誡此日忌兵遇春
按劍謾罵曰両軍相撞卜吉㢤奮攻其南路㧞之士誠乃
掃境内之兵来援築壘舊舘壓我師之背遇春率竒兵營
東阡却壓其背絶吳餉道突划船数百擒呉将徐志堅于
東阡𣸪襲破援兵赤龍舡于烏鎮再戦追至昇山舊舘之
師降者六萬而湖州下進圍平江激驍将王弼厄士誠沙
盆潭凡十閲月遇春破閶門縳士誠以歸時李善長徐逹
巳為左右相國不能𣸪置相乃以遇春為平章軍國重事
進封鄂國公禄秩與相國䓁旋議北伐遇春請直搗元都
執孱主以臨天下王曰壮㢤而昔所畫下平江䇿也吾欲
先取青兖及豫撤其屏㧞潼関而守之天下形勢在我燕
不戦屈也乃以遇春為征鹵副将軍與大将軍逹率歩騎
二十五萬王親禡于龍江告諭諸将當百萬之衆推鋒䧟
陣所向披靡無如副将軍遇春吾欲重遇春前在武昌常
以身赴数騎輕非所望于副将軍戊申吳王即皇帝位進
遇春銀青荣禄大夫上柱囯領太子少保遂與大将軍畧
定山東諸郡破汴梁走其帥李景昌進攻河南元脱目帖
木児将兵五萬陣洛水之北遇春单騎乗其陣敵以驍二
十騎併遇春遇春發一矢洞前騎大呼入盡殺二十騎敵
大潰河南下帝為幸汴梁勞之去與大将軍再定河北進
逼大都元主北走移兵狥太原元太傅河南王擴廓帖木
児自保安還師來援遇春語大将軍我歩卒未集敵鋒鋭
勿與正决不如夜刼之㑹元部将豁鼻馬叛擴廓来降請
内應因􁊕枚乗月馳襲之擴廓方高燭擁坐手目自摹畫
猝驚不知所為跣一足奪驏馬以十八人走大同太原下
改遇春為左副将軍居右副将軍馮宗異上出塞取大同
轉狥河東西渡関下奉元路遂與宗異合西逼鳯翔其平
章李思齊率所部十餘萬奔臨洮鳯翔下㑹元主在開平
令丞相也速以兵深入冦通州詔遇春東馳故元都部署
将士以浙江行省平章李文忠副之遂出三河敗其将江
文清于錦州次全寕與也速遇𣸪敗之進大興州分千騎
為八覆徼大興歸䘚復大敗之擒元丞相脱火赤遂薄開
平元主前走追北数百里俘其宗王慶生平章鼎住䓁斬
之凡淂将士萬人子女貨寳称是師還次桞河川淂疾䘚
年僅四十上震悼親出奠龍江為文叙其功甚詳已大慟
始命有司制聞大臣訃用宋太宗為韓王趙普舉哀礼择
葬鍾山之隂明器芻靈凡九十皆官給特贈翊運推誠宣
徳靖逺功臣開府儀同三司上柱囯太保中書右丞相追
封開平王謚忠武𣸪推㤙王其三代皆賜謚長女許為王
太子妃明年論功賜金帛與大将軍䓁予誥劵配享庙廷
及祠功臣庙皆次大将軍為第二遇春為人沈鷙果毅撫
士䘚與同甘苦故皆楽爲用出則摧鋒退則殿後未嘗敗
北雖不習書史而用兵决勝與古人合年長于大将軍二
歲数從征伐奉節制進止赴期不敢爽毫髪大将軍雅亦
敬爱之終始無少間及秉鉞專征又能節制将較所向克
㨗獨性稍好殺而滛以此不能比大将軍子三荗㫒森茂
弱冠襲父封改鄭國公從婦翁宋囯馮勝北征納哈出茂
素貴驕不練事念諸徹侯位其下皆得有偏禆任茂獨不
淂徧禆任邑邑不楽宋囯児子畜之㑹納哈出請降右副
将軍藍玉徃迎之譲酒與衣未决茂輒前摶納哈出驚乆
之降勝乃訟茂㡬激変用以自功詔即軍械至京茂亦列
上勝貪滛諸不法帝乃收宋國公大将軍印謫茂龍州土
官趙貼堅慕茂家世納一女茂為妾茂欲縦妾母王擅州
事嗣與他土彛争為所發茂聞之自鴆死帝以定不死大
發兵窮索茂不可淂茂弟昇以二十二年改封開國公加
太子太保建文中頗用事忠謹能盡職以抗燕師淂罪燕
王安置雲南之臨安洪熈初召賜鈔幣尋遣還開平王長
女為皇太子妃實生譲皇帝昇又在事無二心故終不淂
復封乆之卒子継祖生寕寕生復弘治中録六王後淂拜
南京錦衣指揮使四傳玄振嘉靖中繼絶世封懐逺侯號
為開國輔運推誠宣力武臣階特進荣禄大夫勲柱國歲
禄千石趙諒者鄂國公外孫其母與孝康皇后兄弟也建
文中以右衞指揮僉事徃徃奉宻命徃來諸軍中燕即位
生廢死
　論曰劉聚豈䏻有開平㢤非金甲起　忠武故自仗䇿
　和陽麾下也太祖厲其鋒固不納于是牛渚為苐一㨗
　而開平分数已次大将軍逹曰逹副虐降九華時頋未一
　将權于逹也逹以聞而開平不恨逹帝又善其鋒弗罪
　知帝之用開平有權焉于是出必副大将軍廟算不自
　制開平以武寕制開平而卒奉莭制進退赴期㑹不爽
　知武寕之于開平亦有權以善之矣䇿平吳與北伐氣
　可立碎諸堅而同于故林皃一徃不返之計太祖所以
　諄諄副将軍勿輕也古直赱魏都亂其内頋耳敝于所
　必救所以勇敵所以一敵所以繕敵彂而不收此倖道
　也何如淂寸得尺積不㧞以㡬之㢤子昇抗燕与中山
　之子輝祖比烈茂即不令去増夀逺矣按逆臣録謂藍
　玉死昇以玉其甥故約金寕矦孫恪㺯兵報𣸪罪死未
　常及抗燕安置雲南事而後懐逺矦延齡䟽称昇子継
　祖安寘雲南則抗燕係継祖所為無疑或云茂為他土
　彛所訐方肩輿出有一客突犯道出片抵懷中賜死詔也
　　土官趙氏藏其屍詔詰问死狀􁩷不報
　　李文忠
李文忠字思本泗之旴𣅿人父隴西恭献王貞母曹國公
主太祖長姊也貞世農家著醇謹公主歸之生文忠小字
保兒甫十二而公主薨時淮南北盗𧺫貞携保児東西走
鋒鏑幾踣不䏻活太祖𧺫兵滁陽甲午來歸時太祖出人
力所従材少年皆賜姓以為児淂保児更喜且泣使從從
子文正行名朱文忠受書外傅間習兵法上嘗出其所著
撰傳示幕僚曰即以文忠應太平對䇿吾家卿士才顧無
頼此時丁酉年十九以舍人從軍䇿應池州破天完陳友
諒驍勇冠諸軍随取青陽石埭旌徳諸縣敗元樞宻阿魯
灰于淳安復敗苗軍于於潜昌化時伍士多飽而淫文忠
夜獨起潜盡殺所獲婦女而焚其輜重明日諭軍中公且
戦力吾當為公更作家衆警奉法襲破元洪元帥营䧏其
衆千餘取嚴州超帳前總制親兵左副都指揮兼領元帥
府事鎮之周士誠水陸数萬奄至文忠一戦敗其陸軍浮
所馘中流讋其水軍水軍亦夜遁去己亥進克周諸暨義
門鄭氏君山谷扶寕其家㑹苗帥楊完者為士誠所殺其
将泰不花蔣英䓁以三萬餘人赴欵文忠奉命撫之敗周
兵于碧溪塢又敗之胥口遣将克分水陞同僉行樞宻院
事辛丑援廣信鹵漢将李明道因間王溥以漢建昌降代
參政胡大海分省事金華壬寅故降苗蒋英䓁反金華賊
殺大海文忠疾以兵馳赴蘭溪賊南走金華定而降苗李
佑之䓁亦反䖏州耿再成遇害文忠令屯兵縉雲遏其侵
軼䖏州亦旋定進浙江行省左丞總嚴衢信䖏各衞軍開
省嚴州而周士誠乗間以兵十萬困謝再興于諸全文忠
顧嚴卒寡且急桐廬衝不足援暗檄信州胡徳濟使東而
詭流榜義烏之古樸嶺曰平章邵荣兵五萬定䖏州還右
丞徐逹亦五萬出徽州尅日㑹諸全壁周将吕珍果驚謀
退营五里徳済曰賊虗可仆也夜半蓐食開門突金皷敵
陳乱追擊大敗之争渡溺死無等癸卯諸全叛引周師冦
東陽文忠既嚴堵五指山而身以精兵月馳一百六十里
大敗之于義烏是時文忠䖏両反側間又嚴巨敵数殊戦
最繁難而繕甲練兵示以鎮静屹不動太祖無東頋憂既
失諸全用胡深議築戍五指山下號新城為固尋吳司徒
李明昇以兵十六萬圍城不克去乙巳復以二十萬來攻
而别兵遡釣臺撓嚴州以分新城之勢文忠既分遣别路
出江蒲為聲援而舟師遏釣臺先鋒謝佑遇伏敗衆遂慴
文忠意氣舒詳身率朱亮祖䓁赴援徳済新城去十里壁
龍潭議者欲小避敵鋭俟大軍文忠曰兵以無形震苟一
頓不可復矣更約誓其軍且曰吾以整乗其囂無不下貲
仗山積爾有也不如令視軍法時天方重霧忽開朗詭下
令此時出戦吉麾軍前而文忠别以鉄騎数十乗高下出
敵後抵中堅左右所向草靡敵乱自蹂我兵盡合則動地
呼斬首数萬級溪水盡赤俘七百餘人委棄亘数十里進
右丞丙午總水陸師下吳江浙克桐廬冨陽新城叛将謝
再興五子開餘杭固守合圍一夕下之吳潘原明乃遣其
屬方彛以杭州請欵文忠曰兵未交而遽請即無他且緩
我彛内怍文忠故示不疑引彛入卧内進酒歡如平生便
授約束旦日原明意决封府庫奉圗籍執叛将蔣英䓁出
降乃以女樂導文忠入文忠麾却之令曰擅入民舍殊死
一䘚乞民釡為㸑立磔以狥即加荣禄大夫行省平章政
事復李姓請减杭田租増額從之洪武元年戊申推恩封
反貞思親侯帝念曹國公主薨乆獨貞在宴見不以時每
有征行輙令守宫省時元将陳友㝎故部金子陵叛䧟将
樂文忠奉命討平之還為偏将軍副開平王遇春北伐由
遵化渡鹿児嶺連勝進薄上都克之走元主獲其士馬萬
計語在開平王傳開平王卒于軍詔文忠代之西與大将
軍合攻慶陽半道聞慶陽下而元東攻大同急文忠欲便
冝東援或以未奉明詔文忠按劍叱曰大将專閫外而抗
令者斬遂出㕍門次馬邑敗其邏騎数千擒元平章劉帖
本進次白楊再㨗時天雨雪引数騎入覘山伏而前軍去
鹵五十里而营文忠驚馳令移壁前五里阻水盛為偹元
将脱列伯果夜啣枚突壁壁堅不可動質明鹵益大至文
忠計以二营委鹵俾死决自辰至申度其饑疲更出精兵
左右翼親為前鋒冐之斬首鹵萬餘人縳脱列伯歸窮追
至莾寄倉而還論功當大将軍之半三年進征鹵左副将
軍與大将軍分道北伐文忠以十萬人出野狐嶺至察罕
腦児擒其平章祝貞敗太尉蛮子平章沙不児朶児只八
刺進次開平獲平章上都罕時順帝已殂應昌太子爱猷
識里逹臘自立文忠兼程進盡殺其候騎猝圍應昌一日
㧞之太子走獲太子子買的里八刺及后妃宫人暨諸王
省院逹官将吏䓁駝馬牛羊無算并獲宋元玉璽金宝十
五玉册二鎮圭大圭玉帶玉斧各一選精騎窮追至北慶
州不及而还道興州鹵江唐二囯公降其兵民三萬七千
至虹螺山降楊思祖兵民萬六千班師表平沙漠大封功
臣授開囯輔運推誠宣力武臣特進荣禄大夫右柱囯大
都督府左都督曹囯公同知軍囯事食禄三千石與劵尋
領都督府事父貞推㤙特進称公四年鎮撫成都還𣸪以
征鹵前将軍並大将軍北伐總東道搗應昌進可温河至
哈刺莾来鹵先遁文忠曰千里襲人若負重遲而露不淂
戦遂留輜重驢駒河而人持二十日乾糗兼程進至土刺
河元太師哈刺張蛮子遣妻子北去悉衆渡河嚴騎以待
兵接文忠戦小怯坐馬中流矢返走則棄馬短兵歩撞從
者劉義以身前突為衞指揮李荣脱所乗馬乗文忠而身
奮奪坐鹵馬左右文忠淂馳麾兵殊死戦鹵敗北躡騁海
已而敵益至遂壁險示弱以嘗鹵㪚牛馬于野多設火為
疑兵敵果惑稍稍引去淂觧還失故道軍中乏水多渇死
大窘文忠出哥児麻思尋水脉不淂忽所坐馬跑地地坎
坎尺咫有水争濬之得泉以活軍軍以為神是役號為全
軍而所失多不足償顧大将軍之出中路者竟敗賞不行
癸丑𣸪與大将軍行边屯朔州明年縂兵北伐駐代遣将
分道出捕鹵俘其平章陳安礼于三不刺斬知院珍珠驢
于順寕又破大寕　州斬其宗王朶朶失理至鄷州追斬
魯王鹵益逺避丁巳還視師鳯陽明年父貞薨贈隴西王
己未理軍洮河岷鞏置洮州衞召還與李善長通知中書
省大都督府御史臺事又詔大事皆取裁二公尋中書省
草文忠特參軍國大計㡬如大将軍兼領國子監事文忠
與大将軍皆折節經義進儒生講説彬彬文忠尤號文采
嘗以門下客言勸帝少誅戮丗太盛䆠者視天子不近刑
人之義胡惟庸之死或謂且通日夲帝欲興師海外文忠
又諌帝曰此儒生家言安淂出卿口使人盡殺其客以是
忤㫖病悸不治上幸其第撫之癸亥三月䘚年四十有六
贈岐陽王謚武靖侑享太庙文忠器識沈閎莫測其際臨
陳蹈勵峻彂遇大敵胆氣益壮好學餙行釋兵家居彬彬
若儒者嘗師金華范祖幹胡翰講明性理之學詩詞皆壮
偉可觀而用兵嘗以所從客李普温䇿耴勝有三子景
隆増枝芳英景隆襲爵予誥有云姊子李文忠非智非謙
㡬累社禝爾慎鍳前轍永服朕訓盖疑景隆之異日者深
也建文中増枝以功積遷至左都督府弟芳英亦積功初
為中都㽞守晋都督同知永樂二年景隆坐罪連増枝
並繫獲免景隆字九江載叛逆目録中少奉父教嘗与天
台方孝孺林右軰交多習典故好談兵既襲爵分鎮要害
掌左軍都督府加太子太傅建文中進太子太師益㕥肺
腑見親任時朝廷謀弱同姓且及燕而燕兵𧺫長興矦耿
炳文武㝎矦郭英䓁前後北征大敗兵部尚書齊泰太常
寺卿黄子澄才景隆而薦之詔景隆為征鹵将軍總師北
伐用裴度故事天子為推輪親送江滸得便宜誅賞時諸
宿将鮮存者雖存亦以老又皆諸父行怏怏不肯為之下
而景隆暴淂意自尊大每升帳踞高坐母敢與抗礼㑹兵
五十萬於徳州乗燕王北出攻大寕進薄北平築壘九門
燕王還師自救景隆逆戦大敗死者十餘萬明日九門師
皆潰死者復萬数再戦鄭村壩皆敗匿不聞燕王𣸪攻大
同景隆引兵出紫荆関時寒甚士卒堕指者十二三乃移書
燕請罷兵王報書䇿其五敗明年聚兵號百萬壁徳州郭
英吳傑等營真㝎逼北平又敗退戦白溝河復連敗役溺
及見俘者餘三十萬景隆奔濟南燕師來追復大敗死者
二萬餘濟南見圍以參政鐡鉉堅守不下初㤗子澄猶以
景隆㩲尚輕特賜黄鈛麾葢􁂍弓矢使者渡江風失之復
製以賜而景隆敗問至矣召還子澄慚憤陛見慟哭請誅
景隆以􁛮天下不問又二載師屡覆燕兵渡江駐龍潭譲
皇帝乃使景隆同尚書茹瑺都督王佐並詣燕師講割地
王咲曰吾騃不割吾地也不許於是景隆䓁蒲伏宻輸欵
歸佐谷王守金川門燕兵至開門迎之王即位以景隆献
門功改號奉天靖難増禄一千石改脩高廟實録為監脩
總栽諸功賞大興革猶以班首主議天子外示崇重而心
恨之永樂二年周王嘗發其建文時在邸即訊受賂事于
是刑部都察院大理寺雑論曹國公包藏禍心蓄飬亡命
與弟左都督増枝謀不軌而太子太傅成國公朱能吏部
尚書蹇義䓁及六科都給事張信䓁已𣸪言之盡削其勲
階官號絶朝請勒歸私第猶以長公主故不奪其爵亡何
文武群臣復言調事者至其家景隆猶坐受閽人伏謁如
君臣禮大不道因并株及左都督増枝同繫私第盡沒其
荘田寳貨圗籍臧獲入官而所繫皆親属矣嘗絶其食旬
日不死始稍稍給之食未㡬景隆飢以死而増技存初相
者語景隆腰背厚重公輔不必言面如挑花當以凍餓死
已而果然正統中㤙例所繫聼自便玄孫璿為南京錦衣
衞指揮使傳孫性嘉靖中継絶例封性臨淮矦勲號階禄
視懐遠矦無子叔父沂嗣子庭竹数掌营府兼漕亊䘚子
言恭好文學
　論曰岐陽豈真漢李廣之苗裔欤乃胆智絶若一人也
　倘岐陽應太平對䇿不過如呉伯宗出身苐一傋咨問
　而已豈䏻蹈厲峻彂器識沉閎如此折莭經義従范祖
　幹胡翰之說用兵取勝從李普温之說文武為憲古吉
　甫不是過也諌興師日夲帝曰此儒生家言然則所為
　文武無二道帝自食其言㢤賜姓託至戚肺腑叅軍國
　㡬如大将軍而獨兼領國子監猶以其介胄恂恂若儒
　者不悪其為文也至于予誥景隆称文忠非智非謙幾
　累社稷此無所指則誠為惟庸所連耳若九江果累社
　稷廢一以㒷一使非太祖家事隴西坐其孫以不祀豈
　岐陽肖子㢤卒之繫私室飢以死社稷存而徒累其家
　　何益也夫王璉直陳治艦且截北師燕王原之不殺而
　　速駕金川蒲伏宻欵他日襍論曺囯公謂包藏禍心九
　　江即忠泣鬼神義昭日月百口不奪夫誰信之惜乎金
　　川遽開使北平無仰攻環壁之勞燕為饒淂耳
　　鄧愈
鄧愈字伯顔虹縣人父順㒷生三子長友隆中即愈也生
有大志及長貌魁岸勇力絶人元末群盗起江淮間順㒷
從鄉里少年入臨濠自保與元兵相拒順興戦死友隆代
之赤死愈𣸪代之是時愈年十六衆頗少愈則出戦每先
登無所不摧破衆乃喜曰恨不仲君早将乃憂劲敵㑹太
祖駐師滁陽乙未愈自旴𣅿率所部来附授𬋩軍縂𬋩渡
江取太平從徐将軍逆拒元兵陳也先䓁出竒繞敵後大
破之從下建康略㝎溧水破鎮江功最多克廣徳州擢廣
興翼元帥守之元以長鎗軍逼州城愈背城輕兵合戦俘
其縂𬋩武世荣馘甲首千移鎮宣州别将兵取休寕績溪
與胡大海合攻徽州下之元苗軍楊元帥完者以十萬衆
来争愈與大海勵将卒分道逆戦鹵其大較吴宰等百五
十八人乗勝進逼婺源破殺其守将鉄木児不花獲級三
千餘得兵亦如之由昱嶺関進攻建徳破其長鎗元帥余
子貞獲馬百匹追奔至淳安復大破之獲戦艦三十卒三
千遂克建徳以為嚴州進同僉行樞宻院事己亥領兵略
臨安敗周帥于閑林寨破元将茜陽之兵于烏龍嶺進僉
書行樞宻院事時天完宣慰于光怒陳友諒之弑其王以
饒州降愈鎮饒州饒濵彭蠡湖與漢界每破殱漢舟師子
城下辛丑進中書省參政僉院如故兼縂各翼軍馬愈乃
廣布威徳撫納降附漢左丞吴宏䓁皆自㧞歸以兵取浮
梁走其參政侯邦佐轉戦樂平虜萬户侯彭夀䓁請属邑
皆下乃進規洪都聞州人熊䁀有謀畧延見與論事遣降
将吴宏逼撫州州帥鄧克明詐遣人献地以緩我愈詗淂
之用䁀計率劲兵間道夜馳二百里黎明下其三門充明
单騎出還以縣印十八詣愈降遂㝎撫州號令嚴明農市
不易民争献酒食温詞勞苦之時漢丞相胡廷瑞以洪都
降召愈愈用歩兵来㑹改江丙行省參政鎮之故平章祝
宗康泰怏怏不果降且以愈秩卑不相下宗㤗方奉命從
判官潘摳入謁曰将軍奉揚天威而民不自保甚非仁人
弔伐之意愈大驚引罪進湖廣行省平章政事平章位次
丞相愈時二十有八兵興諸大将早貴無有如愈興李岐
陽者出鎮㐮陽㐮陽西接巴蜀北襟河洛南控椘𤇺火旌
壘相望太祖賜愈書冝條法度施惠爱勿妄殺援古仁義
之将相朂勅降将張德山恊愈而以都事王天錫叅幕府
咸受面諭誠重之也愈披荆棘立軍府營屯練卒威惠甚
著太祖為吴王初建禦史䑓首拜右御史大夫時左大夫
湯和討方國真愈領䑓事上書言便冝特見嘉納大将軍
經畧中原愈以征戍将軍畧定江淮未附州郡進兵取元
唐州又取南陽獲守将蔡國公史克新等遂取随州守将
左丞王誠降覆洪山之老馬劉寨斬獲以萬計敵地悉平
戊申太祖即位立東宫愈兼太子右諭徳以征鹵左副副
将軍從大軍出隴右大破(王)保保于定西悉覆其衆别将
招諭河川土蕃大酋何鎻南普花児只等請降迤西烏思
藏等亦降皆入貢請受命大論功授開國輔運推誠宣力
武臣特進荣禄大夫右柱國衞國公歲禄三千石予世劵五
年壬子以征南将軍討澧州䓁䖏溪洞蛮獠悉平之甲寅
同鎮北邊明年練兵屯田陕西丙辰土蕃諸部為梗刼剽
烏思藏貢使改愈征西将軍率都督同知沐英等徃討之
分兵為三道深入覆其巣窮追至崑崙山斬首捕鹵以萬
計鹵馬牛羊二十餘萬㨗聞召還至夀春得疾卒年四十
有一上聞訃哭之慟輟朝三日歎曰愈亊朕二十二年歴
鎮八州有功無過命朱夣炎為神道碑葬事皆官給追封
寕河王謚武順侑亨太廟愈為人沈毅詳敏其亊上最恭
順有所委不惮危苦屡受摧抑不怨功成不矜敬礼賢士
大夫上心重之前後托寄親舊莫敢望焉有五子而鎮羽
林鎮撫襲封改國申亦數将兵從大将軍有功䘚年二十
三弟銘為西安護衛指揮使征蛮䘚子源當後鎮弟鉞旗
手衛指揮使幼侍太(子)學頗狎時從蹴踘露綉　裳着龍
其上云紀綱所贈㘴透漏宫情死女妃秦王源　永
樂元年為散騎舎人七年征胡有功還䘚中子梃早世子
炳成化中乞嗣不許弘治中𣸪為南京錦衣衞指揮使子
継坤襲嘉靖初継絶世封継坤㝎逺矦勲階號禄視懷逺
矦
　論曰兵興諸大将早貴無如衞囯及李𡵨陽位次丞相
　纔二十有八耳十六從軍無勁敵歴鎮八州有功無過
　親舊莫敢望獨南昌之役祝康鞅　廷瑞言之寕河獨
　不聞一礟而門開頋拱手東乎至其副大都督関門而
　興六十萬争不觧甲八十五日又何勇也曰此太祖所
　以善用寕河也失洪都不問乃令𣸪守洪都即豈有不
　固六王獨湯襄武年七十差及太祖次徐武寕五十有
　四李武靖四十有六沐昭靖浮武靖者二而武順浮常
　忠武者一至建文之日故将零落文皇四頋躊蹰自謂
　獨絶而奈何不上金川門㢤
　　湯和
湯和字鼎臣定逺人少孤卓越有竒志常從羣児嬉輒勒
習部伍身為帥擇一雄者為敵分壘而角之必勝乃已及
長身長七尺餘多力工騎射饒智畧元至正辛卯郭子典
為濠帥和従悪少年十餘人仗劍從之每出跳盪當鋒還
則殿後自百夫長從取九灣再從攻定逺覆其帥進千户
而是時太祖以郭所親重請于郭得和共事従取洪山寨
得其兵八百長萬夫𣸪従下滁州為𬋩軍總𬋩取和州當
是時諸将皆太祖等夷為滁陽貴客部曲驕莫肯下和長
于太祖三歳獨恭謹執鞭従太祖總兵和陽奉檄未上坐
和為推尊輒先下拜衆不敢不拜元将陳也先来冦和州
和敗却之從渡江定太平所部獲馬三百卒千人也先𣸪
寇太平和擊其水軍流矢中左臂不退轉戦至城北大破
之擒也先以獻别将下溧水丙申從下建康取鎮江進統
軍大元帥守之畧定金壇覆窩荘戍轉同僉樞宻院事從
取常州守之與周士誠邊相持和頗好飲有酒過甞請事
太祖不獲允頗内愠醉謂其下曰吾填此如騎危頋左左
頋右右苐吾可否太祖聞之隱不發和酒醒乃大愧悔取
江隂捍周冦力従攻無錫凡獲戦艦及馬以千計癸卯從
大将軍大破吳師(周復/稱吳)于錫山走其将莫天祐獲甲首五
百還拜中書左丞與大将軍分省而治𣸪従副将軍遇春
觧長興圍大破吳士信軍超拜平章政事乙巳討平江西
巨盗西取永新僇其左丞周安等還守常州丙午從討士
誠進略太湖降其舊舘帥湖州下逼姑蘓十閱月而吳平
論功賜帛九有副戊申太祖即大位為左御史大夫立東
宫為太子左諭徳時方國珍猶據温台慶元三郡和以兵
蹙之走國珎海島悉俘其衆遣人持書諭之國珎降時陳
友定猶為元撫八閩和乗勝以征南将軍率諸将攻下建
寕縳友定以歸扈帝幸汴梁同宋國公勝取懐慶澤潞晉
絳諸郡𣸪従大将軍㧞河中渡河入潼関趣鳯翔越六盤
山秦隴皆蕩平明年復従大将軍大破元擴廓于定西遂
定寕夏追鹵于察罕腦児擒其猛将虎陳九月大封功臣
與衞國鄧愈俱為御史大夫雖年位乆在其上以功不如
僅封中山侯授開國輔運宣力武臣榮禄大夫柱國歲禄
千五百石帝始露其守常州時醉中語和頓首称死罪明
年為征西大将軍與副将軍廖永忠䓁舟師自夷陵入峽攻
夏夏發兵扼險不得進詔責和逗留而征鹵副将軍傅友
徳自秦隴深入取漢中永忠乃决計先入破其扼險之師
長驅抵重慶和始継之夏主明昇以重慶降而友徳亦定
成都蜀平天子推功友徳永忠受上賞因責数和姑予之
彩帛八五年副大将軍逹北討分道擊鹵戦㫁頭山敗績
失徹矦一人久之進濠州為中都鳯陽府和与太師李善
長董建宫闕分置曹署以乆勞于外数賜壐書慰勞從鎮
彰徳上以和用兵数失利常諭之曰軍中之事難于執一
然推徳必先迩者迩為逺之所贍示威必先大者大為小
之所憑欲人不違已當使之以信欲人成功當任之以專
凢此皆汝所短故告爾和雖不任将而堅忍多智数能與
太師善長相牴牾時委以綜理之任輒効又重念其為里
閈長者九年與頴川矦傅友徳延安防邊元逋臣伯顔帖
木皃來請和進封信國公加號推誠位特進階光禄勲左
柱國左都督議軍國重事加禄至三千石予世劵明年西
廵至河州繕完城郭營舍又明年従北伐覆灰山營獲其
平章刺里哥十三年廵四川永寕之墉濠訓練其士馬乆
之五開山獠亂從椘王以兵討之鹵斬三萬餘時中山岐
陽二王皆已物故上念天下無事不欲諸大将屡典兵和
乃從容為帝言臣老矣願得帰故郷為容棺之墟以待骸
骨帝大悅立賜寳鈔五萬錠治第于中都尋悉為諸功臣
魏鄂曺宋頴凉諸國咸治第皆拯宏壮既而倭盗海邊故
方國珍從子鳴謙請沿海逓置衛所宿兵四民籍其一帝
謂和曰卿雖老強為朕一行因與鳴謙偕自登萊迄吳越
成城五十有九盡彂州縣錢及沒入罪人貲物給用工匠
徃徃過　丁壮多入民家闕其墻垠堦序之石及諸碓磑
􁩸諸城下浙人謳曰京困巨倉公卒聊浪墻除碓磑公城
掘􁩸客王文啓曰浙人讟矣奈何和曰吾聞成逺算者不
近量任大事者不細謹若以國之無備及于戈鋌蔓草延
竈下蟲豸生井臼安所得碓磑乎𣸪有讟者老夫䏻手碎
之不踰年城成稽軍次定考格立賞令四民食一守之新
苐成和陛辝賚賜甚渥夫人胡亦預賜魏曺等六公所未
有也歲一朝京師諸公矦或不時奉遣獨和以老不在行
其後入朝忽中風不䏻言上幸其邸撫視良乆遣還里命
其女魯王妃歸寕侍􁀣小間二十七年復入朝疾劇不能
興帝手摩其体與叙里閈舊及艱難勞勩和不䏻對稽首
而已帝為之雪涕詔有司為營塟地明年䘚年七十追封
東甌王謚襄武侑享太廟和沈毅質直入聞國論一語不
洩臨敵果敢或談古兵法笑曰無為在臨機智識耳家萬
妾媵百有餘暮年悉貲遣之賞賜多惠鄉黨加憫故舊精
于相地凢省郡州縣多所改正正徳中浙江御史英言和
守備精沿海倭迄不敢犯請立廟定海縣詔從之海上父
老徃徃指烽戍稱湯信國功不衰五子長鼎立功為都督
僉事征雲南卒追封信國世子次輗鼐爕皆前卒少子醴
積功至同知左軍都督府征五開卒有孫十一人而弗及
嗣洪武中三孫巳長長病傴次俱英偉皆不令䘚六世孫
紹宗孝宗朝録功臣後為南京錦衣衛指揮使嘉靖中継
絶世封靈璧矦凡三歲卒再傳世隆嗣領漕事者十餘年
以勞加少保太子太保
　論曰東甌論兵以為可盡廢古法辦臨機誠然㢤頋所
　向数失利獨以伺太祖喜怒宻執鞭和州先諸将下拜
　醉中語便不問也逗遛重慶敗績㫁頭山亦一摡置之
　無所累績遽進封信國葢先事而迎帝沉毅二字帝所
　乆許窹寐中矣帝晚年厭兵遂有容棺之請稍不念韓
　　沐英(子春晟/昂等)
沐英定逺人八歲䘮母無所歸馬皇后撫軍中帝嘗曰是
児長吾世屏翰㢤童時厚重如成人性温爽機頴過人與
李岐陽俱冐國姓名文英弟從子文正也年十八侍帷幄
目無迕視為帳前都尉従守鎮江甲辰擢廣武衞親軍指
揮使加授昭勇大将軍洪武元年以所部從下延平擒陳
友定閩平𣸪今姓駐建寕莭制邵武延平三年擢鎮國将
軍僉大都督府事明年進榮禄大夫都督同知時都督不
為階官英特受異数九年乗傳廵陜西諸路事有不便者
輒更置後聞明年充征西副将軍從衞國鄧愈總京畿兵
馬征蕃州西渡黄河略烏思藏耀兵至于崑崙轉戦数千
里俘士卒以萬計馬駝牛羊十倍之衛國道卒代部其衆
還封西平矦賜號開國輔運推誠宣力武臣階仍榮禄大
夫勲柱國食禄二千五百石子世劵又明年拜征西将軍
窮追西番降元萬户迄失迦及舒朶児只都烏都児三樞
宻副使卒二萬餘雜畜二十餘萬平朶甘納児七站地数
千里請置洮州衛所兵戍之還鎮関中十三年𣸪率所部
蕩和林轉略亦集乃渡黄河登賀蘭擒伏聼者得穹廬所
止涉流沙分兵四翼薄其營而身率精騎抵中堅大破之
獲元太帥國公脫火赤知院愛足覆其全部還鎮関中明
年以所部従大将軍出古北口襲公主山寨掩四部卒渡
瀘朐河獲元知院李宣等還京亾何充征南右副将軍従
穎川侯傅友徳討元孽梁王于雲南由辰沅遵陸路出羅
鬼攻普定普安循格孤山之南出竒兵襲畢莭擊可渡河
皆下之元司徒逹里麻阻曲靖英語友徳請得以曲靖為
先聲兼程疾掩之適大霧軍盡壁白石江与敵咫霧霽敵
始知之驚則陽整衆若将渡者敵悉銳撓欲渡軍軍不果
渡而别一軍溯流暗渡出其陣後角舉山谷皆應更設旗
幟為疑兵逹里麻益驚撤後軍應巳渡軍水上軍心動陣
亂英蹙善泅数百人蒙盾當先既渡益勇敵退数里肆擊
之蹀血震盪時穎川永昌二矦更多縦鐡騎横貫而躝之
敵大潰鹵逹里麻俘衆二萬梁王聞之棄去南走沉滇海
死時大理叚氏猶為元守英分一軍夜間道登點蒼山襲
其背質明麾騎亂流𬒳羽先登関破伏兵従後夾擊擒守
帥叚世㧞大理移兵取車里平緬不浹月雲南郡邑悉平
復與穎川矦分道平叛蠻立烏撤畢節二衛已而夷兵復
犯雲南窘都督馮誠英簡萬騎馳救之賊夜遁乗勝悉𣸪
曲靖永昌之失守者上以為䏻詔英留鎮雲南次苐平廣
南蠻誅浪穹鶴慶劒川逋冦特磨遁去二十一年宣尉思
倫以三十為叛麓川英所部止三萬先使馮誠以三百人
鼓之奪其氣明日賊悉衆突百象前象皆披甲負戦楼周
若欄楯為蔽挾大竹為筒筒置短鎗十餘飛刺英分卒為
三行參差而陣以火砲神箭更畨進而身立馬高岡觀戰
敵有昔刺者徤閗我左隊小却英令馳取隊将首来隊将
急奮貫敵軍諸隊齊躡敵呼聲震天地象反赱大軍乗之
斬首三萬餘級俘萬人賊帥刁斯郎等皆伏殪象背明年
𣸪平東川走叛首阿資召還朝賜宴上撫其背曰乃使我
高枕無南頋憂歸鎮𣸪大破阿資衆走之使使以兵威折
脅八百國并諸番當是時遂有重譯来貢者屯田百萬二
千餘畞軍貲以充英在軍初聞高皇后崩哭踊三日不食
二十五年懿文皇太子薨英故常侍東宫有恩誼哭嘔血
方坐堂皇案事忽中風卒年四十有八軍民三日罷市訃
聞帝為慟哭輟朝追封黔寕王謚昭靖王其三代侑享太
廟夷人𠢐面請于朝尸祝之英好禮士撫卒較有恩莭目
踈不肯為煩数讀大學衍義而恱之手不釋通鑑綱目論
事輒引為據擇民秀及土官之子弟皆令入學肄業風以
禮義平居無所嗜獨有馬癖嘗曰天用莫如龍地用莫如
馬吾大将當與之卧起譬無暱友何以為樂妻馮氏妬帝
留之京師而賜二女雲南邸得二子又沐府内使出見棄
女于道收飬之英後至内使家一幸而娠馮知之重刑堕
胎又閱月𣸪産一子盖孿生也初名琮英五子春晟昂㫤
昕㫤蚤卒三子逓鎮雲南少子昕尚太宗公主為駙馬都
尉屡掌南京都督府事春字景㤗初嘗從父出征累功掌
禁旅十八年例試後軍都督帝曰是児不比他侯家淂實
授録囚烈山奏釋数百人徃勘那海于蔚州白其搆逆非
真亦釋数百人從宋囯勝出沙漠降納哈出二十五年襲
父爵鎮雲南討降羅雄法東瞿能平弄山諸酋二十七年
遣平越嶲賈哈刺立瀾浪衞鎮之獲叛阿資于赤窩寕逺
州接壌交趾酋刁拜爛負固討降之乆之麓川刁幹孟逐
其宣慰思倫詔以征夷前将軍搃川貴雲南兵破誅刁幹
孟歸倫卒于軍春在鎮益墾田三十萬餘𤱔佐餉三十一
年病卒年三十有六謚惠㐮無子弟晟嗣晟字景茂端懿
寡言笑讀書強記甫冠僉後軍都督進左都督嗣矦代鎮
時岷王之囯雲南与晟交悪上遺盡王晟少孤不練事念
其父勿深望吾當别飾晟然䘚以王他故徙囯椘晟自如
及建文帝自焚傳聞出走朝廷疑匿晟所使使詗之乆無
状時麓川宣慰使復不䏻制其下諸蠻逐之擅其地晟部
重兵討平之分其地為孟飬木邦孟宻三府鎮沅威逺二
州及五長官司而歳徴其貢稅又于潞江之西置騰衝千
户所以控之乆之八百囯之長復為不靖晟令别将縦擊
而自犄其後師次蒙自敵退走追獲其帥歸永樂四年詔
朱能為征夷大将軍晟為左副将軍征安南反者黎季犛
晟由蒙自經野蒲斬木通道以入時征夷将軍能卒軍中
新城侯右副将軍張輔代之晟與合兵破多邦城尋搗其
東西二都卒擒季犛并其子胡􁞗遂郡縣其地事在張輔
傳論功賜晟號顯忠輔運推誠宣力武臣階特進榮禄大
夫勲右柱囯封黔國公歳禄三千石予世劵已交人簡定
反化州偽称曰南王以晟兼征夷将軍討之戰于生厥江
敗績定遂自称為上皇立陳季擴為大越皇帝改元興慶
詔英囯張輔充征鹵副将軍合黔囯晟破獲定等送京師
伏誅而季擴䓁尚矯命改元重光晟速戰不即下復与輔
並出獲罪人以帰尋撫冨州叛酋降之仁宗立加太傅宣
徳元年安南再反晟㑹安逺矦抑升合擊升戦死晟兵亦
退廷臣劾晟失律帝但馳章示之正統中蠻冦逓彂遣弟
都督昂討平之三年麓川思任𣸪叛晟率兵討之斬首三
千餘級以瘴癘不䏻進師退金齒都督方政輕進敗沒晟
坐不救遣使詰問晟内慙懼還至楚雄自鴆死追封定逺
王謚忠敬南人懾晟父子威信無異人主每片𥿄下且威
儀出郭迎盟而後啓之曰此令旨也晟置圃墅田業三百
六十曰吾日食其一可以卒歲珍貝敵天府後庭曳羅綺
数百人閹奴亦数十百善事中貴通遺執政不絶然頗能
簡制其下意不以滿獲罪子斌尚㓜弟昻代鎮與定西伯
蒋貴𣸪合定麓川遷左都督卒贈定西伯諡武㐮而斌嗣
公十一年屡建撫定功卒贈太傅謚榮康子琮㓜不克嗣
從兄璘代鎮卒弟瓉復代鎮然後琮始嗣公琮字廷共尋
甸廣西土官互賊殺擒其倡乱者銓流官治之撫孟宻討
叛酋帥五莾丘等擒之工詞賦馭下寛簡䘚諡武僖無子
以都督同知瓉之孫崑嗣朝議崑為西平侯後當從侯爵
而守臣争之謂南人知有黔國不知有西􁀊也侯之恐為
所輕崑年十四拜公爵常發兵􁀊灶山竹箭蠻論定孟飬
孟宻之爭寨者又合川貴二鎮兵􁀊米魯亂再擒宗州賊
張長受南安亂首那代三賜璽書奬諭益禄百石卒謚荘
㐮子勲嗣卒子朝輔嗣卒有二子殤弟朝弼當嗣虐其嫂
且錮之致廷訐乆之襲印坐滛虐削爵以子昌祚嗣朝弼
復欲殺其子逮錮南京之故第幽死萬曆中昌祚出以僉
事楊寅秋不避道責故事笞其輿人交訟于朝朝議沐氏
擅革其鎮守而以子叡都督僉事代父子交悪昌祚出㳺
于外乆之叡卒昌祚𣸪鎮崇禎未在鎮沐天波為土司沙
定洲所襲天波走迤西偽西孫可望時已䧟貴州詭称援
師兼程屠交水曲靖定洲觧椘䧺之圍奔阿迷州遇可望
蛇花口大敗𣸪奔佴革竜李定國之天波乃依可望内附
後可望叛攻雲南其党王尚礼謀内應為天波所覚不淂
彂丙申定國護桂主入雲南可望北歸己亥雲南敗随駕
棲緬辛丑冬緬殺天波而沐氏廢
論曰沐氏至晟始封黔國公然則英以西􁀊矦輙贈王
創制也八歲馬皇后撫軍中太祖已知其能屏翰且世
哉君擇臣父知子灼髫　矣西􁀊與岐陽咸能文岐陽
講明性理西􁀊不釋綱目初䝉賜姓時不過軍餘句讀
乃克審大義如此哭東宫嘔血且死其猶篤兄弟之義
欤六王中再傳中山開􁀊以莭見而沐氏三子皆以功
　著同是効死于燕中山之増夀與西􁀊之景茂順逆之
　故不可同日而語嗟乎亦以其時也威令行片𥿄郭迎
　昷而後啓頗似震主然非此不足服南人以是除中山
　之丗皆中衰而沐氏獨炳烈近三百年至天波而絶雖
　然尊而能謙所以長有其貴也西􁀊之恭順固克善其
　奕葉也㢤棄女孪生名琮而英曽孫亦名琮豈前有此
　名而犯複當有訛俟攷
　　馮勝(國/用)
馮國勝更名宗異最後名勝定逺人漢馮異之後父文質
三子長國用季勝皆驍勇饒智畧射百歩命中國用貌都
雅勝長身巨龎性槩磊落生時黒氣滿舍若煙霧經日不
散里中異之淮南𧺫兵兄弟聚衆立砦自固太祖畧地至
妙山國用儒服詣門曰書生上六字太祖坐國用上坐跽
受教國用曰有徳昌有勢強明公無意乎建康龍蟠乕踞
帝王都㑹其帥懦不任急取之可以強而不強然後命将
出師掃群冦倡仁義以拯水火可以昌而又昌太祖曰敬
諾於是㧞衆来歸太祖見勝尤爱異之兄弟俱侍心膂預
進止機冝當李善長亜有所攻戦則又擐甲前三汉河之
役國用手執其帥從渡江破擒元陳也先太祖赦也先與
之盟㰱血而嘔國用曰其人必叛也先果行刺不克走死
兄子兆先𣸪擁衆㩀方山与中丞蠻子海牙分水陸伺我
國用従破海牙降兆先盡有其衆太祖以中五百人為宿
衛獨國用與勝褁甲侍帳中太祖即以属國用勝将之攻
金陵先登従取鎮江寕國定㤗興冝興俱進大元帥太祖
為吳國公擢國用帳前親軍都指揮使專侍謀議從征金
華進平紹興功最多属􁀣卒子誠尚㓜勝代為都指揮使
禦漢友諒龍灣勝率宿衛直搗其中堅大破之再從㧞江
州走友諒武昌受劉基指畫取南康轉都䕶從救安豐擊
金斗遷同知樞宻院事從克廬州走元将左君弼移定江
西諸郡合兵下淮東常代大将軍逹圍高郵吳将俞中偽
降約曰排女墻為騐勝堕其計失受降千人太祖召而撻
之使徒歩至軍自贖勝慚憤一鼓下高郵從破吳興進圍
平江下之論功次平章過春進銀青榮禄大夫右都督尋
從大将軍北討太祖即位立皇太子領右詹事俄坐小法
奪一官為都督同知總諸衛兵取樂安别部兵溯黄河㑹
取汴梁河南二郡西㧞潼関守之𣸪西下華州旋師謁上
扵汴拜征鹵右副将軍守汴尋従大将軍下山西踰太行
取澤潞轉戰平陽敗其左丞田保保徐伯昌于綘州獲之
制詔左副将軍居遇春下湯和次之楊璟又次之渡河取
鳯翔李思齊走臨洮兵逼臨洮降之還従大将軍圍慶陽
執叛将張良臣全陜悉平前是上遥諭逹大軍己下慶陽
右副将軍勝權鎮之節制諸路兵馬大将軍逹偏将軍和
還京議功賞勝不奉詔遲逹五十餘日亦輒詣上上切責
之以勝功髙不付吏至定賞减金幣半已𣸪為右都督再
以右副将軍同大将軍出搗定西大破王保保自秦州南
出一百八渡徇畧陽擒元平章蔡琳入沔州又遣别将由
鳯翔入連雲棧合攻㒷元克之蜀地大震征哨極于西北
論功授開國輔運推誠宣力武臣特進榮禄大夫右柱國
同叅軍國事封宋國公食禄三千石賜劵誥并追贈兄國
用郢國公弘光初追謚武翼明年勝按陜西又明年大彂
兵三路出搗鹵勝以征西将軍率五萬騎由西路出金蘭
分其勢勝至蘭州遣傅将軍友德以驍騎五千為前鋒連
戰皆㨗取丼州移西凉敗元将失刺罕又㧞肅州元平章
不花戰死降太尉瑣納児等至爪州進亦集乃路降其守
将小顔帖木児次别力篤山岐王朶児只班走獲其平章
張加奴等及馬駝牛羊十餘萬時大将軍逹兵不利左副
将軍文忠所得失相當獨勝以㨗聞而有言其匿鹵槖駝
馬者賞不行自是連以将軍印練兵臨清北平継徃大同
討元殘冦散不刺䓁還鎮聗西改河南册其女為周王橚
妃尋以征鹵左副将軍練兵河南時元丞相納哈出数伺
遼東為患納哈出者木華黎裔孫也初以萬户守太平太
平下獲而遣之元亾猶據金山榆林飬鵝荘及龍安一秃
河人衆貲重雄于元主二十年春以勝為征鹵大将軍傅友
徳藍玉左右副之總師三十萬討納哈出踰金山降其将
觀童先是上遣納哈出故部乃刺吾奉璽書諭降未至而
藍玉以輕騎襲殺其平章朶來于慶州納哈出遂悉出松
亭全師壓金山至是始見乃刺吾驚而乃無恙乎以不復
得相見矣乃刺吾頗為述上恩徳且逼勝大兵納哈出度
不敵嘆曰天不與我有此衆㢤遂因乃刺吾請降勝使藍
玉以輕兵徃受之納哈出領数百騎詣玉約䧏玉為置酒
酒酣納哈出别酌所㩦酧玉玉譲納哈出輒先飲𣸪酌酧
玉玉觧衣衣之曰請服此後飲納哈出亦譲弗肯衣玉亦
持弗飲乆之納哈出取酒澆地頋其下語咄咄鄭國公茂
者勝子壻也其部将趙指揮觧胡語謂茂且此欲遁矣茂
據前摶之納哈出驚起欲就馬茂㧞佩刀走斫之傷不淂
去都督耿忠遂以兵擁納哈出馳見勝其将士妻子凡十
餘萬在松花河者聞而驚潰諸親信奮来追勝遣降将觀
童善諭之皆降凡所部二十餘萬牛馬驢駝車服至百餘
里獨納哈出二從子鷔不肯降勝為折矢信之尋亦与納
哈出偕至勝禮欵深渥至令耿忠與同飲食遣使奏㨗歸
罪鄭國公因械茂至京而盡将其衆南行使濮英三千騎
為殿上使使諭勝等凡降者随水草便安挿勝令母掠胡
馬掠胡馬斬而身自犯此令至多或使閽者行酒于納哈
出妻求大珠異寳胡中王子死方二日強娶其女于是降
夷益恨邀我濮将軍返去英不屈死茂至京亦自陳所以
摶納哈出故且訐勝過上乃收勝大将軍印命歸鳯陽里
第奉朝請而諸将士亦無封賞者茂削爵安置龍川自是
勝無大将兵二十五年加太子太師時勲臣望重者八人
勝仍居苐三勝子諒與家奴同謀殺人嘱縣官勿舉事覺
上論勝家奴如律特免諒死因諭勝曰天道以有餘𥙷不
足人反其道乃以不足奉有餘嗚呼禍福之來皆人自致
朕念卿昆弟相從開國有功且聮姻親不忍不為卿言二
十八年勝家居僮僕倚勢横攔稅輜重乗載勝穫稲打場
瘞甔塲下碾碌碡其上取其有鞺鞈聲出入騎善馬常与
樊父戯而致交訟樊父遂發其居家所為若曰塲下瘞兵
器云㑹有以小隙悪勝于上前者称勝仰觀乹象頗有不
樂之色上曰彼且為不軌耶予勝酒曰朕不問勝帰遂死
勝爲偏将時勇悍善戦及爲大将軍稍廢紀律金山之役
有大功上頋不悅卒之日贈卹不及諸子皆不得封國用
子誠雲南戰功官左都督弘光初追贈勝特進光禄大夫
左柱國寕陵王謚武壯祔享功臣廟肖像時適郢國裔孫
攜勝遺像至
　論曰國用上六字有徳昌有勢彊進止機冝大要在此
　宋景濂徒祖不嗜殺人四字而未觧弱役強之義讀孟
　子未半部矣宋公與兄郢國咸侍謀議最宻常制詔以
　将軍居遇春下湯和次之楊璟又次之帝晚年勲臣望
　重八人勝猶居苐三未幾乃遂入樊父兵器之惑頋金
　山之役功最大而所以居功者未善帝隠不忘則于其
　慶陽廢詔時罪莫大也夫以全陜重任代大将軍逹莭
　制諸路軍馬且與勝國聮幕而䖏變隙不常勝不奉命
　遽還京倘慶陽伺釁再叛為半壁之憂不小此時理冝
　付吏帝但切責誠欲存其鋒别用之如湯㐮武醉中之
　言事久最後乃彂帝善用人大率類此以是金山過小
　輒令歸第奉朝請而䆒以太孫仁柔不無鳥盡弓藏之
　慮偶借人言輸其前罪後世原勝以為罪無可坐帝意
　則曰久冝服軍政而遲遲至今也嗟乎他日燕之南飛
　宋穎凉即一在猶可以逆河上而瘞兵不發即奈何
　　傅友德(王弼/曺震)
傅友德宿州人曽避河患徙頴之横澗村頴亂𣸪還宿從
芝麻李非其意也擊刺騎射冠絶一時抵碭山傭保不理
于嫂贅棗庄程氏不淂志隣媪高氏勸也出走從宋李喜
喜破山東燒上都宫闕李敗歸夏明玉珍不能用又從陳
友諒恊丁普郎共守小孤太祖搗江州友徳以夢兆與普郎
共迎降俾為别将属常遇春從援安豊掠廬州還從戦鄱
陽湖槳輕舫深入身𬒳𢾗創手殺数百人徼擊涇江口友
諒死第功最復從㝎陳理武昌敵盛兵㩀髙冠山為衞嚴
不淂上太祖頋友徳則以萬人一鼓下之流矢中頰鏃出
腦後𣸪洞脇不為沮武昌平授雄武衞指揮使従大将軍
逹下廬州西取夷陵諸郡縣破擒其将任亮身𬒳九創還
師克吳泰州進逼淮安破其援兵于馬驢港敗竹貞于安
豊吴元年太祖方有事浙西而以友徳守彭城元王保保
遣左丞李貳冦彭城師次陵子村友徳計衆寡不敵詗其
散掠時突歩騎二千吕梁渡单槊徂刺其驍騎韓乙死因
乗之敵敗去即度其益兵再來還陣于野臥槍開城門以
待約曰聞鼓聲盡𧺫敵果盛兵至疑不進鼓發士騰摶賊
大敗之擄李貳以歸進江淮行省參政召入以麾盖鼓吹
送歸第中書參議李飲氷楊希聖携音伎一部樂之飲氷
䓁棵而酣上聞之黔飲氷䓁而慰友徳曰卿擐甲胃出百
死一生便引醉何害明年大将軍北征上所褒勉不四五
人獨曰參政友徳與右丞薛顯勇畧冠諸軍可授先鋒當
一靣從破泝州斬王宣下青州連收山東河南進克元都
精騎偵羅古北諸隘從大将軍自真定進兵太原王保保
還授兵未交萬騎突出壓营而陣友德帥死士五百衝却
之因合謀亱掩其营王保保棄軍走𣸪敗賀宗哲于石州
逐竹貞至宣府敗脫列伯功最𣸪從大将軍西入関走張
思道逼臨洮降李思齊大将軍圍慶陽以驍騎扼其跳慶
陽下関陜悉平洪武三年𣸪從大将軍搗定西大破王保
保移兵伐蜀領前鋒出秦州奪畧陽関擄其平章蔡琳入
沔分兵由鳯翔經連雲棧合攻漢中克之以饋運不繼還
軍西安蜀将吴友仁兵大出謀𣸪漢中急友德猝以精騎
三千趍斗山寨夜令人持十炬布斗山上蜀兵疑援多盡
驚遁凱旋大封功臣授開國輔運推誠宣力武臣荣禄大
夫柱國穎川侯食禄千五百石尋進同知大都督府事四
年議伐蜀湯和廖永忠由瞿塘以舟師取重慶友徳為征
鹵副将軍由秦隴以歩騎趋成都奉上宻諭馳集諸軍揚
声出金牛而㣲覘階文守偹單自陳倉扳援􁏾谷兼行晝
亱抵階州走夏将丁世珍城下為橋渡白龍江㧞文州進
㧞綿州令指揮僉亊朱顯忠守文州世珍盛兵䧟文州友
徳復取之顯忠死乱軍千户王均諒𬒳執不屈見殺時漢
水漲伐巨木造百艦渡軍以木柹書克三州日月順流報
瞿塘将士蜀人見之震咋舌圍漢州其丞相戴夀太尉吴
友仁等分瞿塘守兵來援則己破其守将向大亨乗勢逆
擊大敗之㧞漢州進圍成都以强弩及火噐破其象陣象
皆反走兵􁞻藉死無数㑹征西副将軍永忠進追重慶明
昇降夀䓁乃以成都降分兵狥下州邑執吴友仁第功友
徳苐一永忠次之征西将軍不與焉明年副征西将軍勝
由西路出金蘭先率驍騎五千趣西涼至永昌連敗其将
失刺門朶児只巴䓁獲馬牛羊十萬進畧丼肅手射殺平
章不花降太尉瑣納児等至瓜沙州大㨗獲金印三馬牛
羊二萬是時師出三道獨友徳獲全勝而以将軍勝坐小
法不𬒳賞踰年復為前鋒出塞鹵聞絶漠徙去還軍填北
平上䟽言五事上褒允舉行之尋召還扈皇太子諸王講
武荆山下同中山侯和出偹兵延安元伯顔帖木児偽請
降上陽召和還以誘之而㽞友徳為俻敵果入冦大破擒
之上将取雲南命廵行川蜀撫金筑普定等諸土夷皆納
欵鹵乃児不花冦邊副大将軍逹出塞抵北黄河夜覆其
灰山寨十四年以友徳為征南将軍率左副将軍藍玉右
副将軍沐英騎歩三十萬討元雲南上親餞龍江受方畧
以行師次湖廣分遣都督胡海郭英陳桓䓁率兵五萬由
四川永寕趍烏撒以分其勢而身率大軍由辰沅取貴州
道攻普㝎克之羅鬼犵狫諸苗望風降復攻下普安進兵
曲靖梁王把匝刺瓦尔宻遣其司徒逹里麻拒戦白石江
用右副将軍英䇿陽爲欲渡而别從下流掩其背夾擊之
鹵逹里麻俘其衆以萬計友徳悉縦之歸農歡聲聞逺迩
曲靖平乃身率衆擣烏撒以應胡都督而令藍将軍直趍
雲南梁王走死雲南下方城烏撒蛮大至友徳故持重不
戦以老之忽鼓士騰奮大破其衆城下得七里関以通畢
節克可渡河于是東川烏䝉芒部皆降進兵至大理元宣
尉使叚世献書請如唐宋故亊領王印一顆大統暦一本
律令一部比年小貢三年大貢友徳不許世再上書曰善
闡危如登山大理險倍投海漢武習戦僅置益州元祖親
征梁王分土自右平天下易平雲南难友徳大怒與右副
将軍英斬関入大破擒之分兵取寉慶略䴡江破石門下
金齒車里摩些和泥平緬悉降献梁王眷属及威順王子
伯伯于京都凡三百餘人頃之烏撒諸蛮復叛㑹右副将
軍英進擊而使指揮顧成搗西堡破之斬首三萬餘獲馬
牛羊十餘萬縱兵捜山谷無脫者靄翠者最强亦降雲南
悉平上前後下璽書凡数十懸断萬里外曲中友德䓁奉
行無所闕以是功成十六年元普顔篤先不花㩀鄧州復
叛友徳自七里関回軍大理平之攻北勝䴡江前後斬首
萬三千餘級因土俗定租賦興學校瘞戦骨廣屯田設寘
諸司事大㝎詔友德等還京獨㽞右副将軍英填之進封
友徳頴國公食禄歲三千石予誥及世劵加賜米千五百
石追封三代曽祖宗善祖安父荣皆公爵友徳随以征鹵
左副将軍同大将軍勝北襲鹵納哈出于金山盡降其衆
大将軍以譴召歸㽞友徳撫降鹵尋亦召還討平廣西之
韃靻反者時東川蛮復叛以征南将軍徃討之并討越州
之叛酋阿資諸苗悉定尋赴北平練卒從燕王出古北口
襲元太尉乃児不花丞相交住等降之悉收其部落踰黑
(山)至鎌子海窮熊皮山而還召歸賜還鄉請懐逺田千畝
　　止之友徳慙而退復徃徃以将軍出練兵俻邊及屯
(田)公侯在事者悉聼節制進兼太子太師當李善長賜死
後上親撰勲臣榜于友徳名下歴数其功一云有机謀善
戦又云取荆椘吴越下中原見其能又云下滇蜀征金山
建功列十五人之中或云凉囯藍玉誅友徳以功名内惧
定逺侯王弼謂友徳上春秋髙行旦夕盡我軰矣上聞之
㑹慶成宴次子譲時為金吾所鎮撫不佩􁂫上以為慢封
曺震治永寕江下瀘州灘磧百十有功蜀人至今並祠之
或曰崇禎中總督傅宗龍治賊陣死項城為䴡江之後宗
(龍自)有傳
　論曰頴国身先䧟陣多創傷而智計每出意外且奉行
　廟算委合無失其所以居功較宋国恭遜為多　至其
　議平荆平蜀平鹵皆進大将軍一籌寔録尊稱上畫而
　廟碑云自頴国奏議天滇蜀大塊拱手帰職方此何等
　功乃不免王㝎逺之一言㢤子譲預慶成不𬒳嚢何便
　賜劍而以啣我為辭皇太子淂孺子教我之一言輒悸且死
　何况功臣潁囯自引深慮不測然帝意或不即死頴囯
　　㢤或曰友徳庶幾中山中山譲第而穎國請田矣請田
　　法不至死也寔録書賜友徳第鳯陽継書友徳䘚科臣
　　李清甞為友徳逸傳辨七首䄂中之訛遂援賜苐閉門
　　致飢以死以為与寔録相近夫無辭而輒坐殊勲以䑓
　　城故事詭法任詐名曰非刑豈聖朝而出扵此帝晚年
　　性煩急為後慮绳世爵以礼過甚頴囯自裁或有然也
　　　　世庙中遼東御史鑰雲南給事中良弼為友徳後
　　　考非真有後或自瑛而宗龍祖瑛不可知
罪惟録列傳卷之八下
　啓運諸臣傳
　　藍玉
藍玉定逺人開平王遇春婦弟也長身頳顔有勇略􁑗開
平麾下每戦先登無所不摧䧟其威畧似開平以故開平
寵任之而太祖亦以開平故改容視玉𥘉授管軍鎮撫歴
自積戦功超為都督僉事十一年同西平侯沐英討西畨
擒其酋癭脖子鹵斬以千計還封永昌侯乆之以征南左
副将軍同頴川傅友德討雲南轉戦平之事在友徳傳増
禄五百石再以征虜右副将軍同宋國馮勝襲金山納哈
出降之併降其衆二十餘萬即軍中拜征鹵大将軍代宋
國公踰年領六将軍徃討元丞相哈刺章于和林時鹵主
脱古思帖木児駐捕魚児海玉率勁騎十餘萬自慶州間
道襲之去海四十里而軍不見鹵欲還定逺侯王弼請玉
無還且曰兵以不意吾劳而露使彼主而客我未便戒諸
軍穴地而㸑母使見烟火及抵海知鹵营海東北八十里
前薄之大風揚沙晝晦鹵大驚其太尉蛮子輕出摶戦一
皷破斬之衆遂潰請降鹵主與太子天保奴以数十騎遁
去獲其次子地保奴及故太子必里秃妃諸公主䓁百二
十三人吴王朶児只代王逹里麻平章八蘭䓁将相官校
二千九百九十四人軍士一萬五千餘人男女七萬七千
餘口寳壐圖書乙百四十九金印一銀印三馬四萬七千
疋駝四千八百頭牛羊十餘萬車二千餘輛復破降哈刺章
獲将士萬五千八百人馬駝四萬八千餘疋㨗聞上使使
齎勅諭玉比之衞青李靖云玉傲而淫私元妃事露妃自
縊死凱旋上特賜玉金幣踰䓁然猶面責数玉擬封梁國
公嚄唶且乆改封凉囯公而鎸其過于鉄劵尋討平㪚毛
峒擒土酋刺惹䓁萬餘人置大水田千户所進平施南忠
建二宣撫司叛蛮増歲禄五百石尋詔還鄉復與魏國輝
祖曺國景隆措置陕西邊事至蘭州墜馬傷上手詔慰劳
之比于中山開平王尋召還出理蘭州荘浪䓁七衛兵玉
追捕逃冦祁者孫弗及遂深入罕東至阿真州畨酋皆逺
遁㑹蜀故降将月魯帖木児反使玉移師討之至則四川
都指揮瞿能䓁已大破其衆月魯走栢興玉以計誘縳其
父子械京師斬之而盡降其餘党便冝請増設諸衛上從
之遂班師定東宫官属玉兼太子太傅玉怏不樂居宋穎
二公下詬曰乃無太師藍玉哉玉故特上寵多蓄荘奴假
子数千人常占東昌民田自予民訟之御史且捕獄玉執
御史笞而逐之度喜峯関関吏以夜不時納玉大怒縱兵
毁関入上聞之已心悪玉不言也玉間有奏請不盡聼退
而謂所親上疑我矣錦衣指揮蔣献告玉反上集群臣廷
訊玉不肯伏獄具磔于市夷三族榜其状示天下并載逆
臣録玉既誅徹侯功臣文武大吏以至偏禆将卒坐党謀
死者可二萬人𥘉玉之出討越􁦸也與部将十餘陛辞上
方㽞玉與議呼諸将去三呼無應者玉舉䄂一揮盡𧺫盖
乆疑之矣或云椘王母胡妃堕胎事玉以私怨搆之
　論曰玉扵太子至親常説太子臣覌燕王英武負上寵
　爱至而術者言燕地有天子氣太子幸自爱然則玉忠
　志無他矣而燕王從中搆之必殺玉史不載其寔但云
　獄具則二萬餘人豈皆無辭不待再听者乎星者劉日
　新䇿玉封凉國而誅而日新与俱己而果然或曰存玉則
　可以無燕玉坐黨公則信宋潁三人矦則長興武㝎鳯
　翔㝎逺永平崇山而史于宋潁㝎逺但書卒于永平但云
　坐法死于崇山但云有罪伏誅並不及党玉事豈猶有諱
　之者欤即以陛辞揮不去細柳軍法也功冠諸矦以之帝
　豈不稔此或曰存玉以無燕不存玉以有燕
　　廖永忠(兄永安/孫鏞銘)
廖永忠巢縣人父旺五子永忠與其兄永安最少元乱妖
冦彭祖兵𧺫永安與兄永堅為其萬户彭祖既敗永堅徃
仕漢友諒為參政永安字彦敬乃與其弟永忠同縣趙普
勝俞廷玉玉子通海及趙伯仲伯仲弟庸合肥人張徳勝
葉昇無為人桑世傑含山人華高以戦船千餘結水軍屯
巢湖捍盗廬人左君弼者故亦盗悪永安等不與合率兵
攻之永安等乃使韓成持書謁太祖和陽盡以舟師歸附
從攻蛮子海牙及峪谿大破之矢傷永安鼻再敗之于青
沙從渡江永堅亦来歸取太平襲安慶徃来用兵㓕陳兆
先永安皆與通海同事功亦相參戊戍取冝興陞同知樞
宻院已而周士誠兵冦常􁆐連敗之十月永安䓁再㧞冝
興追擊至太湖乗勝深入後軍不繼水淺舟膠為所獲士
誠欲降之永安不屈𬒳拘己而徐逹鹵周士徳于常州周
使人求和請歸永安易士德太祖不許遥授永安年章封
楚國公賜號及誥而贈旺為凉國公丙午卒于姑蘇年四
十七洪武元年侑享太廟謚曰武閔加贈開國輔運推誠
宣力武臣光禄大夫柱囯同知大都督府事十三年改封
鄖國公永安無子以兄永清子昇嗣為指揮僉事弟永忠
饒智勇豪邁從兄来歸太祖見其年少曰若亦欲肘金印
冨貴㦲永安既為吴所執永忠以樞宻僉院領其兵友諒
入冦龍江與張德勝乗勝追及采石奮敗之復太平迁同知
樞宻院事從征安慶與俞通海䓁擊漢水寨破之長驅至
江州仰攻不可上永忠慶其城勢架橋舟後反舟而前名
曰天橋至城下與女墻齊接而登克之復與趙德勝攻下
瑞臨吉安諸郡從戦鄱陽冐鋒出上舟于圍友諒中矢死
遂平武昌迁湖廣行中書者尤丞鎸金字八旌其功于門
規取淮東士誠以兵薄海安綴我師太祖誡大将軍泰州
勿動而令永忠還兵水寨禦之周兵遁淮揚悉平從克姑
蘇録功陞平章副湯和㑹討方囯珍降之從海道徑取福
州洪武元年兼太子詹事略定閩中諸郡至延平攻其西
門部将開門降明年復從海道取廣東朱亮祖為副先以
書諭降何真師至東莞真從潮州上印章圖籍率官属出
迎攻破偽參政卲宗禺数其殘暴斬之廣人大悦馳諭九
真日南朱厓儋耳三十餘城皆納印請吏趋廣西至梧州
降元逹魯花赤拜住其尚書普顔帖木児張翔募兵迎戦
無有應者走欝林亮祖勒兵追之普顔戦死翔赴水死㑹
征南将軍楊璟下靖江諸郡两廣悉平明年還封德慶侯
𥘉論功當封國公以鄱陽之戦使所善儒士窺意徼封爵
故稍次之食禄千五百石贈三代四年副湯和舟師由瞿
塘伐蜀和兵沮不進時傅潁公已圍成都帝以和為怯永
忠乃宻遣壮士数百人衣青衣舁小舟魚貫叢箐中出上
流蜀人不知也夹攻之焚三橋断横江鉄索擒蜀将蔣逹
等八十餘人禆将鄒㒷中箭死永忠遂入䕫州而和亦至
師􁕉重慶明昇方督師重慶大惧右丞劉仁劝帰保成都
母彭氏泣曰保成都旦夕耳昇遂面縳衘璧奉表詣軍門
降和受璧永忠觧縳檻送京師蜀平永忠功次潁公賜第
尋出征胡捕倭八年㘴僣用龍鳯章服不法事伏誅既厚賵
之子權娶湯和女為散騎舎人嘗從御史大夫丁玉征松
叠十三年嗣侯從傅将軍征雲南領兵守畢節移守瀘州
召還十七年卒權之子鏞以嫡子任散騎舍人歴官都督
建文中充宿衞燕王入京以鏞與弟銘常受學方孝孺使
徃召之孝孺怒曰若讀書幾年乃不識是字上怒收孝孺
族之鏞銘逃匿安陸山中偶與書生奕以舉止不凡𬒳疑
事洩永樂元年錦衣衞奏獲鏞送刑部論死弟銘鉞從父昂
與昇俱謫戍邊母湯并銘女送浣衣局從兄基指揮同知
自首獄死永忠雖以功受封每每失上意故贈謚皆不及
後江夏侯周德興有罪當下獄上特宥赦召諸将相諭之
以故徳慶侯廖永忠犯法侈僣為戒弘光中追贈慶國公
謚武勇孫鏞追贈德慶侯鏞弟銘錦衣衞都指揮諸巢湖
軍皆有傳華高含山人厯功鎮湖廣封廣徳矦後䘚厓州贈
巣國公
論曰即椘公脱囚而效周力不過為再興天瑞軰与城俱
砕耳頋完莭足以風纍臣後世徳慶即不淂公亦念其
　副東甌之烈㢤再傳鏞銘讀書識是字雖由正學之教
亦椘公家法殷矣按庚午詔書徳慶坐楊憲党伏誅及
　按通鑑慱識坐沉韓林児瓜歩而寔錄曰永忠病䘚夫寔
　録阿不足㩀若以沉瓜歩為罪則非當曰情事忠或奉
　宻命有之否即擅其意亦頗与劉文成不设中書座之
　指合何至有劵不宥或曰以僣擬龍鳯故則借也帝念
　　太子文弱勇鋤名勲乃入忠憲党不免夫宋國棄慶陽走
　　帰徳慶不過遣所知未嘗離軍雖皆伺封爵而微有不同
　　而輒借此嗇其報功次穎國萬世猶一口矣持無上裁
　　諸䧺此時不私龍鳯章服家幾人即以其僣可誅亦必
　　嚴令再四而此似幸其有此章服則知帝意固别有在
　　也嗴乎胡藍楊諸案太祖酷治黨不遺力似灼見眀末
　　啓禎以後率㘴黨敗盖防微己在數百年之前矣㢤
　　俞通海(父廷玉弟/通源通渊)
俞通海字碧泉巢縣人父廷玉弟通源通渊元末有彭祖及
金花姐者以妖術煽江淮人多應之廷玉率其子從妖黨
李普勝為軍普勝敗沒乃結水寨巢湖自固乙未太祖總
兵和陽歸欵乞援太祖喜謂李善長曰巢湖豈知我師且
渡江㢤為我辦舟楫甚善親率兵逆之乗漲間道至黄墩
時趙普勝中变太祖恐衆觧還集啇舟以和陽兵𣸪至黄
墩督攻海牙海牙兵潰直趨和陽授通海萬户六月渡揚
子克采石取太平有功時海牙悉驅戰艦結寨采石與元
帥陳也先從子兆先合淮兵营方山相犄角窺太平丙申
從海牙大破走之并破兆先营是月克䑓城亦下阿魯灰
者林苗軍水寨㧞鎮江追康元帥䧏之進統軍元帥取常
州宣城寕國功多畧太湖䧏周守帥王貴鈕津䓁猝遇其
右丞呂珍于東洞庭時大将軍己西獨帥餘舟接戦流矢
中右目傷䕶痛且下而令親兵身𬒳其甲晲船賊不敢逼
戊戍搗江隂奪馬䭾沙再販天完趙普勝于樅陽復池州
陞僉書樞宻院事庚子走漢友諒于龍江縱火焚其舟進
樞宻院同知從克漢銅陵搗九江蘄州黄州等郡癸卯救
宋韓林児于安豊敗周呂珍兵移攻廬州七月漢圍南昌
急上天發兵遇敵于康郎山通海先諸将乗風縱火焚其
舟已上舟膠幾為所乗通海飛舸至水湧舟脱猝射中漢
驍将張定邊敵退相持数日不下敵利巨艦若城墉我舟
小便馳驟然徃徃𬒳壓不起通海常以首抵艦得脱鐡盔
盡裂随棹七舟寔葦火乗風入敵焚其戦艦数百偽王友
仁友貴皆死更以小舟冐敵入我師遥望無所見乆之意
己盡没忽飄颻遶出敵舟傍我師震呼奮擊大敗之敵且
㧞水寨而去我軍柵􁂭子口横截左蠡不得出通海進曰
湖有浮沙舟輙膠不利彼窮而摶彼此之勢也請入江據
上㳺自休俟其逸攫之而刘基亦請従軍湖口太祖從其
計友諒死明年下武昌陳理䧏上為吴王陞中書省平章
事填廬州繕墉壑興農田兵民寕輯從征浙西克吴興随
下沿海郡縣偽帥陳仁寿率數千人走海聞通海兵律秋
毫不犯復回請䧏圍姑蘇敗敵减渡橋蕩其营至桃花塢
中流矢䕶創建康五幸其第撫視之呼曰平章即知予来
乎已沉不能答王揮涕而出明日卒年三十八追封豫國
公改􁄹國公謚忠烈侑享太廟肖像功臣廟父廷玉亦以
死事贈河間郡公謚武烈通海沉機簡重劳不矜能嚴而有
惠卒無子弟通源字百川通海卒即軍中領其兵攻蘇州
擒士誠嗣通海官從大将軍征中原下山東河南北山西
諸郡從副将軍馮勝䓁㑹兵太原取陕西克慶陽尋張良
臣復以慶陽叛率師自臨洮疾趨至涇州合兵圍而斬之
西征王保􁁻出連雲棧克興元皆先登洪武三年封南安
侯食禄千二百石與世劵從将軍廖永忠伐蜀又從魏國
公出寨征丼粛有功八年徙江南豪四十萬田鳯陽命撫
輯開水利墾田攻雲南征廣南諸蠻俘斬数萬二十二年
詔還郷未行䘚􁁻逾年㘴黨事以死不問通淵以父兄故
充參侍舎人從大将軍征秦隴燕趙功陞督府僉事征哈
刺答至捕魚児海獲酋長人畜班師轉餉二十萬石江西
又征都勻龍塲諸蛮峒克辰沅寳慶俘獲多封越嶲侯食
禄二千五百石率師討建昌叛賦築城越嶲二十六年坐
累罷侯建文中召為豹韜衛指揮使復侯戦殁白溝河子
翊先卒次靖嗣官明年卒次端優給錦衣未幾卒無後通
源子祖病痵不能嗣孫宗曽孫信信宣徳十年乞嗣信子
瓏子仲弘治五年皆乞嗣不許弘光中追贈通渊嶲囯公
謚襄烮
論曰俞氏舟楫功為造眀苐一使無巣湖破浪之村勢
　必俛就安豊束手出劉福通下彼尺書使為東西即何以
辭㢤夫逺宋而宋隐為我用矣鄱陽之戦小舟冐入直追
　赤壁故事青田但曰徙軍湖口而上㳺擊遁之計出自
　虢國夫椘勢素乗高吾猝乗椘高扼其出猶之功䇿耳
　父廷玉死軍中弟越嶲通淵死建文白溝之難南安通
　源西南偉績盖一室效命不但舟楫而莭烈與勲名更
　烈諸世家
　　胡大海(飬子德濟/王宗顯)
胡大海字通甫虹縣人長身鉄靣智力過人両目有光每
夜出燁燁如炬甲午謁太祖為前鋒從入和州克采石攻金
陵常州先登授右翼綂軍元帥宿衛佐鄧愈自績溪進攻
浙東諸郡至于遂安元苗帥楊完者以兵十萬来争徽州
大海前諸軍斬其部将廼克嚴州與李文忠同秩守之二
人微有郤太祖宻戒文忠由是相恊互為力遷行樞宻院
判尝語鄧愈曰吾覌蘭谿為婺右臂公引兵下之可以無
婺遂折蘭谿陞大海僉院守之而婺不即下太祖躬来視
師大海見其客烏江王宗顯太祖喜曰翁来即安能入婺
為説客乎宗顯行還報曰婺将貳可仆也曰即然汝為婺
守元将果内疑開東門納師元守臣僧住死之遂真以宗顯
知府事陞大海僉書行樞宻院以王愷為都事時元伯顔
不花守衢州多智畧而処州守将石抹冝孫善用士紹興
故周吕珍所據也上以三城宻迩劲敵以大海為江南行
省參政與常過春共䂓進取明年諸全下并下衢州元龍
泉守将胡深收處四下邑反冝孫来䧏大海以其間出樊
嶺與耿再成合軍連敗冝孫冝孫遁䖏州定巳而吕珍憤諸
全之失盛兵入犯隄水灌武大海奪隄反灌之珍販窘馬
上折矢求平大海許之後參佐悔勿許大海曰言出而背
之不信既縱而襲之不武遂引還珍亦去庚子太祖方逆
拒漢友諒龍江遣大海搗廣信以制其後既走友諒而廣
信亦下大海曰此閩楚衿衸不可忽上令大海飬子徳濟
以行樞宻院同僉鎮之尋漢将李明道來争廣信徳濟嬰
城乞援父大海疾援虜明道因淂為向導尋下江西大海
𥘉定嚴州時苗将蔣英劉震等以楊完者見殺惧欵歸大
海􁑗其衆麾下推誠不貳而分其黨李佑之䓁戍處州至
是英謀作亂震曰參政遇我厚吾何忍背之有李福者張
目曰舉大事頋小恩㢤潜通䖏佑之期二月之七齊發是
日英䓁陽邀大海八詠楼觀弩大海上馬英令其黨鍾矮子
詭叩馬號曰蔣英無故欲殺我大海未及答反頋英英䄂
出鉄鎚若擊矮子状特中大海腦仆地英即断其首并殺
子関住而都事王愷亦過害愷别有傳總管高子王從难
行省掾吏章誠𬒳执脇降不屈死時李文忠自嚴州疾以
兵定之并定䖏州是後敵来犯婺屡顯祥異或夢大海指
畫或星火滿野􁁦洶人馬聲及出師必大㨗後李将軍文
忠下杭縳英震至京上命懸大海像刺血以祭贈越國公
謚武荘祭故功臣鷄籠山大海位第一大海嘗曰吾不知
書吾行兵惟有三事不殺人不虜人婦女不焚廬舎以故
所至徤児驩附編氓寕輯𥘉蔣英等既殺大海䧏吴以吕
珍疾犯諸全文忠檄徳濟廣信合敗之已癸卯諸全守将
謝再興叛䧏吴徳濟以浙東行省參政綂重兵字諸全新
城同李文忠拒敗吴師二十萬于龍潭洪武三年從大将
軍北征失机械至京宥𣸪官後為都指揮使鎮陕西卒王
宗顯既知婺州開舘延召名儒為五經師及學正訓導䓁
官䘮亂之餘學校乆廢至是稍𣸪文教大海七代孫应襲
汝鍾天啓五年請自效備餉平邊下部議不果
　論曰武荘不早折其功烮當偕開平上下𥘉与岐陽却
　乆之岐陽赴其難如私仇盖猶夫中山之于開乎也而
　帝之宻戒岐陽不併及武荘所以用武荘特妙搃一推
　誠扵周将吕珍不失為武扵苗将蔣英䓁遂致及身精
　英貫白曰伍員死抉目胥門大海死其両如炬者不化
　正直為明神天亦肯之而有苗不格何也行兵但能三事
　不滛殺与焚頋何必讀書而子徳濟両殺叛
　　楊璟
楊璟合肥人儒家子少沉毅讀書不喜章句好武畧渡江
来帰太平既㝎江東為親軍副都指揮使助克婺州進院
判漢平為湖廣行省參政移鎮江陵招討湖南洞蛮功進
平章政事洪武元年充征南将軍從湖湘取廣西以左丞
周徳興參政張彬副之赱漢周文貴下寶慶進擊永州漢
全州守将阿思蘭来援逆擊敗之全永俱下遂圍靖江時
廖永忠巳下廣州使朱亮祖自府江来㑹敵恃濠為固璟
殺其隄吏涸濠困六旬璟給降者白皮帽百使入城為内
應遂克之并下郴州諭䧏左江土官黄英衍田州土官岑
伯顔䓁而永忠亦從廣東迤而西南寕一帶州郡皆下廣
西平璟還京為偏将軍從大将軍征山西璟出澤潞遇擴
廓将韓札児于韓杏戦失利然以是分敵勢大将軍遂克
太原檄定唐州軍亂鎮之已奉命招撫夏明昇􁁻不從璟
還𣸪與書曰足下據有蜀即何如漢昭烈昭烮曠世才以
諸葛佐之然猶朝不謀夕再世不禄足下彊塲南北不過
播漢乃欲以一隅之地為夀西陲不必智者而决也即以
為險阻可恃𧖟叢魚鳬之鄉不至足下矣鄱陽一戦友諒
授首旋師東討張氏面縳此非人力实天命㦲江夏来帰
宥罪封侯恩荣之盛天下所知也今之為足下謀者率謂
閉関以倖一日至于事促勢窮各自為冨貴計足下至孤
老母弱子将安歸乎詩曰自来多福善敗之机唯足下自
審之足下年切未請事勢誰秉國成獨不為身首慮乎昇
又不省湖廣慈利土首覃垕鼓諸蛮為乱率兵討之初為
所詐執我部将黄永謙上以書讓璟刻日月㝎之封营陽侯
食禄千五百石世劵從湯将軍伐蜀無功不賞沅辰蛮乱
為副将軍從鄧愈討平之十五年卒贈芮國公謚武信子
通與靖寕候葉昇捕象廣西之左江二十年領韃靻官軍
徃戍雲南多道亡降普定衞指揮使次逹散舎人
　論曰開國武臣之諳文事者自岐陽王而下郭营國胡
　縉雲不三數人芮國儒家子進退以礼故獲厥終與明
　昇書詞氣明爽蒯通之不二假濟非其説之短也
　　薛顯
薛顯沛人為元泗州守将囯初馮宗異攻下揚州顯以泗
州降授指揮壬寅助守南昌漢友諒以大衆攻圍急顯将
銳卒突戦斬其平章劉進昭擒樞副趙祥圍稍觧乆之斬
鄧仲康于新淦狥下江西諸郡陞行省參政伐吴昇山之
戦五太子盛兵来援常将軍戦稍却顯舟師直前奮擊大
破之遇春謝曰戦昇山吾不如将軍論功陞江西行省右
丞大将軍北伐上諭顯可當一面下元都偵邏古北諸隘
口鹵元官喬右丞䓁三十四人從征山西破王保􁁻邀賀
宗哲于石州招諭保定諸山砦㑹兵陕西追擊獲保􁁻部
将一人知院三人左右從官二人馬二十匹分攻馬寒山
西番大破之張良臣以慶陽納䧏命顯徃受之巳而良臣
有異志夜半襲我营顯被傷突圍淂免良臣還為元守王
保保遣韓礼児攻原州為應援顯与傅友徳駐兵灵州遏
之是時賀宗哲亦冦鳯翔慶陽下遁去三年封永城侯不
与劵諭顯曰顯屡摧大敵竒男子而性剛忍好殺千戸吴
冨從朕乆有功乃利其所獲殺取之又輕斃馬軍今封爵
如例謫顯南海以示懲明年復召用定禄千五百石給世
劵從征沙漢取王保保廵視河南赴北平督兵屯田二十
年從征降納哈出還次山海関卒贈永國公謚桓㐮無子
弟綱嗣妻張納劵胡党事發以死不論弘治中曽孫珍乞
嗣不許
　論曰擅殺千户冨乃不抵謫南海而𣸪之帝惜其才氣
　䘚全之淂善終其不生前入胡党倖也雖然帝于永城
　不甚却頋故與所䖏宋潁􁧈三國異三國才大其不恭
　且忘之以湏其有為乃䆒竟不終于永城獨否恩威輒
著曰此不足煩寤寐也㢤
　　郭興(弟英入乗時月中弟德成孫/登五世孫勛入乗時目中)
郭子興嫌滁陽王单名興濠人𥘉太祖㣲時野走興父山
甫一見嗟服㽞欵辟人進曰僕非相人相人多足下天表
特殊他日冨貴母相忘既去語子若弟曰吾視若行軰皆
可秉珪定以此人矣興拳勇善騎射􁑗滁陽王與弟英旋
從太祖宿衛興自用兵滁和渡江取金陵陞管軍緫管克
鎮江進五翼縂軍元帥困常州三月衣甲生蟣蝨下宣州
江隂婺州破南昌彭蠡大戦興請用火攻以是獲㨗從下
武昌洒血馳戦陞鷹揚衛指揮使援廬州平吴陞督府僉
事佐大将軍取中原守潼関潼関三秦門户厲兵積貯搤
寨堅固敵不敢東移戍鞏昌為秦王府武傅兼陕西行府
僉事封鞏昌侯食禄千五百石與世劵伐蜀克成都洪武
十七年卒贈陕國公謚宣武女弟八宫進位寕妃子四景
儀先卒振嗣侯而弟英沉毅智勇精騎射每先登征無錫
傷脇破常􁆐傷足攻安慶傷臂攻高鄱弩傷右膝鄱陽之
戦有瘡尚未瘳戦益力圍武昌督兵保安門傷手足漢将
陳同僉驍捷突帳下太祖遽呼殺賊英起疾得其首上觧
所御絳𫀆褁之曰唐尉遲公乃輔我從攻岳州襄陽及淮
安安豊陞指揮僉事從定中原所至有功逼通州為先鋒
距城三十里而軍衆請速攻曰吾示弱出不意破之翌日㑹
大霧伏千人道傍乃更以精騎誘敵戦良乆伴敗賊乗勝
躡我伏起敵分為両大敗之斬首数千級擒宗室孛羅梁
王遂克通州元主北遁從取太原夜率十餘騎潜入王保
􁁻营舉火為號伏齊起保保急潰去下興州大同生擒偽
将竹平章渡河取鹿臺鞏昌追敗賊将賀宗哲于石山從
征迤西大有功陞驍騎衛指揮使辛亥進階驃騎将軍河
南都指揮使将赴鎮上命寕妃携内饌至第餞之移鎮北
平十三年進大都督府僉事定官制改前軍都督府僉事
明年從征雲南分道進討諸将便欲深入英日破敵貴先
聲攻取必自近始夜乗漲濟赤水河賊大潰進攻曲靖克
之十五年破江川椅子寨逼大理金齒降叚平章攻靖寕
州蛮七寨一日夜破之取仁徳府圍姚安敗賊将李自乆
雲南悉平論功封武定侯食禄三千五百石世襲充靖海
将軍鎮遼東同馮大将軍勝討北鹵納哈出降之師旋鹵
追襲與戦創傷左脇復箭洞右脇益奮鹵遂却進征鹵右
副将軍還鎮遼東二十一年以征鹵右副将軍從出捕魚
児海卷甲直抵鹵营鹵王潰圍出手斬其将蛮子太尉辛
未北討至寒鴉山而還還統禁兵二十四年與潁國傅友
徳追元遼王阿札失理北至黒松林三十年討川陕餘冦
授征西将軍生擒賊首髙福興乆之御史裴承祖劾英飬
家奴百五十人輙殺人詔不問建文時從耿炳文李景隆用
兵老不任燕王入國英降元年卒贈营國公謚威㐮英能
讀書孝友仁恕家居不治田産上問故曰仰荷寵灵冨貴
己極敢生侈心母䘮廬墓致疾㑹有詔命乃還事太祖四
十餘年小心謹慎未嘗有過常侍坐便殿見有来奏事急
起避之上曰居朕自理事大小百餘戦金瘡遍体每隂雨
作楚痛及聞征討之命即日就道未常以老疾辭弟徳成
為驍騎舎人性明爽常以酒自放上欲官之懇辞不受上
変色詰之免冠拜泣曰臣性狂愚躭酒嗜卧不足緩急倘
位髙禄重事不理上殺我也願卒賜以娱其生上曰善立
賜黄封百罌他日侍宴後苑醉蒲伏免冠􁛮髮秃落半上
笑曰醉風漢過酒乎徳成仰靣曰臣猶厭其多㑹盡削乃
巳上黙然既醒大惧恐觸忌諱即盡去其髮披僧衣狂呼
唱佛不已上笑謂寕妃曰吾以為戯言乃果然巳而党事
起死者相属徳成益狂蕩不檢以孝終英子十二人鎮駙
馬都尉尚永嘉公主女二遼郢二王妃孫二十八人長孫
女仁宗貴妃為鎮弟銘所出而􁨐以貴妃弟故得嗣侯宣
徳十年永嘉公主乞以鎮子珍嗣侯英宗念珍夲英嫡孫
與錦衣衛指揮僉事已而􁨐子聰與珍争嗣侯又與珍子
昌􁁻子良争不决下良獄弘治三年郭宗人共乞擇英諸
孫一人嗣侯上許良嗣良好詩書樂與文儒交既侯掌中
軍上偹邊六䇿正徳二年卒子勛世宗時勛議禮称㫖為
團营縂兵加保傅驕大學士楊一清劾罷去尋復之十六年
勛先作演義英烮傳餙稱祖英生擒士誠射死友諒遂䟽
乞祖英侑享太廟禮官不可勛引劉基為例曰基文臣位
六王下况祖英武畧如是乎上特許之位黔寕王下永義
矦上十八年扈駕承天封翊國公已而坐奸利事𬒳刑部
右侍郎曽鈞所劾上優宥之賜勅不領䟽日臣奸何事臣党
何人何更劳賜勅上以其强悖無禮逮都察院刑部鎮撫
司官罪有差勛瘦死獄中子守乾嗣侯而郭登者字元登
英諸孫也七歲敏記絶十歲能文詞永樂中充勲衛正統七
年從王驥征麓川功復從沐斌征騰衝歴陞署都指揮僉
事己巳七月鹵入塞驟進都督僉事副劉安守大同㑹上
親征成國公朱勇西寕侯宋瑛武靖伯朱冕全軍覆倉卒
議班師登急告學士張鼐䓁駕入冝從紫荆関上忽東折
向居庸纔四十里鹵大至駕北狩是時大同堡塢䔥條城
門晝閉人心危疑登慷慨奮勵修繕拊循不餘力衆褁創
奮八月鹵奉上皇至大同叩閧索金幣約賂至歸而上皇
登閉門不納上皇為不懌曰朕與登有􁇢故外朕登遣人
奏曰臣奉朝廷命守此城不敢擅啓閉竟不出而劉安孫
祥霍瑄䓁出見上皇献金幣瑄尤効力乃權冝以賄徃鹵
笑不應竟擁駕去十月鹵以和為名直犯京師登提所部
兵亦紏集忠義從㕍門入援先以蠟書馳奏奏至而鹵己
退優詔褒荅後一再上䟽言鹵即出塞離邊不逺恐青草
𣸪生再侵京闕而京兵新選不可輕發今日之計可以飬
銳不可浪戦可以用智不可闘力以逸待勞以主待客勿
求徺倖可冀萬全歴陞右都督景㤗元年正月鹵入境率
兵躡之宿水頭夜二皷東西沙窩賊营自朔州掠回或請
避其鋭全軍返登意我軍距城百里返走勢必懾縮敵以
鐡騎促我及矣按劍𧺫曰敢言退者斬徑薄鹵营天漸明
鹵以数百騎逆戦登鼓入諸軍継進登手射落二鹵力洞
一鹵衆奮遂大破其衆追奔四十餘里至栲栳山斬鹵首
二百餘奪還人馬器械萬計是役也登以八百騎破鹵数
千為一時戦功苐一進封定㐮伯食禄千乙百石與世劵
鹵既退登欲大興屯田苦牛種䟽乞官為措置不果四年
秋病召還京登初至大同士可戦者不及数百馬百餘匹
不数年馬至萬五千精兵数萬登智勇兼俻紀律嚴明料
敵制勝動合机冝凡戦未常挫􁢬常以已意設為攬地龍
飛天網鑿深塹覆土木人馬通行如履寔地賊入圍中令
人發其机自相擊撞頃刻十里皆䧟天順元年以初故奪
爵為都督僉事南京是秋謫戍丼粛未幾召還充團菅縂
兵八年卒贈定襄侯謚忠武登無子以兄子高為後淂嗣
伯减禄五百石十四年卒子參乞嗣不許授世指揮使
　論曰山甫識太祖野赱廷玉驚太祖微行真主自不䏻
　秘興䇿彭蠡請用火破英計雲南兵從近始兄弟宿衞
　恭慎資惟幄矣古驕而獲世者幾人㢤武㝎老不任燕
　事䘚從燕难其孫登之閉大同而謝上皇也翊國以議禮
　稱㫖至餙為小説(英烈/傳)妄指貫晴友諒謂武㝎所手奏
　僣侑享乖廟祀礼瘐獄不免則何如德成之用酒自全㢤
　㝎㐮之武能以寡擊众使當靖難必有以自見惜非其時
　武㝎不䏻為㝎㐮也
　　桂彦良
桂彦良名徳稱以字行浙江慈谿人故慶元府判葉同(子)
也生之夕室有火光若流星母以為不祥棄弗育桂氏者
鞠而子之元季舉于鄉上南宫不利歸長包山再長高節
皆有文名除平江路文學掾不就洪武六年大徴天下士
彦良以省臣薦待詔公車授皇太子正字入侍大本登太
子深器重之詔与宋濓分教文華堂上諮以治道对曰道
在正心又曰明君至公無私則好悪自當上掲其語殿楹
明年日南至有事貟丘上以祀文称語譴所司彦良曰予
小子履湯用于郊我将我享武歌于廟以古率今未(應責)
譴上稱善乆之上欲誅一墨吏彦良争如律上不聼(彦良)
曰三尺法陛下當典天下共守之上不能奪尋以三府疑
獄命之讞多見原法官呵彦良失議彦良奏當取長略短
上曰不然吾因其長而拔其短以造于全且問彦良曰法
数行而数犯奈何對曰用徳則佚用法則勞劳弗靖矣因
問三教如何對曰治天下當法孔子上曰江南大儒惟卿
一人曰臣不敢望宋濓劉基上曰濓文人基峻隘殆不如
卿也十一年擢晉相府右傅上親製勑勵之有曰尔彦良
心淳而不詐本固執而不変母作聦明務静安母干有(司)
事往欽哉彦良以輔導在先格心製心圖獻晋王十二年
革相府改長史授奉政大夫十五年以長史入朝上太平
十二䇿上顧侍臣曰朕𥘉謂儒者泥古而不通今以觀彦
良言皆有禆於政顧彥良所學純一而寡知変以故頗嘉
許卒不使參大政十八年以病免歸弘光中追贈翰林院
編脩謚敬𥙿
　論曰國𥘉諸徴永率本宋人之學頋太祖不食其腐而
　特隆厥指必時冝出之惟庸之獄至欲興師日本李岐陽
　謂可無深求帝怒曰此儒生家言使人盡殺其客苐一
　見方寕海曰此非用子時且帰与潜溪朝夕乆而不令
　一聞中書太祖即未學似窺明新全付善䖏徳稱(道在)
　　正心便不着宋人氣且云至公無私則好悪自當大學(絜)
　　矩章要帰不拂人性而止諸說可盡刪也帝曰濓与基不
　　如郷彦方所學誠過濂逺㢤而範圍小不知變猶是相名籓
　　有餘
　　唐鐸
唐鐸字振之虹縣人端重有逺畧從太袒起兵㝎濠州既
定都金陵授西安縣丞召還中書省管勾出守延平入為
殿中侍御史上諭鐸元時任官伹重夲色人廷臣産南方
者不得入風憲鐸曰元改本色出廵撫然䘚無能為民為
之語曰遣使宣撫問民疾苦来如震雷去如敗鼓至今羞
之上曰誠如卿言耳目得人何間南北出為紹興知府隄
夏盖湖永利民陞刑部尚書轉兵部後坐事䧏御史請選
賢能諮察郡縣并重布政按察之任尋復為刑部尚書錦
衣衞凌虐罪囚上命焚其刑具以囚送刑部鐸慎宻亷
不妄取予時諸卿中詹徽以才勝鐸以德勝上嘗曰(徽鐸)
性行自不同徽剛断嫉悪役吏蓬垢尫痩不異覊囚鐸與
人交不知変色口不出悪声頋屡𬒳小人詿誤以是當刑
者数亦数曲宥乆之置東宫詹事院正三品以鐸德量通
儒術其改秩仍食尚書禄加太子少保使廣西諭䧏趙宗
夀龍州還復出參楊文軍事經畫守衞撫輯蠻獠所至帖
然囬京三十年卒弘先中追贈太子太傅謚敬安
　論曰唐振之故濠老𬋩家也進憲綱册四十條故亦不
　忘察吏
　　崔亮牛諒任昂李原名朱升
崔亮字義夫藁城人元末為省掾求謁舊舘授中書礼曺
生事洪武元年歴禮部尚書詔㝎官員親属冠服及􁑗卒
軍士等制各有差三年朔旦以來日有黒子疑祭天不順
礼所致時議圜丘從祀為煩詔亮損益前代亮㕥正祀日
月星辰太歲為簡當上然之并議百官于皇太子親王前
称殿下自稱名若本宫内吏本府官及承奉司則自稱臣
而称于上前曰皇太子某王時呉沉以皇太子國本冝称
臣興亮二又㝎大朝㑹常朝及百官辞謝奏事侍班䓁礼
皇太子及群臣賜㘴殿上坐墩制酌宋典為損益定仁祖
庙號請下太常祭告㝎宗庙四時之祭用四孟及歲除凡
五定清明等莭各偹時物薦享定大射礼儀時國制草創
亮引證多據經典七年䘚于官
牛諒山東東平州人洪武元年以秀才擢典簿副學士張
以寕使安南諒先入其國諭意黎人聽命五年陞礼部尚
書定大祀分献礼上命五帝三王及後開創之君俱京師
立廟致祭􁁻守成賢君于陵廟有司主之又詔定文武官
誥七年以前母服朞庻母無服至是定父母及生母皆三
年庻母期諒清遵周礼大祀齊膳三犢上曰徒傷物何益事神
任昂河南河隂人慱覧有才譽故元舉進士拜寕晋縣辭
隠居讀書自娱洪武初授㐮垣訓導擢御史尝署吏部詔
文官居憂凡在聀五年者炤品給半禄終制三年者給全
禄三月昻奉行之以勵終丧者十五年陞礼部尚書時有
次妻乞封者詔下礼部昻議妻在所娶皆謂之妾妻歿妾
不淂為妻以礼聘則為妻前妻無子所生為嫡子妻無子
以妾子為子襲父聀叙長其子亦淂以本品推恩頒定科
舉成式頒大成楽器令諸生習之是年甲子初科監生首
舉且中式者過半上喜諭昂出榜原籍自是科舉之途始
重
李彦名(一日/原名)字資善安州人二十年試礼部尚書奉詔行
奍老礼定帝王名臣從祀上曰如漢馮異宋潘羙忠義全
始終乃可從祀因以趙普不忠去之元四傑祀木華黎去
安童祀伯顔去阿术餘悉如所儗凡三十七人申巾㡌之
禁議親王以下䘮制考定合祀山川乃命王國各淂祭其
封内彦名為圗以進𣸪申定官民服餙俾有古意
朱升字孔升通經史元鄉薦池州學正丁酉歸朝召見獻
三語高築墻廣積糧緩稱王上嘉納之乆之拜侍讀斈士
知制誥同脩囯史領楽舞受命篡輯女史撰齋戒文請老
卧石門斈者稱為楓林先生所著有經書旁註及書傳𥙷
輯諸書傳觧行世子同為礼部侍郎
　論曰帝方講韜鈐而輒嚮用礼樂以宋濓溪主議而淂亮諒
　昂彦名升䓁次苐潤色迄三十年而始光大百年之運不
　易洗濯如此嗴乎更厯數朝而猶煩厲禁矣
　　刘仲貭任亨泰楽韶鳯
刘仲質字文貭江西分冝人愽洽經史洪武初以冝春訓
導擢翰林典籍較正春秋本末十五年由編修拜礼部尚
書先是二年以前釋奠礼止行于曲阜継以程徐議祭上
丁于曲阜京師祭仲丁天下府州縣祭李丁爲令至是上
諭仲貭䓁仲尼明帝王之道功在後世其令天下各淂以
春秋仲月通祀孔子仲貭乃興定議上服皮弁執圭詣先
師再拜献爵又再拜退易服詣彛倫堂祭酒以下進講賜
㘴侍臣次列東西語畢宣諭而還明日祭酒率學官上表
謝上從之尋命頒劉向說苑新序于天下令生員講讀時
初設殿閣進仲貭華葢殿大學士偹頋問不預机務未幾
㘴亊䧏御史乆以年致仕
任亨泰湖廣㐮陽人洪武十八年殿試第一歴礼部尚書
時日照民江伯児殺子以祷母病上怒杖伯児百戍海南
命亨泰等定旌表例凢人子過父母有疾割肝卧氷者聼不
在風勸之例詔正定蔡民書傳學士刘三吾䓁縂其事亨
泰亦興焉二十八年秦王樉薨亨泰奏䘮制冝輟朝五日
今過時享暫輟朝一日因議世子襲爵礼凡諸侯受天子
之命冝服其命服使者出反䘮服即位而哭时議大臣犯
重罪雖蒙宥不淂列夲班叙八品九品班後請罷朝參賜
食故事每旦視朝坐公侯一品官于門内二品至四品及
翰林院䓁官門外五品以下于丹墀光禄寺以次設饌叩
頭而退亨泰以事煩請罷上從之奉諭安南市蛮人為僕
䧏御史上厚賜同官而令亨泰負繫持礪石磨國子監題
名碑自除其名乃已
樂韶鳯字舜儀全椒人乙未與其所知趙奎王才魯文質
陳旭陳友六人並𧺫畎澮從渡江韶鳯傅學能文章性和
易簡諒有智畧每參賛機務丁酉授江西行省管勾洪武
三年入為啓居注考議禮制六年歴兵部尚書改侍講學
士預定孔廟樂章催纂日歴有勞擇唐宋名儒表箋頒行
天下以為式定囬銮樂辭存規切八年興諸臣輯洪武正
韻訂㝎陵寝祭祀以每歲元旦清明七月望十月朔冬夏
二至日用太牢其伏臘社每月朔望日則用特羊祠祀署
官行礼如莭與朔望伏臘同日則用節禮從登壇脱舄上
俱允行厯國子祭酒定皇太子與諸王徃復書劄体十三
年雷震奉天殿上以群臣多不職罷之韶鳯致仕以夀終
弟暉開封知府厯太常卿毅諸暨同知並知名而前六人
文貭太醫院判奎與才並都指揮使旭從燕功封雲陽伯
友平蛮功封武平伯
　論曰釋奠礼至仲貭議始詳自朝參賜食之礼廢後世
　奏對不移時而罷君臣未嘗靣謀權帰傳諭更以票擬
　間有内行扵是望息九重者如窺天焉亨泰事煩一語
　階之矣若韶鳯討論之才也所深交五人以醫與武見國
　𥘉通才其用之亦無方㢤
　　朱善
朱善字偹萬江西豊城人父隠號灊峰先生善少聦頴十
歲通五經大義善属文事継母孝聞兵変隠居授徒所著
有詩經觧頥輯释史輯等書南昌守許方以聞于朝任教
授洪武八年廷試諸儒善居首授翰林院修撰署院事逾
年不以家属至京上曰汝無意為此乎謫戍遼東時善典
春秋本末未成去甚歉之路得病方進薬似有神人執春秋
一卷曰請與子對讀如是者三未至賜還為翰林待詔時
方革胡俗嚴婚禁民多犯法善入奏曰國世臣家世婚議
律不精謂姑舅之子若女两姨之子若女却不得為婚比
讐家詆訟或已聘見絶既婚復離甚児女行立有司逼拆
冤抑無訴舊律尊長卑㓜相與為婚者有禁謂姑舅两姨不
可以卑㓜上匹尊屬非謂其子女互也願弛禁以通人情
上是其言十八年主較礼闈晋奉議大夫文淵閣大學士
嘗進心箴多啓沃請選任賢才以保盛業賦丼露詩遘疾
賜告誡子汝力耕吾當畢業汝祖皇極經世等書以永其
傅卒正德中謚文恪
　論曰善可謂不執俗以誤礼者矣不止扵畢業父書開
　國時朝野詩礼之家力求大破元俗于是矯持不易化
　終明之世必以弛禁者謂犯禁言及姑舅為秦晋輙口
　　吃既不入律而胡重諱之乎
　　單安仁
單安仁字德天鳯陽人少為府吏洗冤澤物元末集義旋
自保號青軍元授樞宻判官從鎮南王孛羅普化守楊州
時太祖下金陵安仁曰真人之興氣勢自别㑹鎮南王為
長槍軍所逐遂㧞衆来帰俾守常州安仁子叛父应呉士
誠太祖不以子故連父安仁忠謹勤力敵不能犯以提刑
副使廵行淛東金華民有訟其邑丞受金者安仁勾淂其
寔􁕉訟者以罪而告訐之風衰遷中書尤司郎中佐李善
長參断諸務無滯士誠敗其子𬒳擒太祖付安仁自䖏之
䘚善遇安仁安仁精敏多智時营建城闕宫殿修朝享服
御儀物廷議皆推之吴元年入為将作司卿既即位陞工
部尚書領将作如故朋年改兵部以老致任賜田三千𤱔
牛七十頭給尚書半禄再𧺫山東行省參知詣闕力辭而
止年八十五䘚遣祭賜賵鈔百錠
　論曰刑父而用其子古有之坐叛其父故不疑其子益任
　其子亦或有之安仁子從父共事輙叛去乃不疑父𣸪深任
　之不移他職守迄終任之䘚淂叛子令父丼心蒙眷老不
　衰知人善任非神明其用未易幾此明末遂有父子異效
　各持其是而以公論存之天下萬世者所以昭太祖推誠
　徳夫之報也夫
　　詹同(子/徽)
詹同字同文舊名書婺源人頴靈抱竒氣受易於丼楚林
學春秋於劉彭夀元至正中以茂才異䓁授郴州學止道
梗家黄州仕漢友諒為學士承㫖兼御史甲辰漢亡謁上
武昌占對不穷授中書慱士改國子集功臣子弟于内府
教之易今名歴侍制起居注奉命求遺書攷宗庙時享礼
議𥘉献将畢令分献官行之罷上香礼奉命畫古孝行及
起家勤苦為圖以垂丗訓洪武元年陞侍讀學士時或屈
辱大臣不以礼中丞劉基䟽言之同因取戴記及賈誼書
以進上㴱納之四年與國子司業宋濂主考礼闈陞吏部
尚書六年改學士承㫖兼官如故與樂韶鳯上所製释奠
先師孔子樂章上以省牲告充告腯礼煩議革之同䓁又
請編脩曰暦與侍講學士濓為縂裁官時称詹吴樂宋並
有時名上尝歩輦至舘和同賦贈校對黄秀才㫤詩屬宋
濓書之賜㫤同尋與宋訥䓁更即曰暦分類輯為皇明寳
訓七年罷科舉令有司察舉賢才仍令同選國子成材者
與所舉參用賜方竹記同比年老趋拜龍鍾許致仕尋復
以為學士承㫖所着天衢吟嘨及海濵集二子魯徽徽歴
左都御史性殘刻執法過嚴吏有小過罰書謄母死不予
歸吏痛擊登聞鼓以聞有軍人兩犯宥矣至是復犯當权
徽欲并其前罪請誅之上以為濫不許初楊憲凌説高見
贒夏煜執法左右即李善長汪廣洋亦頗惮之而徽强鷙
過諸人時袁泰為左副都御史嘗劾諸御史昌齡䓁四十
一人懐詐不言時政上曰人臣進言㑹有時以詐罪人何
異張湯誹謗法泰廼不敢復言也徽嘗摘御史罪於上上
空御史署鐐脛視事其後御史張文廉得泰違法数事上
之上遷張文官卒不問泰然終無能拾徽一事而僉都御
史凌漢則数面折徽徽以吏部尚書加太子少保藍玉㘴
謀反上使徽從太孫録玉玉不服徽叱曰速吐寔母徒株
連人玉大呼徽即玉黨矣太孫以故太子恨立捽徽下断
其手足尸諸市時凌漢致仕請歸上曰𥘉致仕何以不歸
漢曰𥘉徽在臣有後夏今徽死臣乃敢歸耳子紱尚寳司
丞弘光中追贈同礼部右侍郎謚文憲
　論曰同以元臣更事漢来帰三姓矣乃不令履(余/声于)闕
　祠豈以其子刻深称使故示曲貸欤同占對不窮与吳
　樂軰並称然則開國礼樂㝎脩之一助一也藍玉与故太子
　親日夜不忘太子仇徽知之或欲從王口併連太子子玉
　遂故引徽為玉党以快故太子以安故太子子盖徽廢而太
　孫全矣嗴吳伯宗之言早入胡党不至是而兹涼國之供不
　堅藍党亦不至是殺徽帝心所隐也雖然袁泰懐詐不言
　之奏䝉譴指為張湯而責不㘴泰帝心誠欲以二党應殺
　運㢤
　　范常
范常字子權滁州人宋青山先生孟申孫也嗜學為詩貭
樸而無華類其為人篤于行義太祖為舘甥時應召滁州
進曰今四海擾亂民鰓鰓懼不保請軍中𬒳驅婦女悉令
遣還急擇寛厚長者出牧字之使得耕守不為他盗攻刼
此得人心苐一義上悦間與論兵常曰古者寓兵于農宜
精加簡閲為伍使之耕作以其睱習肄武事許事平之日
聼其為農自是兵無坐食而不詘于用授元帥府都事丙
申定建康亦預謀議命為太平知府賑瘡殘興學較民甚
安之入為侍儀應對無隱又嘗紀滁和事蹟上之洪武元
年擢翰林直學士兼太常卿礼樂之事多委之遷𧺫居注
足疾数在告賜安車出入尋允致仕自称瑯琊山人子組
行脩㓗歴雲南參政
論曰常所言簡閲耕作以為即古寓兵扵農遺意盖
　𥘉应召滁州之言絶非正學必行井田之觧頋此議通
　之扵屯可也嗴乎屯尚不能持乆况拘古為不近情之
　事㢤
　　薛祥
薛祥字彦祥無爲州人元季集義兵保郷里乙未從俞通
海内附爲水寨管軍鎮撫從征時中軍巳尚黄色淂侍黄
船預議軍政上語平章通海曰汝之功非彦祥不能成定
漢㧞吴下中原皆與有功漕運孟津賊千人夜刼祥數語
散之嘗患背疽上親視之頋延安侯唐勝宗曰其善䕶祥
祥才給軍蕭何冦恂也特命爲都漕運使民劳而不怨海
州之㨗活所獲無名號甚衆八年入爲工部尚書李善長
奏鳯陽工人魘鎮祥靣折之太師一言壊人命恐不利子
孫淂活数千人九年营謹身殿部奏誤匠役以中䓁作上
工上恕命有司皆棄市丞相大夫不淂𣸪請祥抗諌淂下腐
祥𣸪奏曰是成廢人莫若杖而復工從之是歲改天下行
省為布政司授祥北平治行苐一胡惟庸用事坐以营建
優民降知嘉興府及惟庸誅召復工部尚書上問奸臣讒
汝何以不言曰臣無所知明年坐他事死杖下子四凱能
政宣皆徙于瓊州
　論曰薛尚書敢言不止鄼侯之能而又善自藏相􁆽沐乆
　夫宋文憲止言其善者與祥並以寛大號長者頋濂以厚
　而祥以智靣折魘鎮預逺胡中書不敵廼以他事坐死術
　猶踈哉
罪惟録志卷之九
　　土田志搃論
按嘉靖中霍韜嘗奏天下土田㨿弘治十五年較洪武初
年失額四百二十六萬八千頃零是虧折者過半九州而
亡其五矣　為非撥給於藩府即荒穢于㓂賊非誤訛于
冊文即欺隐于奸猾又或各宫勲戚寺觀之賜額曰溢此
百餘年中海内無事料非逋逃失業棄地之所致也而邊
徼開屯江南佃墾寔有其数焉及嘉靖中魚鱗圖册成而
欺隐之弊塞其法圖以紀田則田為經而人為緯是以人
而田也冊以紀人則人為經而田為緯是　田而係人也
互為經緯百丗不惑頋諸項侵蝕䆒不𣸪吐何以善後相
傳禹别九州定墾土田九百一十萬八千二十頃歴夏啇
而周尚多閒田可以井授及後世幅員更廓上古至萬曆
中閣臣張居正奏督丈量止淂七百一萬三千九百七十
六頃二十八𤱔零大損原額豈水績告成今之巨浸昔皆
可耕而食　乎按廣東額二十三萬後寔七萬雖由苗峒
侵剝或亦潮汐之吞噬使然也然則吐侵蝕以還民可𣸪
淂三百餘萬頃是福民且益三之一矣或曰古尺詘于後
丗不等是則有然預亦不盡由此
　　土田志(户/附)
洪武二十六年丈量京省搃計户一千六十五萬二千七
百八十九口六千五十四萬五千八百一十二田土八百
五十萬八千六百二十三頃零
京都應天等十四府四州田土共一百二十八萬九千二百七
十四頃零浙江五十一萬七千五十一頃零江西四十三
萬一千一百八十六頃零北平五十八萬二千四百九頃
零湖廣二百二十萬二千一百七十五頃零福建一十四
萬六千二百十九頃零山東七十二萬四千三十五頃零
山西四十一萬八千六百四十二頃零河南一百四十四
萬九千四百六十九頃零陕西三十一萬五千二百五十
一頃零四川一十一萬二千三十二頃零廣東二十三萬
七千三百四十頃零廣西一十萬二千二百二頃零
弘治十五年丈量両京各省户計九百六十九萬一千五
百四十八口計六千一百四十一萬六千七百三十五田
土六百二十二萬八千五十八頃零(雲南貴州二/省原無定册)
萬暦六年丈量寔在田土共七百一萬三千九百七十六
頃零加全遼二十四衞一監共田三萬八千四百十五頃
零
南北両直隷共一百二十六萬六千五百十五頃零浙江
四十六万六千九百六十九頃零江西四十万一千一百
五十一頃零湖廣二百二十一万六千一百九十九頃零
福建一十三万四千二百二十五頃零山東六十一万七
千四百九十八頃零山西三十六万八千三十九頃零河
南七十四萬一千五百七十九頃零陕西二十九万二千
九百二十三頃零四川一十三万四千八百二十七頃零
廣東二十五万六千八百六十五頃零廣西九万四千二
十頃零雲南一万七千九百九十三頃零貴州除思南石
阡銅仁黎平䓁府貴州宣慰司清平凱里安撫司額無頃
𤱔外貴陽府平伐長官司思州鎮逺都匀等府安順普安
等州龍里新添平越三軍民衞共五千一百六十六頃零
各宫官田(嘉靖中/勘過)
仁夀宫豊潤縣餘地九百一十四頃泊南泊北梁城所東
及水泊餘地共九百八十頃零蘆葦地一千三百二十頃
零(照輕重則徴/銀觧部偹邉)仁夀清寕未央三宫官地六十䖏堪種并
蘆葦徴銀　等地共一萬六千一十五頃零(徴租/觧部)萬暦二
年准三宫荘田餘未央宫荘田量撥供奉景陵香火外餘
租覆实觧部
勲戚寺觀田土
洪武十五年詔天下僧道常住田地不許典賣正統十三
年各䖏寺覌除洪武中原額凡續置者悉令還民其廢寺
觀遺田招還無業及丁多田少之民不許典賣景泰三年
令各䖏寺觀量存六十畒餘放佃納粮成化十六年福建
有寺無僧田土除百畆以下餘給小民領種嘉靖八年各
䖏無粮　田勘岀照例𧺫科其有廢寺遺田定價召人
承買七年順有等六府大興等六十七州縣凡勲戚内臣
寺觀荘田共四百一十九䖏計地四萬四千一百二十五
頃零除原占官民艸塲粮地退還外所餘寔堪耕種徴銀
不等地二万八千六百六十五頃零照例分四則(上中中/下下)
徴收觧部其有勲戚等官開墾賣買不行報官納粮與傍
枝等項應革荘田及荘田餘地鷹房司草过草塲等項共
一百九䖏除襍占不堪耕種外堪種徴銀不等地五千二
百六十二頃零盡仁徵觧濟邊各寺觀入官荘田不許僧
道自行收租另立荘頭徴納二十一年福建寺觀田土已
賣者俱令買戸納粮見在盈五頃抽其一俻賑(除粮畆納/租銀一錢)
隆慶元年元祜宫季修閲視具奏等規盡行停止荘田盡
數還官為築堤之用
牧馬草塲(嘉靖中/勘定)
正陽等九門外苜蓿草塲地除供内廐四十頃实堪種地
一百頃零御馬草塲五十七䖏除襍占水鹻并存晋收馬
外寔堪耕種地二萬五千九百五十六頃零并俻修公𪠘
地四百三十頃東直門并吴家駝牛房草塲实在堪種地
四百六十三頃零西琉璃廠羊房草塲空地九頃零順義
縣北草塲東上林院監良牧署奍牲地并水田共二千六
百四十一頃零安州等䖏牧馬草塲地及鷹房按鷹地共
一百二十八頃零興州九衞秋青草地御馬監并􁆡大等
二十馬草塲馬神廟香火地五十七䖏共地三万一千五
百五十九頃零除襍占存晋修繕徃回住牧兔南水占外
寔地二万一千七百五十七頃零大名廣平二府牧地除
抛荒等項堪種租銀八千九百三十五両陕西苑馬寺牧
地五萬五千三百二十二頃零(内有<折 t="33"/>川<折 t="33"/>皮/坡地山地不等)駒驘例不給地
一騍馬給川地一百三十畒一児騸各給川地坡山地五
十畒除外川地每頃徴銀六錢坡地徴銀四錢山地徴銀
三錢共該銀一萬七千三百三十七両零又混互不明地
二千二百五十八頃該銀九百八十三両零徴收偹餉
凡各䖏板荒積荒抛荒田土列朝許民間開墾租銀則例
有差
王府有荘田在京王府有飬贍及香火地公主郡主及夫
人有賜地公矦伯有給爵及護坟地有給賜聖賢後裔及
安挿夷官諸項有特賜者有世守者有退出者例不䓁
有素人望所帰誠不但以一死塞責将為萬世存防維㢤
傳中致雖不同或從容而就䁀爼或崩䧟而敝智力或扳
胡而升或阖室以從氣凌山河白日為晦磊落光明萬世
俱可嗟乎使孤竹二子無叩馬数語使觀兵者奪氣不過
首陽遺瘠太史公何遽以首其七十列傳㢤
　抗運諸臣傳
　　方孝孺(父克勤兄孝聞弟孝友妻/鄭氏子中憲中愈二女)
方孝孺字希直一字希古裔出桐廬玄英䖏士宋初徙居
浙寕海緱成里曽祖子野祖烱元鄞縣儒學教諭二子克
勤克家克勤國初為濟寕知府學宗考亭研䆒至忘寝食
在官興學百區省獄与徭民受其惠禱雨涕泣袒跣雨輙
應三年増戸口半永嘉侯亮祖将舟師北征水涸舟膠且
大動民夫克勤哀禱大雨舟通為治急風俗任徳化子三
孝孺其仲也生之夕有大星堕其䖏㓜精敏絶倫䨇眸烱
然日讀書積寸為文雄邁醇深郷人呼為小韓子七歲失
母林氏哀慕如成人十四五侍父䆠逰歴覧周公孔子廟
宅問陋巷舞雩所在遍尋七十子遺踪喟然曰世無尼父
安所瞻依曹國公文忠見之期以國士乙夘父𬒳誣下獄
上書丞相府願以身為軍贖父罪不報從宋景濓遊景濓
稱其凝重洞釋諸理勇以明王道闢異端為已任㑹父再
坐空印事草䟽詣闕父䘚扶櫬歸服闋復從景濓入京景
濓嘗侍宴命撰靈芝甘露頌以進歸忘之旦發愕曰死矣
孝孺曰無庸晚巳代属草輙携入上曰此殆非學士所為
頓首以實對上曰良勝汝尋以學士吳沉薦召見試䇿論
立成上改容嘆曰異才也賜緋𫀆腰帶服之平巾徃見東
宫宴禮部上潜使人欹所坐試之孝孺必正席乃坐上喜
其端整顧東宫曰此荘士吾老其才輔汝諭還家景濓為
文送之有曰予所許汝不以文後二十餘年當信予此言
其秋景濓徙蜀孝孺籲天願損己夀益師嘗登巾子山絶
頂縦談千右曰此樂蘇子瞻死後三百年所無尋為仇家
所連逮京上見其名釋遣之壬申以薦召至上方心在賞
罸未遑教化曰此非用孝孺時除漢中府學教授蜀献王聞
其賢聘為世子師尊以殊禮召對不名號其讀書之廬曰
正學丙子衛文京府惠宗即位召為翰林慱士陞侍講學
士預經筵備顧問有詩紀事(詩云風軟彤庭尚薄寒御炉/香繞玉䦨干黄門忽報文渊)
(閣天子看/書召講官)孝孺徳望既隆一時倚重上每讀書有疑輙召
講觧臨朝群臣雜奏對必命孝孺就扆前批荅預修太祖
實録及類要諸書為總裁官㑹改謹身殿為正心献銘作凝
命神寳又献頌皆規正君德時上勇行周官法度品官階
勲悉如周卿大夫士之制而承天午門各易以臯門應門
皆用孝孺議也用改官以孝孺為文學慱士北兵𧺫日召
諮議詔檄皆出其手及兵至江上孝孺畫䇿誓死社稷勿
去金川不守宫中自焚乃服斬衰晝夜哭之哀鎮撫伍雲
等執以献不屈係獄王遣諭再三終不変復召草禅詔背
立號聲徹殿陛上降榻劳曰先生無為予法周公輔成王
耳曰成王安在上曰彼行自焚曰何不立成王之子曰國
頼長君何不立成王之弟王語塞曰此朕家事先生無過
劳若顧左右授筆札曰詔天下非先生草不可𧺫大批数
字云云投筆于地罵且哭曰死即死草不可淂上大怒叱
曰汝焉淂遽死朕當㓕汝十族以刀抉口両至耳逮其宗
支及母族林彦法等妻族鄭原吉等刑孝孺前脅之執不
從上益怒收朋友門生廖鏞等為十族號方党誅之别有
傳然後詔磔孝孺于市為建文四年九月十有一日也(寔/録)
(大約係三楊之筆云孝孺叩頭/乞哀彭韶有臨江詞以辯之)絶命詞曰天降亂離兮血
涙交流以此狥君兮抑又何求嗚呼哀哉庻不我尤時年
四十有六復收其妻鄭鄭与二子中憲中愈先自殺二女
溺淮水死(天台王宗元云當時西楊欲為/二女作傳不果以屬石梁王度)宗族㘴死者八
百七十三人時外親之親抄沒發衞充軍死者復千餘人
距景濓惜别時恰二十年矣孝孺篤恩誼景濓塟䕫州自
漢中走荆榛徃省墓私居念及或淂其手跡輙泣不止与
林右王紳郭濬劉浩葉見㤗諸名士友善𬒳薦時王叔英
与書大率勸以時措孝孺頗然之及遇主輙慕古王政盡
欲見諸行事以故多紛更無成效其文章大類蘓氏正論
過之嘗謂道之于事無乎不在為二十八箴雜誡三十八
章以自儆謂化民必自正家始作宗儀九篇謂先王之治
先徳禮而後政刑作深慮論十首以篡臣女主之類雖一
天下未可為正統作釋統三篇四方彜裔淂一字寳千金
死後遺骨門人廖鏞王稌等瘞之聚寳門外有分携還鄉
者洪熈中上諭羣臣孝孺軰皆忠臣詔姦臣黨並從寛典
方氏遺族始有赦還者一子婦魏氏亦淂歸因即故居立
祠祀之後王稌輯遺文為侯城集謝方石鐸与董文選孔
昭共蒐淂三十卷拾遺十卷為文千二百首所稱遜志齋
集孝孺所自號也弘治中給事中金谿吴世忠請表祠孝
孺等不報台人繆恭走京師上六事亦以為言通政司繫
恭獄待詔詔勿罪放恭還萬暦初始許褒録建祠祠于朝
天宫前位居徐國公下第二南都察院司務余飬蒙建顓
祠聚寳山之木末亭方氏既族惟克家子孝𣸪先從寕波
民夲奏减城工加賦忤㫖孝𣸪並謫寕夏慶逺衞軍及孝
孺死逮不及軍故孝𣸪以軍支幸脱尋孝復子琬援例調
海門衞軍淂释為民成化十八年謝鐸謁孝孺祠琬孫志
淵出迎鐸喜方氏有後因題詩贈之有孫枝一葉是君恩
之句遺匾尚存(或云魏澤藏孝孺㓜子冐余姓葉張者乞/王弇州為𣸪姓記又俞斌者希卹録改縣)
(志魏澤下摘去黄萌三行竄入托孤一莭指㓜子名/徳宗以為俞允任勉等求弇州作𣸪姓記二詭皆偽)總之
遺族赦還者其實録也兄孝聞字希學十三䘮母輒稽典
禮𬞞食水飲越三年居父及祖母䘮每一號慟嘔出血扶
而後起寝成羸疾徧學五經而䆳于易從學者甚衆孝孺
嘗曰某所麄知斯道非特父師之教亦吾兄之訓飾之弟
孝友字希賢庻母董氏出就刑與孝孺訣有取義成仁一
絶士論壮之(詩曰阿兄何必淚澘澘取義成仁在此/間華表柱頭千載後旅䰟依舊到家山)弘光
中追謚孝孺文正贈太師礼部尚書妻鄭氏貞愍夫人弟
孝友翰林院待詔
　論曰幸而生正學靖難之年而孝孺不死上曰老其才
　将使雍容禮樂之間耳倘輒受事势必議井田不合投
　劾去即否諸周官紛更去新莾㡬何然則北平不起勢
　亦未能成太平獨冝事君臣為萬世作則耳種子二字
　　姚秃一口道破即柰何仗所諮議便欲燕山諸軰苐望
　　見方𫀆闊巾輒下拜引死罪也大書数字云云即古齊
　　太史兄弟弗過燕與子漢煦雖成敗分要是父子間相授
　　受両不洗𬋩蔡之名㢤建文遺臣題詩蛾眉亭有全身
　　逺害之句陳建史論謂當畢志金川乍啓火内𥘉焚之
　　日可以無十族殃夫正學正欲大其死使後世曉然不
　　得復以家事為辤故諸臣只自靖而正學迄殺八百七
　　十三人而不悔諸臣致其身正學昭其義大小之分未
　　可同日語矣李文逹謂正學師景濓而忠義之氣景濓
　　不能及誠確論也獨方氏遺裔一莭弇州亦代為作謊
　　練子寕(徐子/權)
練子寕名安以字行江西新淦人父僖洪武間為𧺫居注
直言忤㫖出為廣徳州同知遷臨江鎮安二府通判卒官
子寕㓜英邁稍長與金少保㓜孜友善戲曰子若為良臣
我必為忠臣過安慶吊余忠宣闕祠有殘碑墮涙空秋草
折㦸沈沙自夕陽之句十八年應䇿有云陛下孜孜求賢
而数用弗當者察之不詳用之太驟之過也亦狥名而不
求實之故也古之用人者必其人之足當是任而後用之
不疑今以小善而遽進之以小過而遽戮之且天下之才
生之甚難㦯之尤難陛下既知生之成之為難又忍以區區
小故即付之刀鋸斧鉞之地哉䇿奏上善之賜及第第二
授翰林院修撰益以名節自砥文學行誼一時推重歴副
都御史工部侍郎建文初与方孝孺並見信用迁吏部左
侍郎以賢否進退為已任尋改都察院為御史府拜御史
大夫燕師𧺫大将軍景隆搃兵敗􁢬甚召還子寕執景隆
于朝数其罪請誅之上不聼復叩首大呼曰壊陛下事者
必此賊也臣偹員執法不能除奸請先伏誅以謝天下上
駭為罷朝及燕師渡淮靖江府長史䔥用道衡府紀善周
是修上書論大計詆用事者誤國反為所詬子寕廷叱詬
者國事至此尙不使有口乎已而金川不守景隆功多逮
子寕至語不遜令断其舌上曰吾欲効周公輔成王子寕
手探舌血大書地成王安在族誅􁇢戚逮死者百五十一
人戍邊者𢾗百人久之吉水錢習禮以子寕黨𥘉未及逮
為鄉人所持事聞楊榮為白上上曰使子寕而在朕固當
用之况習禮乎胡按察使器收其遺藁不敢發至弘治中
郡丞王佐刻行之曰金川玉屑集正徳中提學副使李夢
陽建金川書院祠子寕父子名其堂曰浩然子寕𬒳逮之
前夕以血大書一練字于裾幅令侍媵褁匝歲子匿民間
展轉入閩傭保六世孫綺為新寕陳舉掌書記萬暦戊戌
陳計偕道淛与江右生同舟前夕生夢子寕持刺投謁心
異之比見書記雅晳不群且迹之姓心動叩曰非吾里練
中丞後乎綺不對淚交頥固叩之則從衣領中出故裙幅
練字燦然若新生以百金贖之陳不受遣綺綺不肯行曰
以死殉國人臣之恒且九族赤矣歸将何為生益賢之歸
白當事以幣聘之授衣巾俾奉先祠為置廬田百畆一時
聞者嘆息泣下以為天道有知多作詩記其事子寕居淦
東山之三洲嘉靖元年以流賊亂割分峡江縣東山實􁑗
峡淦与峡争立祠詬詈太守錢琦議両祀乃定萬暦改元
詔録諸臣苗裔或云子寕妾秦生子戍所名善慶洪熈初
放還後㣧僅有存者及知縣黄尚質所聘歸六世綺子寕
有二傳而子寕同鄉徐子權者洪武乙丑進士為刑部主
事聞子寕死慟哭賦詩有翹首謝京國飛䰟返故鄉之句
自經死弘光初追贈子寕太保都御史謚忠貞
　論曰練新淦察之不詳用之太驟二語誠合時故而初
　䇿遣景隆時未聞折檻廷諍何也必殺景隆伸國法耳
　尚不足拄燕而頋欲使人無口乎廷臣無口而新淦有
　舌㫁其舌四字不糢糊即糢糊可以意㑹也与正學共
　此四字正學巳自不糢糊㢤雖然景隆死無為開金川
　者亦或遲燕馬首数刻矣正學無偽後子寕有真後搃
　是不磨子權未嘗黨練乃自求盡則一百五十有一人
又益一矣噫
　　髙翔(程/濟)
髙翔陜西朝邑人洪武中與同邑程濟並以經學徴翔勵
名莭濟好術𢾗交最深互相勸不奪翔㦄御史諸所論事
皆國家机要當上心濟相傳為岳池孝諭岳池去朝邑𢾗
千里濟寝食朝邑而治岳池學事不廢建文初翔戮力戎
事發忠義濟先上書言某月日燕兵起朝廷謂非所冝言
召誅之大呼曰陛下即囚臣至期無兵伏臣罪已而兵果
𧺫上異之赦為編修充軍師䕶諸将北行徐州之㨗諸将
樹碑叙戦功及統軍者姓名濟一夜徃祭碑人莫測其故
後燕王過徐悪此碑趣左右以鐡椎椎之遽曰止止命録
碑姓氏正位後按誅之無脱者濟姓名適椎脱䖏淂免以
知初禳碑有以也翔尝勸濟勿務此小道濟曰吾所習非
小道其大可以占國䕶君次亦可以居身備世翔曰不然
翔聞君子之道自盡而已子盡孝臣盡忠蒞官盡亷戦陣
盡勇非此無所事及北平用兵濟又勸翔學其術翔曰我
必為忠臣矣金川門開翔招濟同死濟曰我願為智士時
宫中火起或曰帝急召濟問計濟泣曰天𢾗已㝎無可如
何有出走貞吉耳遂劝帝薙髮如僧状扈与俱鬼門出每
遇險阻以術脱去相從𢾗十年後知所終燕王淂國初召
方孝孺草詔不与草𣸪召翔翔䘮服入見大哭語多不遜
草必不淂遂夷其族逺戚悉戍邊所沒産給人者特加税
曰令世世罵翔也又發其先墓雜大馬骨焚灰揚之而以
其地為漏澤園弘光初追贈翔太僕寺卿謚忠愍
　論曰翔不奪于濟見道之大者矣帝果出亡時沐氏方
　用滇人濟誠帷幄其間持空名而北爭江漢或亦分得
　一閠而胡絶不聞或曰濟祭碑之事不可信竟脫其名
　足矣祭何為按永樂三年濟為唐府長史曽犯夜獲罪
　則實録所云相從帝十餘載每以術脫艱阻後復随至
　南京皆附㑹也且寝食朝邑而不廢岳池負此殊異何
　𣸪戀戀教官五斗或略測吉㓙則有之
　　卓敬
卓敬字惟恭浙江瑞安人後徙滄州七歲有相之者曰寜
兒竒乃血不華色讀書十行下性至孝嘗從寳香山夜歸
值風雨迷路淂火光小院啓入一老叟者揖坐与以僧帽
謝不受求歸便与一牛騎而行抵家則黒虎也驚虎亦馴
去登洪武戊辰進士拜戸科給事中好直言或誡之曰顧
吾給何事時諸王在宫中服餙与太子無辨乗間言于上
曰朝廷視效全在宫中而令諸王与太子等威比嫡庻相
亂尊卑無序上警曰爾言是他日与同官入奏適八十一
人上命改為元士厯陞戸部侍郎建文初燕王來朝敬宻
奏曰燕王智慮絶人酷類先帝夫北平者強幹之地金元
所由興也宜徙燕封江南以絶禍本夫萌而未動者㡬也
量時而為者勢也勢非至勁莫能断㡬非至明莫能察上
覧奏大驚䄂入翼日語敬曰燕王骨肉至親卿何淂及此
對曰楊廣隋文非父子耶上黙然事竟䆮燕王入國敬慢
不奉迎王怒收詰之勵聲曰若用敬言王安淂至此且殺
之已憐其才曲貸之詔曰不比敬奸臣敬欲徙朕内地耳
繫獄或諷以管仲魏徴事不聼姚廣孝以敬素不見礼銜
之獨曰昔吳王不殺范蠡而蠡卒沼吳王衍不殺石勒而
勒終斃衍陛下所藉為重全以地勢即可使敬言淂用㢤
上猶使中人諭之堅不屈臨刑嘆囘變起宗親略無經畫
敬死有餘罪神色凛然夷三族敬有髙世之才立朝慷慨
羙丰姿善談論凡天文地理律暦兵刑皆能䆒察詩文峭
㧞磊落䏻發明周子通書邵子經世之學宣徳間門人黄
朝光嘗作年譜侍講劉球為之傳私謚曰忠貞江隂髙賓
前知瑞安淂其像傳于毁軸之中副使李夣陽又作小傳
云弘光初追贈太子太保如私謚曰忠貞
　論曰敬間言宫中服餙所見最早最切徙燕南一語其
　智計与姚天禧相上下用与不用之分也廣孝于正學
　則欲生之于惟恭則必欲死之有用与無所用之分也
　　誠貽書燕王以肘腋大地曰孺子不造惟叔父是頼掃
　　境而待燕䏻不從即不從罪之可也惜此書從䄂中滅
　　耳文皇國家飬士三十年惟得一卓敬服其略也微時
　　家貧夜㱕不受僧㡌受僧㡌便与天禧同學矣騎虎而
　　不能下惜㢤
　　髙巍
髙巍字不危遼州人事母䔥至孝洪武中貢入太學以孝
行旌試前軍督府左断事䟽墾河南山東北平兵後荒田
及抑末技慎選舉惜名噐𢾗事上嘉納之坐事不測以議
賢謫戍貴州仍許其諸子代建文初知州王欽應詔辟巍
赴銓曹上書論政事其略曰臣惟各䖏親王多驕逸不法
違犯朝制不削朝廷紀綱不立削之則傷親親之恩賈誼
日欲天下之治安莫要于衆建諸侯而少其力以臣愚見
勿為晁錯削奪之謀而行主父偃推㤙之策秦晉燕蜀四
府子弟分王于齊兖吳楚潭湘齊兖吳楚潭湘分王于秦
晋燕蜀其餘寜遼谷代慶粛等府類比而分王之少其力
而减其地其賢如河間東平下詔褒賞驕逸不法如淮南
濟北者初犯則容之再犯則赦之三犯而不改者當合親
王告太廟削其地而廢䖏之豈有不順服者㢤上深竒之
㑹北平兵巳𧺫命從李景隆叅贊軍務巍𣸪上書言臣願
使燕以義折之自稱國朝䖍士臣某上書燕國大王其詞
曰臣志慕仲連子善与人排難觧紛名世不朽我太祖升
遐遺詔内外臣民同心輔政不意大王与朝廷有隙張皇
三軍抗禦六師在朝諸臣執言伏義以順討逆操其必勝
臣以為動干戈孰若和觧今使帝者𣸪帝王者𣸪主君臣
之義大明而骨肉之親愈厚不更善乎昔周公聞流言避
位居東徃古盛事大王若能收諸始謀者檻送京師或戮
而奏聞或請觧䕶衛或質所憂子孫释骨肉猜忌之端塞
讒賊離間之口不与周公比隆㢤不然任事者淂藉口謂
殿下假誅左班文臣寔欲效漢呉濞故事家必自毁然後
入毁之恐有奸雄因時乗釁数萬突𧺫大王獲罪先帝莫
挽矣今大王㨿北平馭宻雲下永平襲雄縣掩真定易若
建翎但自興兵以来經今数月尚不能出區區蕞爾一隅
之地較以天下十五而未有一焉大王将士殆　疲矣大
王同心之士大約不過三十萬大王與我聖天子義則君
臣親則骨肉尚生離間之疑况三十萬異姓之士可保終
身困廹而死于殿下乎大王信臣言上表謝罪按甲休兵
朝廷寛宥再脩親好天意順而人心和不然執迷不囬大
䘮未終毒興師旅恐与伯夷叔齊㤗伯仲雍求仁譲國之
義為徑庭矣幸而兵勝淂成後世公論謂何倘有蹉跌取
譏萬世于是時也追𣸪臣言何可淂乎書再上不報景隆
兵屡敗巍自㧞南歸建文二年五月遇鐵鉉于臨邑相持
慟哭共誓效死遂趍濟南守城拒退北兵飛書報㨗巍与
鉉宴天心水面亭作賦志喜有曰至濟南而𬒳圍思張廵
之忠堅幸遇知已之鐵相更從英軰以雲聨若徐将軍之
﨣﨣盛統兵之桓桓僉憲髙公之紏縵大參宋公之周旋
掠陣張都統之能勇給儲王太守之從權吾道王府較之
論議斯文王肯播之勉旃衆資群䇿屈力保全盛統兵者
盛庸也餘不可考矣京城破巍縊死驛舎弟宣戍南海衞
弘光初追謚巍忠毅贈太常少卿
　論曰使主父推恩之䇿行則燕之再世煦與燧必貳且
　燕必不從而内間由此啟夫燕王抗命天下無不知燕
　王抗命也非燕之便矣大杖則赱元公輔孺子之詞舉
　無可托則其兵何以為名然後千户張安奉書亂其世
　子或亦有當至于三犯告廟寕居過厚使不直在彼夫
　　以柔淳之主而勇為已甚所謂離情而言理非理也禍
　　國家豈必不讀書人㢤
　　鐡鉉(髙賢/寕)
鐡鉉色目人居鄧州父仲名母薛鉉生聦敏剛决洪武中
入大學通經史除禮科給事中遷都督府断事上知其能
字之曰鼎石藩府有大獄司官乆鞫不能决屬鉉治立具
上益喜令法司諸疑獄盡属鉉陞山東參政建文二年李
景隆代平鹵大将軍将兵五十萬駐徳州命鉉給餉飛輓
芻粟軍興不乏十月景隆進圍北平敗績来年四月師再
進復敗鉉与參賛髙巍並轡南奔道出臨邑􁤤血同盟以
口舌皷義大集民丁固守濟南燕兵盛至以書傅矢射城
中招䧏令諸生髙賢寕作周公輔成王論以破其觧傳矢
荅之堅守不即下城夜壊則逢藍幕褁葦席塞破若城旋
即𥙷築㷼王堰濟水灌城城中大懼鉉計令人登陴哭求
降出千人伏地請㷼王喜謂諸将曰濟南中原要㑹淂此
可断南北裂地之勢成遂下令退軍受降鉉乃懸鐡版城
門潜壮士闉堵中湏王入時王乗馬率勁騎奪橋而登導
者至門門中望之戦遽呼千歲版下急及王馬首馬廢王
跌急舎廢馬奪從馬还走至橋伏彂行断橋橋堅不可断
王淂馳去怒麾兵力攻鉉令守陴者群噪王王益怒以大
礟搗城城且破鉉𣸪多書高皇帝神牌懸搗處遂不𣸪搗
随機應変盡毁燕兵攻具開門累敗之相持者三目燕王
不淂志舎之去宋參軍説鉉曰燕兵去濟而南其㽞守北
平者類老弱且永平保㝎雖叛諸郡縣猶堅壁守臣郭資
軰書生不知兵公能出竒疾馳真定諸将之潰逸者稍稍
合竟取北平其間豪傑有聞義而𧺫者便冝署部號召招
徠之此走魏都計也燕兵顧家室心亂勢必散歸徐沛間
素稱驍徤公檄諸守臣倡集義勇乗勢晝夜躡之而公舘
榖北平休養士馬以逆其来彼背腹受敵大難旦夕平耳
鉉以軍餉盡于徳州城守三月士䘚􁁄而南将駑材無足
恃今固守濟南度北兵不即越淮歸必道濟邀擊之以逸
待勞全勝計也乃設宴天心水面亭犒問辛苦激彂忠義
詔進鉉布政使賜金幣誥封及三代尋陞兵部尚書㑹盛
庸以平燕将軍代景隆駐徳州令鉉參賛軍事鉉与庸躡
燕王于汶上營東昌戦燕軍大㨗已而燕軍至滄州徐凱
𬒳虜復命鉉專守濟南而盛庸帥兵徃来邢慱間燕以鉉
故不敢近濟南趍東昌不利壬午春燕兵徑由徳州取道
東阿汶上直抵靈璧至宿州鉉等率兵踵其後與平安等
邀擊大勝于小河中原震動燕諸将欲北還燕王不肯督
兵渡淮再戦遂長驅渡江不踰月京師不守鉉感憤欲自
裁及燕王即位尚擁殘兵駐淮南己而擒鉉至背坐庭中
不肯屈令一仰顧不可淂割耳鼻盡終不肯顧劈碎其體
死罵不絶聲時年三十有七父母安置海南子福安年十
二發河池編伍康安七歲克匠尋戮死家属發教坊司二
女終不受辱上聞憐其志赦出之皆適士人他日對羣臣
言每稱鉉忠弘光初追贈太保謚忠㐮燕王既淂國召髙
賢寕欲官之賢寕固辭其友紀綱𣸪苦劝賢寕賢寕曰子
軍旅發身予書生也廩食有年于義不可綱言于上淂宥
免年九十七䘚
　論曰鐡鼎石守有餘而戰不足者乎濟南智計皆出鉉
　及叅盛庸軍後一勝東昌邢慱徃来羽翼不展則何也
　即与平安小河再㨗而大勢己南不𣸪可挽豈叅預不
　　如專寄之得為乎且夫守有餘而戦不足可以難燕矣
　　燕王善用兵孫呉不䏻過㢘頗為趙禦秦所恃不戦則
　　得如鉉数人塞真永滄徳之間燕時止據三郡欲為曠
　　日持乆之計盖亦難矣惜廟堂書生不審攻守大分以
　　全力為孤注一彂不收是以吾不能快其所能多多既
　　自累芻餉為難一敗而燕師不煩招練勢滋大古云以
　　将與敵以䘚与敵非止傷吾之失正以虞彼之得也景
　　隆初敗之日何至與高不危涕泣以之而濟南圍觧遂
　　賦詩楽天心水面之亭悲喜易形兵法所忌觀燕師白
　　溝夾河藁城小河四戦皆先敗而後勝盛氣不挫頓而
　益堅則無如持之使燕無所皷其氣鉉為大将盛与平
　副之一如闗濟南之門燕有北竄胡耳吾甚不欲以背
　面劈体重鐡公㢤
　　景清(劉/固)
景清本耿姓以報籍訛為景陕西真寕人倜儻尚大節洪
武中領鄉薦逰國學同舎生有秘書固不与清觀清固請
約旦日持還生果旦日來索清悪之故作不省謂初無假
書事生忿訟祭酒淸即持書上祭酒曰此清故所業書當
即与生並誦清為徹卷不遺生瞠視不能出聲既退清以
書奉還生曰願子母太珍重請歸讀之初清赴舉時宿淳
化主家主家有女為妖所憑是夜妖不至清去却復来女
詰之曰吾不敢見耿秀才女以告父父追清及之清為書
耿清在此四字令持歸掲于戸妖絶不至洪武二十七年
試禮部第三廷對及第第二授編脩三載改御史命署左
僉都与實俸㑹臺臣鄧文鑑劉觀及清奏事罷以䟽字訛
懐印入刑科更䟽𬒳劾下詔獄尋宥之出川陕廵察私茶
改金華知府建文初陞北平參議徃察燕邸動静燕王宴
之清言論明快大𬒳賞可尋召還𣸪為左僉都改御史大
夫金川門開宫中火𧺫諸臣竸死節而清素預兵謀且与
方黄等宻善約慷慨殉國時獨遲囬詣王自歸王喜曰吾
故人也仍其官委蛇侍班与燕邸故僚比有識者心疑之
㑹司星奏文曲星犯帝座急色赤文皇意清是日早朝清
獨衣緋入命收之淂帶間所藏匕首銛清奮𧺫嫚罵曰清
所以為此者不過為先皇報仇報仇不成死耳上大怒数
之若即不謂天子顧親王敢爾乎以其言不恭命抉其齒
且抉且不恭頃之舎血若有所啓直前噴御衣上既族之
復命剥其皮實以草縫之如人械長安門碎磔其骨是夜
上梦清仗劔遶逼御座明晨駕過所械草具乗風奔五六
尺為犯駕状上驚乃命藏于庫中猶時見殿庭為厲并籍
其郷轉相攀染謂之瓜蔓抄林里為墟時劉固字永貞与
清同里清姊適劉國固兄也固以儒士授青州教諭歸飬
燕兵起固乃移家江右與國来京師依耿燕迫金川門國
勸固出城固曰固受朝廷㤙不可去乃潜子超于王氏及
城䧟恐驚其母開門兀坐幸無恙已而清懐匙𬒳誅罪連
姻婭固與兄國母袁妻張子超同日受刑聚宝門外超年
十五有勇力怒断縳奪刑人刀狙擊殺十餘人詔更凌遲
之乆之固降于乩有詩志感(詩云且酌樽前酒黄花向坐/開不湏談徃事輙使野猿哀)
或問固何仙曰纔入童初宫踰年復降于乩有詩一絶(詩/曰)
(龍吟豊邑獄鬼嘯蜀王都/燕客窮圖見秦官擁陛呼)署曰靖難罪臣劉固書弘光初
追贈清太保都御史謚忠烈
　論曰緋衣進刅與荆卿獻圗遶柱俱厲惜皆不成而蒼
　凉報國之意千載竝見智氏已滅豫讓擊衣猶足以愧
　貳心况相傳遜巟故辟無恙㢤文曲不形曺沬之刼着
　　嗟象緯不仁矣天有新命星乃効力人何䏻為㢤奮屍
　　犯駕草具且與天爭若曰景清在此
　　胡閏(女郡/奴)
胡閏字松友江西鄱陽人愽學修行与吳存何英徐素交
講業長沙王吳芮祠中以忠義相砥礪不肯仕漢嘗嘆天
下誰真人畫一松于壁題以詩幽人無俗懐寫此蒼龍骨
九天風雨來飛騰作靈物㑹太祖西征漢下饒州逆旅見
所盡松壁召見閏慰去洪武四年郡舉閠秀才入見上曰
所為題詩鄱陽祠壁者哉授都督府都事進經歴建文中
改官制以閠直諫為右補闕燕兵𧺫參宻謀設法防禦東
昌之㨗陞大理寺少卿燕王淂國召方孝孺草詔継召閠
閠孝孺咸衰絰至哭聲徹殿陛速閠先入左右叱更服閠
曰閠死禮服不可更上恐以九族竟不屈語不恭甚命力
士鑿其齒齒盡聲不絶上益怒縊死之草實其皮懸武功
坊子傳慶(或曰/傳道)与其族二百十七人皆斬西市次子傳福
方六歲發充鞍轡局一女入功臣家曰郡奴親友謫戍数
百人累以死数千人今其故居胡橋咸荒榛時見光怪有
猿獨哀鳴徹暁稍夜人不敢行嘉靖初提斈副使卲鋭祀
之學宫萬暦中御史屠叔方䟽請盡釋戍籍人得允文移
長丈許榜邑門忽為旋風􁂼入天際若素鵉翔廽乆自午
迄申復墮邑廷中人以為異傳福年十一即出㓜戍交趾
洪熈中恩例當赦為民以亂赦文不通宣徳五年取囬交
趾各衞軍而傳福又類調永靖矣七年從附近例調饒州
所無力上伸十年同邑史主事考績携北上且奏始䝉宥
淂為民年六十一鰥而卒郡奴母汪縳刑部自懐中墮奴
有卒提付功臣家奴日㸑下夜抱一猫卧也稍長知故事
便思以義自完髮至寸輙截去不𣸪櫛沐嘗以㸑墨自汚
垢憎無人理如是二十餘年功臣家亦棄不復頋也永樂
二十二年赦諸死事者之後郡奴淂歸鄱陽依姻王婺媪
居誓不有家年五十六而終尚䖏子也郷人謚曰忠㣧貞
姑附父祠弘光初追贈閠刑部尚書謚忠烈女郡奴孝貞
姑
　　論曰蒼龍以骨見斯歳寒一䜟㢤建文中諸亮莭在太
　　祖時率不甚寵異太祖知閠未即与飛騰但都督府經
　　歴耳知國初官人并以其福用之老孝孺亦即此意不
　　真以其闊于情也郡奴以不字終曰永樂中男子皆其
　　父所不許嗟嗟歲寒良友豈易有其匹㢤
　　黄鉞(揚/福)
黄鉞字叔揚直􁑗常熟人少明敏好學貧無藏書日從書
市流覧倚徙終日不去主者憐其少勿遣時天下新定法
嚴士徃徃不楽仕而詔求賢急鉞父恐鉞以讀書為郡縣
所知𢾗提之兒何為自速不祥不聼乃令督耕葛澤陂中
則潜走友人借書觀一覧輙記楊濙者无末隠士也嘗避
雨泊舟鉞舍旁見鉞從無人處竊吟哦不休異問之答曰
兒不省事淂縱覌古事為樂若貧不能長淂此樂濙曰盍
從吾去先人手澤可供𥪡子樂三年遂去与其子福同𧺫
䖏果三年盡其書郡縣聞之辟鉞賢良亦及福濙恚曰吾
不幸遭世亂家破族散獨携一子避郊外曩者憐子攻若
乃用相餉而柰何不自晦卒為人知累我福福死矣鉞曰
第母患當為翁說尹罷之乃教福結束如農夫鉞曰即尹
有問子但操吴音無所對因与詣尹曰鉞無所知奉明命
而与福俱甚善即恐不稱詔㫖為使君憂請辭去時福詞
訥故作不觧尹乃罷遣福而鉞獨上以生員除冝章典吏
洪武二十二年舉湖廣鄉試明年進士授禮科給事中居
聀封駁甚多建文中外艱去方孝孺徃弔之以時事宻請
教鉞曰鎮江為左輔守冝淂人指揮童俊狡獪不冝獨任
吾近見其奏事上前視逺而言逰蘇州知府姚善忠義激
烈有國士風但仁慈有餘以治郡則良恐不能㝎亂國家
大勢不在江南戎馬至此而後禦之晚矣孝孺是之因附
書致善以忠孝相勉善後与鉞相對慟哭自誓必死燕兵
至江上善奉詔摠五郡兵馬勤王乃以書招鉞鉞即日营
塟畢詣軍慷慨曰明知無益義不可諉也既而童俊果以
鎮江降燕燕王既即位詔暴善罪状急收之鉞遂絶食閉
目三四日或傳善欵服巳淂宥歸鉞曰豈有從逆姚蘇州
哉且少俟之善事定吾乃引决以明善不欺我七月十一
日報善伏法已鉞乃治祭琴川橋西向再拜哭曰克一良
信人吾何忍背義獨生紿家人歸祭具從容整衣冠奮身
入水死時捕善黨急縱横郡邑中鉞親族悉驚竄楊福獨
具棺衾晝夜泣橋側求屍不能淂更数日屍忽自立水中
容貌如生福慟哭親抱水𧺫易其衣体猶不敗竟成礼葬
之𣸪吊以詩(江凨亱夜鼓横波江雨朝朝濕薜蘿九辯不/回哀郢志三軍难奪採薇歌手披宿艸孤踪)
(滿夢轉空梁月影多誰謂百/年臣子恨獨聞野老淚滂沱)墓在虞山北麓卲圭潔立石
弘光初追贈太常卿謚忠献
　論曰鉞父不令鉞讀書以為自速不祥不讀書無琴川
　橋之赴善諾也而叔掦却以書夀与楊福同學福亦因
　叔掦而以書夀矣國家大勢不在江南二語讀書者觧
　之知童俊狡獪亦易易以姚蘓州為仁柔不克㝎乱鉞
　　亦諳機務倘初令墨縗從事河以北或燕兵不即江南
　　㢤而惜也朝廷概以不識字者主盟夫大儒讀書止熟
　　古夲而以為識字乎
　　王叔英(妻金氏/二女)
王叔英或曰姓陳字原采浙江黄巖人也少孤從母更嫁
姓徐乆而後復洪武中与楊太中葉見㤗方孝孺林右並
徽至京辭還鄉二十年薦𧺫仙居訓導歴漢陽知縣為文
禱雨与三約四日不雨减一食五日减二六日則絶食以
候神之顯戮雨輙應建文元年召入為翰林修撰時孝孺
欲大𣸪古行井田叔英与之書有曰天下事有行于古亦
可行于今者亦有行于古不可行于今者子用世貴淂時
措之冝孝孺感其意而不能用尋上資治策其畧曰今天
下民生未庻從教者寡皆由冨之之道未至臣聞古者田
皆在官故什一通乎天下今天下田有官民之分稅有輕
重之異民田之賦似輕而百姓受田之籍頋有當輕而反
重官田之賦似重然農人輸納之苦更甚于輸冨民之租
此為賦歛未平誠本害矣古者兵出于農今則兵食于農
而又多軍餘可以裁减歸農而不裁减古者四民有業今
以僧道益之而六此其人可使耕稼而不耕稼古者重農
民抑商賈今農人一歲之積不足以侔啇賈一日之售由
是務末者恒有餘而務本者恒不足此三者生未衆之害
也古者天子六軍侯國三軍今京師兵已十萬外郡不知
其㡬百萬則兵多徒食可知也唐虞建官惟百憂啇僖之
唐制七百三十員曰吾以此待天下之賢才足矣今内外
大小官以萬計則官多素食可知也此二者食未寡之害
也古者用民歲不過三日租庸調之法歲亦不過役民二
十日今天下役民無度四時不息至于男丁有故役及婦
人此二者為未疾之害也古者山林川泽与民共之而有
厲禁今天下窮林竭泽土地有可養之物而不能飬古者
三年積一九年積三漢有常平至良法也至于隋唐亦有
義倉今皆未行或有水旱之災何以偹之此為民粟有可
蓄之時而不能蓄古者宫室飲食器用衣服之制婚姻䘮
葬祭祀賓客之礼貴賤各有等差今天下冨民用度僣擬
公侯貧民争務浮靡婚嫁典田廬䘮葬崇齋醮種種竭用
不可枚舉此為民用有可省之費而不能省此三者用未
舒之害也数者其大畧也惟陛下明其為害則亟除之明
其為利則亟興之冨庻也效不数年可致上頗嘉納是時
朝議削宗藩急紛更叔英上䟽以為病去則冝調飬其血
氣草去則冝培養乎根苗并論行限田法甚具上不省燕
兵渡淮叔英奉詔出募兵至廣徳驚聞代立㑹齊㤗出奔
執之曰㤗心二矣泰吐實遂抱持慟哭既知事不可為遺
書祠山道士盛希年葬我祠山之麓書絶命詞藏𥚑間沐
浴冠帶自經玄廟觀栢林下辞曰人生穹壌間忠孝貴克
全嗟余事君父自省多過愆有志未及竟竒疾忽見緾嘗
念夷与齊餓死首陽巔周粟豈不佳所見良獨偏髙蹤邈
難継偶爾無足傳千秋史官筆慎勿稱希賢又題其案曰
生既乆矣未有𥙷于當時死亦徒然庻無慚于後世為壬
午六月二十七日也道士治棺殮之葬城西五里許燕王
既淂國治奸黨叔英妻金死于獄女二赴井死弟原黙変
姓名匿啇旅中己有金寛者告捕伏法叔英有㓜子謫戍
大固學士楊士竒以百金与同知孟範訪淂之延師教誨
迄無所成贈之金去不知所終盖士竒㣲時舘漢陽村落
中叔英行部過之聞讀書聲曰兵革之後乆不𣸪聞此入
視淂案頭詩文為士竒手作題曰此公輔器也遂以文字
相推重薦士竒府學訓導云正統中士竒題其墓曰嗚呼
翰林脩撰王原采之墓為文以祭之後人祠叔英于學宫
謝文鐸為之賛有武王伐紂㣲子已歸千載而下孰敢是
非之句州守莆田周瑛封識其墓編修安福鄒守益立懐
忠祠太平知縣曽才謨亦建忠節祠祀叔英及其妻二女
又貞烈祠在黄淡嶴山叔英自號静學即以名􁁶弘光初
追贈礼部右侍郎謚文忠
　論曰觀原来所以勉正學者良非迂閣不近情頋八䇿
　何以不一及戰守募兵廣徳之日帝若遜荒挾至尊以
　名使人尉陀之業萬一可倖而大率從正學死社稷一
　䇿遂使文皇無戦閩戦粤戦滇蜀之勞宫中自焚豪傑
　意冷海内有心人逃名字不暇正學不講時冝足以無
　建文矣遂使後世追謚曰譲夫荆蠻採藥亦曰譲太伯
　虞仲之子文王昌與燕王棣之于惠宗炆今古異用傷
　㢤
　　周是脩
周是脩名初徳以字行江西㤗和人少孤貧元季兵亂奉
母避難歴艱苦性行坦直其學自經史百氏下至隂陽醫
卜靡不通䆒為文雍容爾雅從國子學録蕭執受詩洪武
末薦明經為霍丘訓導召見問家居何為對曰教人子弟
孝弟力田耳上喜擢周府奉祠正陞紀善嘗從王北征至
黒山先是皇太孫夣有異人送藥嘗之清苦占云當淂善
人至是上令是脩侍皇太孫講讀太孫以為叶占大見恩
禮建文元年周王有過盡逮獄府中官屬是脩以嘗諌諍
淂免改衡府紀善上聞其母賢書賢母二字賜之因言師
胡樵渚賢復書樵渚二字賜之上又嘗檢古樂府作思羙
人賦一章以賜曰求良佐也属是脩作賦詞興贍羙衡王
未就國㽞翰林修纂性好導誘人善人過輙隠之薦梁潜
劉叔宓䓁数陳論國家大計燕兵渡淮与蕭用道上書指
斥用事者誤國用事者怒共排折之不動燕兵渡江晋書
别友人付以後事具衣冠入應天府斈拜先師畢自銘其
衣帶有曰在藩國欲不負藩國在朝廷欲不負朝廷而言
皆不行豈非天耶歸于聖人之門庻無罪悔因自經尊經
閣年四十有九翰林諸臣先死者惟是脩其繯至今子孫
世寳之祭必以陳燕王淂國都御史陳瑛奏是脩不順天
命請加追戮王曰彼自盡其心耳勿問是曰中書舎人臨
川聶同文因迎新天子天熱徒歩急噎道死先是是脩嘗
約楊士竒觧縉胡廣金㓜孜黄淮胡􁃽同死國難燕兵入
廣問家人飼豕未其隣人聞之曰胡公豈輕身不如豕㢤
餘亦悉負約後是脩子轅請士竒為父作傳士竒内慚語
轅曰當時余亦從若翁即誰為若翁傳者是修淂君為最
奏對稍未俞允輙杜門請告帝手撫慰之又曰聞卿病稍
愈予為加一餐名其居曰葆貞軒所著有詩小序詩集義
詩譜論語類篇廣衍太極圖綱常懿範邇言家訓蒭蕘集
進思集嘗曰忠臣不以淂失為憂故其言無不直烈女不
以生死爲慮故其行無不果因取先忠節遺事輯爲觀感
録朝夕省覧盖不負其志云轅亦有文章萬暦中御史饒
位即死所立祠祀之弘光中追謚貞毅贈正詹
　論曰用事者誠誤國理誤之也尊經一繯理始不誤豈
　知舎理可以合天則又􁁣聶同文迎新燕道咽死勇辞
　理而天不許自是修以徃諸可肥遯而必死明建文爲
　君與見執而不得不靖者稍殊矣盖有所慕而爲義與
　有所激而爲義未免二時㢤
　　張銓(何廷魁崔儒秀高邦佐陳輔堯叚展/及尤世功䓁十人羅一貴張/神武)
張銓字宇衡山西沁水人父五典為某部尚書銓登萬曆
甲辰進士授保定司理以平恕称嘗夢入両是亭亭祀都
御史揚継宗副使許逹者也二公起揖銓入曰方虗席以
待矣銓警而覺入為御史按淛時遼事急撫順失守銓上
方畧謂宜鎮静固圉徐相机宜不冝妄動圖僥倖又言經
畧鎬大将如栢如楨不可用兵不可募餉不可派敵不可
啓薦熊廷弼有干城之畧未㡬三路䘮師論者以銓故知
兵天啓元年出按遼為監軍方抵関聞撫臣袁應泰受西
塞之降投袂起曰棄遼矣力争不可淂應泰又以罪奴配
降鹵銓又力止之遼人感泣察賀世賢有異志微防之三月
世賢等内應瀋陽破遼陽𬒳圍急應泰曰去之退守河西
銓不可城破𬒳擁去入謁平立不拜且就刑銓延􁦺請刄
力訊者以其不畏死扶馬送還署向闕拜五呼父母拜四
遂自縊死敵嘖嘖忠臣李永芳為棺殮之建祠北門之外
蓋前両是亭之夢騐矣贈兵部尚書謚忠烈祠名昭忠廕
一子道濬錦衣指揮僉事妻霍氏所居竇荘崇禎四年陕
賊趙四兒躝沁水攻竇荘時道濬与弟道澤俱官京師衆
議棄堡去霍語其少子道澄吾棄家出必為所乗則死野
䓁死不如死于室率僮僕暨閭里乗堅守賊環攻四日夜
不淂入肆出矢石賊創多遂去時逋山谷者多𬒳淫殺惟
張氏宗族獨全冀北兵偹王肇生表其堡曰夫人城明年
八月賊紫金梁䓁以三萬衆復圍竇荘時道濬巳淂罪家
居霍復率其族人拒之賊多死聞秦師且至紫金梁免胄
呼壁下乞撫曰我王自用也誤從王嘉㣧至此道濬曰急還
所俘吾為請於撫軍俄老􁋄􁋄至亦願就約惟八大王闖
塌天五营不受命両营已詣宋統殷軍門卒疑走去䧟温
陽明年三月道濬助官軍擊賊陽城北賊至三纒凹伏起
敗之擒其魁滿天星廵撫許鼎臣獻俘道濬功第一而同
銓難者為按察副使何廷魁及道臣崔儒秀高邦佐餉臣
陣輔堯叚展䓁廷魁字汝謙山西大同人以萬暦辛丑進
士尹涇忤巨紳改臨晋歴知歸徳縳豪張國安以銷逆変
歴西寕副使降黎平知府𣸪以原官兵偹遼陽与張銓共
争受降不納貽書家人吾不知死所矣瀋陽販東師濟河
請于經畧乗半渡急擊不聼請伺其未合悉銳禦之復不
聼城破懐印投井死妾髙及金咸從之婢僕六人一時俱
死儒秀號儆初河南陕州人以萬暦戊戌進士尹掖有威
嘗曰官不脂羡則大戸不重困民官以羡佐公則不重困
大戸以忤要人察歸𥙷絳調翼城嘗格殺大盗入主事刑
部坐事降文安令陞戸部歴開原兵偹時開原已失守散
家貲募嵩鞏徤兒八百人恊字遼陽亦共争納䧏事事敗
手刃遼帥賀世賢妻子從容北向再拜自経都司廳亊邦
佐字以道山西㐮陵人萬曆乙未進士知夀光最以戸部
出守永􁀊稅監高淮畏其嚴頗戢設險増隘郡人德之偹
兵天津縳稅監馬堂參随寘之法督兵神木套酋諸部落
畏不犯邊移薊州乞養歸㑹遼事孔亟𧺫分廵廣寕𣸪以
經撫不和勢難有為請告甫得允而東師逼廣寕官吏皆
遁去或以請告之身可以無死邦佐曰吾一日在事一日
臣子也何辭城䧟冠帶西向再拜以印綬自縊僕高厚高
永争死永曰皆死誰與奉遺書訣太夫人者厚遂不死汞
以書付厚仰就綬餘跪死輔堯字九室揚州人中戊子鄉
試知長寕最調繁愽羅大計天下清官守膠州懸州紳所
贈繭細一為公用改知永􁀊督餉遼左旋奉命印烙城破
逼䧏不屈望闕再拜㧞左右佩刀自刎死詔贈廷魁儒秀
皆大理寺卿䕃一子錦衣世百户預昭忠祠邦佐𥘉贈光
禄卿改贈大理謚忠莭四子曦乙未進士六子晫戊戌進
士輔堯展贈按察僉事各䕃一子入監讀書輔堯子夢乙
殊才為彰徳通判苦莭而武臣死者左世功陳策贈少保
左都督世䕃祠祀童仲揆贈都督同知祠祀張名世呉之
杰周敦吉𣸪職贈三級附祀戚金鄧𧺫龍秦邦屏贈都督
僉事附祀邦屏姊秦氏加二品服色子馬麟授指揮使又
參将羅一貴守西􁀊東師攻城急使人招一貴一貴大呼
誰不知一貴不䧏好男子亦䜿招降旗東師怒力攻城破
一貴自刎死贈都督同知張逰擊神武祈奉命援遼以所
部至廣寕而遼陽己失時潰䘚十餘萬咸西神武二百餘
騎獨東冐陳敵不意𣸪有此戦乆知之一軍盡沒獨有再
紹登十四人重創脫按臣方震孺為請䘏圗神武令諸道将
出入禮拜之
　論曰静鎮数語百世可無東頋而迄以好動失之㓙噐
　危事動之最也却妙于静與孔孟無為不為之觧合知
　之者鮮矣張忠烈銓守遼陽為苐一是與両是而三矣
　安淂擕夫人城嚴関外㦲廷魁儒彥邦佐等亦分淂是
　字東頋不非忠烈所手著有春秋𥙷傳一書惜不傳
　　孫承宗(李承先魯之甲劉/興祚子孫十八人)鹿継善
孫承宗字稚䋲號愷陽北直髙陽人慱學強記倜儻務經
術為諸生便仗劍出塞下周厯亭障阨塞訪故将老兵通
知邊事以萬暦甲辰進士廷試第二人授編修厯官坊局
時有挺擊之獄閣臣呉道南宻以訊承宗承宗曰事不可
深問然劉成龎保故不可不問當宻啓上自裁之熹宗立
累官禮部侍郎時雖廽翔舘閣料瀋遼事每竒中内外皆
以将畧推之天啓二年遼撫王化貞棄廣寕与經畧熊廷
弼咸走八関承宗遂以兵部尚書兼東閣大學士出經畧
山海上䟽言便冝謂邊事之壊由兵集而不練餉耗而不
覈以将用兵而以文臣為招練以将臨陳而以文臣為指
發以武為偹邊而日増文吏于幕以邊任經撫而日問戦
守於朝以此求濟不可淂矣兵之進精不可以事窺粗不
可以理觧今大将果淂其人即當以遼事付之小勝小􁢬
皆所勿問俾先嚴関守以遏其衝而後徐議出関以圖恢
復報聞時寕前道監軍高出請移山海于永平棄闗以東
不問而大司馬王在晋行邊復議築墙八里鋪以守承宗
曰退守八里鋪京師震驚是以山海為孤注也請急守寕
逺所以守闗門又言西鹵必可用遼之遺民必不可無以安
集之関内之遼民當使籍土著関外之遼人當使籍䘚伍而
関外十三站之義民諸不附敵者當收置寕遠覺華以遼
人守遼土以遼土飬遼人此今日之大計也請置大将以
馬世龍佩平遼将軍印行授鉞之禮莭制三部罷監陣之
設更定儀注縂兵官以賔客接經撫不服戎服伏堦下移
咨朝鮮王琿激以同仇之義亦犒毛文龍于東江俾復四
衛而朝議急遼弗許遼人劉爱塔者初為東師守金復至
是内附㑹東師撤廣寕守渡河去撫彛道萬有孚欲挟西
鹵襲殺之以為功承宗不可時魏逆漸用事議内操且遣
中官盡監塞上諸軍承宗上書極言其不便請大築寕逺
以上官招撫主守以客将訓練主戦移拱兔市塲于興水
堡使左輔率精騎出邏中右撫彛䦨入者以掠論于是邊
軍淂盡力屯牧尋南関降彛王世忠厚餌虎酋之妻虎酋
喜八部皆服自是金盖為我守力時議張鳯翼代閻鳴泰
為関撫復主畫関退守之說承宗力請勿設撫臣以撓戦
守不聼使祖大壽更築寕逺𣸪言于撫臣王象乹西鹵必不
可用欵必不可恃通官與當事之説必不可慿遂自請罷
譴勿推經畧縂督以一事權不聼在関四年先後復大城九
堡四十五招練精兵十一萬立車营十二木营五火营二前
鋒後勁营八弓弩火炮手五萬輕車千輛偏廂車千五百輛
沙虎船六百馬駝牛驢五萬甲胄器械弓矢火藥藺后渠
答鹵楯合𢾗百餘萬闢弃地四百里招集遼人四十餘萬
遼兵三萬屯田五千頃淂粟十五萬塩筴錢稅朋樁入可
七萬採青省十八萬獲零級至一千八百五十有竒故事
積級二百五十准一大㨗承宗勿叙也論功加太子太師
与諸閣臣皆世錦衣千戸而魏遂冐世襲都指揮使加恩
三䓁嗣撫臣鳯翼恨承宗有遼撫居遼之説極論馬世龍
之罪以撓之承宗接逆魏所遣中官劉應坤頗倨忠賢怒
㑹承宗遵詔廵通州䟽請面陳軍中機宻時両魏暱勇務
翻局南樂廣微危言忠賢此必不利君側忠賢惧半夜開
宫門出校尉八人飛騎迫脅職方方孔炤速語孫閣部十
　三日午時囬関職方免䆒而是時李左都邦華繆春坊昌
　期同日投間矣崔呈秀首上逆魏功徳并誣劾承宗孔炤
　大言争之請留春坊以需後議而魏黨徐大化李蕃䓁復
　連章劾承宗失事吏部尚書崔景荣獨訟言承宗無罪詔
　趣視事㑹馬世龍襲東師于輝州堕其㐲戦不利哨将李
　承先戦死魯之甲投河死于是臺諌交章承宗承宗歸里
　兵部尚書髙第出代經畧𣸪申守関之議承宗即家中上
　書駁之不聼盡撤関外兵號聲震原野而道臣袁崇煥獨
　不聼撤亡何遂有崇禎已已之警薊門危倉猝𧺫承宗領
　援兵保通州𣸪填危関京師𬒳圍遼督崇煥以人帥祖大
夀入援承宗亦遣遊擊左岱将兵三千内衞或言崇煥挟
東師為媾承宗厲聲我受命禦敵不受命撫敵集文武将
吏誓之復遣劉國柱将防漕軍三千与宻雲及保鎮兵各
三千防門上出馬世龍于獄与滿桂将兵頗有斬馘敵却
逮崇煥于獄大夀以萬五千人疑東走承宗使飛騎追之
与誓涕泣時滿桂戦死而世龍代為大将軍降将劉興祚
戦勝両灰口中流矢卒永平失守遷安滦州建昌敗問交
至東師攻無寕不克相持紅花店六晝夜東師挟大夀請
講承宗燬其旗及書軍前而大夀乃斬来使絶講已　㨗
䨇堡関門六城皆復戍開平復建昌而守之初東師連戦
不甚利承宗声以大師出搗金盖遼瀋敵頗東頋設三伏
大㨗永城已克梁州世龍中𢾗矢不退東師從冷水口出
而永平遵化亦復再勝遼州獲叛人馬思恭䓁十一人論
功加承宗太傅廕一子世錦衣指揮僉事䟽辭太傅是役
也束酋頗為向導承宗奉命討之斬首二千餘級俘獲無
筭廷臣欲追論大夀東潰事承宗宻奏止之時梁廷棟為
樞部以世龍不受中制令所善部郎丘嘉禾監其軍誣世
龍坐視三屯不救承宗争之廷棟益不悅故超拜嘉禾為
遼撫而孫元化為登撫以撓經畧㑹錦州𬒳圍嘉禾乞救
迫承宗分遣諸将力援之東師堕大凌毁双堡去錦圍以
觧廕一子尚寳司丞乆之廷棟以嘉禾議力主築凌河以
圖進取詔大壽以兵四千董其事以班軍萬四千供版築
而石砫兵一萬䕶之嘉禾親徃相度与大夀㕁大夀抗章
摘其貪穢㑹廷棟罷去廷議益謂築凌非是嘉禾計盡撤
防兵一幸凌工竣可以塞衆議坐賞承宗日為今之計不撤
兵敵至則戦上䇿也即奉詔撤兵㩀現糧以守中䇿也撤
兵并罷轉餉委空城以餌敵下䇿矣今出于無䇿可乎嘉
禾不聼巳而凌城𬒳圍十餘日大夀与縂兵何可綱竭力堵
守嘉禾督諸鎮宋偉吳㐮䓁救凌遇敵長山㐮部先乱官
兵大敗監軍張春𬒳執矯不從東制東師勤為上書請欵
嘉禾宻以聞承宗恚日春有鬚眉獨不聞其妻翟氏六日
不食而自經乎春愧其妻嘉禾智出婦人下矣朝議惑承
宗持之益堅時凌城食盡何可綱語大夀公不出戦無以
慰孫公我不死無以報孫公為父自祭引絶大夀率二十
七人弃凌城東帰盟而返㑹錦人髙應元䓁三人自敵中
間歸承宗令從大夀弟大弼夜刼東師白雲山之营東師
退承宗請罷䟽十七上淂許己而議長山之敗坐承宗矯
詔復城進兵削世廕罷其官承宗上言陛下即坐臣敗軍
失律之罪不冝帰罪復城進兵以灰天下恢復土宇鼓勇
殺敵之心九年東師再入掠定興卿紳鹿善継死之承宗
賦詩六十章哭之継破安州距髙陽四十里聞承宗守髙
陽有法引去戊寅東師𣸪大入逼掠畿南攻髙陽承宗署
子姓分雉堞嚴守十一月力竭城破承宗坐北楼叱衆家
丁速去我死此東師擁去以其知兵欲降之上坐稱宰相
承宗曰城亡与亡無多言或又曰何不以金贖死承宗曰
抑知本朝有無錢宰相乎布葦席望闕三頓首引䘚弓絃
自縊死既絶東師相頋嘆息去年七十有六詔復原官予
祭塟子五鉁郷薦尚寳丞鑰諸生鋡鍏鎬恩廕中書一官
生二孫五之沆之滂之澋之浩之瀗兄子二錬鏘從孫六
之澈之渼之泳之澤之渙之瀚皆(力)戰死承宗後贈太傅
謚文忠
鹿繼善字伯順號乹嶽北直定興人祖允徴名御史父正讀
書嚴重縣令宋継登延見之投畚鍤徃継善萬暦丙辰進
士歴戸部主事以擅㽞金花應遼餉奪一官㤗昌中𣸪其
官尋自請從承宗賛畫関幕承宗倚為左右手歴武選
郎中承宗罷亦告歸崇禎𥘉𧺫尚宝卿陞太常少卿𬋩光
禄寺丞一事九年七月東師圍定興急継善方郊居以定
興神京外障必守無失遂入城督禦令子鄉薦化麟㽞侍
其父而身登陴七日力竭城破矢貫其顱而死贈大理寺
卿謚忠莭賜祠曰忠烈
　　論曰明知遼經撫不和坐敗乃必設撫以撓経權謂何
　　𥘉幸魏逆方倚武功填爵任專勇接濟寔非度内高陽
　　而高陽功見一事權保遼三字經也及黨事𧺫廷無知
　　兵所謂以遼事付之小勝小􁢬不問古閫外体而䘚濡
　　忍不能割再任関門已百難徃昔而長山之敗本于撫
　　嘉禾之撤防兵是猶事㩲不一之故矣專制故勢行與
　　一較爭跥一較己耳卒與鹿定興力固京師外障皆無
　　所命而自與城俱嗟㢤
　　盧象昇(弟象覌葛麟/陳安蒋思宸)
盧象昇字建斗號九台南直冝興人先世涿郡自漢尚書
植顯名唐為范陽冠族宋始南渡祖立志令太康知名父
國霦諸生母李未笄時堕眢井恍愡聞井中或云尚書母
夫人至好䕶之象昇生而白晳臞似不勝而膞獨骨負殊
九每讀史至張廵岳飛事則為起舞咨嗟曰獨而丈夫哉
舉天啓壬戌進士主事戸部司餉清源嘗冬出道逄黄衫
老父躡雪行行無跡拜馬首曰明公撑劍骨出三十當功
名彊塲惜劍室稍露慎之出知大名府能加䘖副使崇禎
二年京師戒嚴募郷勇勤王上召見劳苦之酉加按察使
天雄兵備流賊入邢象昇遇賊摩天嶺賊蝎子塊善射箭
逼象昇眉驚曰盧公似有三眼不可犯也去攻滑象昇設
伏大敗之斬首数千級七年擢右僉都御史出撫鄖陽上
書勦賊必先撫民与督臣陳竒瑜分道夾擊自烏林関屯
家溝石泉􁆡康家坪獅子山及太平河竹木砭箐口諸㨗
前後斬級五千六百有竒請益鄖陽主兵并减歲賦繕城
郭及貸隣郡倉糓三事上皆可行㑹竒瑜所受降秦冦復
叛象昇遣将李玉華觧啇州之圍追擊胡梯岔不甚利副
将楊正芳䓁戦賊雒南斬級五百餘殺賊首飛天虎䘚以
力竭敗沒象昇乃上䟽曰今日事勢未易使賊化為民先
使民不為賊未易使賊盡殱於兵先使兵不走去為賊若
果兵自兵民自民賊自賊而賊可盡矣如近者秦中之冦
大率逃䘚飢民歴来斬馘累千萬䆒之所殺者百姓賊故
在也臣請設為主寨之法因髙設險丁壮聚居統以團保
練長可使民淂為民𣸪設為併村之法小村之不克寨者
附于大寨可使無一民棄為賊廼又設為清野之法民資
勿散貯以粒兵復不併貯以艶賊彼不淂略勢不乆躝可
使賊不見兵亦不見民而自去為賊又設為潜伏火器之
法以竹木代銃砲竅地伺隘可使賊中疑不敢輕蹈害民
八年加兵部右侍郎兼總理江北河南山東四川山陜軍
務与縂督洪承疇南北合勦小㨗青泥湾上令釋廵撫專
任縂理賜尚方劍淂便冝行上平冦四事曰籌餉曰用人
曰任将曰設險時諸将蹇不奉命尾賊而篦民割良為功
自川兵叛殺鄧玘諸将且惕卆不敢言戦象昇以義皷衆
与大帥左良玉祖寛揚世恩等洒誓奮踣徳黄羅信及承
㐮南陽汝雒之間頗有斬獲賊竄滁和象昇設両伏英霍
待之賊䧟伏大敗號曰母當盧拚命云獲賊首揺天動斬
級一千六百援承天都司鍾鳴将戦死㑹擊斬賊過當時
别賊䧟光州南城南御史露章劾之上不問戦𥙿之七頂
山斬賊首三百餘級賊潰杏花山象昇遣祖大樂趋新野
祖寛趋光化而身與陳永福趋鄧賊沮退逼江漢而椘鄖
二撫無一騎㑹擊者賊遂從羊皮灘遁去九年東師入古
北口破昌平逼京師率兵入衛以左侍郎改搃督宣大山
西軍務請陛見不許抵任卜失兎欵塞受之因廵視迄居
庸宻陳請取開平宿重兵中外皆笑其迂莫能行也尋議
屯政上為可行不二年三鎮軍屯歲淂榖十萬石弛出塞
樵牧之禁嘗出不意躬閱諸堡斬離伍把總費自強以狥
時塞外諸種類皆東附獨哈卜二酋内屬請開馬市舉朝
恐堕其計象昇獨以哈能抗東師頋利市而東師素輕卜
卜以其先俺荅四十年恭順不欲背徳窃䖏豊灘欵之無
事資其耳目有事藉其声援且宣鎮頻年中鹵未聞哈為
之導幸勿絶哈自断左臂帝然之十一年東師謀西掠哈
馬不淂佯令西鹵乞炭台吉以数百騎壓張家口求市而
分兵攻西平淂勝象昇先淂寕錦宻报身駐右衞遣别将
駐懐安嚴陣以待東師至講𣢾象昇上言撫西不撫東講
市不講賞時詞臣黄道周亦力言不可欵者五東師退遣
人持書投象昇象昇曰詐也東師不淂志秋必再舉冝嚴
防之屬明敖卜部以耳目皆如約艱歸詔以吳何衡代而
東師果大舉分四道入詔奪情以兵部尚書加太子少保
搃督諸路兵援勦入對曰臣有戦而已慎母中樞掣时臣
中樞楊嗣昌也方以墨縗為東林所毒擯與象昇益㕁無
不中制象昇出都門大呼文弱吾與若皆以奪情身不孝
莫觧只辦忠字勿忘誓師昌平連戦順義頗有斬獲時東
師已破京東城邑勢甚張轉至京西以一营綴象昇别趋
蘆溝橋至良涿而南分二道一西入真㝎一南下河間㑹
太監髙起潜以関寕之衆入援詔与象昇合营起潜与象
昇議不合廼請分彊畫守象昇营西路以宣大山西兵属
之不滿二萬而河間真㝎䓁府俱不守上切責象昇落尚
書以侍郎督師編脩揚廷麟請以軍事專委象昇母中制
遂改廷麟兵部主事賛畫軍中士飢廷麟為乞粮真定不
淂象昇誓死晨出帳四面拜曰吾與将士同受國恩患不
得死不患不淂生衆皆泣莫能仰視遂進至鉅鹿南十里
賈荘逆擊射敵一騎頗創敵明日敵大至縂兵虎大威戦
不利象昇大呼率後騎継之手擊殺十餘人身中四矢二
刀馬蹶死樞部嗣昌猶以象昇不死有詔按臣騐視監軍
廷麟曰衷衣麻者在也有俞貂䑕者百口象昇死嗣昌杖
殺之象昇為大名時始習騎射撫椘時賊入南漳敗沙河
水濶五六丈奮矟一躍即過乃五明驥也所詠十驥之一
云嘗言功成築湄隠園以老竟不遂其志淂年三十有九
弟象覌字㓜哲崇禎壬午觧首癸未成進士方象昇戦歿
或云偽訃象覌上書陳前状淂贈戸部尚書謚忠烈廕一
子象覌英畧稍視其兄而文藻過之弘光時授中書舎人
奉詔徽寕南都敗起兵茗嶺廹其妻妾咸盡無内頋妾先
死妻且死嫂止之而兄象昇故校陳安揚囯柱䓁習行陳
工騎射以為先鋒攻冝㒷不利象觀為流矢所中貫頥落
門牙二尋復戦販茗嶺安死之乃走合将軍黄蜚太湖而
蜚戦吳淞敗沒象觀復与郷賢書萬麟收潰䘚從通城王
盛􁂧一舟克湖州𣸪敗績象觀與麟咸水死麟字蒼公丹
陽人与象觀壬午同年也象觀弟象晋諸生傲不薙髮為
仇者所持𬒳逮髙冠深衣長揖謾罵如風者訊者嘉其兄
義故曰知晋不敢抗㽞髮當是薙後復生晋大言曰此髮
故自明種淂當事必欲生之令強薙其髮入見為已其事
蔣思宸字冲紫南直冝興人崇禎癸酉鄉薦與盧㓜哲共
事太湖北抗不利走山東聨絡白馬党欲以萬人𧺫復不
就與楊崑㝡善壬辰就北㑹試受吴沍教諭欲因此勾太
湖故旅復𧺫未至任而崑敗死之
　論曰九台料邊主戦料賊亦戦有曰勦賊必先撫民又
　曰撫西不撫東講市不講賞中邊大計了了非純恃
　一徃者與内監高𧺫潜不恊不得己用薛寀之䇿分彊
　畫守卒以士飢又勢促于𧺫潜北門大鑰遽以四矢二
　刃了之惜㦲時與夲兵楊嗣昌不恊嗣昌與九台俱
　奪情九台與决吾與若已負不孝急辦忠輔之乆之嗣
　昌自殺當作何優劣弟觀殺妻妾𧺫茗嶺事雖不成而
　呉淞苕霅之間為不寕者数歲同年葛麟亦不負觀若
　思宸則又以失身為报𣸪與回向不同
　　左世威(都任李文煜及王丗顯等八人翟文等五人傅徳/䓁十一人尤勉䓁四人劉將軍李昌齡)
尤世威陕西榆林衞人以功歴縂兵家居榆林王氏一門
八元戎而世國世臣者兄弟也世威閥閲亜于王而威過
之崇禎十六年賊李自成盗陕稱偽號改元使辨士舒君
睿以五萬金犒城中且奉自成手書曉譬禍福世威持義皷
兵偹副吏都任及掌印指揮李文煜䓁必戦賊勿怯遂斬
賊使呼原任搃兵王世顯侯世禄䓁(侯拱極<折 t="33"/>王學書李昌期/王世欽王世國惠顯皆搃兵)
原任副将翟文常懐徳䓁(李登龍張彂/楊明皆副将)原任遊擊傳徳恵
憲等孫貴龍奍崑(潘囯臣李囯奇晏維新陳二典/刘芳馨刘定杰文従國皆逰撃)并原任
守偹尤勉惠漸䓁(賀天雷楊以/偉皆守俻)繕甲城守衆推世威為盟
主號令行賊全力攻城𬒳礟死無算𣸪戦賊敗退攻寕夏
馳援之擊殺賊精鋭数千賊乃益兵來攻世威䓁力戦𣸪
殺賊萬人賊攻力逾旬不克乃以衝車環城崩数十丈城
遂䧟世威䓁巷戦𣸪殺賊千餘賊大至世威縦火焚其家
百口盡揮刀突戦死于是諸同義或陳死或自殺迄無一
䧏者其家亦俱𬒳难都任闔室自経劉將軍者罵賊𬒳礮
死恵顕𬒳縳在道仰鴆至二升乃絶王世國世臣及尤世禄借
居故縂兵李昌齡家𬒳縶至囘軍店賊責見咸挺立仰視
天必不屈膝賊曰吾虗上将以屈四将軍萬自爱四人曰
吾䓁大臣安淂汚我汝草窃立盡耳見害遂屠城
　論曰榆林不在九邊之列自東勝失而厄要在延綏既
　乃徙鎮扵榆林則以榆林所產名将獨多地以人重腹
　背受敵之䖏以此成丗家非一日之故也世威䓁非必受
　命專征乃皷義著烈如此使十八子出門一蹶似為周
　寕武作先登嗟不可及矣始信屯田土著之議為安邊
　最切明無觧此四字者
　　周遇吉(妻劉民崔青楊/䁀勲楊䁀樞)
周遇吉字萃庵遼東錦州衛人以功厯搃兵官援勦河南
敗賊自成扵羅山斬首八百敗賊献忠扵光山俘獲千餘
己降賊僞頭目安丗王整丗王萬有餘衆又戦賊生鉄鋪
于固始于彰徳共淂級二千二百有竒援山東戦壽張進
賊東平擄李青山等䤋且盡從太監劉元斌䓁援鳯陽無功
十六年鎮守山西兼関門代州三関搃兵官太子太師中
軍左都督妻劉氏亦驍勇善戦時屯代州賊勢狓猖遇吉
請益兵詔令副将熊通䓁恊守通甫至河干叛将陳尚志
迎敵即令通轉説遇吉西䧏戝遇吉怒立斬通以殉傳首
京師時甲申二月之十有二日也賊犯代以書招遇吉賫
書者為遇吉婦兄遇吉𣸪斬之岀竒堵禦斬首𣸪数千級
賊踞翔州益兵大至軍中食盡退保寕武關賊逼寕武檄
五日不下且屠道臣恇怯主不戦岀䧏遇吉呼壮勇激以
忠勇前邀賊殱其精銳無数城中砲盡援𣸪不至遇吉誓
衆即不幸縛我岀䧏可免計城中四伏岀弱䘚誘賊佯敗
賊乗勝突門閘下伏𧺫殺賊数千盡盖城崩而𣸪完者再
傷其四驍将賊大恨且釋寕武或語賊即此去曷以威都
城且慮其及也遂復環攻窮四晝夜不遺力城䧟遇吉猶
令偏禆崔青揚䁀勲揚䁀樞䓁巷戦次苐烈死城中無少
長皆舞戈盡愚吉重傷衆縳以岀賊卆欲䧏之罵不絶口
縳旗竿􁅼射共臠其肉盡妻劉猶率署中婦女百人登屋
射射無虗發賊不敢近縦火劉及百人俱化烈熖後賊䧟
京師多有失手足創者皆経戦寕武者也嚙指語人倘更
㡬遇吉吾䓁安淂到此乆之降神乩中題詩有一点臣心
遶帝畿之句(詩曰<折 t="33"/>帝畿/帝畿/常畿前語係)初逺帝
二字聮書己忽抹去帝字更檯書格外嗟乎遇吉死後有
礼於君如此弘光中贈太保謚忠武預旌忠祠
　論曰明有二戦榆林與寕武世威自為戦故世威䓁各
　自為戦故愈勇持廟算者曰必為我戦安淂不敗世威
　　誠能為朝廷戦者矣遇吉不自戦戦故勇妻劉亦不為
　　遇吉戦故益勇持廟算者曰彼自為戦安淂不敗明此
　　可以淂一体一氣之義矣夫都任王世顯䓁二十七人
　　咸從世威之戦崔青二楊等咸從遇吉之戦頋世威與
　　都任闔門百口盡即何如遇吉妻劉率婦女百人登屋
　　巷戦不屈咸付烈焰哉
　　蔡懋徳(林曰瑞郭天声馬爌盧俊傑趙建拯畢拱辰/藺剛中應時盛朱孔訓牛勇王永魁䓁共四)
(十六/人)
蔡懋德字維立又字公虞號雲怡南直崑山人七歲讀大
學一書輙有學為聖賢之意十三淹古弱冠郷解以陳氏
籍冠諸經賀者在門謝曰人生有大是者此何足云益孜
孜務所以不負所學㝷得姚江傳習録夢不釋曰此是學
問㑹歸䖏萬暦己未成進士岀司李杭州清習民事時山
東騷動徵發逺奸民蠢蠢起𢡟德心力籌之民乃安有重
囚母且死泣請歸視縦之如期至曰非不𣣔生豈敢負陳
公時有權貴𣣔移懋徳閩分試私其子辤不赴政成主事
礼部与同志金聲軰談道不輟時黨事益盛𢡟徳持獨立
璫祠成稱病不入乞差還里文震孟方家居匾不随二字
顔其室崇禎魏敗起家旋督學江右首㧞五經掲重熈次
陳際泰次羅寛皆名烮士益私淑羅明徳先生飭修白鹿
洞白鷺書院諸䖏所至建講堂為士子説學問宗㫖過䖍
州觀文信公徵兵䖏弔之以詩與南昌推官李嗣京立友
教社為諸課業都㑹置社田三百𤱔嘗著鹿洞成規及管
見臆測摘晦翁文集粹語稱真朱子以啓廸諸士而于武
偹尤精敭厯中外其大者擒泖湖屠阿丑堵海㓂劉香定
髙紫兩源蠢動復擒垻賊朱相龍土賊李青山等移偹關
寕積粟練士淂松山之㨗過獲鹿設壇祭士民之難死者
親臨慟哭十三年轉河南布政使民饑檄州縣停徵抗䟽
自劾落七級壬午廷推山西廵撫都御史召對力請墾荒
必信永不起科之詔務保民以不使為盗上曰孝經小學
須卿實行之對以撥亂反治湏従大學挈網領甫之任三
定譁兵两擒土叛方扼守河上忽東師入口即奉命勤王
再命防龍固改駐防蒲澤間癸未八月李賊五十萬由豫
北逞懋徳嚴河上守不淂渡因䟽請大調京邊勁旅百固
畿西有曰賊聚而攻吾散而守䖏䖏無堅城矣而援師竟
無一人至者乃与寕武鎮臣周遇吉約足下堅寕武以扼
其北吾乗太原障其東賊開關下吾二師撓之即棄吾与
若于賊亦可少需時日京師頼以偹此不淂己之䇿也時
賊斬潼関督師孫傳庭兵潰秦亡晉益露晋郡邑聞風西
欵其賢者稍稍走去平陽䧟朝議以𢡟徳不辦詔觧任聼
勘促郭景昌代之景昌怯乆不至或曰有例出境候代中
軍應時盛進曰㫖即与觧任而公忍三晋全城付賊乎都
城無右顧破竹可虞𢡟徳毅然曰吾生平于生死了了今
己淂死所何例時以兵赴平陽晋籓及諸司士民㙲馬首
泣曰救平陽一擲不可知與寕武約而遽忘之乎權緩急
冝從初約遂誓師有不逃不迎舎身殉國等語士民號泣
願同死時嘉善陳龍正在京師知𢡟徳力太原不返移書
請婚𢡟徳曰于危城中索婦其知我哉明年正月賊哨至
偽牌稱𢡟徳清惠𣣔招之𢡟徳怒斬賊使碎其牌堞上衆
志益一賊圍城𢾗匝初小㨗殺賊千人二月賊親督攻急
七之日風霾晝晦㧞木屋瓦皆飛標将張雄暗通賊縱火
焚角楼賊乗火勢登城時抗堵三晝夜􁁄矣禆将朱孔訓
牛勇王永魁等十餘人戦死𢡟德預作遺表授賛畫知縣
賈士璋若間道走都臣懋徳捍城單死報國矣圖巷戦不
淂諸材官善𢡟徳且岀走𢡟徳投鞭訣吾与城俱去何之
于是中軍應時盛材官段可逹共掖至三立祠祠故𢡟徳
与諸生講學䖏也𢡟徳拜先賢畢𣸪東向拜附印于臂投
繯氣未盡時盛觧甲覆懸上乃絶時盛亦自謚死次日文
武将吏同日死晋籓端禮門者共四十六人己而可逹潜
負𢡟徳屍葬東崗五十三參寺盖𢡟德嘗結廬太湖之側
自題柱聨七十二峯漁叟五十三參後身噫早䜟之矣賊
渡保徳鎮臣遇吉果大挫之力竭死别有傳為不負𢡟徳
前約云自太原破後四十日而京師䧟弘光中贈兵部侍
郎与謚忠㐮後與同郷王燾合祀額曰䨇忠時盛附祀焉
時盛係遼諸生棄業從軍賊圍急知𢡟徳必死語妻子無
為賊所辱出刄令其妻先盡亦手刄其子子方十四齡弱
也時布政使趙建極兵廵道畢拱辰粮儲道藺剛中咸相
継死建極字石㠶永寕人萬暦乙未進士以萊州守道移
任城破𬒳執賊自成髙座責金建極謾罵曰何物獨眼乃
思大做速歸誠天朝當為汝權乞一命賊怒奮数刄死拱
辰字湖目掖人萬暦丙辰進士初知塩城負風雅公餘每
髙歌作串事不拘文法以不謹察䖏起厯分廵闖𣣔官之
不可以兵刼之不懼怒殺之剛中字垣生陵縣人崇禎辛
未進士以慱士擢南兵科給事中時献賊為左鎮所敗轉
投革左遂騷江北而廷議急闖曺剛中曰獻淂革左未可
忽也逡廵果不可制山東饑議賑𣸪請急清户口并里甲
如不核虗寔竟責上輸䆒竟額不淂上而逃亡殆盡何從
開墾招撫何益上是之及副使山西分守東門賊入索印
不与脅降不屈大罵見害贈太常卿
　論曰忠㐮以理學而𥙿軍旅死不碩從賊得清惠二字
　所與周萃庵約碩棄二人于敵以緩敵之東下策頗善
　其如太原与寕武甫盡而潼関之矢己及承天時命閣
　部督禁旅援太原不果而郭景昌怯不進廟算何為閲
　四十日而都城不保則太原之三晝夜較京師十九日
　以前之三晝夜為盛氣百倍矣四十六人以徃皆不負
　忠㐮之學也夫忠㐮子方炳作先烈詩字挾淚
　　倪元璐(弟元珙族子/舜屏伯明)
倪元璐字玉汝號鴻寶浙沍上虞人為詩禮䁀族父􁥒萬
暦甲戍進士以縣最厯官知府時稱良二千石元璐㓜頴
悟與兒嬉走其羣東西輙部署畫然性篤孝九歲禱大母
曹病願以身代口占牡丹賦一座驚咋舌十七登己酉賢
書常過雎陽為文祭張廵有曰姫妾雀䑕盡為國死迹其
意若欲自附古烈矣以天啓壬戌進士授翰林院編修知
經筵時逆魏称尚公擅權炎灼私淂元璐一言為壽元璐
峻不許岀典闈江右命題皜皜乎不可尚以見意崇禎改
元魏敗詔追贈忤魏周順昌魏大中等誥命咸岀元璐手
正氣凛烈己䑓臣楊維垣等反攻魏崔并指斥東林元璐
上䟽争之以為天下議論寕渉假借而必不可不帰于名
義士人行己寕存矯激而必不可不凖諸亷隅夫以東林
為邪党将𣸪何名加崔魏之􁩰崔魏而既邪黨矣向之
首劾忠賢參題呈秀者又邪党乎頌徳不己必将劝進生
祠不己又且呼嵩而猶寛之曰無可奈何不淂不然嗚呼
充此無可柰何不淂不然之心又将何所不至哉以忠厚
之心曲原此軰而獨持己甚之論苛責吾徒亦所謂悖也
維垣𣸪訾及諸正人元璐曰韓爌陛辭三䟽字挟秋霜乃
獨以票擬熊廷弼一事推轂不及究竟廷弼不死于封彊
死于局面不死于法吏死于奸璫又不可謂後之人能殺
廷弼而爌獨不能殺廷弼也詞臣父震孟正學強骨有古
大臣之器三月居官昌言獲罪乃以其兄從龍之故相累
夫従龍其兄矣徴明特行彭亦至徳獨非震孟祖若父㢤
遷翰林侍講知制誥先是挺擊紅丸移宫三議發自東林
而魏氏黨遂作三朝要典專以反譏至是元璐請盡毁其
書奏曰臣觀要典一書議不必不兼行而其書不可不速
毁主挺擊者力濩東宫争挺擊者計安神祖主紅丸者仗
莭之言争紅丸者原心之論主移宫者弭変于机先争移宫
者持平于事後各有其是不可偏非搃之逆璫未用之先
群小未升之日雖甚水火不害塤箎此一局也既而楊璉
二十四罪之䟽發魏廣微此軰門户之説興于是逆璫殺
人則借三案群小求冨貴則又借三案經此二借三案之
面目全非矣凡推慈歸孝于先皇猶夫頌徳稱功于義父
又一局也于是崔魏両㚥創立私論標題要典以批根今
日為衆正之黨碑以免死他年即上公之鉄案又一局也
是故三案者天下之共議要典者魏氏之私書以閹𥪡之
權屈役史臣之筆亘古未聞當毁一未昜代而有編年不
直書而加論断至欲彷彿明倫規摹大典悖逆非倫當毁
二矯誣先帝偽撰宸篇既不可比司馬光資治通鑑之書
亦不淂援宋神宗手製序文為例當毁三史局将開舘杪
具傋七載非難稽之事寔録有本等之書當毁四且争三
案諸臣品原三等如崔呈秀劉志選李春曄䓁不足論矣
最上如黃克纉賈継春王業浩高弘圖劉廷宣䓁始䖏君
子而不必求同既遇小人而自能為異本末較然然管華
之席禾割老韓之傳同編数人髙明之觀豈不引為坐塗
之辱若其次者雖非盡有執持要亦不皆濡染而特以史
氏抑揚之過保不為後人翻駁之端至亍纂修詞臣之在
當日更有難言者丹鉛未下斧鑊先懸姜逄元閣茟一嘆
朝聞夕逐揚亾芳吴士元余煌等偹極調維曲加刪匿寕
加以醜詆之詞决不下無将等字凡此苦心亦多方矣若
復弹章一加萬莭俱䘮伏願勑毁要典一切妖言市語如
舊傳點将之謡新騰選佛之説毋形奏牘廓然蕩平上從
之詔䛟部禁無淂行書己己轉南國子司業遷右中乆纂
修神廟實録知制誥厯右庻子掌坊事五乞歸省不許酉
戍之間中邉兵事孔亟元璐乃上制寔制虗之䇿大率規
政府特多其䇿制寔有八離敵交繕旁邑励守兵靖降鹵
益冦餉儲邉才嚴教育有云都城蕭竭不忍見聞市井無
頼重以告宻為佃漁每一波牽輒連𢾗十誠恐一旦有急
人無固心掉臂開門勢所必有而䇿制虗亦有八正根本
伸公議宣義問一條教慮乆逺昭激勸勵名莭明駕馭有
云卓異本求循茂不宜復拘考成之格㑹推既咨群議不
冝復嚴把持之禁舘員既重官評不冝仍用文字之科且
督撫大吏古所稱連帥全資咸望即冝鄭重責成勿頻加
呵議与政府忤言不能用己而詔選舘員于有司吏部尚
書李長庚就啇元璐張㨗承烏程体仁指詆元璐為把持
上以元璐公忠不問乆之卒罷㨗上臨講筵元璐益諷及
政府上滋不悦揮卷𧺫負床仰視元璐抒辞益朗切上終
為霽容乙亥㓂震祖陵至焚饗殿殘政本元璐請發罪己
之詔除民疾苦悉蠲逋負一切雜觧改從折色官代輸之
又請發弊摘奸勿窮久逺上悉從其言擢國子祭酒歸省
會辛己歲祲設法濟飢設翼冨社倉鍳古法而制其敝壬
午詔𧺫兵部左侍郎兼侍講學士召問勦㓂之法退復申
奏其畧有曰賊輜重必難民守之大率居中吾并力中堅
難民必潰又云闖如速下流者猶流尚可言也如其雄㩀
不移按兵四視此為可憂又云兵餉之權不冝離而為二
御将之法必使难貴昜冨貴極必驕冨極必勇命充日講
官按㑹典浙人不淂有户部元璐受事講筵未五十日特
㫖填大司農元璐乃上陳三做一寔做与兵部通計先准
餉以權兵因准兵以權餉一大做小生小莭無益于数必
有利于國無害于民舉一而淂数百萬乃可一正做以仁
義為根本禮楽為權衡苟政有厲民臣必為之請命上嘉
悦是日奏對自午至酉徃反暢洽有同家人既入部藏庫
如洗反請蠲逋至四百餘萬或訾之曰求不可得徒勞即何
不以固其心乃曉夜籌畫每漏下三十刻猶繞床行不休
上嘗發帑金四十萬召買現米民間輙居奇元璐乞故折
京軍月米月坐扣米三十萬仍糴豆数萬以分米勢米羡
不傷價閲月買額足而民若不聞上急鼓鑄詔民間悉毁
銅噐鬻官元璐曰不如法嚴私鑄并請有司罸贖减半徴
銅不岀一年可令天下之銅悉歸官冶又議截漕法自来
内庫襍觧積多不堪所司駁還再四民深苦之䆒竟逋積
官不能徵元璐請倍折之歲淂羡餘三百萬其議屯法請
立屯學以勸民特設屯撫二司其牛種力懲受賕吏令得
墾田自贖議徴法請并三餉為一邉餉新餉練餉名色既
多奸胥隂陽之率多重科縂云兵餉額一不欺議鈔法謂
廢金行楮民必不信請自上始民間聼自便乆必流通至
如懲関稅之苛罸社司餉之借支禁漕米之折耗除有司
之私沠元璐凡諸條畫俱有濟鑿鑿時馮元颷為兵部上
嘗曰朕所用樞計二臣頗任又品題諸大僚謂元璐却好
有心思工文字尋西域人湯若望奉天主教上新暦不用
復陳礦議元璐力争五不可上滋不悦而修撰魏藻徳驟
辦事東閣乗間中之首輔井　為隂和藻徳上顧難其代
乆之令元璐以原官耑供講職稱名不稱姓故事首輔為
然盖異𢾗也甲申二月經筵畢續以生財大道語上以𥘉
奪元璐户部疑為諷切怒形于色元璐進日臣固不敢不
以聖賢常道相規時遣内臣王坤催賦浙直元璐借言浙
都初靖詔使天來一驚百動上為追還詔書時賊已入秦
所至瓦觧元璐上言圖賊不當以秦而以晋晋偹專而後
進可戦退可守且請詔秦晋両藩如能殺賊即假以大将
之權不然悉輸所有与其賚盗不如享軍未㡬㓂輙渡河
三晋告急上遣輔臣李逮泰督師告庙授鉞郊送之而兵
餉両難元璐復䟽冝責沿河州縣各自為防竟蠲十七年
田租之半仍以其半㽞本地資其防禦許守令權為主将
輔以紳衿率其地之壮勇為軍多築土臺以資砲勢賊不
能渡者為上功仍多給督輔空頭告身聼便冝激勸并与
工部事例文冊有輸貲行間者即淂赴京謁選又曰兵冝
用寡請以真定額餉三萬募敢死五百人為先鋒議未及
行而建泰避賊為智不閲月賊己犯闕急請飽士城守而
以遏援責吴㐮唐通二帥䟽上未報賊己踰城矣時三月
十九日辰刻元璐冠帶北拜闕亦南拜母浮滿盡三白或
請如文信忍死起兵元璐叱之語及太夫人泫然一淚及
顴而止遂捉筆題案云宗社至此死當委于􁒅慎勿棺衾
以志余痛遂南向坐手繯大呼曰南都尚可為遂死賊入
見元璐若生者驚去署曰忠義之門戒勿犯弘光中贈太
保吏部尚書謚文正賜祠祭入旌忠祠元璐性宏敞嚴氣
正辭不避嫌怨家居常語人致命遂志之學冝從讀書無
事時打定先是癸未七月庚戍太史奏夜四皷月與木星
同奎十四度冝相犯乃距一度五十餘分而隂雲蔽之木
星者司農之位或曰司農有徳則當犯不犯所交友汲引
皆直莭天下稱倪黄以其文章莭義並藉一時嘗曰吾詩
過石齋而文不逮道周亦曰自鴻寶死無䏻正吾文者其
相引重如此同時殉難為吴甘來金鉉陳良謨李國禎率
先後負笈從逰者各有傳于書無所不窺尤深于昜春秋
詩特竒削書法遒古士林争淂一字為珍襲臨文潜思或
不自知冠履而走札時風激電舉十駟不及也貌清幹日食
米不過二三合而精神滿腹嘗曰吾年五十二當有大慶
豈古所云致死為福者㢤所著有兒易内外儀春秋問荅
應本説古鞠説今通代言奏牘講編憶章諸書居官至清
圖書之外無餘物子諸生㑹鼎等㡬不能朝夕云従弟元
珙號三蘭以壬戍進士最調繁歙黄山一案調輯功多入
為御史䟽白前事請以徵過九万九千半還沠户半歸吴
飬春而吴荣坐以噬主之罪岀御史提學時詞臣張漙部
臣張采等創為𣸪社與諸生課業或迎执政意指以為党
詔元珙勘議元珙護持力㘴䧏光禄寺丞陞行人司副力
争票擬忤执政改光禄丞病卒元珙言表行坊事継母孝
友于昆季與文正文章道徳相砥礪祀名宦郷賢又有族
子舜屏布衣任侠不事生產無子越敗促治酒徧召諸親
知半酣告之曰有事煩公等明日來某所衆不觧明日果
會則見一大甕埋土仰曰吾苦不能為他家人己决入此
甕吾無子諸公念夙好為我手進一坏稍㽞遺為我歲時
一飯澆之遂躍入端坐如禅定体令覆以一甕方塗其隙
衆猶未散甕中劳苦喃喃衆散去半猶劳苦喃喃塗完寂
然矣時其家伯明者城破潜山中縦啜火酒数十斤酔燒
死
　論曰文正才足底艱难非夫持理字作先聲者也而上
　不審于用之時御座体嚴情不属召對無膝語正容一
　問階伏百慴文正可謂知而言言而盡者㦲而仰上氣
　息或亦救過况其他矣帝意左右以國是彼此如掌反
　覆遂使賢者從容為其易盖能為而不得為者哉皜皜
　乎不可尚非以奪魏魄却自誓矣一時人物並称倪黄
　黄意激而倪頗通時冝故䝉眷特異祗以東林二字為
　同朝所指而任之不終三蘭清不媿文正若舜屏之一
　坏入甕伯明之火酒自㷊其猶之張家雀䑕能死國㦲
　　李邦蕐(劉明/寶)
李邦華字孟闇號𢡟明江西吉水人弱冠登萬暦甲辰進
士為鄒南臯門下士以淫縣䏻㩴御史福王不即之國上
䟽速之立朝扶植流品議論侃侃廵塩両浙首課吏治歲
祲設法偹賑䟽停織造績望益著性敦儉自奉布素為群
小所射例選山東參議病免天啟元年科臣周朝瑞稱邦
蕐峻莭通才𧺫廢籍歴陞右僉都御史廵撫天津妖㓂充
斥景州告急以竒兵制勝𣸪景武鄒滕時東江兵潰安置
逃伍無譁明年入為兵部侍郎􁃸璫用事作天鍳䓁録邦
華髙署樞輔孫承宗擁重兵關門特請入朝面奏邊事或
言承宗且興晋陽之甲而邦蕐内主之璫惧矯㫖勒承宗
還鎮倪文煥遂承指論邦蕐削藉謫戍嶺南崇禎𥘉起原
官陞恊理戎政䟽任将馭軍清蠧數事晋尚書頃陳京营
三大蠧曰戕营曰耗餉曰空伍己已東師入内地破遵化
邦華請营近郊不聼坐罷官已上悔之尋𣸪起南京兵部
議守江南不如守江北守下流不如守上流不果行紏神
宫監張其藴不法其藴伏誅艱帰起原官兼都察院事明
年㓂殘椘地邦蕐請急保東南以𥙿安攘有云功令既嚴
吏治斯幻誠求不中民散若　是貴治標而仍冝治夲賊
果突江西破萍郷萬載二邑袁臨吉三郡望風棄城走左
良玉以兵東避大掠邦蕐請以彭期生為兵憲堵湖西後
期生殉莭䖍州為不負邦蕐知己甲申賊逼都城邦華与
勲臣李國楨及右庻子李明睿少詹事項煜各䟽南遷即
否太子撫軍㽞都以皷勤王上𥘉覧之大怒曰諸臣効力
何事乃出此策且云國君死社禝古今正理不報己而勢
益廹大學士李建泰從軍中上書三事其一亦出此上心
動召對平䑓以建太語示群臣大學士范景文及𬒳召陳
州諸生張鑻並請先奉太子監國江南便兵科給事中光
時亨曰是豈欲為唐粛宗灵武故事景文䓁沮不𣸪言三
月寕武告急邦蕐至内閣請彂帑城守閣臣魏藻不應邦
蕐頓足而出率諸御史上城廵督移寓吉安㑹舘舘故郡
人所祀文丞相天祥者也十九日城䧟急奔求上不淂曰
此吾從文山先生時矣願㳺䰟伴東宫南下因具冠帶向
文先生像行四拜礼口哦人生自古一聮投繯盡家人遂
以信國畵像并殮之有絶命詩堂堂丈夫聖賢為徒忠孝
大莭之死靡他云云弘光中贈太保吏部尚書謚忠文祠祀
旌忠子士開士國異母兄弟友爱特至常舟行士國堕湍
去士開援之不淂遂號哭赴之並水死詞臣劉同升為之
記聞者無不傷心後同升亦扶義𧺫死國難其太子撫軍
䟽畧曰方今􁃸賊猖獗國勢􁂟杭周平宋髙之陃計非所
冝聞但慮東南渙散收拾無人太子仁明英武冝倣仁宗
故事撫軍南京便冝施行毋從中制以振國威通声援安
祖陵固上㳺此萬不容刻緩者又宻請永㝎二王分封有
曰剪桐之事國家承平亦冝次第行之矧時當艱難豈冝
姑緩東南太平寕國諸郡未經兵火皆可䁀建籓府上以
示首輔陳演演泄其議于朝上遂罷之時都察院司務劉
明寶亦踵邦華之義随自殺明寳字長華廬陵人萬暦
乙邜賢書
　論曰南猶京㢤太宗不以夷諸省曰以輔京師合控中
　原九卿諸署不煩設己乆為太子監國地而徒執子忠
　肅之一言嗟乎有忠粛而可為此一言也相傳𢡟明就
　忠粛祠祈夢忠粛折東称同寅𢡟明䘚亦為兵部尚
　書兆果騐至欲借金陵為靈武求反忠粛之一言不得
　夫一言而利害殊豈不以時㢤𢡟明候旨皇儲撫軍有
　詩五雲候曰影一馬聼江声又靖二王分封有詩剪桐
　天子貴畫策老臣才才之一字忠文頗自負為上策云
　　凌義渠
凌義渠字駿甫號茗柯浙江烏程人登天啓乙丑進士授
行人擢禮科給事中崇禎中中邉用兵各餉急至有奉鉄
索追呼郡縣而三河知縣劉夢煒失韒行自縊義渠上䟽
極陳体群臣子庻民二義語剴痛出典試山東陞兵科都
給事中己而東師攻朝鮮界義渠抗劾登島大帥陳洪範
按兵不救且言東島向来有無貿遷仰給朝鮮乃此坐視
不惟外侮可憂兼且内潰足慮無何島兵果叛己大帥左
良玉奉命援江以北兵不律義渠单䟽投劾之時當國為
義渠同里則岳岳自立無所親附䘚坐磨勘世胄曺鳯禎
中式卷不恊岀為福建參政義渠嘗有弭亂之䇿畧曰今
天下之亂可淂而数也夫此濟濟在服所与共成朝廷不
知異同之隙始自何年水火搆闘之形成於何事依附實
繁而向背各出此其召亂者一士大夫日逐貨利而鮮情
實有以啟明主之疑且忽始不淂不寄耳目於中涓寄摘
發於邏卒尉吏甚下寄於好莠不可憑之多口使一介市
井皆有以伺朝廷之淂失挾簮𥚑之短長尊卑之分不足
以相制此其召亂者二武臣之積輕矯之以至於偏重而
兠鍪之士即有以窺上意之所急盡露其偃蹇飛揚之態
上不難抗督撫而下可以辱命吏長此不悛為憂方大此
其召亂者三而刑獄者所以佐教諌之不及𢾗年来外㓂
交訌漂血僵屍動以千萬生氣之不絶者如綫矣而日益
以搒掠之威金石之毒冤號愁苦之聲上徹天地此其召
亂者四一竭扵軍國之徵輸再竭於婪吏之浚削三竭於
豪右之兼併而所餘者㡬愚者聼人悍者獨𧺫夫非志廣
慮深如古之輟耕而大息者乎此其召亂者五且也士類
修市井之容閨閣習倡優之歩習俗所錮相于儇澆如凝
雲積霧之不可觧以目前之乃尚合之古昔之謡䜟所謂物
妖在在而是此其召亂者六猶記三十年前士尊一經守
師説弗易其為文亦循循合道乃一変而汗漫縦横日以
狂慧相煽浸浸有日下之憂此其召亂者七矣夫知其所以
亂則知其所以治側身脩仁若臨若履人足以奪天理足
以制数消弭不可不早也乆之㓂賊愈訌格習難破勦撫
紛紛無一勝着義渠益憂之乃上䟽曰㓂禍至今日如病
之入腠理所冝曉夜併攻手口互救者也乃轉攻轉傷日
救日潰至九重約己菲躬聴卑察邇亦既旦夕勤遽無有
寕息而未見有固然之效也就外之布置言之有能灼知
賊情饑飽虗寔去来之故随㫖入告不事虗餙者乎有能
以小㨗為恥置零級弗振慷慨擐甲刻日進摶誓不与賊
共戴天者乎就内之調度言之有能力祛文法拘牽之弊
舉一切兵餉專任一人聼其操縦置小小利鈍勿問者乎
有能排群䇿而獨持一断寔寔使閫外知所禀命截然不
属㳺移者乎以呼吸之軍機而既候成命𣸪俟部覆乃行
部咨費㡬周折比至行間而面目全非矣以信賞必罸之
軍政而歆以爵賞者無虗曰慴以顯戮者亦無虗日積乆
生玩恐温文自此不靈而嚴檄亦因之不震如是而能結
勦㓂之局者未之有也今賊与我共此彊土畢竟作何收
拾果可以不聞不見自謂了事者乎且江南諸郡之憂有
更劇於他省剽鋭不及椘蜀而難安易動之人心過之䧺
鷙不及燕趙而焚刼椎埋之乃氣過之冨厚不及関雒而
纎靡侈汰之習尚過之恐㓂禍未已将来必有大决裂出
人意表財賦奥區血脉中断京師何所藉以轉輸頋安淂
晏然己乎而最要為名分紀綱一䟽時冝興溧陽等䖏亂
民㷊創巨室且烈義渠曰天下之所以長治而不亂者專
恃此上下之分日者發奸之令方嚴告宻之門漸啓藩國
悍宗入京越奏里閻小故排闥聲寃甚至僕𥪡可以侮家
長吏役可以箝本官市儈可以持紳衿盗賊可以傲失主
此春秋所為六逆者也即九重之上安所藉以提挈萬靈
後使群動也㢤甲申厯陞大理寺卿三月十日有㫖召對
趨至長安門門逹旦不啓俄報賊入城方還寓門人李森
傳上㐫問義渠以首觸柱血流𬒳面森牽止之則復作怒
鬚髯盡張晚盡㷊其書籍次日黎明衣冠拜闕復南向稽
首作書訣其父自縊死時年五十有二義渠天性清弱居
官二十載自讀書論文而外泊然無营凡所勉勵同人率
以謹財用戒馳逐惜時日為事君之本臨命謂家人曰我
一生僦居𬞞食扵物無所恋嗟世界中亦何物可恋者所
著有湘煙録使岷詩及奏䟽八卷詩深靚幽㓗如其人云
弘光中謚忠清贈刑部尚書祠旌忠
　論曰終崇禎之世以矯失之主臣救甚救而救復甚
　矣寛嚴不本于道偏任不舉讀弭亂之七灼其要矣而
　最切無如体羣臣子庻民一䟽當時帝鱗堅批之或傷
　大率對廷臣如敵探庶民如藏朝野觧体不可𣸪茗柯
　豈真欲与倪鴻寳同以五十二逢大慶也㢤余淂見其
　投答同學呉磐書有云丗事日非未卜税駕何所僕終
　不能效他人褰裳濡足載胥及溺也字值寸明珠矣
　　吴麟徴(包乙)
吴麟徵字聖生號磊斋先世浙天台郡迁澉浦所為海塩
人嗣有莭媍者不淂帰葬其夫自經台之壟木詔旌之数
傳中任麟徵父也麟徴生時祖䨥夢五神吏峩冠佩玉入
其室儼坐以為異年十二与從弟麟祥嬉戲徴自擬宋文
丞相而使祥為孛羅坐謾罵之乆之學不進父中任怒具
斗概籌冊湏麟徴更受生計麟徴悲故不释儒者業二十
為諸生時家貧祖䨥七十老賦詩曰碩囬寒作暖先至白
頭人性不任制科書攅眉棄去而摹古不休霜落時風排
戸入擁衾不寐㪯体如氷両脚凍直不听伸縮以手揉帖
移時乃活作而嘆曰此袁安之所為僵也戊午与兄麟瑞
同㪯扵郷瑞㨗己未而麟徵以天啟壬戍成進士先是長
安邸夢褐衣丈夫危冠負手長吟文山句山河破碎凨飄
絮身世浮沈浪打萍或曰隐士刘宗周也及觀政升宗伯
堂堂有懸板題主事刘某愕然心異之授建昌司李分闈
淂黃端伯艾南英䓁常縳徳安王􁇢婭黄孟嘉踖門投書
者匝地間遺酒八􁂭啟視半黄金漉酒飲之而還其金竟
坐孟嘉不赦外艱帰𥙷㒷化閩人語不觧但作點首喁喁
状故多因縁于䏻通語言者麟徴絶餽遺平椉盗收弃兒
释苛囚毁滛祠焚妖具破最勝之術有父訟其子收榜之
𣸪訟絷之𣸪訟笑曰趣汝来者其後婦乎父驚悟為出其
妻初離建昌掛素琴廳事西壁去及謝事㒷化家人誤持
一􁇀盋叱置五顯嶺下擢吏科給事中上書羣臣之情冝
通小民之隠當悉𣸪請墨敗而監司不先發者並罪争諌
官章正宸荘鰲献之冤上常臨軒諭羣臣甄别善能冝無
忌諱首輔體仁委責省掖麟徴曰薦賢宰相事也上称善
請罷中官有曰太祖髙皇帝唯恐其干預唯恐其有功陛
下唯恐其不干預唯恐其任使之不稱辟之于奕此險着
也可常恃乎并請罷緝事厰臣留中時政事苛碎法網嚴
宻僚友不相往来隂類輈張以望顔色窮開漁採灾祓日
告禍亂䆮加麟徴立朝不滿二年封事三十六上首輔烏
程悪之云麟徴遲頓不及事㝷賜帰葬己捕吏垣右科請
卹故輔文震孟還其爵命副使魯封㑹病作帰田之詩宜
㒷延儒𣸪相信任殊絶因類進耆碩以塞上意以麟徴代
章正宸為掌垣趋閣省謁相君怪其後時麟徵曰碩申公誼
以報私恩己而欲引故輔涿州𣸪揆席取内㫖下科麟徴
封还詔書𣸪薦正宸自代不報時朝廷稍厭嚴苛欲試寛
大以責近效不次用人麟徴獨以為不可并請罷遣屯田
大員責效守土于是相君遣所親信部郎吳昌時􁦾宻語
麟徴不應相君曰舉之適自厄矣時中边閧急麟徴厯有
堵禦諸䟽又請整飭留都頓寄重兵假大臣便宜為京師
聲援不果巳而䟽劾垣臣廖國遴楊枝起亦連昌時㑹求
直言行人司副熊開元垣臣姜埰相継䟽參首輔不聀状
坐詆誣詔獄臨朝上怒不觧麟徴從容奏曰日者封疆之
事委任失人天下洶洶誰當受難上囬頋延儒延儒浹汗
謝死罪憲臣刘宗周𣸪訟二臣詞激上怒使衞騎馳曵宗
周下殿御史金光辰𣸪争之並繫獄麟徵正色曰宗周之
忠群臣百姓皆知之今与臣等同救言官而獨蒙其咎臣
䓁何顔以事陛下因免冠叩頭謝罪上熟視良乆勅冠起
宗周既放麟徴送都門因具述前夢愀然曰刘子隠矣予
獨留其不免乎癸未東師㴱入詔勤王無應者銓政歸昌
時而冢宰以剛愎濟之麟徴抗䟽論劾不省上欲親征米
脂麟徴与諸臣泣諌乃止于是属輔臣吴甡以㓂事而延
儒不淂巳自請身督東禦麟徴理計事平無左右延儒既
輕以㨗聞怒麟徴乙其私人遂欲更定計典上不許㑹有
中官刺延儒塞外隐事以告者上悟敕廷臣尽彂其状麟
徴上不可赦数事賜延儒乗傳帰里于是廷臣蔣拱宸黄
耳鼎等𣸪盡發昌時諸不道上益怒設朝詔皇太子出閣
侍且親鞫之麟徴曰刑人不于廷請付司冦不可竟与封
疆罪臣范志完同誅而逮延儒賜自屏時関東外八城盡
失寕逺孤軍獨存鎮臣吴三桂撫臣黎玉田王永吉自軍
中上書不如内徙以固關門首輔陳演不能决麟徴以為
棄地不可棄地并棄人尤不可因云今西北之㓂势方張
不如使三桂徙近呼吸京師為便留中八月𥙷㑹試分闈
淂吴易凌駉等甲申朝罷上問朋党事對曰臣聞本正源
清何同何異上良乆爽然時首輔演每以私劄言事麟徴
曰國是貴公言演非制賊急三晋羣臣争营陞黜免禍麟
徴曰今非去時矣拜太常寺少卿三月㓂势益廹内發麟
徴寕逺一䟽急召吴三桂黎玉田入援己後期不及事則
請發罪己之詔盡免畿輔賦役更繇召見百姓㴱布誠欵
俾合力拒守出甲士宿城外則廩其妻孥時上下危蹙言
無一用十一日寓書南还与家人訣二十年之夢今即真
矣詔分門督守麟徴淂西直當衝十七日郭外戍先棄火
礟野走夜城樓中礟墜裂几案訛言滿城意迎賊十八日
賊偽豎勤王旗紿門大司馬張縉彦以為然欲應之麟徴
不可遂同武安矦鄭甲恵安伯張慶臻乗夜求見上益兵
門嚴不淂入還至午門閣臣魏藻徳語麟徴曰兵部調度
巳㝎公何事張皇挽之出遂奔都憲李邦華相持泣十九日
聞悲呼四起賊從斉化門入戍䘚竄散麟徴身不能三
四十人夾以行而賊騎馳遶不能前止三元祠出道士酒
坐從者五人左右飲之拾敗楮不能成幅書曰祖宗二百
七十餘年社稷一旦失身居諌垣徘徊不去無匡救法應
裭服殮時用葛巾青衫覆以单衾足矣茫茫泉路炯炯寸
心所以瞑予目者又不在此也二十日酉刻罪臣吴麟徴
絶筆一遺孝亷祝淵書一遺兄麟瑞書一遺從弟麟祥書
且曰㓜擬文山索著也一遺兒軰蕃昌䓁書富不如貧貴
不如賤生不如死今方悟之逹旦同郷旧僚友迹至祠請
与偕去不可科臣翁元益使髯奴招麟徴共許賊詈絶之
𣸪有髙翔漢者己受賊署来百口麟徴不淂愧恨去曰禺
中祝渊至哭曰學道人易如是時帝后殉社禝状的慟哭
擊顙泚血入户投繯絶他日刘宗周哭之以文有日零丁
之兆信不誣也爰及僕名後先生而死者其為宗周乎乙
酉宗周亦果殉難麟徵性㳟約飯客率園𬞞不進絲竹一
褐經数𥙷緝不棄尝脱力馬鎔帶金以贈孤士周人旅死
某太守入覲載金六􁂭詣門閉謝之明日或有言太守良
者麟徵笑曰堕良太守􁂭中矣居郷以法活飢者瘞棄胔
萬輯古今家人書啓曰家鍳搜漢唐以来党禍為四卷曰
党鍳時有髹人包乙請為麟徴塗　自負器轉側兵刃中
数受創几殆　頼以堅忽見賊大掠縦火及太庙感痛起
投眢井死從者与隣叟收瘞之麟徴丧帰中道塢壁之民
類相聚保自名一軍望見舟懸白旐為算日供其啜泣而
送之或有豪强丈夫多發符馳送数十里至有南向赤䘿
横鈰坐者召見從者悵中使陳数莭烈状則提酒揮淚謾
罵椎擊仰天指心以自明恨至清江浦閣部史可法迎醊
麟徴櫬而哭之哀渡京口撫軍祈彪隹􁛫櫬號曰悲乎我
結髪從公逰辛苦喜樂無不知公公其完人乎弘光中贈
兵部右侍郎謚忠莭祠旌忠廕一子子壮輿能文章早世
繁昌慱學好道不就試亦蚤䘚次孟耜次坤釡兄麟瑞歷
大中丞後麟徴年餘卒而所取門下士黄端伯凌駉吴易
艾南英皆莭義知名
　　論曰磊齋踈眉廣額矜嚴有威嘗自號確庵亦號果齋
　　迹此二字義其學漸就切實時朝有四君子之謡所務
　　自全不惟勝人故忌者盖寡常攷其逸事非故人不書
　　非百里不肩輿沍寒不圍爐㪣暑不命鼓箑子弟失莭
　　竟日不言咲令慚仄如𬒳嚴刑年五十矣上書兄必楷
　　整不間行草客輕鮮過之必易韋衣是可以想見其學
　　矣明季淂文山遺句所以勸諸公致命者屡頋磊齋之夢
　　從劉念䑓淂文山句則更竒上書通情悉隐其即茗柯
　　體與子二義皆切時弊而整飭留都宿重兵假便冝為
　　聲援之計若曰不䏻令太子撫軍岀此最要而朝廷不
　為意致使道鄰主南樞持鉢零乞飯兵為勤王豈有及
　㢤送别念䑓以不䏻隐自危而果五神吏迓之去卒之
　念䑓後磊齋十五月並從文山盖皆零丁漾中人也夫
　　金鉉(母章氏<折 t="33"/>側室/王氏弟)
金鉉字伯玉號在六原籍南直武進曽祖拱没入北京軍
衞遂為順天人子汝升以進士歴南京户部主事生顯名
郷荐歴南京二部郎中出知汀州七子鉉其長也生時与
大父汝升同日遂命名䋲第八歲改今名録天啓丁夘郷
試第一明年成進士教授揚州陞國子監博士潜心周昜
以程為主朱義次之踰年陞工部主事時内臣張彛憲奉
命縂理户工二部錢粮特建公署鉉請罷之有曰此舉一
行将開交結之門决廉耻之維亵皇灵而䘮士氣寕有甚
此者不报㝷果建暑欲令西部行謁見礼鉉復争之以為
皇上廸簡之臣奔走刑餘之下如國体何必不辱分税杭
州以忤中官移疾歸彛憲積怨㘴鉉騐修火器不寔奪其
官於是併䆒心毛詩春秋周礼之學區其室曰讀書卑魏
晋為文絶排偶合刻宋四大家特選古文辭以周㐮不許
晋隧為首謂関係極大冝接尚書時与劉念䑓史道隣朱
勉斋黄石齋諸公徃来論道常拜文信囯祠下有句殉莭
士所恒寕足矜子功便以致身為不難事諸吟有讀陶讀
離騷之題刻大學漢詁本為攵序之讀南豊集集称楊雄
比干箕子鉉勇為之辯有曰依莾不去与依紂而不去為
大夫食禄于朝与為囚奴而佯狂于野在新而忘漢与在
周而終不臣周較如何劇羙之文陋而䛕洪範之文大而
恒又不可同日語矣作易説春秋筆記正學説胎教説人
道危微觧及語録数百條縂以斯道為己任辛巳忽集其
生平著述付弟鏡録存之而于癸未七月之晦日書一詩
于卲子全集之後曰甲申之春定我進退進雖遇時外而
勿内退若苦衷逺而弗滯外則三年逺則卒歲優㢤㳺㢤
庻全吾世鉉精昜學以是預知明年殉难之事為作絶命
云盖家居者十三年矣甲申二月𧺫廢𥙷兵部車駕司主
亊廵視皇城未十日賊䧟大同時宣鎮設有内臣監視鉉
上䟽曰宣府都城之蔽宣不救大事去矣撫臣朱之馮忠
勇可任但恐内臣僨其事請急撤之不听三月果宣府内
臣迎賊之馮死之鉉聞大慟語其弟今日我哭朱公数日
若又哭我賊薄都城自請諸臣分餉戍卒鉉与成徳最貧
貸客囊飽五十人十七日舉酒告其母章曰城䧟兒分必
死不淂事母奈何母曰啓井以待令汝目瞑次早争傳駕
行見宫嬪逸岀拜母曰児聀皇城當死皇城時長班刘郭
䓁二人随趋至禁城之西北臨河而坐須臾見有兠鍪乗
馬者知為賊也憤大罵睨城而拜且拜其父祖曰難了事
今己釋肩矣舉身投河河淺劉郭掖之則更投深䖏以死
淂年三十有五時母己睨井欲下淂报便入井側室王呼
母不淂從母井死先是城䧟之日六弟錝即投縊弟鏡脱
之至四月之朔錝竟赴井死六月東師入諭䘏前朝死莭
鏡請迹其屍于故䖏淂髪纂与碧圏有骨西廂互不辨適
有内𥪡至曰若求金兵部乎此是也因言初兵部死有内
監吕胖子亦投水從之並掩之此地鏡欲抱骨帰疑吕不
便遂藁􁩦御河之上持髪与圈帰更􁩦弘光中贈太㒒寺
少卿謚忠莭廕一子母贈㳟人仍建坊旌表鉉無子以弟
鑨子怡㳟為嗣
　論曰徐勿齋汧常言伯玉嚴氣正性他日必以莭見是
　未為知伯玉盖伯玉誠儒者無意于莭而莭見也夫立
　　朝勇黜内監氣類絶逺而卒与胖者互體恩乎仇乎
　　張羅彦(羅俊羅善羅輔等三十三人劉會昌邵宗玄/金毓峒方正化張翬髙陘陳士章朱都司郭)
(貢/士)
張羅彦字仲羙號二酉北直清苑人父純臣神機营前軍
都督府署都督僉亊端毅有大莭羅彦有兄羅俊及弟羅
善羅輔等六人羅彦以崇禎戊辰進士厯吏部文選司郎
中清嚴陞光禄少卿卒以直見忌謫歸前己巳丙子東師
内警羅彦少随父習兵事從城守令晝一庚辰復戒嚴有
給事中夜呼門門者奉約不啓給事恚以羅彦擅城鑰聞
上弗問羅彦昆弟同居好恩其黨里癸未兄羅俊成進士
而少弟羅輔是年亦登武進士明年甲申賊自成以其衆
䧟山西遂由居庸入犯闕令别将劉宗亮等㓂畿南数郡
㑹真定营卒恨廵撫徐標不從賊刼而殺之以應賊而保
㝎勢益孤遂有稱賊仁義弔伐之師者羅彦兄弟以保㝎
爲神京前蔽必鞏此門户待援于是約同知卲宗玄合官
紳士民遥拜闕盟于北城楼之上計鄉丁及門夫可二千
人而賊數萬破河間僞牌数至羅彦等不爲動己而新守
何復及太監方正化御史金毓峒次第至棄城守而閣部
李建泰以衆散䕶餉入城其卒竟通欵亍賊羅俊斬之衆
慄三月賊圍城百道厯三晝夜不淂利乃遣卒環城仰面
而罵一再射書勸降羅彥登城砕其書擲還之乙未都城
䧟羅彦兄弟益勵与毓峒宗玄等誓守以待天下勤王餉
盡至出其珮帶褕翟珥服之属佐賞弟諸生羅善角巾緩
帶涕泣行吟有生居慷慨悲歌地日誦唐虞孔孟書及撥
亂匡時需俊傑成仁取義是吾徒之句純以大義曉暢武
徤以故敗形己瞩孤危絶援而衆益勵不衰兄羅彦等故
詼咲如常也賊宗亮不淂志自殺其偽将数人令日午不
克撤圍去而建泰中軍郭中杰隂導賊西南城䧟羅輔負
殊力善射欲潰圍出圗再舉羅彦邀与巷戦所擊殺数十
人賊怒攅矢槊百十羅輔死羅俊方守東門徂擊賊賊仆
地且嚙其吭不淂嚙其耳吐耳大呼吾皇明進士張羅俊
語未畢中矢倒而羅彦急抵舎題其壁明光禄寺少卿張
羅彦義不受辱反手書忠字于面縊死井亭妾宋氏奮刀自
剄不殊乃与妾錢氏及所生女赴井死羅善觀其妻髙女
三人投井死來别兄彦睨井欲下乃以兄妾宋錢故避嫌
歸投其室井而死羅俊子諸生伸羅彦子諸生晋皆投井
以從李氏者年七十有四為羅俊等伯母勵聲罵賊賊擊
破李腦髙氏者弟羅士妻寡居王氏者弟羅哲妻同梁争
縊死白氏者羅輔妻与王氏皆從母家促入危城是日王
氏死白紿其女看井中何物女方視井遽推之下身從之
而㓜子女二坐失母亦随死張晋妻師氏偕張震妻徐氏
張巽妻劉氏劉母胡氏同井争投死而張氏止羅喆変容
昜服從水门出亡存血祀羅俊字元羙年五十有八羅善
字舜卿號醒庵年四十羅輔號中堂年三十有三伸与晋
年皆二十有六盖城䧟後都城六日云賊中或見羅彦題
壁語為一歎息至有泣下者尸乆堕地無人一視獨故犬
三不去迭守䕶尸旁不令鳶烏淂下下則號恐去之一賊
至此則嚙其拇指去賊益驚異乃令蓆藁埋之又三十五
日而賊敗毓峝字鶴胎保定完籍清苑人崇禎甲戍進士
以御史監禁旅扼畿南要害与太監方正化同出建泰逸
去毓峒𬒳執不屈從子武舉振孫欲竄取毓峒不淂与搏
良乆毓峒淂伺間投三皇古廟井死妻王氏亦自盡從孫
􁂭􁂭妻陳及侍兒桂香皆井死賊怒振孫支觧之宗玄馳
玉清觀前投河死而正化自縊於西城楼令人縱火焚楼
又鄉紳陳士章宋都司及賢書劉㑹昌張翬髙陘咸死之
㑹昌字凝禧士章以進士歴徽州知府城破与其妻張氏
子宗瞻子婦楊氏孫僖孫婦常氏及孫女至親七人皆投
井都司朱失其名曾任大寕時卧戈暗室伺賊入猝𧺫撞
之連撞数賊賊怒衆排闥入縛西城細磔之猶罵不絶口
郭貢士者公服北靣再拜且死亦闔扉持槊待一賊入槊
及賊仆郭手震不能再舉賊甦起反洞郭郭死郭妻促延
頸請刄且曰夫死我何歸賊感廢刄曰若夫婦以義我賊
也遂扶郭屍正寝再拜亦拜郭妻為母而出其子約兄弟
曰吾将大賻母五月闖敗去賊乃懐金𣸪走保定貽母因
訣其子臨别為一洒涕
　論曰保畿南以待援較古張睢陽義更切也李閣部大
　誤事然太子撫軍一語果淂請古法章故事可復見此
　空言足以贖罪矣羅彦一家三十三人皆􁋯二酉之教
　而自毓峒以徃皆死二酉之義惜都司貢士不得其名
　安得張氏故犬百千列陣而前縦囓賊拇盡以明非其
　　主之義乎相傳黄靖南殉南都其馬自擲而死馬忠犬
　忠
　　史可法(任民育呉爾壎何剛施鳯儀黄鉉吴道隆衞/㣧文及盧涇林䓁六人武聀乙邦才劉肇基)
(龔堯臣及馬應奎/䓁十二人周志畏)
史可法字憲之號道隣北京錦衣衞藉河南祥符人性廉
直勇于義崇禎戊辰進士出理西安以戸部主書晋郎中
出參議江西備兵安池援桐廬献㓂力特擢僉都御史廵
撫安廬四府安廬之有廵撫自可法始也㨗数上遷七省
漕運户部侍郎兼副都御史廵撫淮揚開屯政招流亡繕
城郭訪賢豪諮以軍政雖側㣲有佐一淂輙延礼之為上
客郡縣不職者畏其弹劾亦束修為誼崇禎壬午東師深
入可法禦之廟湾河口預埋火器待之敵嚴可法素望觧
福藩親貴不可奪飛檄大帥黄淂功劉良佐及髙傑劉澤
清等与共翼戴遂私謁王舟中而致書魏國弘基亦使人
約可法浦口自是南中無敬異議者合詞迎王入監國可
法首進戦守大計謂當素服郊次發師討罪示天下報仇
大義王唯唯無所决進可法内閣大學士兼兵部尚書加
少保兼太子太保進武英殿廕一子錦衣衞僉事世襲可
法請設四鎮分汛以北拒詔封黄徳功靖南侯髙傑興平
伯劉泽清東平伯劉良佐廣昌伯𣸪矦左良玉于椘与淂
功各得廕一子錦衣千户世其四鎮之轄淮揚者十一州
縣隷之經理山東一帶招討事轄徐泗者十四州縣隷之
經理河南北一帶招討事轄鳯寿者九州縣隷之經理河
南陳歸一帶招一討事轄滁和者一州十縣隷之經理各
轄援勦事設督師駐揚州適中調遣各設監軍一貟一切
軍民皆聼分統州縣有司皆聴節制每鎮額三萬人歲供
本色米二十萬折色銀四十萬所收中原城池即歸統攝
又請侍衞帶刀入直及錦衣鑾儀諸司所隷軍役當多事
之日俱冝入伍操防至錦衣鎮撫司官可不必備以杜告
宻莭繁費于是士英以大鋮宻議内持權可法不淂行其
意自請督鎮揚州士民譁夜榜于衢有云明明一李綱而
逐之在外明明一秦檜而㽞之在内時太學生陳方䇿諸
生盧涇才等数百人上䟽言可法不冝出不聼遂加可法
太子太師以行幕中設二十一社資謀議以江北危彊人
情計脱復請行徴辟之法以通銓政時廷薦原督臣吴甡
可大用士英嗾誠意伯劉孔昭弹之可法歎曰黨事起矣
奉詔祭告泗鳯两陵因上䟽曰陛下深宫廣厦當思西北
諸陵䰟魄之未安玉食大庖當思西北諸陵春秋之未展
即昕夕焦劳勤思逺略不辦而濫恩㢮開告宻賢奸無辨
威断不靈老成激而投簮豪傑因之褁足祖宗怨痌天命
潜移東南一隅不知其伊于何底也报聞時北兵己走李
賊迤西可法請主遣北使致爵三桂以酬其勲且使山東
河北知中國有君南向繋属朝議乆不断會髙黄不安分
鎮争駐揚州而良佐与傑軍肆掠詔可法曲諭之三鎮皆
惟命傑獨梗可法䘚以至誠感之掠城下而去北師使可
法弟庻常可程以書招可法不應㝷挕政王復遺書可法
責以故君未􁩦新君不淂即位可法答書有曰乃辱明誨
引以春秋大義此為當時列國世子立説耳若夫天下共
主身殉社稷青宫王子慘変非常必有維繫人心號召忠
義莾移漢祚光武中興丕廢山陽昭烈踐祚懐愍亡國晋
元嗣基徽欽蒙塵宋髙纉統是皆國仇未剪之日亟正位
號綱目未嘗斥為自立本朝傳世十六正統相承自治冠
帶之族継絶存亡貴國在昔夙膺封號載在盟府寕不聞
乎今痛心本朝之難驅除亂逆可謂大義深著于春秋矣
昔契丹和宋止　輸以金繒回紇助唐亦不私其土地况
大國篤念世好兵以義助萬代瞻仰若乃乗我蒙難窺此
幅員為德不卒是以義始而以利終為賊人所竊咲也貴
國豈其然㢤傳曰竭股肬之力継之以忠貞某䖏今日鞠
躬致命克盡臣莭所以為報也惟大國鍳察時髙傑頗欲
規取開歸責餉可法連呼不應逡廵國事日非復上䟽曰
三月以來陵廟荒蕪山河鼎沸大仇在目一兵未加盡河
以北悉染腥羶河上之防百未料理此日即卑宫菲室嘗
胆卧薪尚恐無救于事以臣暏廟堂之作用百執事之精
神殊有未盡然者皇上𥘉見臣等言及先帝則淚下沾襟
曾㡬何時而忘前事庻民之家父兄𬒳殺尚思穴胸断脰
淂而丼心頋朝廷之上乃不踐匹夫之義乎國家遭此大
変諸臣但有罪可誅無功足録今恩外加恩紛紛未己名
器濫觴於斯為極至兵行討賊最苦無糧而凡不急之工
役可己之繁費朝夕之宴衎左右之献䛕並未謝絶嗟乎
賊一日不㓕北師一日不歸即有宫室豈能宴䖏即有錦
衣王食豈能安享之哉上不省㝷以髙傑徐州獲盗功加
可法太傅而士英獨排衆議以大鋮為兵部侍郎群臣交
章論劾不報姜曰廣髙弘圖徐石麒劉宗周等相継逐去
可法上言欲用大鋮者以才争大鋮者以逆案也大鋮即
可用何必罪争者不可用當採听群議何至以一人壞天
下大計乎不省自大鋮用事悉引其黨布于朝凡可法所
奏請輙格之來年乙酉和事不成朝廷尚修故黨且起大
獄可法復争之以為唐宋門户之禍与國終始今孰有大
于戕我君父覆我邦家者不此之仇而修睚眦之隙真不
知類矣和不成惟有戦戦非諸将之事而誰事也閫外視
廟堂廟堂視皇上今日廟堂之人情大可見矣上益不省
北師分二道南下可法請以淂功良佐之師駐頴毫而髙
傑進守歸徐䟽入不省時傑所遣蕩宼将軍王之綱与許
㝎國争睢陽不决㝎國以計殺傑之綱攻㝎國入其城定
國北歸可法薦衞㣧文以兵部右侍郎經畧開歸㣧文者
前劾可法欲急屏去之者也可法用人無成心如此随復
薦傑故将李本身為都督将傑軍士英使人嗾三鎮劾
可法以為傑不容誅不冝復存此鎮㝷北信急姑以本身
為都督如可法所請可法移鎮泗州合諸軍北禦而寕南
侯左良玉以僞太子為名發兵攻士英士英矯詔責可法
入援可法即合諸鎮兵倍道抵浦口促陛見言太子䖏分
士英又懼可法用事不許陛見而令大鋮親詣淂功軍勒
淂功禦上流時北師下亳州向邳涂泗告急可法諸京求
宻陳軍机有㫖凱奏後入見可法歎曰奏凱談何容易面
君不知何日矣痛哭而返兼程抵汛而徐泗己不守矣退
保揚州屡䟽防江急不應北師經天長六合廣昌良佐以
其衆降而東平泽清屯淮南觀望可法与中軍胡茂禎專
為城守計以控大江標兵僅三千人馳檄請援不報乃調
兵部員外郎何剛水師于白楊河亦調縂兵李棲鳯入援
而船隻火器多為劉泽清所攫去四月十七日北師抵揚
州西門使人諭可法降可法誓死不奪彂馬兵𢾗百与北
師對仗鹵三人斬首十六北師故匿其精鋭索話可法令
故降彛從副将出陳答之返云所見不過許定國故標而
己城中歡然謂敵昜辦也可法復血書寸𥿄請急救勿緩
不報乃与知府任民育及何剛劉肇基乙邦才楼挺莊
子固等晝夜乗城誓以死守北師豫王知可法与士英二
使李遇春奉王檄至曰公忠義聞華夏而不能見信于朝
廷死無益也盍遨逰二帝以成名乎可法不荅乃復以書
至可法不啓視輙焚之毅曰天朝無降宰相有与城盡耳
輙為書辭其母與妻付侄參将史淂威復題公署而致豫
王札一盖相拒九晝夜二十五日城西北潰守者争破門
走可法营西門聞城破㧞刀自剄為陶旗皷及參将許謹
荘子固等所持道遇主事施鳯儀並奔鈔関以筏渡河北
師入盡屠舊城可法僅以二百餘騎逆寳城寺離城数里
北師迹之急還决戦不勝一時敗沒或曰可法𬒳執赴新
城南門楼不屈死而南都尚以可法不死会可法所常坐
青驢悲鳴野走邵伯人淂之始知督師与揚俱亡可法年
四十二無子妻欲為置妾可法曰尔何時乃及此霍去病
所不敢也姪得威奉遺命為可法子乃具衣冠招魂葬于
梅花嶺左側可法忠孝性成清介莫及常言封疆之臣死
封疆耳甫渡江衣重襲輙用印記其諸遺筆付淂威皆署
四月十九日與北師豫王者曰敗軍之将不可言勇負國
之臣不可言忠失守封彊寔有餘恨将以骸骨歸鍾山之
側求太祖髙皇(帝鑒)心上母太夫人者曰兒在宦途
一十八年諸苦備嘗不能有益朝廷致曠違于定省不忠
不孝何以立天地之間今以死殉城不足贖罪望大人委
之大数勿復過悲与夫人者曰可法死矣前与夫人有約
當於泉下相候也其書揚州公署有云可法受先帝厚恩
不能復大仇受今上厚恩不能保疆土受慈母厚恩不能
偹孝飬遭時不偶有志未伸一死以報朝廷固其分也可
法自奉儉与下卒同衣食輕賞賚以忠義相激一軍呼為
勝爺嫌其姓也折莭下賢而竒謀不任時同殉揚州者知
府任民育字時澤濟寕人由甲子舉人守濟寕有功可法
薦知揚州驅妻子置一室中縦火焚之乃吉服持印坐堂
上𬒳執不屈死監軍道吴尔壎字介子崇德人癸未進士
投繯大東門不死擲水又不死兵部員外何剛字慤人上
海人庚午郷薦以賛書出鎮白楊河引還運餉徐泰間方
謁可法可法令出成剛曰為國家死則死之為知己死則
死之城破投繯不死与尔壎咸𬒳殘死主事施鳳儀分守
便義門亦見害而副将乙邦才劉肇基咸𬒳執不屈大罵
而死黄鉉字九　澤人　鄉薦為督餉僉事与𬋩餉
通判吳道隆　鯨字䋲海寄籍江都佐城
守見害其　屈死侍郎衞㣧文縊死盧
涇林字渭生長　歸　爾德崑山人張􁁃嘉定人胡
如甡如瑾胡臨並桐城人皆禮賢舘士城破死之而周志
畏者江都人後薙髪南門之福圓庵欲以僧起事覺見殺
時武聀同難者又有搃兵馬應奎丘雲龍馬守卿副将李
豫參将李隆徐統仁馮國用陳光玉陶國祚逰擊李大忠
孫開忠都司以下姚懐龍等十六七人乆之三吴舞兵咸
以可法尚存每借其名為勢而北師報㨗無為州有云獲
偽督史可法偽籓黄淂功二人
　論曰設定巢非貴陽而以潞之潞即不辦中興然而道
　　隣居中用事寕南無君側之問靖南無上流之禦尚或
　　偷息河上即否螂臂南中世有将相不和而成功閫外
　　者乎或曰可法既立四鎮當以黄靖南自予身為各援
　　勦亦或自行其意鞭䇿諸傲不然權輕而但清約可盟
　　鬼神何濟也不周傾天柱折二百七十八年之運始之
　　金陵終之金陵一人関絶續之大㢤相傳可法入參将
　　張弘家禆将馬應魁從死則萬無不識印襲之理即非
　　城楼死亂兵矣或曰介子𥘉不獲自㓗當在回向之例
罪惟録傳卷之九下
　抗運諸臣傳
　　楊廷麟萬元吉(盧觀象月中桂王其窮王其㝫龔棻/萬發祥荘以蒞鍾良則袁従諤劉孟)
(鍧楊攵薦於斯昌劉天/駟汪𧺫龍程必進子矩)
楊廷麟字伯祥號機部江西清江人己巳選貢岀督學蔡
𢡟徳之門庚午雋南雍明年會試苐二人為庻吉士廷麟
慱學好竒字自負勇聲氣丁丑分闈所得士盡軼才嘗慨
持符壁原上者庸懦不力毎奮槊欲𧺫遂自請監軍戊寅
改兵部聀方司主事(督)師盧象昇軍前賛畫象昇戦死畿
南罷去壬午起(原官京師䧟弘光)𥘉再起原官廷麟曰吾
便盡收河南北　縫士英一盻益病不𧺫
乙酉南都復敗故(帥金)聲垣(北)降遂以其師破南昌撫建
廣諸郡皆破郷諸生就問公何䖏廷麟曰義不辱匿影匡
廬如晋䖏士潜己矣生曰彭澤小臣公以大臣為五桞計
乎廷麟感𧺫振義旅來㑹彭期生太和合諸師戰北師螺
子山一㨗唐主進廷麟大學士兼兵部尚書為督師與大
司馬郭維經恊守吉安己而粮竭城破廷麟走
師一戦復之逡廵者数月而外援不至䑕雀
月吉安再破廷麟復聧絡閻王縂及張安各
来贑與贑撫萬元吉兵垣楊文薦等戮力城
山九牛之間與北兵决戦屡㨗有詔旌異改郡名為忠誠
府而文薦耑守西門當北衝尤多竒㨗乆之會贑州者十
餘壁約可四萬餘人北師飛㠶乗水漲拂十八灘而上列
營城東北阻山距城二里許日每三四鳴角張雲梯渡水
逼城城亦鳴礟應之殺傷故相當敵嘗潜舟龜尾角伺城
匕中夜縋五百人挾束薪縦燔之敵不利退云又徃徃爇
萬人敵擲城下火發桶裂鐵菱飛若火鴉敵晲陴者震跌
負傷走最後夜選死士千人負九龍鎗亂流而渡猝發鎗
火延帳房敵驚顛　呼噪震天地北師登舟㧞
營走三十里　乆之北師益至廷麟方
檄南安水師巨(艦数)百號入援半道為北師所截時廣营
滇营二部之援贑(者)故稱最強廣兵跣足跳山谷如飛滇
兵甲械犀利標鎗連弩洞胷穿札北師乗勝掩之両营盡
潰去贑勢阻九月北師己躡西門月城廷麟等立督死士
縋格復退去時南康亦失守贑勢益孤各師以粮竭借端
稍􁁻引去城中僅郭維經汪𧺫龍汪囯泰金玉振徐日新
王志忠等部部不能千人而别部謝之良数千人次雩都
觀望粤西援兵踰嶺不即至廷麟左右支吾心力瘁盡嗣
聞延平失守駕出奔輔臣蘓觀生𥘉以祭陵憇贑託迎駕
去或偽封上書觀生公棄䖍乎蘇不得己駐南安邀胡趙
二将以吉安敗績之師援贑時両廣縂制丁魁椘聞唐事
敗疾走肇慶擁立桂王監國觀生與魁椘初以争餉卻不
預别走廣東或邀廷麟亦去廷麟曰贑州両粤門户廷麟
死此矣己而汀信阻絶人(心)皇􁁻廷麟曰靈武不終天㦲
十月之三日午夜天雨如火亂堕营中北師由小南門踰
城入城中倉卒巷戦縂兵劉天駟猶觸殺数十人郭維經
急促水師睨砲連遣四十八門皆裂黎明北師盡入城匕
中士民格閗死無算諸池井積屍幾滿廷麟以亊不可為
投藕池死北師争　肘股以為功二妾率群婢亦投井
死時諸同難為(萬元)吉而郭維經彭期生黎遂球别有傳
萬元吉字吉人號慎餘江西南昌人登天啓乙丑進士年
十九司理潮州臺抨去𥙷歸德憂去𧺫永州陞大理寺評
事元吉性英利踈廣不當時冝而好譏議𥘉䆠用是不逹
時流㓂毒中原元吉乃以南兵部聀方從閣部嗣昌軍前
賛畫驅馳椘豫備辛苦身止随一僕偃側戎莾不通家書
者七八年轉本司郎中出知楊州弘光中陞太僕寺少卿
時鎮将高傑驕蹇與黄得功郄元吉受命和觧出監軍徃
来滁揚随請追卹前陣亡将猛如虎劉士傑郭關猛先㨗
等并訟薊遼舊督趙光忭之冤以鼓敢戦之氣時揚淮六
合一帶所在兵民互格遂上便冝以為鎮兵素少紀律民
竸自衞益復䲭張一城之隔民以兵為賊兵以民為叛内
自擕二猝有敵至何所用之請令居民盡移城内間出城
外有無貿遷各将領沠兵宿駐嚴禁毁傷勿淂強禦移書
告勉靖南淂功期以首倡恊㳟共奨王室仍請褒楊淂功
示勸諸鎮會廷議上諸尊謚元吉𣸪䟽建文君年號冝復
景皇帝廟號崇靖難死亊諸臣謚廕冝𥙷又請録崇禎末
北京各省直城䧟殉節諸臣採輯成書酌與廕謚庙祀且
須行學宫廣示激勸詔可之于是追恨徃事之失欲盡力
懲毖以急救封彊䟽及寛嚴任議四事語頗痛切上不復
省及南都䧟鎮将金聲垣随以江西北降元吉野走聲垣
以書招之元吉作書絶使者有曰夫人相知貴相知心台
䑓與某周旋兵火擾攘之中尚不知某硜硜小節膠固難
通乎從古良臣忠臣但聼人自取其一台臺自為良臣某
浮為忠臣其揆則一幸而見容則為陶靖節惟台臺之賜
不幸而見逼則為謝疊山亦惟台臺之賜湖水洋洋胥濤
屈波安徃而不淂行吾志也㐲望台臺俯垂鄙分嚴戢部
伍撫綏宗氓凡紳士行藏聼其自便令此一方人皆謂不
倿於台䑓有口舌功即仞雲霄髙誼昔不倿與史相公書
礼徃復嘗謂事不濟則継之以死今史不食前言幽冥之
中安忍負此良友也聲垣得書亦不復強乙酉唐王主八
閩明年元吉以䖍撫督師璧皂口北師猝至時閣部蘓觀
生守贑止發新威营二百人出援皂口未戦先潰時風鶴
甚百姓争奪門去元吉不淂己乃退入贑固関門至砍其
二妾以殉人心稍㝎四月閣部楊廷麟乃以兵入贑合守
贑之淂完者六月唐主加元吉兵部尚書元吉兵律持重
頗與廷麟不恊北降孫之獬為北師招撫射榜城中勸降
元吉火之不省視十月城䧟元吉自持槊戦于小南門不
利走出逮春門乘間投水死時中書舍人康范生字小范
安福人見執至省㝷淂脱嘗論守䖍三公楊機部節義文
章羽儀當世而見事稍遲聼言不廣郭六修公虗平恕集
思廣益而遴才太濫馭将太寛萬吉人志急身先清苦絶
倫而自用頗專與人或忮時以為至論後之獬頗不任用
歸山東為郷校蔡奶憨所殺而一時同難者盧觀象與參
将月中桂同投水死王其宖號赤有安福人以選貢官兵
部主事守東門初𬒳礟傷額見執口不㳟甚死弟貢生王
其㝫從死龔棻號建木新建人官吏部主事與其㝫仝督
水師入贑堕馬卧病卒擁出湧金門投水死萬發祥號瑞
門清江人癸未進土官翰林兼兵科給事中守小南門倉
䘚中為亂兵所害荘以蒞贑州人為監紀知縣亊急與其
弟諸生甲咸自盡鍾良則字糓城瑞金人以監紀通判守
望江搂亦自殺而死于火者為袁從諤號昌言湖廣郴州
人乙卯郷薦督楚師來贑守西門中書舍人劉孟鍧號和
倪安福人丁卯郷薦守建春門其時𬒳執逮至南昌者四
人為都御史楊文薦兵部員外於斯昌縂兵劉天駟副将
汪𧺫龍文薦號又如湖廣京山人癸未進士屡㨗西門城
䧟方投水𬒳執斯昌湖廣黄岡人乙卯郷薦與天駟𧺫龍
三人俱就刑獨文薦淂釋入山憤欝死而故首試廷麟督
斈蔡𢡟徳己先死賊難甲申又同知程必進字以序以松
陽貢訓導贑州䪽授府職城危子矩請去之毅曰淂與封
彊死幸也揮矩自脱矩曰大人以身報國児不從何之城
䧟父子俱死必進精昜理著有河圗衍義
　論曰果從金堡之計如漢王之詐稱使者馳入楊萬壁
奪某軍是以離鄭則可而以任楊萬固未可知也楊萬
渚公不辦将畧豈數秃茟専心求死而能奠㝎中原者
雖然固䖍以待蹕為天南苐一義果忠诚奉共主廣滇二
　師自力守垜既專諸援亦凑尉佗劉張之業可幸笱安
夫大勢已去而憑片㹝使人數千里之外咸駢首就斃
　萬無像之道也或遟遟至戊子遙應金豫國則李恵國
　猶能賛一臂展草行之能而惜也不䏻持徒使忠诚二
　字夀千古噫非人之為矣相傳廷麟有子為彭士望贖飬
　　陳子壮(麦而炫/朱寔蓮)陳邦彦(楊景華/楊可觀)
陳子壮字集生號秋濤廣東南海人也曾祖大司空紹儒
祖弘乗知善化縣父熈昌萬暦丙午賢書苐一乙卯子壮
弱冠薦于鄉明年丙辰熈昌成進士令平湖子壮讀書署
中淹該己未賜進士苐三人及第授編脩辛酉奉命祀南
海時父熈昌為名諫議矣天啓甲子出典試両浙魏璫用
事所在营生祠索子壮題柱且匾其堂正色拒之㑹熈昌
極数忠賢罪觸廷怨𬒳黜因并坐子壮試録擬程誹謗不
敬同日去朝逆奄敗起熈昌都誎而子壮旋以宫諭居夏
又五年晋少宗伯入為講官多禆益上嘗稱先生不名䟽
唐世子聿鍵下髙墻丙子有宗才換授之議子壮力争之
以為亊有未必然者三有不可行五語激切上恕且廷杖
時劉太后亦知子壮名為垂涕道帝且諸臣連䟽申救配
贖而還搆雲淙書院以自娱弘光改元以禮部尚書兼詹
事府敦促嚮用甫抵金陵而南事復壊丙戌唐王立福州
以大學士兼大司馬督兵援贑兵及大庾嶺而延平失駕
子壮方潜迹九江明年丁亥北督師佟飬甲索子壮出見
既脱去謀舉兵建旗治戦艦衆数千人時同事者不一部
而陳邦彦一師最堅嘗與犄角窺廣州邦彦宻與其門人
楊景華楊可觀之已北降者約為内應湏七月之七日並
起子壮先之事洩内應敗景華等見殺子壮退保高明北
師急攻高明困旬日城破子壮𬒳執怒􁩹張目不一屈臨
刑呼髙皇帝不絶口磔且盡猶聞其氣云云時白日忽黯
無色北師中亦頗為歎息年五十有二懸首當衢中夜有
光四射桂主永暦中以東閣大學士贈忠烮侯謚文忠加
贈其父熈昌如子官廕二子長子上庸劳行伍先両月卒
次子上圖錦衣都督同知子壮羙鬚髯通仕籍且三十年
立朝之日少尝論史至文信國盡忠于宋是矣禎延息燕
獄三載致王炎午有生祭文終就柴市不亦晚乎所著有
南宫集練要堂近逰稿行世時與子壮共義者麦而炫字
章闇髙明人崇禎辛未進士官御史朱實蓮字子㓗南海
人天啓辛酉賢書亦官御史共守髙明城破𬒳執皆見殺
陳邦彦字會斌廣東順徳人唐主即位八閩以賢書任兵
部主事監粤西狼兵援贑督師蘇觀生不進䖍危語觀生
曰閣下以大兵扼惠潮分一軍助我截大庾可固全粤觀
生復不能用閩敗唐介弟聿鎮自立廣州改元紹武而桂
主己監國肇慶邦彦奉莭徃觀桂語監國以序無過王者
與唐平非名而戦主客不敵不如急正大位以厲人心改
兵科給事中方還報而北兵果從惠潮掩廣州不偹執聿
鎮觀生自縊死桂主奔西粤北鎮李成棟以兵追之且及
而邦彦與陳子壮張家玊䓁各師俱起北督師佟飬甲㨗
呼成棟還禦邦彦䓁主踉蹌梧州得保無恙北師襲邦彦
于龍山妻何氏子和尹虞尹𬒳執見殺邦彦不挫與陳子
壮合攻廣州間露退設伏撃敗北師于禺珠破　水髙明
大戦胥江新㑹己北降清逺指揮白嘗燦復反迎邦彦成
棟提師二萬困之力竭城破𬒳執欲降之不屈見殺􁌏刑
有歌(歌曰天造洵多難臣也江之滸書生漫淡兵時哉不/我與我后兮何之我躬兮獨苦厓山多忠義後先炤)
(千/古)贈兵部尚書謚忠愍子㳟尹存𥘉應邦彦為問者楊景
華故廣州衞指揮僉事楊可觀故東营指揮隆武中擢柳
慶副将軍事洩𬒳執酷刑責其同謀可觀曰丈夫砍頭耳
　豈以緩死殺天下英雄終不吐時捜淂衣縫桂字数百人
　皆見殺而㳟尹称半僧微去嘗掛单法相余弟僧聼月䖏
　聼月飯之
　　論曰秋濤非可以金姜例例之也必索出見何意防之
　　深矣秋濤其懐豫之志也夫觀其論文信國不早决且
　　攖逆魏張時不惧而當此大故其所自信寕再計决也
　　㑹斌以間露不淂与秋濤並驅馳以至随歌而盡止留
　　半僧志亦亮矣眀季東粤三人秋涛芷園㑹斌会斌才
　　鋒不如芷園而況毅過之秋涛二者之間
　　張家玊(林洊張恂張珣韓如琰黄者肱陳于/赤尹端庵韓如瑛趙省一盧㝎國)
張家玊字玄子别號芷園唐殿中監九臯之後世家東莞
萬家租家玊生五六歲性崖異酷爱諸葛武侯從其師林
洊登黄旗峯衆足廢家玊曰吾不絶頂不休為文矩先正
其氣從大家也丙子舉于鄉癸未改㑹試八月岀周鳯翔
之門選庻吉士甲申國变鳯翔且殉難遺書家玉云玄子
爾雅温文貌若婦人然中懐剛毅大節不移玄子勉之㑹
為賊所執欲降之不屈作陳情書投賊有曰前明朝翰林
院庶吉士今請賔張家玉謹百拜伏惟不沒人之忠者所
以有忠臣不沒人之孝者所以有孝子如家玊者冝比例
古賓臣旌别其門曰有明張先生之廬不然臨以刀鋸設
以鼎爼家玊者從容而楽蹈之矣復移書偽丞相牛金星
曰忠臣義士於明為多勸義奨忠於順為烈明孝著而人
知有父也明忠著而人知有君也至若家玊殷人從周願
學孔子而必繫之以明者盖不特君王之髙義实欲遂我
君王之大不寕也如其不允所請刀鋸鼎爼諒非負氣守
節者所隱忍而規避也生之死之惟命賊怒縶七日夜勺
飲不入口會東師兵入家玊間歸弘光元年家玉赴召㽞
都􁤤酒江上必雪國耻手發一礟以誓聲裂天地未至南
都復䧟與同里蘇觀生扈唐主即位八閩擢翰林院侍講
兼啓居注改兵科給事中監永勝伯鄭彩軍出江右進营
許湾設髙皇帝像于軍中盟而戦則佯走以来敵至伏
發反擊大敗之撫圍以觧復與知縣李翔誓守新城負重
創而敵卒不闖杉関一歩上手書劳之曰朕以子子汝汝
以父父我晋都察院右僉都御史練兵潮惠家玊单身入
鎮平賊巢諭以大義𣸪馳諭程鄉賊王元吉元吉降歸農
者数萬就伍者数千八月閩事壞桂主監國端州而思文
至介弟唐王入廣州稱尊十二月北兵入廣州明年丁亥
薙髪令下家玊與某師林洊獨奮起通書南海陳子壮約
共義而順徳陳邦彦亦起同年張元琳為北師逰説造廬
以請家玊朗誦正氣歌三闋以謝之新撫院佟復以書至
家玊援筆題其後有云孔門高弟太祖孤臣如玊其人者
安可以不賢之招招之乎三月舉兵復東莞稱制以原任
儒學訓導張珣為東莞知縣原任湖廣監軍道張恂督守
而諸生尹端菴綂郷兵嚴偹萬家租家玊身整舟師于到
滘擬走省會而北兵疾至萬家租先敗尹端菴自沉于江
東莞旋失張恂見殺恂家玉諸父行也家玊戦到滘不利
敗走虎門祖母陳母黎妻彭俱烈死家玊作流言稱神助
以動其鄉于是各保復並𥪡義旗以應北兵復大至家玊
盛設旗幟偽為堅空壁去而伺敵惰撃之獲大勝盡奪敵
舟兵勢𣸪振出沒海口常泊鉄岡夜潜即敵要害或發砲
或題詩或立幟以劳敵守北人驚以為神走龍門十五嶺
嶺故有義團萬人推家玊大将軍列龍虎犀象豹五營一
鼓下慱羅守之敵至五營更番出禦復偽為神至夜城上
有紅先数丈云衆益奮四出逐北敵計詘乆之敵咽水灌
城卒飢不可守棄慱羅全師歸龍門于是又变五营為二
十五营直窺増城增城近省援最疾家玊距城十里而軍
断小木投孔道以滯敵馬復懸巨木高崖以小兵誘戦敵
馳入馬當木足折及崖懸木多覆大敗去由是乗勝薄城
前营摶勝奪敵旗返中軍誤以為敵至陣亂敵以驍騎徑
貫中軍家玊跳溺水卒盖戊子十月之十日也師洊𬒳執
亦及難乆之北鎮李成棟反兵迎駕駐端州兵科給事中
李貞為具其事主為揮涕罷朝七日贈少保太子太師武
英殿大學士吏部尚書追封增城侯賜祭葬謚文烈家王
無子䕃一弟家珍錦衣衞僉事有名山集傳世諸草未刻
年三十有三
　論曰文烮𥘉讀中秘書怱日午庭中寸楮從空下眡之
　淂四彛舘三字深恠之是夜夢獵狐狸淂殘雀掩仗而
　而帰雲中似有人授書曰　秘之既覚憶之若以為文
　信公云文烮性好劳苦䏻數日不食曰歩百里不舎喜
　結客雖野健不能㳟為好座進食同塾陳萬㦲貽書勸
　知㡬荅曰摧王一毛即都九五尊此中不樂也同義為
　韓如琰黄者肱陳于赤梁法良趙省一盧㝎國等皆因
　玊而死所乗馬黄轎䞬跳踉能扵風沙慘淡時作悲鳴
　以怒玉
　　瞿式耜(張同敝在/祖居正傳)
瞿式耜號稼軒南直常熟人萬暦丙辰進士厯官乙酉任
廣西廵撫都御史北兵下椘式耜守粤西勤丙戍桂王即
真肇慶時督師何騰蛟𬒳刼死式耜請以閣部堵㣧錫代
之不果駕為北師所廹式耜保峡江退敵䕶蹕桂林己而
峡江敗主釋桂林去式耜與參将焦璉㽞守城破巷戦淂
全因令諸鎮合守晋式耜吏兵二部尚書拜大學士加太
保比開國勲封臨桂伯仍守桂林時将悍兵驕粮餉不継
式耜䖏百難盡瘁堵守唐寅秋北師入境呼籲無從主憇
梧州無寕処黨事猶盛式耜與袁彭年等頗合吏部尚書
吴貞毓等遂與牴牾方重䖏五虎而式耜益孤所請率漢
寘之己而詔撤開國公趙㣧先扈駕而嚴関諸将盡已掃
去于是人心大震各思苟脱在城衞國公胡一清寕逺伯
王永祚綏寕伯䈬纓武陵侯楊國棟寕武伯馬飬麟俱託
故岀走式耜大聲呼之慟曰朝廷以高爵隆諸公百姓出
膏血豢諸公乃作如此下塲耶諸不頋城中僅瘁卒数百
人鞬四関待死督師兵部侍郎張同敞单身自江東與式
耜共事式耜與訣曰吾分與城俱子無㽞守責可速去同
敞故為式耜門士曰敞不能獨死先生必不去式耜署中
僮僕且迯盡止一荷槊從與同敞三人耳庚寅十一月之
六日北師至城開縶靖江王亨歅父子别室湏臾数騎邀
式耜式耜曰無庸吾等坐待乆矣遂與同敞偕詣定南王
府平立不拜延頸請速死定南温詞吾在湖南己知有㽞
守公不怕死吾殺怕死者式耜大言曰吾両人不死兵未
至之日正湏煩斧鉞知吾南陽尚有人㝎南令分衞之以
聞因與同敞遥倡和吟咏以明厥志作遺表謝罪有曰今
平楽陽朔等䖏盡不守取捂旦晚間事嗟吾君至此極乎
即寸磔臣躬何足謝罪臣心痛如割血與淚俱為具述初
五以後十日情形仰凟聖聼惟願皇上勿生短見暫寛聖
慮保䕶宸躬以全萬姓之生以㽞一綫之緒至于臣等惟
有堅求一死以報皇上之隆㤙以盡臣子之職分天地鬼
神實鍳􁌏之詩題有漫賦八章有初六日紀事二章有示
别山七章和别山二章有自艾問天各一章有自警四章
無何式耜有僕周麟𬒳獲押至所禁室随奉令到山中搜
取家眷旋復收去感而有述一章二十有六夜夣一室如
其家中馺娑舘先公命設榻而卧方敷卧具几旁一窑瓶
觸而墜下式耜以手承之竟不墮地完好無恙覺而紀之
一章憶聖蹕一章淂新暦盖明暦閠十二月新閠明年辛
卯之二月式耜閲而感之一章有放言二章乆之同事諸
臣次第就招感而有述一章距失守剛一月一章自入囚
中頻夣其師錢謙益為周旋繾綣倍于平時盖未知南都
迎謁之寔也詩以志感一章妻某以閠十一月之九日為
生忌楊碩父為之禮懴山中式耜為位以飯一甌菜一碟
酒半盃哭之二章十七日臨難賦絶命詞一章是日震雷
暴雨山川崩裂桂之人號哀載道先是給亊中金堡蒼梧
之獄式耜具䟽者七得戍清浪飬疴招提皈命三寶更名
性因既感式耜義和漫賦之詩八章而跂式耜與同敞合
稿因上書㝎南請淂以衣冠棺殮両公并懇恤式耜糿子
王許之遂命性因領屍藁葬式耜之孫昌文初相随入粤
授翰林院檢討路阻不及奔難己而𬒳縶得脱廬于墓側
從楊碩父得其祖遺表及􁌏難詩四十首合同敞遺藁刻
之題曰浩氣吟至其五年中奏䟽詩文百卷及所携舊著
述数十卷𤇺火中十存二三(録其漫賦一首年逾六十𣸪/何求多难頻經渾不愁刼運)
(千年弹指到綱常萬古一身㽞欲坚道力憑魔力何事俘/囚學椘囚了却人間生死業黄冠莫擬故鄉遊自警一首)
(若論成人事臨危止一端聖賢原莭取世路己驚看死豈/求名地吾當立命觀乾坤晋此夕䰟魄也教安憶聖蹕一)
(首銮輿播越五秋凨凨雨漂摇半避烽萬乗搃無千騎擁/三江應有百靈從卜年未許更周暦闢囯寕教盡漢封待)
(死孤臣難赴闕曕天遥祝䕶蒼龍和别山一首志節無同/異形骸豈合離餘生今己乆訣死亦何悲正氣遥相接忠)
(䰟刻共随詩篇單血淚千載有人知贈别山一首成人看/福分惟子最子欽矢節經营乆臨危志氣沉骨堅神亦助)
(識老祟難侵造化真/由我湏敎後視今)其臨難一首有三百年來恩澤乆頭
絲猶帶滿天香之句而同敞事在張居正傳
　論曰時相與共守皆中湘故将難使而又苦飢桂蹕未
　安呼籲何䖏乃又以黨事相内閧哉在廷渚臣全在制
　虎意無臨桂即臨桂亦何從子房􁈇嘨㢤羣而不黨尼
　山早示以中興要義而不察也臨桂但有死耳而難别
　山之與俱李夢陽　練金川匾曰浩然　合列山遺
　刻題曰浩氣其皆正氣歌所氤氲者與
　　何騰蛟(妻徐氏妾王氏/楊宣威堵㣧錫)
何騰蛟字雲從貴州五開衞人淛江山隂籍也萬暦辛酉
卿薦崇禎初知南陽賊每躝其境騰蛟訓練郷徤為二十
四营禦賊多有斬獲威惠大著九年從廵撫陳必謙敗賊
扵安臯斬級四百論功晋一級移大興入為武庫主事僉
事懐隆治兵淮徐斬賊酋王道善程継孔等廵史可法大
噐之騰蛟善推歩每言晋燕分當有变十七年擢右僉都
御史廵撫湖廣迄三月而前言大驗福王立南都宻奏請
以傅上瑞為長沙道章曠為監軍道各練兵一萬扵湖南
北以自强隱壓左傲輔臣士英以籍里且庇其家無不報
可加兵部右侍郎總督川湖黔鄖上言樞星者職司主宰
邇来紫薇垣中光芒若隱若見占云臣工不和帝有危疑
不安之意天市垣居臨艮位廼金陵分野其明微弱主天
子憂疑不决㐲乞陛下酌寛猛之冝妙皷舞之術舉朝大
小臣工和衷体國以挽囘天意乙酉南良玊素􁊕士英又
畏闖賊之逼御史黄㴻淂罪士英被逮急益勸良玊借僞
太子為名部兵東下清居側以騰蛟行騰蛟不可觧印授
家丁無為賊所淂而身徃諭良玉良玊强持之登舟次漢
陽門騰蛟夜伺間投水順流竹牌門為漁者扶𧺫間走長
沙觀变椘人聞其不死傳以為神㴻𣸪責騰蛟擅離職宋
已而南都敗唐主起閩中人心囘惑騰蛟布告出師畧曰
悲㦲今日成何世界胥於禽獸矣兵家五字戦守死走降
今日戰守不成走降非䇿則惟有一死語云死士一萬撗
行天下苦寒此七尺耳即否徃無不濟復君父之大仇雪
人倫之大恥昭臣子之大義北七尺又何曾死騰蛟不敏
標下死士尚三萬碩為諸公前驅然後張将軍(先/璧)出茶新
郝将軍(永/忠)曺将軍　出猶義合窺章貢黄将軍　出醴萍
狗袁吉周将軍(全易漳/平伯)出醴滋又請號召忠貞十八鎮出
興歸李赤心髙世振䏈絡川蜀各師從䕫峽并下荆㐮既
無東憂又張西勢并力合勢勝氣在我而况劉将軍(承/㣧)以
寶師焉将軍(進/忠)以荆師王将軍以岳師盧将軍以武昌袁
吉之師(冝)董将軍纓搃督標之師張向牛三署将以澧
州之師袁将軍以本營之師王将軍(鳯/昇)牟鳯衛以援勦之
師水陸歩騎百道並出或壓其首或繞其背或􁕉其脅或
披其肢又况齊秦豫澡之雄兵柯陳黄麻之義旅動以百
萬引領南望将一呼而百應諸居何二何虞不一奮㦸乎
今與諸君約從騰蛟言冨貴可乆妻子可保報仇為忠臣
全体為孝子不從騰蛟言冨貴朝露妻子俘鹵為叛臣為
賊子惟所取况朝廷之法紀尚在太祖高皇帝大行烈皇
帝之靈爽赫然騰蛟秉尚方不畏强敵寕畏悍帥天下義
旗回指于公恐不能為夀于旦夕也檄到母惑時武昌己
䧟騰蛟保長沙七閲月標兵不過二千方檄馬進忠王鳯
昇两将軍駐岳聨絡卿團数百部而猝聞金陵之变士心震
沮傷兮曲木旦暮颺去且又粮糗無從拮据更􁁄所為五
苦是也并以五難八告有曰長沙恃洞庭為阻今武昌樯
櫓一帆可至則無險之難金叛南昌僅存一贑靖江妄覬
骨肉為仇則無隣之難本標道標新营旧营精銳實可三
萬月計餉本折六萬餘并湖南北兮訊鎮防者月計十餘
萬而道路囬阻百姓死亡幅員既蹙物力有限則無餉之
難逆號遍及䖏匕動摇不肖先声馳鶩忠義不知為何物
威令不行則無法之難閽陛徂逺入對無時旦夕此心何
從呼籲僅與督學臣堵㣧錫長沙道臣傅上瑞監軍道臣
章曠痛憤咨嗟誓不能為功臣當共為忠臣以报陛下一
日之遇則無告之難時閩中𥘉造地邉勢隔所恃騰蛟一
念忠棐椘南半壁係屬不去時賊自成為平西三桂所敗
走死椘中其兄子李過者號一隻虎同其党髙必振就堵
㣧錫之招唐主改過名赤心而十八鎮多就騰蛟降者頗
傲不任使主以騰蛟安輯功大其爵賞以鞏西南封㝎興
伯以兵部尚書兼東閣大斈士督師騰蛟䟽請親征有云
皇上以高皇帝神孫應南陽聖運遐邇通情正需此日事
机一失安能再来河南為天下之中荆㐮居上流最要誠
能力破淺謀獨抒神断大勢既張大椎在握天下全局指
頋間耳夫餉不鬼輸白靡則饋兵非神運善用斯强不圖
其全終隅扵一我之所徃彼亦能来臣等疾首痛心誠不
能以逆料也駕即延平師終不進丙戍閩敗十月桂籓推
立扵肇慶晋騰蛟㝎興矦明年丁亥北師下椘騰蛟戦敗
時主蹕武岡騰蛟来帰武臣劉承㣧奪主權自制騰蛟苦
請移蹕䟽畧曰臣等推原禍本其端不一大率上下之情
不通文武之氣不奮形勢之算不豫嫌疑之竇不消今使
武岡果有山川之險兵甲之雄米粟之冨粗號偏安然未
有䖏一隅而圖四海之大者祈求己靖桂林無恙審椘粤
之要莫先全永俟衡常報𣸪仍還湯沐主上一啓行而嫌
疑消形勢豫文武奮上下通矣伏惟皇上自择自行督師
一人扈駕敢有借頸議迎議留議送者惟衆共起殛之承
㣧故為騰蛟所薦忘誼反噬尚别借以奪衆議騰蛟𣸪特
紏之有曰承㣧所争者不過蛙蟻小閗臣與天地抗盛哀
之運承㣧所争者不過蜉蝣虗名臣與世界辨人禽之関
未幾武岡破承㣧北降反偕北師屠騰蛟家属盡騰蛟継
母孫妻徐在縶徐間致騰蛟書曰母近七旬妻亦命婦豈
不能如王氏之抰喉而死寔疾望大兵来救麾下諸大鎮
寕盡若承㣧負心㢤救與不救唯信到王氏者騰蛟小妻
之曾𬒳鹵莭死者也(𥘉黎平破王自刃仆/不能死扶喉乃暝)騰蛟荅書云夫
為忠臣妻為莭婦死亦何恨族属無于婦女既入綱羅便
是刼數所不忍言者王陵之母千古傷心趙苞之報寸衷
難謝耳主下詔褒慰謂非卿不能有此難非卿不能䖏此
難騰蛟捧詔涕泣謝表有云臣讀昜云内難而能正其志
臣知所以自䖏矣曽記唐李晟家眷百口䧟於賊营軍中
有言及家者晟泣曰天子何在敢言家乎郭子儀與僕固
懐思不善塜墓𬒳戊上惜之子儀曰臣乆在行間不能禁
軍士暴掠今日之執是其應淂臣才逺不及二臣而捐軀
捉國之心千載而下可以相貭己而徐亦自盡礼部郎中
嚴煒為之請卹詔許坊葬主踉蹌厯桂林走南寕騰蛟收
殘䘚扵郴州𣸪取桂林戊子率大将趙印選胡一清焦璉
曺志建䓁𣸪興安圍全州八戦皆偼三月破之又𣸪東安
乗勝困永州與馬進忠扼守常徳己而力竭棄城走􁩺石
門慈利退入土司夏撽總制都御史㣧錫合力𣸪下常徳
七月進忠戦麻河大㨗北師傷七千餘人詔封進忠鄂國
公仍駐常徳而騰蛟屯衡州為聲援嗣㣧錫與進忠隙㣧
錫令前所招李赤心十营之在䕫州者并来常徳常徳士
民畏赤心殘而進忠亦慮其扎己縦兵民数萬舉火焚壁
以其衆渡湖南而㣧錫與赤心亦弃城渡湖南若追者騰
蛟聞之大驚湖南豈能容此數十萬衆且相牴牾者勢必
内变遂有湖北千里一空之䟽主在肇慶諭進忠出攻長
沙赤心岀援江西應聲垣騰蛟恐两難单身至湘潭督行
己丑正月赤心湘潭受約且行而進忠先以宣威伯楊甲
一軍来就約全師未至騰蛟故部徐勇者時己北帰偽為
明稱叛北南還乞騰蛟觀其营騰蛟方岸幘便服生城輕
身示不疑而猝為所刼勇以其旧勸且降因饋酒食騰蛟
不受反義責勇降大聲不㳟餓数日噴血死揚宣威不淂
督師所在单騎入城者七冒矢重傷䘚于是進忠不進而
衞國胡一清開國趙印選棄永州退守全州永國曺志運
亦退保嶺峡関宣國焦璉部将常起蛟亦退保平樂赤心
之師竟沮還走梧州主贈騰蛟中湘王謚文忠騰蛟子文
瑞係莭死王氏所生後以贒書授詞林從蹕病南寕卒自
是衡州𣸪䧟閣部㣧錫入朝肇慶請以廣東四府䖏赤心
屯守朝議赤心初奉援豫之命未報不許既㽞守桂林瞿
式耜請以㣧錫代騰蛟督師俾由桂林岀椘桂林将士以
初赤心故恨㣧錫入骨㣧錫惧沮潯州卒㣧錫字仲軋號
牧逰冝興人以丁丑進士主事南户部出知長沙督学湖
廣弘光中擢本省廵撫都御史乙酉左師東犯毅不從避
之湖南李賊死辰州九公山奉何騰蛟檄单身冐入賊营
招李赤心数萬衆唐主以為功陞兵部侍郎永暦中拜大
學士兼兵部尚書尝以家口託督師程峋移駐廣東至封
川江口遇北師李成棟殘之盡
　論曰中湘當西南半壁人欲失其心之時統緒再延𤇺
　火肆逼声息遐逺頑傲紛紜乃欲呼寐立敝人省大義
　豈不難之又難移蹕岀师渚䟽诚無愧漢武矦二表即
　机用亦何必不若也余尝淪武矦只是䏻讀書中湘内
　難正志之言亦可渭深扵昜矣成敗利鈍雖皆不可問
　而疑叛起時腋骨肉試鋒刃乗異小有即安　門無從
　設險又武矦之所未經者艱難同而埶異也舉　光明
　如天高日出萬目皆見而變起不測元老不終徐勇以
　荆聶之才試之故人立摧天柱嗚呼命矣
　　姜曰廣(子/二)
姜曰廣字居之號燕及江西新建人也祖冕良令尹曰廣
豋萬暦己未進士以庻常授編修清介矯峻善屬文力持
先軰崇尚端䆳為後學指歸嘗語所知吾此方匡子自未
第時迄今未摹一角鄒忠介以薦李三才為廷論所指曰
廣出掲直之熹廟中奉命册封朝鮮便詳閲島帥毛文龍
情形還称文龍以二百人入鎮口㩀鉄山招降彛撫歸義
之民至十餘萬衆即不謂吮血扼吭可抵成績頋不愈於
遼陽一䧟越海而南廣寕一潰望風而遁者㢤及歸不携
朝鮮一物時魏璫用事令其甥傅應星及孫撫民納交曰
廣拒不荅時為講官故亊先呈講章閣覧或一就座師鍳
㝎曰廣獨否因上君子小人和同之辨直斥時故都御史
楊惟和危失魏意責昜革三不攛一字抵最忌削籍為民
及魏敗起厯左中允己己東兵大入武經畧馬世龍不戦
曰廣力言于朝罷之庚午𥙷講官于書議中寓諷切勿任
性勿信左右小人岀典南闈門多竒㧞楊廷麟張漙楊廷
樞陳子龍徐汧数十人陞南國子祭酒分丁丑會試所録
如熊開元丘瑜䓁亦才名烈當世惓惓力行啓迪不衰江
西呼姜夫子云己而推吏部侍郎力援鄭鄤及黎元寛䓁
忤首輔烏程温􁛮病歸里癸未復起南京翰林院正詹掌
國子監事講學江西社其時諸卿就教侍坐不一人史可
法㕥大司馬束脯正詹之門為創見甲申春督臣孫傳庭
潼関失守曰廣盧南北絶事或不幸同史可法䟽請太子
監國南都以固國本且鞏祖陵收東南人心偹緩急留中
三月神京䧟曰廣檄諸生大集尊經閣陳数大義欲自殺
從先帝㑹可法及工部尚書髙弘圖都察院張慎言京畿
道御史祁彪佳臬臣雷縯祚就諮册立且曰乃社稷為重
矣彪佳倡議中興之辟非守文継序所辦曰廣深然之或
曰潞籓慈昜民心所徃方擬敦請移書鳯陽馬士英畧見
立賢大意己士英挾髙黄二劉諸總鎮兵權行檄心尊福
籓可法曰尊福籓序也合䇿五月朔福王監國十五日即
真以高弘圖為首輔曰廣以禮部尚書兼東閣大學士次
之力辭改禮部左侍郎入直可法士英又次之于是申㧞
正類父老咸伕杖拭目太平士英忌以勸駕為私恩宻結
勲戚中貴為死黨嗾誠意伯劉孔昭辰曰廣于朝房而吏
部尚書張慎言受事甫三日輙褫去曰廣争之求罷不許
時三案盡翻曰廣益求去䟽言前見文武交競既慚無術
調和近覩逆案重翻又愧不能寝弭遂使先帝十七年之
定力頓付逝波皇上数日前之明詔竟同反汗又言翻案
之典岀自内侍斜封墨勅覆轍昭然尤可恨者隂持㑹推
之柄陽避中㫖之名先帝一誤皇上豈堪再誤㦲語極痛
切士英諷四鎮合䟽詆曰廣會有建安鎮國中尉朱統􁨒
候考吏部奏曰廣㝎䇿時有異心士英遂大言陛下四仇
未報曰廣其一也發神廟時挺擊東宫一案以激怒上且
曰䇿陛下非其意也岀曰廣𥘉書䄂中示同官囙矯㫖排
落諸賢不踰時正類無存者可法遂請岀督師揚州而曰
廣求去益急㑹以皇太后至京加太子太保許致仕去􁛮
闕時曰廣遇士英殿門劇唾之士英為色沮乙酉南都不
守門人楊廷麟萬元吉等𧺫兵江右潜書就教戊子北降
金聲垣回向以桂林􁩤敦曰廣岀曰廣欲㨗抜九江扼安
慶窺南都聲垣不聼以兵下建昌饒州瑞州九江及臨江
吉安袁州䓁䖏唯贑州未下而北師大至困南昌聲垣敗
曰廣為亂兵所攫得肘印偽曰吾鉄樹宫道士也間投井
死其門下士先後死莭者為徐汧陳子龍楊廷麟楊廷樞
䓁而所荐㧞率忠烈先後死國己丑新建令誘致曰廣二
子俱及于難或曰其一尚存曰廣嘗作太史公自叙一萹
大率追賛朋党之論
論曰果有挾天子奔走海内之才之氣之志則序立断
　不可為也爾時倘能持大義昌言前梃擊故事以罪奪
　福序如古昌邑倅度居之道隣等能之乎于忠粛而在
　或即以桂議参之矣惜也逺莫致也及最後居之乃欲
　扳鉄樹𣸪起則誠難雖然福主果不為羣小所用以𥘉
　梃付居之道隣使之指佞㝎不馬上失天下
　　王祁
王祁字如止號拱哲太倉王氏奴也暱青楼某濫遂乹没
主　無筭後青楼懐鉅貲為尼憐祁與千金亦数月豪盡
乙酉不肯　走閩建寕之净慈菴剃髪為僧嘗寄单大
中寺祁短身面黧鉄体豊大緇衣相向多欷􁓭動人僧戒
秘而堅盖許祁以死者𢾗百跏矣詭稱諳術數能縮水令
乹便歩入海民間徧揷楊技㕥迓觀世音大士　惑之時
鄖西王常湖亦度為僧丙戌唐事敗王託鉢夀寕之鬼足
洞王頎長讀書明機事性好䜟曰鬼得足不死矣雖荷笠
衣緇单意氣自别王或言佛妻神其衆洞内外人咸異之
争飯王明年丁亥春祁亦僧服募洞見王王曰僧何山祁
曰行脚耳王見祁髯在曰今髯衲皆非僧有脚能行乎祁
亦知王非僧曰行脚欲行殺髯鬼矣王曰鬼有足無妨也
因指洞名為䜟祁咲曰請與鬼㕥足夜共寝䖏宻言所欲
祁别去遍㕥王踪跡微致所善僧跏乆乃露王于洞之内
外人且曰王佛祖再生為主運又自言精天文家及　門
六壬䓁数學測無漏有法呼天兵至扵是衆頂礼惟命得
壮士三百人咸習槊惟左右且𧺫而稍􁁻為夀寕官将所
知出捕洞洞故壁𧺫不可蹋梯空而上時洞外人皆入洞
𧺫級保官兵仰洞無如何祁乃亱間穴地洞側身出疾走
夀寕夀寕兵盡壁洞外城单開門走其縣官時府　政和
兵共援夀寕祁又間釋夀寕破政和逡廵復還洞㑹建安
令李甲躬詣郷督粮僕役頗擾里老率衆前羅訴不與直
衆喧𣣔入建寕鳴上官令恐上官見督猝傳語鎮将郷之
人且為乱明日衆共詣城鎮将閉門登城睨弓衆有好亊
者大呼令㕥我䓁為賊賊無赦與一决之遂奪城外所設
保甲兵器咸仰城㕥防鎮兵之開門遂岀也𥘉無窺城意
偶火鎗中鎮鎮倒衆知不可觧各使人呼其郷郷無不怨
其令閧起揖出祁洞中祁以鄖西常湖主兵而身為國師
用唐隆武年號王無所裁進正惟國師祁祁㕥王令部衆
亦署官属四月攻府治建寕道顧南泾弃妻子匹馬走浦城
索援援未至而鎮部騎者昜祁䓁𨳩門縱騎出祁伏䘚撟
下火撃騎倒衆愕而先是祁所善僧各以義微示城齋
城外或警則出木噐投巷妨馬足遂有好事共奪門入祁
䓁而騎兵還碍木不得展盡𬒳殺為是月之七日也祁令
但残官府餘無所犯迎王洞中居城於是夀陽政和復下
時方國安從子元科己䘚其餘部散走山砦者咸就祁曺
大鎬者亦㕥兵来會戦力而城紳士頋給餉守精北兵攻
圍数月輙不利去明年戊子建國公鄭彩乗勢以魯監國
命督海師與郷較合攻福州城垂破而去之是時桂主立
肇慶馳封祁鄖國公𥘉廼分搗浦城欤断仙霞為固浦城
不即下北師縂督陳謹䓁重師来援祁出戦不勝閉門嚴
俻乆之饑徃貸粟海上國姓成功成功許諾而閏四月之
四日天霧四塞守者怠北師梯木上迷無從睨礟祁登城
舉大砲砲裂反㷊祁創猝令一城中盡𧺫火四十萬人無
活者祁乃自投火中死而王為亂兵所殺成功㕥餉至無
及矣
　論曰祁叛其主走去而䘚捐軀㕥報國無主而有君本
　　末異何也㕥窮而逋㕥窮而𧺫碩能㕥誠信感人䘚之
　　咸投火自焚然則盟扵中非一日之故矣㕥其身效于
　　大不在金粟屑屑也恨鄭永勝𣣔乗北自為功而不與
　　呼吸孤城力竭各勢俱敝所為亊不出一手緩急不為
　　能閩㒒匿主武㒒諌主豈若瑯琊蒼頭能為萬世不北
　　哉
　　李定國(劉文秀/白文選)
李定國僞西張獻忠義子也長身有文儒氣象謙㳟下士
兵律精甲申獻忠䧟蜀僣號迄丙戍拒北師于西充縣大
敗鳯凰山陣死獻忠義兒十其一為平東将軍孫可望最
梟定國次之為安西将軍而撫南将軍劉文秀㝎北将軍
艾䏻竒又次之合效獻忠不觧可望勢張常走使三将軍
時令其都督白文選馮雙鯉等南䧟重慶遂由遵義䧟貴
州㑹雲南土司沙定洲與其妻萬氏猝叛據省城走黔國
公天波于雄洱天波與海道楊畏知合力拒守可望詭稱
援師釋貴州兼程進觧定洲之圍㝎洲遁守佴草竜可望
㩀有雲南令定國分攻緬甸及小西天等國凱歸可望乃
自稱平東王鑄興朝通寳建宫殿設府部各衙門原御史
任僎擁戴力立授禮兵二部尚書三将軍以素儔伍亦率
自王不相下可望嘗以事縳定國撻之演武塲定國更心
恨以所部出搗叛賊沙㝎洲平之勢稍振楊畏知𥘉攻可
望敗見擄説可望翼賛明室可以讋衆時越閩連覆桂籓
永明王建號肇慶矣可望遣畏知等入覲稍露内欵之意
㑹武康伯胡執㳟以桂命屯泗城洲西防黔内震輒便冝
招撫竟矯作册命封可望為秦王册中有云秦王縂統天
下兵馬錢糧蓈制諸文武以監國親王体統行事朕尊禮
如古仲父仍鑄秦王印以給之乃宻䟽以請可望迎受亦
頗知非真故令禮部謄黄始用永暦年􁊫自稱監國秦王
臣表謝脩貢復布告雲貴楚粤諸勲貴畏知意善用可望
母内自樹敵度情勢不䏻不如前封廷臣袁彭年金堡等
執不可督師堵㣧錫更苦口遂改封可望為平遼王賜名
朝宗定國文秀等皆公爵可望耻再命䧏封不受并挾定
國等不得受公爵廷論逮執㳟坐以擅制之罪執㳟沮泗
城不至時定北能竒死可望併有其軍益張庚寅冬可望
北䧟遵義𣸪㩀貴州督師何騰蛟瞿式耜堵㣧錫諸兵屡
蹶主奔南寧可望遣其部賀九義張明志赴南寧䕶駕必
脅秦封閣臣嚴起恒督臣楊鼎和科臣劉堯珎吳森張載
志等抗䟽不許九義使盗殺鼎和私撃起恒水死并殺堯
珎等主不得己乃真封可望為秦王畏知廷論九義擅賊
殺大臣方辦事東閣可望襲執至黔中殺之壬辰定國以
其所部五萬人出靖州可望恐定國挾主而東使馮雙鯉
馬進忠名曰共事實相制定國涕泣感之咸碩執鞭從可
望使定國遷主安龍府錢糧兵馬咸簿主之定國至湖南
連破靖沅武崗諸州戰北師黄沙盡掩其衆可望心忌之
䟽請封定國西寕王文秀南安王自功定國以可望請謝
不受可望隂令雙鯉　撃定國早為定國所學可望乃善
䕶定國家口于雲南脩好秋定國乗勝指粤西北師定南
王孔有徳迎戰嚴關箭洞李鰕死有徳退保㑹城　破王
閉寶玉妻妾焚之因自剄遂下廣西獲金印一金册十擄
有徳子庭訓時北帥平西王三桂己盡收川南郡縣南安
王文秀同白文選攻保寕不利单騎還可望請奪文秀王
爵示罰九月定國取衡州時號令所及方数千里不𣸪奉
可望約来可望出沅取辰州檄定國北追不聴𣸪令劉文
秀攻常徳不利文秀帰守雲南冬北師敬謹王攻衡州定
國敗王追之中流矢死兵五千潰定南既無嗣王姑䕶軍
師大至定國单棄衡州保永𣸪退保武岡癸己定國走援
廣西可望戦北師花街子敗不進定國勢亦沮桂林守者
空城走去北捋線國安坐有之可望召定國不至退守貴
州時主行在安龍大困宗室𬒳殘㡬盡主與閣臣吳貞毓
等暨内監張福禄全為國宻議馳封定國為晋王俾疾以
師逆駕文安矦馬吉翔故與可望暱出之南寕祭陵吉翔
㣲知迎駕事走報可望可望忌令鄭國佯縳吉翔就安龍
訊勇索建議首事主諱之曰内諸臣必不敢或外偽為之
國擅械繫貞毓以兵入宫執二監酷拷貞毓聲数可望不
臣身秉衡走約㝎國討逆是寔他何與于是羅織十八人
姓名勒决科臣張鎸内監福禄為國㘴凌遅詞臣蔣乹
昌等䑓臣李頎等部臣徐極䓁皆棄市貞毓以大臣賜自
裁咸慷慨賦詩盡定國以桂林不守覬立功自贖疾搗東
粤直薄清逺移屯七星􁏾頗懐内頋糧盡而帰力援平樂
𣸪攻桂林不利退保南隘乙未定國克潯州馮双鯉以可
望指且隂圖定國定國曰我尔縂以效死明果不失𥘉意
従我入粤東功不　必欲相逼定國碩自沉以明志衆感
激双鯉遂以三千人為先鋒東破髙雷廉三府敗北将郭
􁈇盡殱其衆􁈇單身走廣州𣸪領兵守髙明定國分兵三
道一天威营攻肇慶不下一義胡营破髙明執虎親觧縳
與之盟虎諾𣸪叛去三月身率大師破楊春六月圍順徳
守嚴不淂入常一試其所有地題用一匡天下自負以爲
仲父𣸪岀善用象戦象十三俱命名封以大将軍所向必
碎王興者璧文村以其衆䧏定國乃分困順徳水門而定
國自營三門北平南靖南二王援師至不見定國一兵驚
曰四面下子矣且退有副将語王此退必盡于江不如死
伏果死仗淂脱自是数月不接一矢城中飢垂破者数十
二月滿兵來援故匿上騎令歩卒突象　進而騎間出定
國陣後定國敗棄象走還陣是日兵𥘉出象受酒犒不謝
而哭頋己知不利北師盡驅諸象入城一象悲鳴不肯就
食数日死両王乃以書招定國答書凛　忠義動人聴有
云大夫同心相與共獵中原可也還南寕遵宻勑奔䕶安
龍馬叩府不進箠之必不進三易馬率如是定國異之有
金中書者告曰此真主國門也人臣不淂騎入定國憬遂
入行宫主與后及太子䓁尚以為可望所遣令勲衛馬見
明下階迎之定國俯伏謝曰臣非従秦王來主喜賜繍墩
坐定國語次欷􁓭定國宻誓必誅可望以效命背出所鎸
盡忠報囯四字示廷臣咸嘖嘖忠臣可望疾令白文選伺
安龍廹駕移黔合宫慟哭不行文選亦為泣下遂善報可
望定國無他志己定國扶主西奔入滇文選又奉可望檄
促邀駕曲靖不得身與俱西時劉文秀暨都督王尚禮王
自竒賀九義等咸為可望守雲南文秀私出見定國㣲語
吾軰以秦王為董卓但恐誅卓之後又有曹瞞定國指天
為誓乃合計倡言迎駕本秦王意冝一力為之桂王入雲
南定國躬為御輿主即可望所營宫室居之盡收其䕶衛
子是封定國為晋王文秀為蜀王艾能竒子承業為鎮國
将軍𬋩延安王事文選為鞏國公尚禮為保國公九義為
保康矦文安矦吉翔入閣辦事錢粮帰所司兵馬事悉付
定國主之更定各隘居守可望㕥妻子在雲南隐忍未彂
主遣文選徃黔招之不至随令東昌矦張虎送可望妻子
赴黔可望無内頋遂大言定國文秀謀反追文選鞏國公
勑印决意攻滇列矦馬寶馬惟興䓁為文選曲觧受封雲
南非其意不如重用之必感恩勿二可望信之擅封文選
為証逆招討郡王搃統兵馬名清君側令雙鯉守黔而親
狎陣次交水文選不戦走帰定國定國請進封文選鞏昌
王遣内閣馬吉翔視師丁酉九月定國文秀師至三岔距
交水二十里可望以縂統中变擬還黔馬惟興語可望公
自将當定國而惟興與寶及漢川矦張勝由㝷甸間道襲
雲南可得志己大戦交水惟興内應可望兵潰遁還黔時
秦王所部率梟徤定國涕泣語之明造顛越實自吾家至
此猶不悔天必盡殞之矣則可望所遣馬寶亦䧏衆盡貼
獨張勝孤軍突雲南不備保國尚禮思開門入之為黔國
沭天波所覺不淂彂定國以勝兵還救擄勝
尚禮飲鴆死主封馮双鯉慶陽王馬進忠漢陽王馬惟興
馬善賀九義俱進封公爵徳安矦狄三品岐山矦王會荆
江伯張光翠以黨附可望䧏罸有差戊戍劉文秀病卒䕫
國公自竒以永昌伯　有才叛定國率兵誅自奇子永昌
可望微通北師以兵三千搗武岡為部将劉甲反攻殱殆
盡戊戌四月可望遂同陳縂兵滿兵五萬身為導入貴州
定國棄城走可望遂因陳縂兵北䧏得封義王十月北師
従貴陽　滇妖人賈自明者有幻術定國恃以無恐與雙
鯉䓁㧪守盤江沙而白文選守七星關咸敗績十二月奉
主走永昌己亥正月之二日北師雲南二月主走騰越定
國先䕶宫眷出三宣入緬還督兵扼磨盤山力戦頗有摧
䧟然人心己散竟不能支逃入孟艮茶山各土司中奉表
請蹕者数閣部吉翔重遷留緬辛丑桂主及難白文選遁
木邦乆北歸定國卒于徼外明年定國子嗣興文秀子震
咸北歸
　論曰李晋國歸命後戦功較周寕武尤榆林(等)勝勢十
　倍𣸪嚴関殞定南恢粤西摧敬謹一再難東粤無與衡
　䕶安龍定内難　窮地促挾空名而偷息天外較中
　　湘又十倍難矣　定國興鞏昌　文選以所部屯孟
　　艮䟽請主幸其營者数十上至令部将祁通武以兵逆
　　駕而主惑閣部馬吉翔之言不果彂至辛亥　康王以
　　番衆窺邉豈猶其遺放乎抑北平西吴詭此以自重乎
　　李来亨(郝摇旗/劉二虎)
李来亨為李闖從子一隻虎義子一隻虎歸命改名赤心
(封)公爵自中湘王何騰蛟死湘潭赤心無所效病卒其妻
高氏能知兵統其衆來亨奉髙命惟謹自䕫州竄鄖西亂
山己瀀皈命滇中稱御前营頗寵任適孫可望挟封来欵
各以舊㝷仇水火可望攻来亨敗(之來)亨以𢾗百人後還
西山乆之相附者衆髙氏義砦併　歸州䓁豦
来亨掛征〇将軍印封荆國公此　股
郝揺旗㩀房山等縣劉二􁈇㩀
餘大砦為　天保與
令其民屯種自食
髪効力如是者数年嗣又有梟部
衞相声息特嚴辛丑滇事盡明年　請
以兵狥地之未版者有命湖廣之　陜西之師當
郝四川之師當二􁈇而國英縂統　二月湖兵先入以
書招來亨傲不應復招施州二王者荅書不㳟有曰當日
鄖陽一舉至今淚滴九原自以其兄先曾戰死託於不反
(兵)革之義且云此日舉動台下獨不聞乎誠非以徳服人
而以力服心悦則未矣不侫首陽餓夫丼老此地云云國
英兵進遇来亨于猫児罐内兵不利失副将武君相等二
人兵千人䧟没提督董學禮𣸪益内師大戦来亨却擄李
营宋縂兵斬千餘級奪馬驢二十餘疋来亨沿途燒其貲
粮退守七連坪老营营有土城週三十餘里湖兵深入榆
　坡粮不継至殺馬以食兵㡬潰是時椘应　粮最苦斗
米㡬費五十金鄉紳𬒳督急致有自縊而死者来亨㩀㕠
龍觀以拒逡廵至明年三月湖兵逼㕠龍㕠龍挿天路不
能正歩咫尺折亂石突屼一失足千仞之墮矣湖兵褁膝
跪而行褁䖏用鉄錐綴其上靴底亦然蟻附而登卒逹觀
䖏來亨恃險意北兵萬不能至至是促棄七連左营
陽河退守譚家塞　氏合湖兵駐七連少息
李諸難民以孤來亨延至七月譚毅與譚弘殺其兄譚甲
北欵淂封毅向化矦弘慕義矦來亨廹憤𧺫宻約郝劉二
股合力出攻大戦四晝亱各踞山頂来亨兵先下湖兵趍
之勢壓其上來亨提徤卆貫入反壓湖兵之上上下夹擊
湖兵大敗返走當陽是後也李搃督失文武二百餘員失
　民二十餘萬己𣸪益兵合擊大㨗巫山縣𬒳圍聞敗耗
中震國英督兵死仗併破房山擒郝劉两股報㨗韓王本
鉝不終來亨退守原寨冬滿師至來亨移保茅縁山甲辰
正月满兵仰攻未利木石懸擊所傷極衆于是掘整
断其出入八閲月來亨粮匱懸二印胸前自縊而後舉(火)
其妻亦在焚馬　子党守義出降二王亦就欵髙氏
姪守義北歸為辰常搃兵力保淂免死
　論曰李篡弑而張割㩀李之罪浮扵張張之孽李定國
　匡勷辛丑以前李之孽李來亨負固辛丑以後而義皆
　不可没然而來亨之功又浮扵定國何則戊申曆益算
　三年誰延之(或曰來亨/原名𢡟亨)
　　張煌言
張煙言字玄著浙江鄞縣人䔍學負至性壬午舉扵郷乙
酉南都敗五月武林北疑七月煌言從請臣扶義敦魯籓
監國紹興以庶常權制誥丙戌越敗扈蹕海上監㝎西伯張
名振師北出舟覆登陸七日間帰巳丑監國保舟山明年
煌言從内地扈海超陞兵部左侍郎護㝎西名振應杉江
回向吳勝兆為颶風覆舟失期勝兆事敗煌言偕名振走
山寨無所就　入舟山辛夘治兵鹿頸八月舟山敗煌言
亦賛監國泛憇三沙國姓駐監國于金門善供辨壬辰煌
言以兵部尚書同㝎西矦名振䓁舟師突京口題詩金山
寺不利去己瀀取舟山桂主憇安龍遥敕招討國姓成功
延平王己又仍魯王監國煌言東閣大學士甲午舟山瀀敗
屡從㝎西舟師　呉淞逼崇眀大凨舟覆為土人所執以
其義縱之𣸪入海時諸洋囯姓駐厦门為思明州壁大兵
外肆屯監國駐金门陳文達駐玉澴山阮春雷駐椘山而
煌言駐臨门會兵必至焉己亥五月煌言為延平先驅大
舉突潤州指蕪湖遠近感煌言之義上印者三十七州
七月鄭師困觀青门𬒳刼師潰越月煌言苦深入猶以萬
人空腹堵椘援沉其四艦乆之單援絶中弱衆散沉舟登
陸尚三千人轉戦千里入霍山界厯崎嶮益飢衆盡散從
二十騎䘚不滿百累摶至单騎從者二人於㺯騎政啇服
匿民舎拾遺舄易靴而窄夜奔七十里剪趾血殷注瘧作
淂胡姓及金徐二人故舞㦸敗脱者也為導行曲護盖徒
歩計程二千餘里為時二十七日仍駐臨门具載北征紀
畧辛丑𬗟甸變耗確三上書監國擬詔書一道微不欲以
虗名来射壬寅营東寕煌言以鄭遠自保心憚劳敵愾踈
馳書勸之頗切且曰普天之下止思明一塊軋净土四海
所属望萬代所瞻仰何異桐江一絲繫漢九鼎今使守禦
单弱紅夷内丐乗虗窺伺進退失㩀生既非智死亦非忠
亦大可惜矣至云有明之倚重殿下以能雪耻報仇也區
區臺湾何預神州赤縣而􁩳師半載使壮士塗肝胆于火
輪宿将摧肢体于沙磧地㦲其辞招者三于内南搃督則
云不佞所争者天經地義所圗者國恤家仇所期者豪傑
事功聖賢學問于浙縂督趙則云行将迎椘昭于雲夢奉
齊㐮于莒城于某縂鎮則云両間自有正氣萬古自有綱
常忠臣義士惟獨行其是而己區區此志百折弥堅不過
確守人倫即是深明天道己而衆以飢散营茅臨門之范
澳甲辰七月之廿有三日令禆将呉國華岀哨海至陶家
尖㑹寕波人孫惟法者為内師向導偽扮行啇結束藏器
仗伺淂之國華𬒳創投海死　子林者死不言煌言䖏一
火者言之為導范澳則午夜煌言不知也猝持之時一勇
士葉雲二持槊及監紀羅倫字子木門者冠玊五人咸𬒳
縳月素𫀆朱履詣武林督撫咸髙煌言義礼待之煌言拱
手曰昨䝉尺一下及賦性拘執不知悔悟以手指心煌言
止有此耳無他言既又曰矯内制二十年亦饒淂矣西面
倨坐進酥茶摇手煌言從不知此味責以滿服不奪出就
舍絶食衞者哀號碩緩湏臾瀀飲食如故吟詠談笑如常
九月之七日就刑五人咸從死妻妻董子祺收錢塘獄且
十餘年有僧澹斋募飯之至是並見戮楻言𥘉𬒳拘作放
歌以自遣曰吁嗟乎滄海揚塵兮日月盲神州沉陸兮陵
谷崩藐孤軍之屼立兮呼癸呼庚余憫此㢧遺兮遂息机
而寝兵方壺圗嶠兮聊稅駕以埋名豈神龍魚服兮罹彼
豫且之􁉞余生則中華兮死則大明寸丹為重兮七尺為
輕維彼文山兮亦覊紲扵燕京黄冠故郷兮非余心之所
馨欲慷慨自裁兮既束縛而嚴刑學謝公以絶食兮奈羣
喙之相併等鴻毛於一擲兮何難談咲而委形憶唐臣之
嚼齒兮視䁀鑊其猶氷念先人之淺土兮忠孝無成繄嗣
子之牢籠兮痛宗祀之云傾己矣夫荀瓊謝玊兮亦有時
而凋零余之浩氣兮化為風霆余之精魄兮變為日星尚
足留綱常於萬禩兮垂節義于千齡夫何分孰為國祚兮
孰為家声歌以言志兮肯浮慕乎箕子之貞若以擬夫正
氣兮或無愧乎先生瀀系之以詩有曰國亡家破欲何之
西子湖頭有我師日月㕠懸于氏墓乹坤半璧岳家祠慚
将赤手分三席敢向丹心借一枝他日素車東浙路怒涛
豈必盡䲭夷載幟縱横二十年豈知閏統在于闐浙江空
繋嚴光鼎震澤难廽范蠡􁊁生比鴻毛猶負囯死留碧血
欲支天忠貞自是孤臣事敢望千秋信史傳又調蝶戀花
一闋無數江山何人断送雨瘴烟蠻故苑鶯花舊家燕子
一様闌珊此身原是天頑夣䰟到処也間関白髪鏡中青
萍匣裡和淚相看其經故里者詩曰蘓卿仗漢莭十九歲
華遷管寕客遼陽亦閲十九年還朝千古事歸國一身全
余獨生不辰家國両寒烟飄零近廿載仰止愧前賢豈意
避秦人翻作椘囚憐䝉頭来故里城郭尚依然彷彿丁令
威魂歸華表巔有靦此面目難為父老傳愚者悲我拙智
者嗤我頑或有賢逹士謂此勝錦旋人生七尺軀百歲寕
乆延所貴寸心丹可喻金石堅求仁而淂仁抑又何怨焉
臨難之曰絶命詞二一曰何事孤臣竟息机魯戈不瀀挽
斜暉到来晚節凌松栢此去清咲蕨薇㕠鬂難容五岳徃
一帆仍向十洲歸叠山遅死文山早青史他年任是非又
作五言絶我年適五九廼遇九月七大厦己不支成仁萬
事畢躑華赴市煌言雖在軍中手不釋卷多所著𫐠其全
集為卜天中所手訂尋頗散佚所著子陵論寛陵以甚過
乎陵者之罪所著張良報韓論辯良以著託夫良者之非
若曰果如陵而後淂當二字為可原必如良而後報韓二
字為無議二論載外志中
　論曰玄箸刻刻以扶鼎為誓自三沙　監國十年不
　通謁欲公其身于桂以皷鄭必徃之氣所云釋疑平
　是也自𬗟甸報变為上詔書革而又恐将扶不力遂欲
　移蹕通呼吸飬晦自爱其所望于延平者豈不孔急㢤
　迨上書東寕世子頞及借枝之安此託言同　非果夢
　寐在此使但即休𥘉諫止臺湾何淳諄舌敝継之痛涕
　為也事不克就死而後己鞠躬之義千古為昭嗟乎東
　寕牗下豈所了張􁌏门也㢤羅名或曰綸木或曰穆冠
　玉或曰貫玊
　　鄭成功(鴻逵彩/丼輝)
鄭成功初名森字大木唐主賜姓併賜今名世呼為國姓
云福建南安石井人也祖紹祖為泉州庫吏生芝龍甫十
歲随入庫㺯石子偶隔垣飛中太守蔡継善維善怒索紹
祖紹祖携児詣請罪児無知願代児笞太守一見芝龍異
之曰児非凡并免紹祖笞天啓初芝龍與其弟芝虎流入
海島顔振衆部中前驅振泉死衆無所統立劍十米中禱
于天次拜劒劒動輒主之則芝龍甫投体地劒輒躍岀于
是共羅拜芝龍曰天所授也縦横海上官兵不能制廷議
以故太守継善有思芝龍父量移泉州道以書招之芝龍
果囚服詣道門而弟芝虎恥為屈一軍譁并攛芝龍去六
年春刼啇民食無頼紅褁其首為鄭家軍勢漸張廵撫朱
一馮遣都司洪先春率舟師擊之䇿應把縂許心素䓁漂
失道芝龍間走山上詐為鄉兵岀先春後先春腹背受敵
身数創大敗芝龍不追擄盧逰擊不殺復敗縂兵俞咨臯
于中左所縦咨臯去中左門開百姓哀祈不殺芝龍嚴約
束善兵而去之意無大淂罪使自歸也于是興衆道鄧良
知知府王猷使人招之許立功自贖會咨臯逮下獄以其
𥘉撫楊六楊七不赴中左之變于是撫議不果崇禎元年
禁漳泉海販芝龍縦掠海上迄淛界九月乃就撫于廵撫
都御史熊文燦明年擊斬其故党李魁竒自劾調粤東合
勦海㓂不利還禦㓂中左所𣸪不利五年海㓂劉香老逼
福建之小埕擊走之官芝龍遊擊時香老連犯長樂海豊
攵燦令守道洪雲蒸廵道康承祖參将夏之本張一傑招
香老于謝道山被執八年芝龍合粤兵共擊香老于田尾
逺洋香老脅所執洪雲蒸前舟冀止兵雲蒸向芝龍大呼
我矢死報國願亟擊勿失香老怒殺雲蒸官兵益集香老
蹙自焚其舟沉水死康承祖䓁脱歸進芝龍參将海氛頗
息十三年署搃兵行副搃兵体統專𬋩潮漳二汛十六年
以芝龍弟鴻逵為副縂兵鎮南贑甲申國變福王主南京
鴻逵恊力上流禦平南左良玊有功還屯鎮江北師下潰
歸以唐王入閩即位封芝龍平鹵矦鴻逵㝎鹵矦従子彩
為永勝伯而以封彊事盡委三鄭芝龍日議岀師不果閣
臣黄道周素與芝龍不恊議輙相左廷臣咸論奏芝龍逗
遛芝龍益阻駕自重己鴻逵率兵北出次婺源不進督師
道周𬒳執死之鴻逵棄師遁而兵科張家玊亦監永勝彩
出杉関甫觧撫州之圍輒入関自保時魯王以海監國紹
興露抗北兵芝龍宻走表於魯曰魯吾所㱕也魯以是堅
不臣唐自二及丙戍越敗芝龍盡撤仙霞之守奉欵最先
而其子國姓成功㫁洛陽橋阻兵拒父成功不附魯以唐
封延平逺従桂翔魯監國泛海無所歸求勝彩逆之駐鷺
門芝龍奉北命為作書招彩鷺門令以魯歸爵閩廣王彩
不報丁亥布衣王祁擁鄖陽王破建寕彩乗勢使楊𢋫招
王士玉䓁合兵復興化府降福寕守将章雲飛時兵科劉
中藻以兵距福寕轉戰下数縣彩突福州垂破去之魯進
彩建國公取長樂連江閩清永福諸縣乆之復失戊子彩
與大學士熊汝霖隙偽邀汝霖飲沉之海又以義興矦鄭
遵謙嘗奪彩数番舶又擅分其食殺遵謙時建寕亦失而
監國不振己丑七月㝎西伯張名振迎監國還台州之臨
門彩不從保三沙成功自保厦門改為思明州持重兵無
所動辛邜阮進攻鄭彩三沙敗之彩率数舟走粤衆散壬
辰成功以兵攻漳泉使客刺殺北師總督陳謹桂主馳授
招討大将軍嗣晋封延平王癸己詭入書求欵以為釁非
外作内逮鎮臣馬　道臣黄㴻議罷兵善待芝龍以来成
功成功作書遺其父要漳泉興福四府書中稱子而不臣
稱朝廷無陛下字様率不㳟甲午瀀遣将軍陳輝恊魯冨
平矦名振合窺呉淞舟覆不利去成功𣸪与其父書勒割
福建一省及沿海州縣廼罷兵名淂命統兵攻漳泉逼興
福全閩震動會二王鎮東粤声震成功阻海澄崛强虫沒
己而部将黄梧乗間以海澄北降淂封海澄公守禦堅成
功併以衆駐思明傳箭洋舶各國諸税駢集飬軍時監國
駐金門兵部張煌言駐臨門又玊環山楚山牛頭門諸䖏
皆宿勁旅相犄角為應援東南䕶援走集者益衆内海禁
嚴沿海居民例内徙四十里犯無赦成功衆飢丁酉遣降
将㝎寕伯張洪徳及馬龍䓁騷粤潮州知縣猝棄澄海走
大殘鷗汀背而去執知縣祖之麟授兵部侍郎己之麟閒
北歸戊戍闖招寶山大掠己􁁲成功合兵部煌言率舟師
大小八千餘號衆数十萬􁂪鎮江時張茂之總五軍煌言為
前驅俺崇明縦守将梁化鳯時江中横鉄索架大礟其上
舟近則的而彂之又篾索斗大沉水三利勾舵成功之衆
盡泊嚴家沙六月之一日為壇沙上以太牢祭告太祖髙
皇帝斬哀行礼一軍皆帛次日祭告毅宗烮皇帝舉哀全
軍陪哭聲震百里鎮江知府某某倚城遥觀亦為雪涕左
右欷戲不能仰視促戦北関官兵稍挫越五日凨為揉断
鉄索舟師以為神助進泊金山与北師約旦戦满兵不戦
漢兵遇漢兵則曰吾一冡母自殘時鎮将管効忠主滿兵
海師先籐牌頭子八满兵衝以砲則卧牌而待之砲盡縦
馬馬阻牌而牌的設鏡馬疑鏡中人驚返走箭及不洞牌
湏㬰八頭子分為二開满師疾馳其中空将及中軍牌起
前両大頭子合反沮騎歸海師三人互背如一人三面施
刃满師盡沒管将軍負瘡单走銀山知府遂率民兵斬辮
以城降擲帽城下帽與堞齊操江廵撫都御史朱以内師
自安慶順流而下戦瓜渚全軍覆朱𬒳執漕院亢領淮兵
南援半道兵潰亢以勢觧自沉死海師攻江南营觀音門
両岸連䑸不断前鋒己逹九江矣馳檄千里椘豫震動軍
中不妄滛殺掠一黍者死揚州有頑者乗亂貨人于門輒
島示此声溺逺近千里饋粮勿後時兵部煌言至蕪湖関
使者上其税課分犒軍中大其義揚榷亦使人上課如蕪
湖曰存以待用郡邑上印先至者三十有七在道者不勝
数其入謁皆明衣制翅冠而寛帶也各授原官慰去煌言
開府蕪湖慈声輯衆時大将軍輝列十三营于白土山困
城内搃督郎以潯標分守鍵門不戦衛明故紳于佛寺責
餉適滇黔滿師羅明二将軍兵返便冝留守時諸郡邑之
不即上印者卿紳衿多詣官勒其獻册野徤瀀挺起䜿旗
遥應不啻數千部或城守堅捧海檄者談笑就刃如飴百
姓率空城逸去以弱守者嚴止之不淂也海師戰桃湾不
利将軍輝曰水戦之不可移而陸也攻具不精更為具㘴
礟下臨具成而師老矣會滿帥昇邦哈疑梁化鳯之棄崇
明欲奪其兵化鳯激七月之晦潜拆故所堕門同督標中
軍馮副将白䓁出不意夜刼輝营营亂倉猝戰石灰山海
師敗績失萬人兵部煌言上流孤衆散跳成功瀀入海輝
与副将余曰新𬒳執責以招降成功輝傲曰國姓父不能
奪國姓乃仗輝㢤且輝亦安肯降國姓也惟速死日新辭稍
遜輝大声謾罵吾悔与日新俱並就戮成功去𣸪大擾閩之
嵩門内師失利遂以書招搃鎮張承恩有曰比者眀阿達里
師從浙出病殁過半不戦而退達　從闽出師水陸三路伺時
覆沒殱馘且盡馬既早帰李髙継至可以為法馬惟善可以
為戒桂勅進封潮王不受辛丑𬗟駕不終壬寅乃以曺文龍
馬信謀襲和蘭國之臺湾居而令子經守厦门(經小名/錦)搃統
五軍周全斌忠貞伯洪旭与　餉鄭泰合保思明臺湾者
距漳州七程故和蘭進貢泊舟候命䖏濶二千里袤倍之
中亦有苗峒不化多土目芝龍　嘗令服時以砲拒守成
功間道入益壘城墾地氣常春所產足以爲食山多野馬
差小成功謙率以招討行不敢輕用王印而標無不籓前
者𥘉改臺湾爲東都亦稱明京以候廵狩㝷變確瀀改東
寕國成功令嚴目動百萬俱下時聞其子經頗通扵乳媪
某暱心恨馳諭殺媪則佯報命媪東流矣未㡬媪舉子偽
称經婦淂之東寕文武稱賀成功不疑乆之或有言媪未
死及舉子状成功方病聞之怒嚙指吾不能令吾子安淂
走人東西叱大将裴進思疾取子經頭進思奉命前請死
成功曰若何罪進思泣曰父子天性某㳟命後萬一籓䑓
怒平憶子某百死莫贖請彼自詣麾前面决之進思遂以二
千人至厦門忠貞旭猶牽父命當遵進思曰且遅之未㡬
成功薨病劇時諭其弟襲舍輔吾少子主東寕成功有子
十人經而外有聦明􁧬知寛𥙿温柔䓁號皆賢進思從洪
旭㕥経奔喪抵東寕守者疑旭脱胄示之東寕軍皆旭故
部咸走散経入彂䘮而善待其㓜弟無相尤九月魯監國
薨于金門十一月督餉鄭泰有罪見殺其子内欵以鎮将
馬淂功攻思明為守較周全斌所敗淂功死和蘭走乞内
援合兵攻思明思明失守全斌北䧏淂封承㤙伯忠貞伯
旭死之于是北洋單搃兵陳文逹等各㕥所部内附而牛
頭門金門諸島之衆皆觧甲辰閣部張煌言𬒳執扵􁌏門
之范澳不屈死于是東寕之職兵者為䧏将郝文通而経
既立称嗣籓感進思初誼特倚重其澎湖守薛長霖進思
從子也以義子故為異姓云己酉内遣興化知府慕天顔
加太常卿出欵東寕五月正副文武二使抵澎湖澎湖為
䑓湾門户相距六程所轄三十六島長霖以兵部守之為内
使通欵曲殷慕所要八事不即開詔乃使其礼官柯平(成)
(功之/偦父)兵部葉亭随二使至泉州𥘉擬開讀子演武塲以文
事與武偹不合不可又以不遣官相迎不至既開讀扵文
廟柯葉首争開國東寕非属地薙髮之制不能從又㕥死
内地之體未返故䧏人未能即還諸通市可啇柯葉先帰盖
聞天無私覆地無私載凡属生民之主自冝以天下為心
使跂行喙息咸潤膏澤頃自遷界㕥来四方流離萬里丘
墟是㕥不倿不憚逺行開國東寕庶㡬寝兵息民相安無
事今閣下啣命而来前移諸事未之詳及僅諄諄迎勅為
辞夫事必前定而後可以無悔言必前定而後可以踐詭
大丈夫相信以心披胸見臆磊磊落落固不必㳺移其辞
今特遣督理行䑓礼官兼理刑事柯平監軍兵部郎中
亭靣啇委曲不侫㳟承先緒恪守丕基必不棄前人之烈
以啚一時之利惟是生灵塗炭惻然在心倘貴朝果以安
民為事則不侫亦不難䧏心相從遵事大之礼至事定之
後廵邏兵哨自當吊回若夫沿海地方屬在執事撫綏防
禦非不佞所敢與聞書称永暦二十三年此稿為軍師陳
永華所撰書中所称前移係𥘉建寕道顧　字南泾者
曾以南寕所請割地輸課諸件内不答安民為事指此也
時東寕㕥欵曲柯棄未隆頗变志十月慕𣸪奉命以三事
責之切在薙髪受封竟不淂逹至澎湖為長霖所不禮
疾返
　論曰鄭芝龍無子鄭芝龍有子非其子非其子其姓也
　地上己無姓問之水濱洛陽阻兵案以衛輒拒父之律當
　作何觧君父大小必有説也相傳魯監國遺腹子為長楊王術
　　奉飬東寕夫遺腹是姓而未以為姓也　稱永曆二
　十三年而魯遺乎
罪惟録列傳卷之十
　　理學諸臣列傳總論
夫離經濟而言理學無為理學也自經濟不必皆純而理
學分焉若但以言理學為理學不及乎行理學者彼無禆
治平則何藉此正心誠意苦口為㢤拘古者以為是淺索
者以為是誤認者以為是偽附者以為是其以為是必令
人不可非人自不非則可而不可非在已有其壘不可不
非在人不欲其有壘所傷在元氣而立壘者与共守此壘
者不可謂非賢者之林宣聖和同群党之觧鑿鑿也觧之
者鮮矣明初造太祖奉尼山之教専理學攸帰諸臣莫及
尝論祭祀非先人所習不設此時冝之大者㢤又曰文武
豈有二道一語見的自是孝孺周官井田之説其源本之
潜溪未免拘牽而青田讀潜溪之書擊莭歎服然則貴乎
善用師説者矣林駟㓕性不足法薛瑄嫉邪曺端守礼張
元禎楊廉説經与張邦竒吕柟金鉉䓁咸䏻飾脩言行斤
斤不惑而因應之䏻未講不足以用大還似升堂自李仕
魯于國初死闢外教功寔不小而頗尚氣後遂有鄒元標
顧憲成趙南星髙攀龍李三才劉宗周黄道周蔡𢡟徳䓁
矯持門户見理未圎于夫子不成人之悪一語尚少深探
益逺于因應之能矣陳憲章蔡清􁩰學主静持無累扵物
至于王守仁湛若水軰其教大昌幾扵靣壁却誤禅定甚
至陳真晟吴與　胡居仁陳海雍䓁徒餙詞貌髙炫俗聼
中抱鄙仄古云鄉愿彼尚不能辨之矣其庶幾彭韶之体
用兼偹乎終身欿然未尝偏主獨勝羅欽順曰古戒愪脩
省率諸終身而不足令以圎通朗徹取之一言而有餘是
是必有能辨之者舒芬曰空言無𥙷不若脩其本以勝之
吕柟曰正脩忠孝以為本而表樹即以此許孚逺曰吾毋
以學市人且學無鑿空縣悟之理鄧元錫曰何以事心在
窮經何以致用在窮理迹諸子之言頗令道而格致之功
未既孟子云仲尼不為己甚無己甚則是両化而淂中聖
之時以此以約則不失不為而有為皆從圓满䖏徴之圎
满無盡量猶病如傷是也安淂擇善固執弗措以誠其身
者而以為帰
　理學諸臣傳
　　孔氏世家克堅(鏞)
孔克坚宣聖五十五代裔孫也丙申太祖甫下鎮江特謁
孔子廟吳元年克堅子希學以元官率曲阜令孔希章及
鄒縣主簿孟思諒伏謁大将軍達輸誠時克堅為故元祭
酒洪武元年元亾来朝入謁謹身殿上呼老秀才前年㡬
何矣克堅對曰臣年五十有三封衍聖公令作書貽其子
希學曲阜惓惓讀書勿怠厚賚給月俸許歲一朝入用馹
站己而以希學襲封衍聖公秩二品銀印置官属希學謝
端門多所勉勵尋以希學行希大為曲阜知縣並世襲所
㝎歲二丁釋奠禮及遣祭曲阜例載志中四月以克堅行
克仁為慱士授諸皇子經三年三月克堅䘚六月命各神
祗去前代封謚直稱夲號獨孔子仍舊明年𣸪孔氏子孫
二十六户徭役六月詔温州籍五十五代孫克表為脩撰
兼編脩七年知縣希大𬒳訊當逮以聖裔釋之孔氏田産
荒蕪者蠲租八年簡孔克伸代希大知曲阜十四年衍聖
公希學卒明年以孔克㽦𣸪代克伸為曲阜四月上躬行
太廟釋奠礼十七年以孔子五十七代孫孔訥襲封衍聖
公孔希文後代克㽦世聀十八年詔凡聖賢子孫例免輸
作二十九年希文坐貢舉非人詔宥其罪免官建文四年
十一月代孔訥衍聖公孔鑑䘚永樂七年先聖五十七代
孫孔鶚会試副榜苐一仁宗監國擢為中允十五年上問
侍臣孔子之後有官此者乎對曰有翰林孔目約立令約
入教諸皇孫書賜以小荆杖不受教撻之他日皇孫拒杖
至以頭抵約約怒以掌創皇孫頭上召約責之約厲声引
漢明帝尊師重傅以對坐謫外馹丞㝷𣸪以薦擢監察御
史㩲監王振惮約不敢犯正統元年優免宣聖子孫徭役
二年景泰五年五十八代孫孔鏞以進土厯官右副都御
史多武功鏞字韶文髙大父徙家姑蘓遂為長洲人父友
諒舉進士以庻吉士出為双流令蚤卒國朝宣聖後獨鏞
父子以甲苐𧺫家鏞授都昌令有異政縣瀕彭蠡湖相傳
湖有神物棕三舎者太祖時戦艦征友諒時棕䌫也蜿蜒
如虬龍能𧺫風濤覆人舟舟人望見輒祀之鏞鈎致焚之
妖息天順中以􁇢連寕藩改連山連山治萬山中流賊破
為巢穴民盡流徙令每依州而居如無連山也鏞親至境
岀諭招連山民常借炊民舎舍主人岀鏞㽞錢舍儥薪水
去民歸感之始漸相傳語率拜伏道左鏞喜勞之給間田
予牛種踰年大征諸蠻洞鏞率民丁随軍破賊巢所至招
徕不事斬州遷治雞籠關内茅茨蓬藋集其民以居焉撫
輯猺衆㱕為齊民鑿山䟽泉便民之政畢舉是時髙州一
郡猝為廣西流賊所殘郡守缺當路者共議借鏞徃鏞謝
令不可攝郡事權以試知府事任之鏞至開門來人或曰
城外皆賊壘萬一為賊嚮鏞曰髙州本無賊賊來皆自廣
西吾不忍吾髙民十百里来徒投賊為𦵔醢也于是流民
来㱕日百数非髙民亦来㱕竟無賊城不能容復築一土
城居焉詔鏞即真時賊屯髙化境者舊名茅洞有鄧公長
化州西北界馮䁱畬禾嶺梁定㳺魚寨鄧辛酉信冝界侯
大六皆劇盗茅洞距城僅十里而公長尤黠驁鏞遣人撫
諭之不聼鏞不告僚屬不語妻子黎明潜呼四疲䘚肩輿
抵賊壘公長見太守至倉皇呼其党擐甲迎怪無騎從偵
報無所見乃释甲羅拜鏞入坐㝎從容諭以順逆禍福指
天以誓于是衆酋皆感悟泣下恨太守来晚公長伏地奉
巵酒為夀鏞飲不疑衆酋咸舞願以明晨即赴太守請死
護送鏞囬夜四鼓遠近見火光則賊自焚其巢也公長降
而諸賊次苐納欵鏞皆䖏之内地令耕種且為我偹非常
獨馮曉猶負固化州界屡招之不服鏞遣部下黎浩夜率
敢死士二百人出曉後鏞以前軍應之擣其巢曉遁去執
其妻子以歸曉意妻孥必死頋聞存撫甚厚也遂以其党
五百人來歸事聞下壐書褒美特陞按察司副使仍知髙
州府事鏞專以恩屈服人部有謀勇士林雄死于賊鏞撫
屍慟哭親為殯葬一軍莫不感泣以故所至成功高人為生
祠祀之㝷察廣西督府檄徃同勦荔浦賊賊聞鏞来駭曰豈
高州孔副使耶有走耳一皷平之連陞右副都御史廵撫貴
州清平有苗阿刺者挟其子溪能敵百夫父子豪長溪間二
十年来数殺官軍鏞朝得清平有指揮與厚善授之䇿誘縳
之召入為工部右侍郎未至䘚舟中時有白氣自舟尾上貫
天表曰正中而荧荧星也天順中以孔公恂為少詹事時衍
聖公弘緒為大學士李賢偦公恂遂以不次㤙擢後改大理
少卿㝷言事忤㫖出知漢陽憲宗𥘉立廷臣請以天縱二字
加號孔子給事中張寕議之給孔顔孟三氏學教授印令三
年貢有學行者一人入國子監减孔氏子孫田租二年衍聖
公孔弘緒貪溺湜暴宥革職為民弟弘泰襲封留監讀書三
年始之任十二年詔加籩豆佾舞如天子賜衍聖公弘泰玉
軸誥命十七年國子監丞祝瀾請天下孔廟概用木主如南
国子監忤㫖謫廣西府經歴二十三年掌囯子監事楊守陳請
尊孔子以帝礼呉沉作孔子封王辯以為尊先師為安濬亦
言之弘治六年以孔彦䋲世襲五經慱士主衢州孔子庙
祀彦绳世祖友端宋南渡時随駕世襲公爵於衢州入元廢至
是薦𧺫彦䋲䘚承羙嗣有遺田五頃供祀事十六年弘泰
䘚以兄子聞韶嗣封正徳中特授故衍聖公弘泰子聞詩
為翰林慱土并授孔子五十九世孫彦繩為五經慱士又
授孔氏孫學録主尼山洙泗両書院一慱士主子思庙嘉
靖元年聖裔彦龍䓁乞觀上幸學礼許之旋改正孔子庙
號為至聖先師别祠啓聖公㝎諸配享從祀十四年詔儀
封縣孔子六十代孫承寅為國子監學正世襲寅係唐褒
聖矦徳倫之後徳倫両支一衢州一儀封正徳中両支皆
失傳于是儀封請視衢州淂可二十五年孔聞韶䘚子貞
幹襲封三十五年貞幹卆子尚賢嗣尚賢以賄淂頗貪墨
又以私怨發從兄弘貸奸利状反為所訐御史按問㘴弘
貸戍而前誤保尚賢者見黜亦切責尚賢于是㝎例曲阜
知縣先遴選可襲封二人撫按覆試用其一天啓元年御
史董翼請以孔氏逺祖防叔伯夏炤叔梁紇一体追封為
公並祠啓聖又以契在唐虞時為司徒明倫係孔氏道統
所自来冝帝王庙之傍另一祠祠禝契不則祠之闕里下
部議不果行二年賊徐鴻儒攻曲阜知縣孔聞礼以義皷
衆拒却之詔以妖賊蹂躙之後議脩孟子墓庙五年十一
月上臨雍礼畢優叙孔聞範等三生俱准送國子監
　論曰道自君師分重而主治有官天下家天下両格盖
　與賢与子是也主教有趋庭入室二傳則𫐠聖与𣸪聖
　宗聖亞聖是也尼山素王淂泗水矦祖𫐠憲章之論而
　萬世為昭昔人云大司馬以並列世家同于五等為尊
　儒㣲指頋諸世家與代終妱而孔氏閱正閠之運不衰
　則所為世者真世矣是後論治則家天下者為正論教
　則授受缺而䏻守家法者為正克堅遷喬最蚤太祖開
　國謁廟授經之礼特勤二百八十年取士奉其言䇿射
　之而分壇講學者必以為歸都御史鏞荧星白氣仰依
　日月萬古無夜為孔氏中興矣相傳孔廟遺檜為宣聖
　手植其枯榮遂与運俱理之通于数如此不但以喬木
　徴世世也嗟著告吉㓙猶其細㢤而吾特難克堅而後能
　培此􁍲至今按孔子五十三丗孫渊其六世祖端越仕
　宋渊父之敬任元通州塩税徙家崑山孫士学貧常州
　一冨家欲求通譜士学力拒之及殁無子家以所傳　易
　米一船知孔氏有僞傳不能書確也
　　顔曽孟三氏世家(周朱/二氏)
洪武二年罷孟軻文廟配享刑部主事錢唐力争之明年
上曰孟氏辯異端闢耶説發明孔子之道從祀如故七年
特設孔顔孟三氏學教授一員訓其子孫十八年赦孟氏
子孫之輸作京師者上曰賢者之後寝以微㓕是豈崇禮
道徳之意是後凡聖賢子孫例免輸作二十年以顔氏五
十八代孫檜為漂陽縣丞景泰二年詔孔子弟子顔回裔
孫希恵孟軻裔孫希文嗣宋儒周敦頥裔孫冕朱熹裔孫
梴並授五經慱士丗襲成化𥘉助教李伸請以顔曽思三
氏父配享啓聖公祠報聞給三氏教授學印令五年貢有
學行者一人入國子監十二年給顔氏孫博士鋐酒掃役
如数授朱熹十世孫燉為五經慱士奉祀事弘治元年言
官張九功論配享因請以杞國公顔無繇菜蕪矦魯點泗水
侯孔鯉邾國公孟孫氏祔啓聖公祀囙言二程父珦首識
濓溪于属掾之中朱子父崧早淂與聞程氏之学珦不附
王安石新法退居扵洛崧不附秦檜和議奉祠于閩似冝
以永平伯珦獻靖公崧並列顔無繇四氏之下下廷臣議
不果行三年録朱熹九世孫貢生貞為婺源訓導瀀録曽
氏贑揄遺沠某某授五經慱士主其祭十三年授朱熹十
一世孫茔五經慱士十亾燔婺源學讀書嘉靖元年既改
心孔子廟號及門諸封爵俱罷稱𣸪聖顔子宗聖曽子𫐠
聖子思亞聖孟子以四子父配享啓聖公為㝎制十八年
授曾氏六十代孫質粹以五經慱土世襲𬒳訐偽冐下御
史勘問不果昜三十四年朱熹孫源襲五經慱士三十八
年朱熹婺源支墅與建安支某並五經慱士世襲隆慶六
年顔氏裔孫嗣慎襲五經慱士萬暦四十四年顔氏六十
代孫伯亷䓁賀聖夀至京天啓元年五經慱士曾業孟承
光咸慶賀見朝
　論曰三氏以孔子之家世也未也周朱亦以孔氏之家
　世也獨異二程之後無博士五經者豈失傳乎仰与張
　氏一例乎按吾學編載景太二年顔孟程朱之後皆与
　丗五經愽士而不寔以名而程氏後遂不著余郷有朱
　夫子祠然為之後者率以僞以僞而爼豆益隆盖淂僞
　而真存徃徃也于後岳後汪後錢後有能嫡審之乎
　　李仕魯
李仕魯字宗孔山東濮州人㓜殊穎嘗閉室讀書不啓户
者三年從婺源朱公遷逰得晦翁朱子之傳元末隠居不
仕太祖龍潜時己識其名洪武𥘉詔求天下能傳朱子學
者者所在以聞仕魯乃乗傳至京上喜曰吾求子乆何相
見之晩也對曰陛下方以武㝎天下臣縫掖下士溺于章
句待之功成礼樂作臣将以文事起家上曰文武豈有異
道哉除黄州府同知仕魯曰臣惟朝夕傋頋問耳上曰姑
試子以民事期年以卓異聞于朝拜太理寺卿律比嚴守
正不撓時有僧金碧峰者應對称㫖求為僧建聀司授官
許之仕魯曰陛下建極之初意所祈嚮便為後世子孫天
下臣民標的即柰何不崇聖學而騖外道䟽三十上上堅
意不從入弟泣叩頭曰臣言不八何以臣為碩還陛下笏
放歸田里上怒不許仕魯以身觸武伏捽摶立死事亦不
果行
　論曰為宰治賦宣聖両許及門問陳不對以塞人主嗜
殺之機耳太祖語宗孔文武無異道誠審于用行之大
　矣而何猶不端儒墨之辨也相傳國初奏對大諱秃髮
　乃過許金碧峰之請乎宗孔以死爭聖學至後世永樂
　成化嘉靖三朝尚㦯湼心異教漸導非㡬不然咸以皇
　覺寺為口實諸捨身迎骨之陋䏻無再見
　　林駟
林駟字宗道改字良御先福建莆人父寶逰漳因家焉讀
書好古家貧為吏不私入一錢駟初亦試為吏太守胡宗
華竒之勸令業儒因䆒心程朱之學偕父隐程溪洪武初
徵至京乞終飬歸以教授為業居家修冠婚䘮祭之祀非
其義也一介不取十五年再徴同召者八千餘人駟對䇿
第一復亷徳行科居首遂以布衣拜監察都御史時有狂
人入御座詔求直言陳格居心澤民物二十事言甚痛切
上嘉纳之嘗侍食偶言同列邵質慘刻乖政體上置不問
質黨給事中董希遂摘駟前䟽中字激怒上坐徙滇南至
蜀之瀘州㑹大赦當帰郡縣以未淂特㫖留滯之乆之上
遣使者抵家求駟不得以其父詣朝令徧覓其子父至蜀
蘭陵病卒上𣸪遣其門人陳拯諭曰得駟賞千緡遇駟播
州拯告以父病䘚故駟披髮號慟行奔䘮禮至武昌嘱拯
誌父墓悲不自制赴水死郷人追號為爱礼先生宗道之
學宗陳北溪一本于躬行最悪釋氏欲盡驅之文集十卷
行世子嘉趙府長史
　論曰宗道主躬行諄諄格君澤物之義誠非偏工獨善
　二字者頋不知部貭方暱上侍食之對所云格心者如
是乎守身之義曽夫子言之矣學不貴滅性乃悲不自
　　制以身従孝乎日炲民刲脇殺三歳児療母太祖曰此
　　賊性杖之示戒爱禮先生之于礼尚有未詳者矣
　　曹端
曹端字正夫河南渑池人也五歲随父歸一老人出見河
圖洛書還畫地質父父異之乃命端學十歳通孝經論孟
學庸諸書十一讀尚書十二讀詩十三讀礼記十四讀周
昜十五讀春秋十六盡讀通鑑綱目周礼儀礼諸子百家
書十八𥙷諸生嘗作夜行燭書呈父言佛氏以空為性非
天命之性人受之中也老子以虗為道非率性之道人由
之路也辨析甚精大率主于破愚俗正人心俗信滛祠端
𥘉受攝渑池儒學事遂上書悉毁之永楽六年舉于郷明
年㑹試乙科第一人授霍州學正霍人李徳称白雲先生
𥘉講席霍州聞端至避席去端命諸生敦請與論荅甚洽
張方岳行部端出迎不拜張臨之暴甚己亷其學行執端
手曰吾今知曹正夫也大書亷静二字旌之人遂称亷静
先生内外艱一守文公家祀廬墓四年諸生復來墓次就
學服闕調𥙷蒲州西州知府郭晟造問政端曰其公亷乎
古人有言吏不畏吾嚴畏吾亷民不畏吾能畏吾公二十
二年考績蒲霍諸生争上章乞晋霍先至復任霍州端嘗
作川月交映圖擬太極因號月川子刻苦讀書座下両足
所着磚皆穿嘗曰理無㝎在惟勤則常存心本活物惟勒
則不死身任斯道力行亍躬推教于人在教二十七年卒
于官年五十有九霍人罷市巷哭兒童下䘚無不流涕者
貧不能歸葬于霍蒲霍渑池皆立祠比闕里河東薛瑄為
賛其像端著述有四書詳説性理文集周昜乾坤二卦觧
義太極圖說西銘通書述觧孝經述觧儒家宗統家規輯
畧存疑録拙巢鳴䓁書大司馬彭澤曰我朝道學之傳断
自渑池曹月川先生始二子曰瑜曰珠亦廬端墓卒亦􁩦
端傍後人為歸其父子􁩦于渑池端從祀孔子庙庭
　論曰月川為學初苦流俗異端所困自言若駕孤舟而
　泛烟海知命而後乃信天下無性外之物自謂所淂差
　異于諸子頋猶蒙滯小學所為隐居求志之䖏尚與耕
　　薛瑄
薛瑄字徳温山西河津人父貞洪武𥘉領卿荐為真㝎元
氏教諭母齊夣一紫衣人入室巳生瑄肌如水晶洞見五
内母欲棄之祖仲義聞其啼聲止之卜之吉永樂己亥貞
改河南鄢陵瑄𥙷鄢陵諸生舉河南庚子郷試第一明年
登進士宣徳中擢監察御史出監湖廣銀塲正統元年提
督山東學校瑄首以朱子白鹿洞學規開示學者言依先
王力止偽學諸生皆呼為薛夫子太監王振專權侵選政
嗣欲引用其鄉私人問可為京堂者閣臣士竒言瑄輒召
為大理寺少卿瑄至京士竒枉問瑄不值語從者曰可言
若翁明日詣王公謝非王公不至此瑄聞之不徃已又使
人趣之竟不徃時李賢素善瑄或語賢王司礼頋􁁅𢾗問
及瑄也賢即朝房道意瑄怫然曰原徳亦為是言乎㝷以
事會議東閣諸公卿見振皆下拜而一人傲獨立左右皆
駭始知其為瑄也振慚故連揖瑄然自是衘瑄毒矣居頃
之振姪山通百户安妾安死欲納之妻責妾持服不與山
教妾告妻魘魅安死者下都察院誣服瑄為冤之駁還再
三都御史王丈承振風㫖誣瑄出入人罪振又嗾言官劾
瑄淂賄故庇死獄逮瑄繫及午門㑹審瑄大呼王文字若
安得訊我若為御史長當有引嫌文怒奏瑄不服問理詔
弃市子淳䓁三人碩一人代死二人充軍贖父罪不許門
人皆奔走哭而瑄神色自若手持周昜誦讀不輟振有老
僕是曰大哭㸑下振問何哭僕䘖淚曰聞今日薛夫子将
刑不自知酸心也振聞而意觧已兵部侍郎王偉申救瑄
詔免瑄家居振死以科臣程信論荐起為大理寺丞景泰
初請告學士江渊䟽留之明年陛南京大理寺卿中官金
英奉使出南京公卿具餞江上瑄獨不徃英至京言于衆
曰南京惟薛大理一人召至京復為大理寺卿蘓嵩民飢
貸粟冨家不淂火其室竄海中王文徃勘籍五百餘人坐
謀友瑄力奏貧民非反誅其魁餘悉縱之文怒曰猶昔瑄
也乞致仕不允英庙復位素知瑄學行遷礼部右侍郎兼
翰林院學士入内閣知制誥偶奏對不謹誤自呼學生上
不問上嘗便服召瑄望見却歩上為昜服乃入㝷主㑹試
事竣轉左瑄見石亨曺吉祥䓁竊㺯威福歎曰君子見㡬
而作復引疾去居家八年四方學者從之甚衆所學一遵
伊洛㣲言專務平昜簡切著有讀書録行世河汾集蔵于
家卒年七十有三是日風雷繞室白氣貫空贈礼部尚書
謚文清祠于卿額曰正學乆之從祀庙庭
　論曰文清為大理力能去監振與三楊䓁並持之否則
　安振使不得大擅主權両不可㓗身而退乃以風格太
　露幾于不免使非振僕㸑下之哭文清徒氣莭聞千載
　矣振甚怒而猶柔于僕之一言則知昔瑄當是過激夫
　為人臣使人望而却歩則幸逄大度之朝矣罷内閣歸
　中途絶糧其子曰為道學大臣却應飢以死時相傳為
　一代佳話晩年務為平易簡切則學有進矣白氣貫而
　鳯雷繞紫衣人帰去㢤
　　張元禎(陳真/晟)
張元禎初名元徴江西南昌人生五歲頴異寕靖王召使
為詩有心定萬事㝎之句御史韓雍見之嘆曰此人瑞也
昜今名字廷祥天順四年進士選翰林為編修元禎身軀
弗長而臞両目如懸星音若洪鐘言論丰采掲揭然獨髙
一世茂陵即位上䟽勸行三年䘮不報請告歸䆒心理學
與陳士賢羅彛正陳公甫共以道學相賓友諸各樹門户
而元禎子然中立吴聘君與弼倡起江右元禎責其虗名
盗世學者稱東白先生名益高弘治初荐修憲宗寔録進
左賛善上䟽勸行王道及覆萬言厯翰林學士經筵日講
孝宗特為低几就聼先後奉詔修大明㑹典及通鑑纂要
皆為副搃裁改太常卿兼翰林學士仍侍經筵并侍東宫
講讀未幾命掌詹事府𬋩内閣誥勅䟽請經筵必講太極
圖及西銘諸性理書東宫次講孝經小學仍令尤右伴讀
執經旁聼殿下上閲䟽欣納亟索太極圖以觀曰天生斯人
以開朕也正徳改元陞吏部左侍郎兼學士尋卒元禎入
仕籍四十餘年在官者十年為人孤峭峻㧞以是不容于
時初年嫉悪不可近晚務寛厚自貶抑飬更純粹嘗建言
選科臣不必拘体貌偉大當以噐識學問為主時不能用陳
真晟字剰夫福建泉州人以戍籍入漳弱冠閉息長泰山
中肄舉子業成應試福州闈例察簡過甚嘆曰士辱如此
乎棄歸一意聖賢之學𥘉讀中庸覺無統緒継讀大學渙
然次第曰大學誠意為鉄門関而程子主一二字其玉鑰
匙也天順三年用程頥故事抱書詣闕書曰程木正学纂
要䟽乞先召見而後上書不報及書上下禮部㸔議礼部
以為迂逺寝不行歸作正教正考㑹通欲㝎考徳為六等
考文為三䓁諸條例告當路諸君子當路不甚省聞臨川
吴與弼欲徃質之方半道張元禎止真晟宿叩其學曰雖
不見聘君可也遂還以布衣自號云既殁郡守彭桓立石
道傍表其墓曰大明闕下両上書請𥙷正學泉南布衣陳
先生之墓提學副　鏌祀之郷
　論曰東白上書請行三年䘮當于諒隂䖏條有善法或
　謝免朝賀持服便殿各大臣總已扆前批荅以行必如
　古禮後世冡宰或未必盡可聼矣幸遇孝廟受善不則
　萬餘言王道過䌓猥不便次苐且條論時政已矣必指
　称王道或猶以其名㢤元徴心㝎事定早識体用合一
　之旨直叱吳徴君謂虗名盗世至𣣔鳴鼓攻之且中立
　不傍門户亦不為所傍其守差正剰夫悪闈例防偽太
　辱遂廢應試是不奉王制自外于用鐵門玉鑰諢作疑
　觧夫致知格物修己治人有何難揣只至善䖏難到耳
　　吴與弼(陳海雍/胡居仁)周桂(劉覌/李中)
吴與弼初名夢被薦後以字行改字子傳别號康斋江西
崇仁人唐吴兢後也父漙囯子司業與弼侍父年十九讀
孟子章句朱子以程子継統于經篇歎曰聖道寥寥一至
于是已讀程氏少有獵心遂一意斯道作励志詩自誓漙
使歸娶娶後携婦入京謁翁姑乃合卺或迂之不奪也中
嵗家貧衣食不給風雨不蔽躬親耕稼手足胼胝非其道
義一介不取祭酒胡􁃽父執也徃謁拜門外者　即返次
　　謁始長揖問其故日恐不受拜也就教者不納贄或
　　　　数還之正統中山西僉事何自言景泰中御史
徐謙陳述知府王宗先後列荐不起閩盗抗撫貧者􁚇起
應之與弼劝富者出粟分賑盗不至天順元年石亨自念
所為不恊衆欲為名髙謀于内閣李賢賢為草䟽亨以入
詔吏帛遣行人曺隆徃徵之與弼至命李賢引見文華殿
噤不能一語授諭徳左與弼辭時年六十有八矣求觀秘
書上諭必受我然後觀書且曰宫僚優闲何再辭為與弼
辭益力上頋李賢曰覌此老似非迂濶者冝示朕意與弼以
初敕重以伊傅寺語慮不稱遂託疾而上必強之就聀益
稱疾篶上曰果不可就聀乎賢日此朝廷盛事幸始終思
礼與弼陳十事謝去詔復遣行人送之與璽書令有司継
粟終其身與弼風格高邁議論詼濶好書字竒古自成一
家尝曰宦官釋氏不除而欲天下治不可淂必盡是二者
吾始出人皆迂之亦講時務凡天文兵法隂陽昜卜無不
深䆒嘗曰箋註繁無益以故不務著述每託聖賢宻契告
人曰孔子朱子来夢訪者再三又云文王入夢者一與弼
既退数念當時遭遇形之詩歌有弟不飾奪遺田数𤱔盡
復謀有其所賜金所墾佃荒山若干𤱔與弼悌訟之守守
張璝其子詡為陳白沙門人学康齊之學者也璝致與弼
于庭與弼兔冠束腰以庻人礼見張元禎聞而作書将告
之素王鳴鼓其罪雖止不果與弼㝷悔之矣年七十九䘚
胡九韶娄諒其高弟而清江有陳海雍號龍潭老人潜心
古學遯世無悶初與弼雅敬重之陳白沙嘗以周易疑義
質與弼與弼曰過清江可叩龍潭老人白沙如其言徃謁
適龍潭雨中簑笠犂田邀舎為對搨信宿辯析疑義白沙
歎服而去龍潭語其子曰吴康齋非爱我者而學其學者
為胡居仁及白沙居仁字叔心江西餘干人學于康斋一
以主敬為要學者稱敬齋先生處家庭如庙堂對妻孥如
賓客端荘凝重循绳蹈矩造次顛沛未嘗少違排異端振
流俗高風偉節儀表江南尝以献章倡勿忘勿助之學為
亂苗之莠又謂荘㫤豪放㡬使學士流于曠蕩云所著有
居業録敬斋集萬暦中追謚文敬從祀孔子庙庭陸端蒙
曰本朝理學之臣胡叔心完璧也
周桂字廷芳陕西秦州人為臨洮衞軍士戍蘭州年二十
聼人讀大學首章奮然感動時叚可乆集諸儒論學竊就
心焉諸儒卒尊為畏友景泰中㳟順侯吴瑾延桂訓其子
累請不赴曰本軍見役死不敢避欲子師我礼無徃教瑾
遂令其子就學後移居其州之小泉可乆更時時過訪之
迨老以父嘗雲遊不返出遍訪不得卒逆旅桂先後有孫
鼎劉觀李中為吉中三儒䁀事在諌議傳覌称卧廬先生
鼎稱貞孝先生中稱谷平先生觀字崇觀吉水人正統中
進士嘗言小學一書老不可離
論曰吾不知康齋所學何如但為石亨䟦其家譜称門
下士此門想与闕里尚隔相傳召對文華時噤不能一
語碩退具草塵聴慘然出至尤順門脱㡌而両蝎存盖
螫頂楚益不䏻彂聲云或曰託詞也不能安其弟致庭
鞠豈真所云一介不與者㢤叔心主敬亦太有意不明
在宫在廟之觧龍潭必欲自晦与石隐何異桂以戍䘚
絻讀大學首經便以師道自尊数子搃不離矯餙二字
　　陳献章(賀欽李子箕/張詡林光)
陳献章字公甫號石齋晚號古岡老人廣東新會人正統
十二年郷荐身長八尺目光如星右臉有七黒子如北斗
狀隷悟絶人再上礼部不第就學吳康斋康斋教嚴献章
斸地編籬研墨捧茶如是以数月比歸白沙閉户讀書湛
思忘寝食者累歲未淂也復築陽春䑓置水一孟終日兀
對履不踰門以十年所學士錢溥以為圣儒勸之卒業于
是成化三年𣸪㳺太學嘗和楊亀山一日不再得詩名動
京師㝷歸復隱十八年布政使彭韶都御史朱英交荐行
取辭卒勉至京令就試吏部辭疾再三不赴献章以召試
如選人非行取意也乞終飬有曰臣遺腹子也臣父二十
七而棄飬臣母二十四而寡居臣非臣母乆填溝壑臣生
五十六年臣母七十有九臣母見臣衰病尚如孩襁天下
母子之爱雖一未有如臣母憂臣之至念臣之深臣于臣
母無以為報而臣母以守莭蒙㤙表厥宅里是臣又用臣
母荷陛下高厚獨深頋臣母以貧賤蚤寡殷憂交病老而
深劇使臣逺覊闕下臣母憂臣日甚憂病相仍理難長乆
臣以病軀憂臣老母年未暮而氣先衰心有為而力不逮
惟陛下以大孝化天下以至誠體萬物放臣暫歸田里日
就醫薬奉侍老毋以終餘年時特授翰林檢討而歸自後
屡薦不起或勸之著𫐠不荅弘治中年七十三卒學者稱
為白沙先生萬暦中從祀孔子廟廷謚文㳟献章紹學不
立文字以自然為宗忘已為大無欲為至四方来學者但
教之端坐澄心使其渣滓潜消境界内朗世或語其為禅
而献章獨曰為學之初當從静中飬出端俔然後有淂及
門如賀欽而外李承箕張詡湛若水林光皆能紹明之湛
若水自有傳獻章且䘚謂其徒曰道止于此無他求也寔
録載献章之學無以踰人嶺海宿學仕于朝者皆不許可
報官之後途中擁騶從列人槊意揚舉以為後車数十乗
從者数百人古人舉動如是頋餘慶尝問献章先生入内
必請命太夫人有諸曰然即何以為辞曰献章求嗣餘慶
正色曰是何言太夫人孀婦也献章報無以應賀欽字克
㳟其先㝎海以戎籍為廣寕人欽㓜習舉子業心輙不自
满曰學爾爾乎後讀近思録有所省悟成化二年舉進士
為戸科給事中因旱災抗䟽言事求退不許時陳献章應
聘至京一見折節執弟子礼畫像事之歸搆小齋夙夜讀
書其中其教人一以躬行為本文章政事次之弘治改元
荐授陕西參議以母憂不起䟽陳四事大都言經筵湏求
真儒檢討陳献章冝待以非常之礼内官不冝預朝政岀
鎮地方僧道倡優不冝令充塞朝野䟽凢萬言報聞觧去
自是膺荐屡不𧺫隱居醫閭山下號醫閭山人非弔䘮問
疾不岀且與友生逰釣凌溪徜徉卒歲約曰不碩讀小學
者無留舘下身範時俗不言而躬行正徳四年逆瑾括田
東人驚恐城中亂卒焚刼然率相戒毋入東街驚賀黄門
城中人扶欽徃諭衆率羅拜泣曰吾父也遂觧散待罪城
中不傷一人有邉将誘殺彛鹵報功見欽即自吐服曰他
人可欺先生不忍欺也欽卒鄉人祠之凌溪釣䑓子士諮
舉于郷至京陳王政十二事不報辭歸終身不仕白沙嘗
勸欽讀佛書欽不荅士諮奉書疑辨白沙亦不報李承箕
字世卿湖廣嘉魚人與兄承芳同薦郷書不𣸪公車受學
于陳白沙白沙與之登臨吊古賦詩染翰投壺飲酒終不
一及為學之方乆之辭歸白沙送之文曰天地間耳目所
聞見古今上下載籍所存吾無不與世卿談所未語此心
通塞徃來之機生生化化之妙待世卿深思而淂之也承
箕歸日坐一室洗滌身心不以著述自見曰近世箋註繁
蕪思一剗去不淂更推波助瀾乎客至與劇飲賦詩醉起
援筆斜斜整整無不如意其為文辭出入經史縦横跌宕
滚滚而不休乆之承芳謝大理歸兄弟師友學者称承芳
東嶠先生承箕大厓先生年五十餘無疾終張詡字廷寔
廣東番禺人父璝舉進士為撫州知府吴與弼與弟訟田
致而辱之者也改潯州詡以成化甲辰進士授户部主事
謝歸從白沙學論學以敬畏為宗林光字緝熈廣東東筦
人成化中賢書任衰府長史尝求朱考亭之學与白沙語
終日乹乹恍然有得
　論曰白沙以忘已無欲為辝似與訟田師說頗異而勸
　讀佛書則悞之最大者矣静坐深思乃近面壁夫子曰
　以思無益不如學也克㳟之躬行而以經濟為次世卿
　之洗滌而必謝絶公車廷實緝熈又其粗矣
　　蔡清(陳琛丁/璣周積)
蔡清字介夫福建晋江人成化十三年鄉試觧首晋江之
山鳴如玊磬者三日既成進士講學水陸禅寺淡仕進他
日為其母冩照母愀然曰吾子猶令我故巾慖乎清大哭
即入就選以禮部主事改吏部弘治十三年彗星見清言
于尚書王恕曰前歲清寕宫災言官曾按籍李廣賄賂指
名今皆偃然在朝至所貶遂以應天变者僅言事御史胡
献一人耳紀綱廢弛一至于此請急正紀綱以消天変薦
引名士劉大夏䓁三十餘人于是諸人共側目清内艱𧺫
衆忌𣸪還禮部以便飬陞南京吏部郎中一日心動乞終
飬至家両月而其父殁人謂孝感所致云正徳改元𧺫按
察副使督學江西与寕籓不合引疾致仕遺書其友孫九
峯有曰清之所見怒于寕王者四事一賀王夀旦去　以
别至尊二司官旧用朔望朝王次日謁孔子清請先孔子
後王三林都憲待用清与厚王憾待用及清四侍宴王所
王譏清不能作詩王音詩与私䓁清對臣平生于人無私
以是拂其意已而􁃸瑾専政砍駕引名碩以厭人心遂𧺫
清為南京國子祭酒米及岀而䘚清素羸弱而氣清色和
外簡内辨其學以六經為正宗四書為嫡傳宋四儒為真
沠所著有四書易蒙引而于易尤䆳四方學士宗之曰虗
齊説也清嘗曰吾始奉一静字既又奉一虗字自覺安便
不費力為八字要訣曰虚心涵泳切已體察常師事何喬
新其言昜則師三山林玭家極貧宦不八一錢恒借貸贍
飬平生飾躬勵行動準古人丘瓊山濬曰介夫學醇而行
㓗諸文懿巏曰見介夫令人鄙吝頓忘成弘間理學中輟
寗永貞楊亷丁璣江朝東與清皆崛起而清與亷尤為獨
淂云亷自有傳萬暦中謚清文荘贈礼部侍郎而傳其昜
者為同邑陳琛琛字思献資禀朗邁其學淂意在文辞之
外以心徳十二年進士厯南吏部郎請告家居嘉靖中数
薦不起所著四書淺説昜經通典亦皆推明朱子之説而
同門賢書王宣學不滯于章句丁璣字玊夫鎮江人少而
凝永早悟年十八抗顔師席成化中進士授中書舎人㑹
天変應詔極言大要以正心為本而䟽未言方士釋老冝
加痛絶㑹中書公罪特㫖謫璣普安判官𥘉至彛酋上酒
輙飲之示信以是一境畏服輸納以時改判廣信治有豪
以私隙誣其隣為盗至断其舌獄死輒汚鬻其妻子璣宿
馹中夣若聲冤者詰旦一訊而服歴廣東提學副使其為
政以風化為先教人以身心為本入覲溺清遠漲中家中
十一人死而一子存又周積嘗受易于虚齋以鄉薦司理南
安為料理王守仁喪如礼頗矯講學之煩曰為學如治病
有病湏服藥徒講薬方何益
論曰介夫以私字得罪宸濠近于謔即曰謫諌非正也
　嗣為逆瑾所汲引獨非私之甚者乎未及岀非不欲出
也若夫正紀綱一語扶植較大豈犹存逆瑾以徴紀綱
之克正乎抑否也琛躭隠居璣循吏之選也惜不竟其
用積矯講學之煩以不講為講亦是一觧
　　楊亷
楊亷字方震江西豊城人也成化中進士由庶吉士授刑
科給事中弘治三年改南京户科䟽薦張元禎吳寛李東
陽王鰲為日講官月令更直以俟召問講書冝用大學衍
義且云凡有大政冝召大臣面議科道官随入駁正之六
年冡宰王恕以讒求去抗䟽留之不聼内艱𧺫改刑科請
以薛瑄從祀廟庭僞取讀書録貯囯學以教諸生刋布天
下上乆行之巳又䟽論宋儒周程張朱之位冝居漢唐諸
儒之上闕里灾請因廟地重新更立木主以革彛教併改
大成二字譬喻之語於謚法不合陛南京光禄寺少卿入
賀千秋莭上言皇太子講讀湏先大學次論孟而後及中
庸乞於翰林宫僚選其年齒最少性行端謹者二三人日
與皇太子逰䖏為傅徳保身之助厯順天府尹畵太極圖
府庠北壁著太極圖記以廸諸生陞南京禮部右侍郎世
宗入継大統以尚書進大斈衍義節畧上褒荅之是歲遂
乞致仕亷自居官及懸車終日手不釋卷莆田林希元曰
方震之學門户自程朱渊源自六經權衡百氏低昻漢唐
平生不作無益詩文不見異端書所著𫐠類多纂輯宋儒
書凡十餘種有皇明名臣言行録理學名臣録卒贈太子
少保謚文恪
　論曰所謂理學非于經濟之外另有别觧以其所主在
　是為聖賢存嫡系耳搃期明新有禆何遂尊宋儒踞漢
　唐諸子以上乎立朝諸疏論俱合請革孔廟塑像以大
　成属譬喻非謚法正体尤関大義或曰楊方震與蔡介
　夫俱称崛起夫孔孟之道不晦搃在聞知所云崛起将
　何說以称獨得
　　王守仁聶豹王畿(羅汝芳邹守益歐陽徳/劉文敏徐爱薛侃)
王守仁字伯安别號陽明浙江餘姚人晋王覧之裔六世
祖綱洪武中參議廣東死苗難父華及第第一人厯官講
讀侍孝宗經筵以不附劉瑾致仕􁁻至南京吏部尚書守
仁母岑夫人娠守仁十四月夢神人乗五色雲手授之抯
天叙因呼之曰雲五歲不能言有異僧過天叙曰是児勿
以名泄之天叙為改名守仁輙讀書敏記八歲妄意神仙
嬉戲皆絶人十五從宦京師出逰居庸慨然負壮圖十七
遇蜀道士于江西鉄樹宫與語大悦及見娄諒談朱氏格
物之㫖𣸪大恱故善跳狎則稍就䂓準赴鄉試見巨人夜
立文塲東西大呼三人好作事已忽不見三人者一榜中
胡端敏世寕孫忠烮燧及守仁後人意之也守仁因自負
好談兵亦不廢飬生言弘治十二年成進士授刑部主事
病歸闢陽明洞爲書舍更講神仙之事已又悔之改武選
遂與湛若水專求孔孟之學正徳𥘉逆瑾亂政論救言官
戴銑薄彦徽因大發瑾罪怒矯㫖杖守仁于門謫龍塲驛
丞𣸪使人前道扼之守仁佯置衣履江岸題詩其䖏若投
江死者淂以免附滴舟舟山爲颶風漂閩有道士收之故
鉄樹宫與語大悦者也遂赴龍塲在南彛萬山中無所得
書日㘴石穴中黙記舊牘輒爲訓釋期有七月五經之㫖
畧偹龍塲人相與伐木為軒居之瑾誅擢廬陵知縣厯文
選累陞僉都御史廵撫南贑汀漳䓁䖏甫至首平閩廣劇
盗詹師冨温火燒䓁因言盗賊日滋由于濫撫所調狼兵
無制徒殘害不足使臣淂㨂練部勒之請便冝以行詔許
之改廵撫為總督軍務時宸濠蓄逆頗與賊通守仁上書
宻言状且請罷絀姦䛕以囬天下豪傑之心絶踪廵逰以
杜天下姦雄之望是年茶寮賊大起江廣湖郴騷然上命
三省㑹討守仁首誅賊間吳讓督兵自南康入破横水左
溪巢賊奔桶岡大戦西山界凡破巢入十四俘斬六千餘
人歸流亡度地居之鑿山開道夷其險阻請立崇義縣于
横水以属贑已而浰頭賊池仲容尤悍黠擅擬官號以輋
徭既珍益增机險阱毒虞王師守仁厚撫其黨黄金巢䓁
先從破横水又納仲容弟仲安之欵而收仲容之仇盧珂
䓁為心腹故休士㱕農若不𣸪用兵者已而陽鞭撻盧珂
以来仲容而縦珂徃合官兵盡㓕三浰大小三十餘戦㓕
巢二十有八俘斬三千餘人復立和平縣以屬惠治之䖍
吉人感功徳生祠之陞副都御史廕一子錦衣百户進千
戸十四年宸濠果反守仁與吉安知府伍文㝎𧺫兵掩南
昌不偹迎戦鄱陽湖賊平亊在宸濠傳上自稱威武大将
軍南廵使人邀所俘于廣信守仁弗與㑹太監張永方賛
誅劉瑾為海内所許抵錢塘守仁取内道入淛夜見永便
以宸濠付之而身至京口謁駕諸奄不淂志悪守仁上前
称守仁宸濠黨永為䕶持力淂不問賞亦不行事在張永
傳㑹江西大水上䟽自劾語極剴切報聞世宗𥘉立召守
仁入受封而中有沮者謂國甫大䘮不當宴賞中道止之
拜南京兵部尚書參賛机務㱕省㝷論封奉天翊衞推誠
宣力守正文臣特進光椂大夫柱國新建伯父華亦淂封
如之父病中膺封䘚初宸濠之叛也結譽士大夫無所不
傾下守仁亦與無崖異嘗使其門人冀元亨徃觀之宸濠
自謂善守仁宻謀于陸完意守仁淂為其廵撫用是其形
跡不䏻無疑于士大夫守仁憂居講學受弟子而忌者蜂
起頗目為偽學至云𥘉通宸濠謀䇿其不勝而背之言絶
醜不可聞以是雖封爵賜號竟不與鉄券及歲禄一時勤
王有功諸臣中傷廢斥殆盡唯伍文㝎淂陞副都御史䕃
一子千戸守仁不勝憤乃上䟽再辭爵且極論白諸有功
者温㫖慰諭終格不行守仁所善席書與門人方献夫黄
綰皆以議禮得幸上交章守仁賢宜大用亦尼不果嘉靖
五年岑猛叛詔両廣聚兵討猛猛死田州其党盧蘇王受
相結再叛嶺南大困桂文㐮蕚素不善守仁為張璁所強
交口荐代姚䥖總督两廣守仁至開示㤙信盧蘇王受等
自縳来㱕則悉遣其衆㱕農七萬一千餘人勒石志功徳
時八寨猺賊反側嶺表與断藤峡牛膓六寺仙䑓花相諸
猺相煽結守仁以便冝宻令故降蘇受䓁輕兵出而永楽
保靖土兵之自嶺南還者亦過八寨與蘇受䓁相犄角徑
搗其巢誅斬萬計八寨盡平㨗聞朝廷以其誇擅勅奨而
已献夫韜言其功不可冺上許條畫善後以聞是时守仁
巳病矣輿疾劳所事而桂蕚方長吏部暴喜功名　守仁
取南安希崇封守仁辭不應以是益怨守仁讒守仁賞不
進守仁病劇乞骸骨卧舟待命甫度大庾嶺卒為七年之
十一月時白氣亘天数日乃已蕚䓁因盛言守仁𥘉擒宸
濠攻戦紀律不臧奏㨗多僞又言擅離本聀䖏置田州事
冝失當學術不端破壞士習乞削奪官爵詔免奪爵停恤
典子不得嗣封守仁學以致良知為本所論著有古本大
學則言及傳習録諸書其才氣故横絶淂兵部尚書王瓊
為傾任故能早膺閫閥屡立大功頋未一面守仁也瓊淂
其所貌像焚香懸對契若面語嘗左手持弱孫右手接守
仁奏报至関棨䖏頋児歎曰生子當如是哉守仁年五十
有八疾革南安推官入問疾㣲哂曰此心光明亦復何言
櫬行士民擁哭者載道至越越中市児苓婦無不嗟嘆隆
慶初贈新建侯謚文成賜葬予祭誥詞推為明元勲聖學
子正億淂嗣世伯爵萬暦𥘉從祀孔子廟廷
聶豹字文蔚江西永豊人學者稱為䨇江先生正徳丁丑
進士知華亭三年積糓二十萬石歸逃亡三千餘户召入
為御史䟽劾大璫張佐并劾礼部尚書席書不當㽞其弟
于翰林直聲起按南畿改閩䟽四事一敦本行令學督設
行寔經義二齋以差其高下一清寺田貯官備賑一覈官
籍官户廣受寄免民戸丁米料差必重請如囯𥘉事例厯
官籍貫将本户丁米有無增减寔註報部以為優免之則
一考䆠餘謂選舉之法嚴則士多修扵家而壞扵天子之
庭考課之法嚴則士多壞於家而修于天子之庭請於罷
職者録其卿居淂失以為勸懲厯知平陽脩郭家溝泠泉
灵壁諸關隘練兵六千守之鹵不入偹兵潼関𬒳誣淂白
放歸𧺫厯廵撫薊州晋兵部尚書建議以京之安危為宣
大之強弱豹與王畿皆出文成門而内頗相攻嘗􁋸畿譬
丼露悅口不足以飽人其學近于告子畿說未發之功即
在發時用豹痛斥之謂不知飬良知俱知用良知無異反
鑑索照而獨專主未發為飬豫之亰龍溪卒不能難卒贈
少保謚貞㐮或曰豹天性矯譎頗以道學自餙云
王畿字汝中浙江山隂人學者称龍溪先生以鄉薦赴礼
部不第㷊路劵卒業師門正徳丙戍文成強令會試主司
破挌置高䓁䘚不就廷試還時師門來學者衆屬畿與錢
緒山分教之而畿所興起為多文成論學每提四句為教
法無善無悪心之體有善有悪意之動知善知悪是良知
為善去悪是格物緒山謂此是師言定本不可更昜畿謂
夫子随時立教謂之權法未可執㝎壬辰廷對授南京武
選主事三殿夾詔来直言六科䟽薦畿可偹頋問内閣憂
言以畿為偽學罷薦首戚賢官畿再䟽乞休㑹當考察貴
溪語考功薛應旂王畿偽學有明㫖應旂猶預未决而時
知畿者交以書責考功唐太史順之至謂不復知人間亷
恥亊考功怒遂落畿聀䘚年八十有六而同學羅汝芳字
惟徳别號近溪南城人甫数歲自言曰心一耳何苦楽倐
変乃爾為展轉追㝷不置稍長一意以聖學自任焚香叩
首矢心力行数月無所淂閉関臨田寺几上置鏡與盂水
對之令心與水鏡無二乆之成疾淂讀傳習録反覆疾漸
愈徃見顔山農𫐠遘危病故山農不許曰是制欲非體仁
也汝芳曰非制欲安能体仁山農曰子不觀孟子之論四
端乎知皆擴而充之如火之始然泉之始逹如此體仁何
䓁直截汝芳悟遂師事山農甲辰舉㑹試不就遊學十年
建從姑山房以待四方講學之士癸丑北上遇臨清忽遘
重疴夢一翁語之曰君身病且就間心病奈何汝芳于夢
中愕然曰随物感通原無㝎執自是執念漸消病亦随愈
筮仕歴寕國府入覲語華亭文貞曰先生加意某不過為
世道計如推此意以及同志天下斯文幸甚艱歸起復入
京江陵問山中功課對曰讀論語大學視昔差有味耳江
陵黙然歴雲南藩參賫賀入京江陵嗾言官䟽劾致仕歸
益張皇此學戊子八月負㣲病與門第子講學不倦一日
夙興冠服禮天地祖考端坐中堂弟子環侍請教曰徒言
不是道此道炳然宇宙不隔分毫善求者一切放下放下
時更有何物自是絶筆明日為九月朔盥􁆽出端坐命諸
孫次苐進酒為㣲飲拱手别諸生曰行矣諸生懇更留一
日許之次日命諸孫掖至正寝整衣冠端坐而逝年七十
有四門人私謚曰明徳鄒守益字謙之安福人父賢以進
士厯按察僉事守益為文成所賞正徳辛未㑹試第一廷
試及第三人授編脩踰年告歸一意問學以為中庸首慎
獨何以不及格物積疑于懐㑹守仁開府䖍䑓論辨反復
夙疑氷釋曰道在是矣自是從㝎宸濠周旋兵間者乆之
嘉靖初大禮議起上書忤㫖下詔獄謫判廣徳州在任務
以誠心相感發奸摘㐲人稱神明撤滛祠建復𥘉書院講
學興禮風動隣郡丁亥陛南主客郎中厯司經局洗馬充
經筵講官上聖功圖㡬得罪廷臣力救得免應詔上薛文清
從祀議厯南京祭酒遵成憲申章程立號册歌詩習禮六
舘士相慶淂師九廟災大臣當自陳䟽中寓交儆意䜛者
因中傷之觧官歸年七十有二疾革召家人訓飾之正衣
冠䘚隆慶𥘉贈南京禮部侍郎謚文荘子善羙俱舉于卿
善太僕卿孫徳􁁃按察使僉事徳漙太子洗馬皆知學能
世其家歐陽徳字崇一泰和人受文成之學嘉靖二年㑹
試䇿冋心學主司意闢守仁攵成門人徐珊不荅而岀徳
與王臣魏良弼䓁直發師㫖而亦登第岀守六安以政務
妨學為歉陽明曰吾學即在此中因大悟以能陞刑曺選
翰林改編脩累官禮部尚書奉詔議郊礼悉指陳礼家同
異終之曰礼攵乖錯未可盡㩀但土木一興財費不貲惟
益㫦勤民之政上當于天心即無所不可召直無逸殿首
請建儲不報議二王母出府婚又引醮詞有承宗承家之
别上寝之崇陽王以罪賜死例不淂襲徳持之力徳之學
一禀于文成而必概諸躬卒贈太子太保謚攵荘隆慶中
祠於其郷劉攵敏字冝充安福人為諸生及貢矣輕千里
謁攵成為弟子其學以躬行為主虗談為戒弟邦采亦棄
諸生與同學徐爱字曰仁夊成妹夫也受業夊成最先性
温㳟舉進士為南京郎中嘗裒集所聞攵成講語曰傳習
録年三十一䘚攵成哭之慟薛侃字尚謙掲陽人正徳丁丑
進士与兄國子助教尚哲並執贄攵成時攵成已殁侃講
學京師秀水沈謚為行人以不及事攵成見侃歎曰師雖
殁天下傳其道者尚有人也相与益勵于斈嘗請從祀陸
九渊陳獻章时張孚敬當國允陸而罷陳時上未有子諱
建儲亊侃䄂䟽言祖宗分封宗室㽞親王一人司香名曰
守城乞倣舊典擇賢而親者迎取入京以副本示同年彭
澤澤為輔臣孚敬所薦誑孚敬相言教侃為之上見䟽大
怒令孚敬親訊之䆒主使侃曰与言何与刑部尚書汪鋐
承孚敬指必坐言时彗星見上悟言冤令再勘孚敬勿淂
与侃對簿以皇上之明猶為少傳所欺如侃之愚寕不為
澤所賣卒罷為民著有研㡬録圗書貭疑
　論曰陽明事業可觀而所以為教者吾猶惑之欲使天
下白日閉户徃来疑團之中是禪趺之所為空也聖門
　一貫之呼原即忠恕未常無有着落即以致知一語安
淂裂聖經完句去下三字添一良字良自孟書不學不
慮来是則孔氏有所遺孟氏獨䏻𥙷其不足㢤至于夙
善宸濠不足責也正徳中萬一宫車野晏海内鼎沸序
立未安社稷為重新建誠有深心及反蹕豹房則寕藩
躁動逃不得一叛字所争㡬㣲時冝之婉正于此討得
是故訿文成者未為淂而曲諱文成者益未為淂文成
　執両用中䖏晦不淂大白于天下耳奉其說者滋多大
　率歸于無用且夫聶與王亦已内攻諸何足深求㢤頋
　其邊功亦自有由守仁列䟽有云天下事成扵責任之專
　一敗扵職守之分撓幸其時不設提督中使未嘗出監
　故能一手終始之倘䖏新建于東事經撫並存之日有
　随乏岡而盡身嗟乎其後有　姪争継一案李清司李
　寕玻破其誣構文成應襲孫業弘𬒳獄國変未结晚
　按錢塘僞死題詩有百年臣子悲何極夜夜夀声泣伍胥
　之句杭守楊孟瑛掲　三司報瑾命漁人遍覔尸不淂家
　人招竟祭江上瑾乃不問
　　湛若水
湛若水字元明廣東増城人也𥘉名兩字名泽性頴敏自
少知學弘治壬子以書經舉于卿輙焚其路引從講斈白
沙之門登弘治十八年進士第二人授編㫦与王陽明倡
道學于京師學者稱丼泉先生使安南册封國王黎􁃂却
其餽不受母䘮歸廬墓三年開礼舍僧寺士之来學者令
習礼三日而後聼講掲示學者以随䖏體認天理為要嘉
靖𥘉陞侍讀上以暑月輟經筵并免午奏若水䟽陳豫戒
逸豫以謹君徳敬天事親勤政親賢為汲汲薦楊廷和孫
交林俊冝賜召問以取承弼之益上嘉納𣸪䟽論時事謂
讀昜屯否有似此日上為歛容厯南國子祭酒開講院與
諸生論學刻心性圖説未滿考陛礼部侍郎䟽陳天徳王
道上嘉納上製敬一箴成若水倣大學衍義𥙷作格物通
以進十二年進古文小學十五年上二礼經傳測累遷南
京礼吏兵三部尚書献祖陵頌十章條㽞守十事所至必
有書院自新泉三山江都休寕貴池䓁䖏未巳也御史游
居敬上䟽論之曰王湛皆祖宋儒陸九渊然守仁謀國之忠
濟変之才自不可冺若水迂腐之儒其言近是其行大非
乞戒諭以正人心端士習詔乃毁其書院乞休許之若水
在南都乆春時勸農躬詣田𤱔閔俗侈汰㝎丧祭之制頒
行之費省而礼舉都人楽從有劉公庙聚衆燒香為沉其
像于江絶衆惑貧者或以火􁩦買地城四郊為漏泽園以
䖍之且置田供時祀盡毁私創庵院僧尼勒令歸俗後生
子多以湛為名者歸田所居尚書府立祝聖所置倉廩
以舘榖多土無䖏不授徒無日不講學年九十餘猶逰衡
嶽訪邹謙之吉州歸迨九十五而卒謚文簡若水自蒙祖
祖父故業田連阡陌益增置歲入数千金及門士皆受其廩
餼而自好宿肉沙飯居漂摇危楼人皆異之又嗜蹲䲭飯
必先啖如卵大者二以故哀年而神氣常王頋晩年郷人
之口滋多
　論曰焚書烈禍也而丼泉每楽道之豈中有所感乎其
　所主近忍故其断然者或至于徑情本白沙之學而不
　亊禅説要于格物較與道近頋所施行𥚹小所謂行義
　以逹道者止于是已乎若㳺居敬之䟽論謂言是而行
　非是在人口嗜蹲䲭飯嗇也非儉也若水家故不貧南
　都時令民毋淂餐大魚舉　當罏致衆􁅼飲有大禁焉
　歲除禁民毋得焚楮祀天居民大優然所渭樂或更有
　在
　　羅欽順
羅欽順字允升江西泰和人以鄉試第一成弘治癸丑進
士及第第三人授編脩嘗叩一老僧問佛僧荅以一偈佇
思達旦以為天下之理莫有加焉厯南京國子司業讀濂
洛関閩諸儒語録喟然嘆日昔両程張朱早歲皆常學禅
後乃力排之始悟釋氏之明心見性與吾儒之盡心知性
相似而寔不同是時講學之士皆尊王湛陽明曰吾心之
良知即天理丼泉曰天理只吾心本体豈于亊物上討淂欽
順謂二子皆是認心以為性猶近于禅天下凢事物皆有
理在不于此䖏理㑹終是悮武宗嗣位欽順無所通問逆
瑾䟽請終飬畄家乆瑾時嚴𥙷聀之禁奪聀為民瑾誅起
南太常少卿世宗入國厯吏部尚書致仕以張璁桂蕚用
事恥與同朝不𣸪起家居二十餘年其學一本程朱終身
守整之一字自號整菴著有困知記析心性以辨儒释合
理氣以一天人謂古之聖賢罔不戒慎省察率諸終身而
不足今之論者以為圓明朗澈取諸一言而有餘陳献章
王陽明之學百世君子必有能辨之者年八十上以御史
張岳言及門存問又三年卒贈太子太保謚文荘欽順有
弟二人先後成進士時號羅氏三鳯欽徳按察使欽忠都
御史父夀三子前致爵父賜三子酒忠二徳次之而順講
學有功聖門獨賜三同時崔銑字子鍾安陽人官侍讀以
議禮不称宦不逹叙整菴渭崖丼泉諸辯与楊陸争
　論曰整庵易簀之前数日自為誌有曰生平于心性之
　理常切䆒而未遑䘚業獨与王湛諸覇儒　如晋楚取
　威求勝者絶逺語誠有内信者矣整庵与陽明皆從禪
　入而彼此迕如此陽明謂中庸戒慎恐懼即是本体整
　庵謂是求本体之工夫請問二者孰是
　　魏校
魏校字子材南直崑山人亊父母至孝以弘治乙丑進士
歴南刑部郎中每訊重囚斋居黙念不飲酒食囱慘然竟
日守偹劉瑯挟逆瑾威福臺省官望塵伏謁校獨不徃每
與余子積夏敦夫軰講明聖學正徳中召入兵部職方諸
侫幸益用事請告歸嘉靖初起為廣東提學副使教士顓
在徳行首禁火􁩦令民興孝一切滛柌毁絶無遺僧尼盡
令還俗巫覡編為渡夫儒童教以三時分隷歌詩習礼演
樂諸生静坐謂之坐齊出則儒服拖紳矩歩委蛇無敢失
容著体仁説令學者内省氣象自中逹外如春風之和乃
見仁体㝷以憂去起厯大理少卿大學士張璁荐陞國子
祭酒進講經筵不狥呈稿内閣故事偶上前或操吴音上
不説改太常少卿時有天地分祀之議撰郊祀論時議不
合罷歸卒贈太常卿謚㳟簡其學始求之天文地紀人倫
物理後乃返説子約所著有大學指歸六書精藴學者称
為荘渠先生
　論曰荘渠小學長也呉音入對所云氣象自中達外者
　如是乎不于道學長一門閾良近古然其才非䏻于道
　學長一門閾者也
　　邵寶
邵寶字國噐號二泉南直無錫人成化甲辰進士𥘉知許
州以禮教為治作新廟學正隷考叔祠封晁錯之墓祀裴
晋公度於郾范忠宣純仁於㐮城有巫挟龍骨倡妖寶杖
巫取龍骨燬之而民志㝎躬農種行社倉民用充足文風
蔚然改魏曺操廟以祀漢献称漢献為愍以從昭烈之所
尊操廟舊在受禅臺之中每夜輙聞金戈聲土人奉之唯
謹寶既改為漢廟列孔融禰衡揚修陳琳于旁為四配操
灵頓㓕又操庙右有関羽庙灵亦如操寶作詩誚之以其
縱操故庙亦遂不灵随于庙左作司馬懿受禅碑以嘲操
云弘治中厯督學江西修濓溪書院白鹿洞書院正徳初
以左副都御史撫督漕軍劉瑾用事坐平江伯事連及李
東陽力捄淂致仕去瑾誅起廵撫貴州未任陞戸部侍郎
䟽乞飬母嘉靖初再起南禮部尚書再辭寶少孤力學弱
冠著名嘗曰願為真士夫不願為假道學所著有容春堂
集䛟括摹冩極所欲言而無穴長辛苦之色李東陽作信
難篇贈之以為文章好尚相信最難同邑卿薦浦瑾亦䔍
攵誼寶取所為攵印可之瑾色喜則再誦極許存之否皆
廢去瑾為之序曰謹重精純盖淂諸宋雄渾森彂盖淂諸
唐尔雅深厚盖淂諸漢其近古盖淂諸先秦寶視學江西
山輿水舫紬釋經史欣然有㑹日記月盛𣸪名日格子十
二卷人或数百語不了以数語㝎之以附格物之義其經
書所淂載諸簡端名簡端録廵撫吴廷策以上之朝所居
畫小井田扁曰横渠遺意卒贈太子少保謚文荘
　論曰二泉之言曰不惟窮理而惟格物此與朱子格物
　以窮其理觧特殊豈舍格物更有所謂窮其理者乎如
　二泉慱而不約之謂也不為假道學豈易易言之
　　張邦竒
張邦竒字常甫浙江鄞縣人生而躭經尫瘠十七舉郷試
以弘治乙丑進士授翰林檢討整亷隅非人不交時稱大
雅君子正徳中逆瑾肆雪著張鶱乗槎賦以寓　因乞歸
食貧而已㝷𧺫提斈湖廣副使教示諸生斈不孔顔行不
魯閔文如雄褒無益也大率根極理要必人人悟暢乃巳
復乞歸世宗即位移督學四川闢大益書院復以去親逺
乞休上為改福建外艱起厯札部尚書議郊社主合上意
𣸪以母老累䟽終飬不許厯南京吏部尚書巳改南兵部
以便之卒贈太子太保謚文定邦竒之學以人性無不善
以聖賢必可師論政持大体不苛議論依忠孝每言事末
嘗不稱引天下長者功名之際恬抑不与時競田居終月
危坐目無流視耳無傾聼晨起焚香誓天晝有所爲夕書
之册進退辭受矜慎獨至在吏部時故事陞除降黜先白内
閣邦竒獨否推轂善類靡有遺能邦竒卒其母尚存後至
百餘歲
　論曰世廟時以禮部議禮不䏻不合而常甫所言郊社
　主称上意頋其必考興獻時獨無所彂明㢤矜慎二字
　不爲衆所持亦不以持衆古獨修之學也歟相傳文㝎
　督學時堂止二間其同堂弟願以己一帰文㝎父令文
　㝎倍價淂之既又淚下即然彼夫婦貧無棲奈何文㝎
　遽折其劵父曰𬒳所受不能出矣文㝎曰児不責償也
　父曰如是吾中貼甚盖文㝎淂之庭訓為多
　　舒芬(王慎中羅洪先丁/賔查鐸張元怍)
舒芬字國裳江西進賢人六歲授孝經論語了大義七歲
能詩十三獻馴鴈賦郡守祝瀚大竒之以正徳丁夘鄉試
卒業南雍于先賢最喜濓溪嘗称之為中興之聖所著有
太極通書釋義又作昜箋問七十餘條書論二十篇詩稗
説三十餘條春秋疑義三十餘篇丁丑廷試第一人授翰
林修撰時孝貞皇后崩甫踰月上欲他幸以㳟視山陵為
名且革一應擺路軍馬芬連䟽謂天子釋服之後㷀㷀在
疚猶成王免丧朝廟之時也且自古萬乗之尊非奔竄避
難安有輕身不嚴侍衞者天子䓁威莫大于車服而下同
庶人甚非所以辨上下㝎札儀也乞終飬䟽五上不允巳
邜車駕議以三月壬子警道東廵祝岱宗歴徐揚抵南京
下蘇州溯江浮漢登太嶽意遍中土繁䴡芬曰此社稷安
危之所繫矣䟽先入留駕有曰親王倡吳濞之計大臣懐
馮道之心而陸完者以禄位為故物以朝署為市㕓以陛
下為奕棋以草除年間事為故事𣸪痛刺閣中謂一切危
亡之迹将順不救㑹内廷相傳上接直諫輙怒舉刀為刎
頸状芬𣸪邀考功夏良勝儀制萬潮太常陳九川洒酒以
誓曰匹夫不可奪志在此一舉遂連䟽入時號江西四君
子云于是諸臣並力諌詔收黃鞏䓁訊治而芬䓁百八人
于午門外伏跪跪五日未辰而入終酉而退跪畢各杖三
十芬以䟽首創特甚神色不爽諸皆𬒳謫芬淂福建市舶
副提舉至任講學不倦生徒日衆奔外艱一循朱子家礼
世宗即位復原官道濟謁先師作東視録昭聖慈夀皇太
后聖誕芬請命命婦行朝賀礼有云陛下于皇太后雖欲
䟽之而有不能者三䟽致仕不允乞改選以便禄養又不
允大礼議起芬執謂為人後者為之子不淂頋私親同諸
臣慟哭于廟皇帝震怒杖如前㡬死内艱歸生平酷好周
礼詳加訂正作五官序辨五卷六官圖釋一卷剔偽一卷
既乃校㝎正經仍六卷題曰周礼㝎本又嘗修三礼書末
就而卒芬于天文尤精觀望星氣有占必應雖同舘號知
天文如黄佐者亦自以不及也又言鍾律度量所以治暦
明時康節粗得大意而不能建律運暦又謂太極圖亦則
河圖與伏羲同功而不滿先儒本于昜之説謂濓溪淂斯
道之正脉而直責程正叔之外師至于周礼一書常責漢
儒多附㑹之罪宋儒乏表章之功賈氏以儀礼為本周礼
為末謬妄己甚朱子乃不正之是其所惑也視聼言動必
凖諸礼不敢少失尺寸忠諌両朝先後一節嘗悼異學之
非曰空言無𥙷不若脩其本以勝之因取周子學聖有要
数語書之座右緇流羽客悉毅然絶之至于權倖奄䆠益
不与通𥘉辭市舶琉球人自長史金爵而下莫不哀號追
送嘗語人曰士當爵椂不入于心溝􁒅不忘于念芬始生
時有士人泊舟空江夜半聞状元姓舒四字殁之前日門
人湛柟夣垂白簾中有六字曰忠孝状元止此昜簀大風
雷電伐木鳥巢覆屋瓦飛其警應如此病中矩度毫髮不
踰沭浴興与衆揖别家人跪請所欲猶瞪目謂六經大明
于世惟周礼未獲表章余生平精力盡此書惜未及進御
為怏時同門人有王慎中羅洪先丁賔查鐸張元　慎中
以進士能古攵辭與唐順之陳束􁩰號八才子㑹張孚敬
淂上歡㣲語慎中第一見吾令選部充詞林慎中不徃改
吏部郎以傲謫判常州厯南京礼部參議江西徃來白鹿
鵞湖間遷河南參政以中㫖罷去常云大臣不在謙約卑
戢惟其能保釐人民盗賊止息水旱無憂其論用世頗正
洪先字逹夫號念菴吉水人年十五偶讀傳習録而悦之
嘉靖八年上親評所對䇿言讜意忠以及第苐一人授䀺
撰一日讀楞嚴經叩反聞之㫖友人見其顔貌俱改大驚
既以為椫謝去酷嗜周子無欲故静一語改賛善請預㝎
東宫朝儀忤㫖罷為民作正學堂或聚友于雪浪閣語同
學世間豈有現成良知于是専務力行唐順之以兵事邀
㑹齊雲巗欲與偕出不應嘗逰衡嶽僧楚石欲授以外丹
曰吾道自足寕復湏此及錢緒山爲陽明年譜洪先爲之
序歸田後凡天文地志儀禮典章漕餉邉防戦陣車介之
事以逮隂陽卜筮靡不精覈至人才吏事國是民隠尤所
加意絶意仕進扁其居曰止止所䘚贈光禄少卿謚文㳟
賔字礼原晩號改亭嘉善人隆慶辛未進士爲句容令清
田减役歲省民供本折七千七百有竒以卓異入爲御史
厯右僉都南京操江凡九任晋南工部尚書前後署晋都
三十年噢咻保障無不備至光禄寺故有三飯堂例歲米
一千八百石以食貧民侵牟具文矣賔署光禄𣸪其故已
爲操江革債弁科减月粮之弊除上江二邑廂坊僉役之
條濬浦口諸河以利渉廣京口外塢以通漕𣸪鎮江石橋
勒舡禁以救溺䟽丹陽朱港濫泥河洪以溉田治南北四
百里孔道甃石䕃榆柳以便行旅家居好行隂徳老而彌
䔍偕周海門焦弱侯會講王文成祠中晝夜不倦八十八
老矣猶題刺稱老學生䟦涉三千里徃謁一林一見輙返
人以為竒䘚年九十有一贈太子太保謚清恵鐸字子警
涇縣人進士司理徳安清介絶欲厯刑科給事中䟽勸經
筵覈邉功㝎营議舉人才與相新鄭不合出副使廣西疾
歸𣸪水西書院以致良知三字為三字符元忭字子藎山
隂人少負氣性嘗為文遥誄楊忠愍潜心文成之教父天
𣸪中蜚語走白如京獲免嘉靖辛未及苐苐一人厯官諭
徳兼侍讀嘗摘考亭與文成語稍合者題曰朱子摘篇操
履端介所著有皇明大政紀䓁書䘚謚文恭
　論曰皆務致良知三字符者也國裳以忠孝状元砥于
實行舉動光偉堅持正義似于師說尤詳而修本以勝
　之一語絶不作覇氣其易簀時与薛文清警應相似孔
　韶白氣貫天表日中星熒熒与二人風雷遶作天之感
其于仁與義何属慎中洪先所持在不輕出賔鐸元忭
出亦不負世称洪先仙去豈理學通丹鼎貴輕舉乎
　　彭韶
彭韶字鳯儀福建莆田人也天順元年進士為刑部郎中
成化𥘉䟽論夀寕候兄張岐不當以外䑓躐陞僉都恊理
坐詔獄給事中毛弘論救淂釋長寕伯周彧冐賜額併民
田上遣韶徃歩之韶至真㝎繞田周視竟歸上䟽自𥘉引
故馮讙折券田叔燒梁獄辭二莭且日真㝎田祖宗來予
民開種即為恒產臣誠不忍奪小民附益貴戚請㐲不能
歩田之罪坐下詔獄言官交論釋之然自是貴戚陳請上
不復過聼星变韶陳𥘉政漸不克終四事不報厯陞廣東
布政使首薦陳憲章　上召献章為翰林檢討時鎮守
太監顧恒市舶太監　珠池監丞黄福太监梁芳弟錦
衣衛鎮撫梁海皆藉貢献騷動粤東韶每露章劾請停罷
因言天地生財有数而今害之者寔多國𥘉設官有数今
内外文武数倍溢矣國初宗戚有限今逺近親踈指益以
繁矣初僧道有額今寺觀所在意設矣初賔貢有莭今四
夷絡繹費送迎矣𥘉土貢有常今進献多門矣𥘉上用儉
朴今百度侈以䴡矣初賦役尚簡今差使繁重不經矣𥘉
士風淳質今人情率攻竒纎矣凡此皆所以害財者况又
更啓他端益以不急何以善後䟽入上不喜于是諸中貴
争中傷韶轉調貴州未㡬冡宰尹旻薦陞右副都御史廵
撫江南淪年召為大理卿㝷奉内㫖改從原秩廵撫順天
孝宗即位召還刑部右侍郎㝷兼右僉都御史奉勅清理
浙江塩法韶倣鄭侠流民圖繪諸灶户辛　分為八圖圖
系之詩還朝献之進吏部左侍郎時王恕為冡宰韶佐之
倖路悉杜塞弘治三年星变詔直言韶言内臣之言稍輕
重能為人禍福望　其氣以清其心職務歸于有司威福
必由上出午朝係祖宗勤政之要其有大陞除大災異大
邉報大工程囚犯悉于御前評議可否仍乞温顔俯詢曲
折上嘉納之四年陞刑部尚書安逺矦柳景摠兵两廣两
廣廵撫秦紘發其奸(贜鉅萬)景以有挟破法擠紘紘罷王
恕爲吏部奏𣸪紘官(韶)竟抵景于法裭其爵景賍僅入八
百兩降㫖蠲免韶𣸪争之不聼在部二年致仕嘗蕳所知
曰抵家半載邨居寡學所存所行一故吾而己何繇淂善
其後以减宿咎韶斈識醇正雖在官署常参證經史以試
諸行用是敡歴中外不肯阿狥行峻言危群小遇之動相
牴牾即眉山冝興二柄亦頗不楽韶而與王三原何椒丘
孝宗時称三大老韶與白沙論學曰聖人之道体用具而
己大學言明徳必及新民中庸語率性必于位育西銘父
乾母坤乃至民胞物與盖合内外之道䚿本未之事未嘗
偏主獨勝以爲是卒贈太子少保謚惠安林俊䟽言韶謚
不副乞如葉盛吴訥魏驥䓁不報
　論曰惠安体用咸具得之矣体字易觧用字難觧体不
　過示彂孟子所云性善是也而諸家于体字増多囈語
　益使夢長若用字謂本此種子而行却行之則有時与
　勢與幾與情百變不可詰矣無可不可從心所𣣔時措
　之冝從容之中搃于用䖏見淂合来只一權字孔子説
　權孟子亦説權後世論學偏以權字謂與經二不以權
　字宻印尼山而以立字引作硬証扵是執淺見偏拘文
　飾貌堕迷落誤種種不免假如聖門結纓為義継冨為
　仁辝禄為讓厚　為禮諸子豈不到立䖏却也未合孟
　　氏不為巳甚四字　説淂時中妙用其讀論語與後世
　　講學者取觧不同大率部有㩲字于其中矣犬學從平
　　治倒說起以後徴前所謂以用騐体孟書至誠動物一
　　体　满正即此觧吾敬修存誠(之)指當以惠安為歸
　　吕柟(邵鋭)
吕柟字仲木陜西髙陵人居涇水之陽學者稱涇野先生
祖郴卿􁩦日壙中有聲如雷卜者以為當顯六世役六傳
至漙生柟年未總丱有志聖賢之學督學揚䆳菴王虎谷
㧞入正學書院嘗夣明道東莱二先生親為指授義理愈
精居雲槐精舎從逰者日衆正徳戍辰廷試擢第一授翰
林脩撰習古冠婚士相見禮父母書至對使拜受退而跪
讀其他親亥書受讀亦各有儀聞期功丧必為位哭奠饋
儀非禮不受逆瑾擅權竊政以同郷致幣作好却不納㑹
西夏搆変䟽請八宫(親)政事庶禍本潜消宗社可保与瑾
悌切引疾去力田飬　父或因小失責弟梓柟膝前同受
責父怒旋觧瑾誅以薦復官上勤學䟽至以故元為喻或
讓之曰昔賈山借秦作譬千古是之矣乾清宫災應詔言
六事有遣去義子畨僧取囬鎮守太監諤諤人不敢言者
預經筵勸上舉直錯枉不報病帰侍父疾鬚髪变白及艱
自成服奠葬遷柩題主以及卒哭三虞大小祥禪斟酌損
益各有儀注鎮守太監廖鏜賵以金幣立却之世廟入継
大統起原官進講適值仁祖淳皇后忌辰因口奏冝𬒳慘
淡之服罷酒飯之賜大禮議興與時不合下詔獄謫觧州
判官攝州事恤㷀獨减丁役勸農桑築堤以䕶塩池開渠
以興水利己又集耆民郷長講讀行吕氏郷約及文公家
禮察李弟莭義者標題其門求子憂後訓諸學宫建司馬
温公祠正首陽夷齊墓訂関壮繆集就學者日衆御史爲
闢觧渠書院以居之陞南京宗人府經厯士民哭送河干
数千百像而祀之厯南尚寶司卿設教鷲峯精藍改祭酒
嚴自表樹大率以正心修身忠君孝親爲本識者謂宋吴
李章四祭酒外鮮見其比陞南禮部右侍郎寮長霍韜走
簡歛祭張故相璁柟峻拒之貽書責其党奸且云一变而
至道有何不可其亢直執堅如此上将躬視承天陵累䟽
勸止留中初韜不善　臣言榜其短柟正色曰聞於朝則
可掲路人不可及後　言頗指韜柟曰其才可用公合天
下之才以事聖主可也両人互疑其党竟死不及察以災
自陳致仕及卒是日有雷火日食之変及夕大星隕于華
隂高陵人為罷市者三日吊者萬人觧梁及四方學者皆
設位持心䘮訃聞上為輟朝一日柟頭顱圓濶體貌豊隆
海口童顔輸耳方面両目炯炯有神座止圖書室無媵妾
平生不以私干人亦不受人私門人相守数十年未嘗見
有偷語惰容有疑陽明之學者則曰講其學而行非勿信
可也不講其學而行是信之可也有劾丼泉之學者則曰
聖君在上賢臣在下豈可使明時有僞學之禁有問朱陸
之學者則曰初時同法堯舜同師孔孟雖入門路徑㣲有
不同而䆒竟本原其致一也所著有四書因問昜説翼書
説要詩説序春秋説志礼問内外篇史約小學釋寒暑經
圖觧史舘献納宋四子抄釋南省奏稿涇野詩文集而時
戊辰礼部第一為邵銳字思抑仁和人或請共謁逆瑾正
色絶之与崑山魏子才江右夏敦夫並礪聖賢之學議礼
紛起獨曰以誠感豈有不悟䘚贈副都御史謚康僖
　論曰仲木嘗与鄒謙之同官論學仲木主未而謙之務
　姚江之指抵掌辨難有若聚訟卒之交深終始不替頋
　仲木岀䖏本末端　然不欺其論諸家亦頗近其卒
　　也有雷火星殞之变　則与薛与孔与舒而四矣余敬
　　修當尊彭鳯韶舒國裳吕仲木三人為先覺以附皆仰
　　之列頋仲木或有太迂䖏于淳皇后之忌請工淡素夬
　　祧例盡昭穆止乃欲十一丗孫于一百八十餘年之後不
　　忌其忌且言大礼之不公小人之迎合百僚之未粛三邊之
　　未靖海内之未治皆臣不能格心所致柟係六品脩撰輒
　　自引咎不問何以格心徒然出此是拘而僣坐是黜
　　耿㝎向
耿定向字在倫湖廣麻城人以嘉靖丙辰進士厯御史按
丼粛扵閣臣分冝嚴嵩無所獻且薦江陵曰異日託孤寄
􁩤之才也并稱南城羅惟徳曰此公鄉人不食烟火者後
分冝敗獨惟徳時過存之分冝嘆息定向知人督學南畿
薦海忠介瑞於華亭階入為主事復言輔臣拱𥚹心蠭氣
無大臣度拱去以大理丞告歸新鄭復岀謫判黄州新鄭
去起厯僉都御史神宗立江陵勵精輔治後寝苛急㝎向
書䂓之不甚入晋左副都御史請祀王文成淂允轉南右
都時閹人張鯨荧惑儲議未定痛劾之报聞召為户部尚
書辭去入天臺山四方從學者日衆與弟奉常㝎力互發
明良知之㫖卒贈太子少保謚㳟簡
　論曰天䑓之教本諸姚江論江陵奪情淂罪者比比而
　獨与書称孔氏之行權嗟乎伊周皆逼主倘使引嫌謝
　政啇甲周成䏻無為再造夏以知天䑓所學不腐請附
　書後一語公孫碩膚詩言可繹也則所以善江陵者在
　矣
　　許孚逺楊時喬
許孚逺字敬庵浙江徳清人從唐一庵受討真心三字説
嘉靖中以進士岀榷龍江関及瓜儀河道草䌫價不淂為
築堰建倉貯賑楚人何心隠聚徒来証孚逺与語既曰以
學為市矣絶不再通調北司勲展親止疋布胡荘粛汝桂
曰手帕蘑菰今再見耶与太宰楊甲争察事不淂病歸隆
慶中起考功出廣東僉事時倭内警而海盗李茂許俊羙
𣸪起應之孚逺彂十䇿身率二軍薄之降其衆又建善後
十二議量移武平𣸪以前郄謫両淮運判厯南太僕丞請
以数馬註殿最歲省馬户四十萬与相江陵左出守建昌
廢墜悉舉益藩治别業侵民民格其使王怒收格者為觧
於王釋之新城民嫡孽争田献之王民大閧孚逺大戢閧
而勸王還其争謁孝亷鄧元錫之廬受其教与劉元卿並
薦之朝璽書徴聘己督學関中取士重行誼正郷飲酒禮
為圖説戒厚􁩦停丧民安之秦籓請禄孚逺曰吾亦有所
請曰柰何曰願王行貲歸諸死者於土於是葬者月数百
家高淳必隄當塗廼可耕當塗不与閧相殺訟𢾗十年不
决孚逺以至誠感之隄成而訟息掲救都御史李材𬒳劾
鎸三秩歴僉都御史撫閩時平秀吉猖狂島中朝議封貢
孚逺以其廢主僣位不冝假之名噐議乃格請開海禁給
官帖以行民便之飢民嘯会城諸司避匿孚逮開門㝎之
吕宋人𬒳貨指以為賊孚逺䟽直之創共學書院廩士其
中還佐㽞樞防海宻改北病歸孚逺初慕陽明念菴晩乃
專契程朱謂聖學必無鑿空懸悟之理作九諦及諦觧䘚
贈南兵部尚書許專祠謚㳟簡
楊時喬字冝遷江西上饒人嘉靖乙丑進士授工部主事
中璫或有私用衞䘚者力為格止搉武林清莭過人厯尚
寶丞請𣸪建文年號不果萬暦初上大政十要報聞居丧
著昜傳彂明甚多起厯南通政使㑹有詔釐正文体是時
嶺南楊𣸪所講學南中主陽明之説漸侵於禅因極論正
文体貴乎端士習其意主於辨儒禅切一時疑信者半獨
許少司馬敬庵深是之曰伊洛九䁀其在斯乎又謂士尊
經術則湶本清砥名莭則籓籬固尚圎通則邪説起詖行
作會稅監請開封山曰大亂作矣畫䇿許塘山輸價入禁
如𥘉淂允㝷陞吏部左侍郎署部事首䟽三事曰㝎會推
辨職守草宿弊當京察䑓省𬒳黜者别㫖淂留中外洶􁁻
時喬歎息謂國是且摇後将何􁅊自指其心曰此中甚苦
未可告人舉遺逸凡百十人值外計内降以某尚書代既
又收成命仍勅委時喬時廷䟽多留中考選特甚待命諸
臣有遲四五年不發者乃羽權格入𬋩諸曺職即未徴而
具有年劳者𥙷徴入缺一時仕路稍䟽又以滇黔逺不昜
逹請増銓司一員比於廣東西既盡革諸曺吏更踐常例
錢又謂案牘繁冗昜淆増册庫主事一員事廼益清乞骸
之䟽幾二百餘上終不允最後用時喬言即家起孫丕楊
以代未至而時喬䘚贈吏部尚書謚端㓗所著經書觧字
學䓁書十餘種嘗著司馬温公及邵康莭賛盖出則司馬
䖏則堯夫其志也
　論曰事事討真心無不辦敬庵所至無心外之事晩謂
　聖學必無鑿空懸悟之理真所為至誠動物者欤敬庵
　称冝遷為伊洛九鼎以其䏻尊經術而源本清也觀冝
　　鄧元錫(劉元卿/王敬臣)
鄧元錫字汝極江西南城人慱覧經史有志為巳之學内
行㫦㓗乆之領郷薦母卒謝公車不赴問學于吉州鄒文
荘聚講天峰山時神庙之季心學盛行徒事證覺元錫曰
九容不脩是無身也九思不慎是無心也何以事心其本
在窮經何以致用其支在窮史然必抑氣沉致有遯世不
可㧞之志而後可庻幾遂自號潜谷絶意功名杜門三十
餘年著有經繹涵史諸書皆闡衍聖賢薈萃古今于詩書
札皆称繹于春秋為統言元錫以昜應試為專門嘗云程
子昜傳尚出昜簀之後其昜繹凡四昜稿未肯出示人史
學依洪荒而來迄于勝囯考觀天人貞一之統察古今迕
合之变王路隆汚道術善敗之故為上編有表有記有謨
有訓有述有傳有志體裁各異其材取諸史其義禀諸經
下編搃三才之撰觀㑹通之極由上右迄當代各紀一事
本未終始臚列為二十一書首天官次方域次人官次時
令次暦数次灾祥次土田次貢賦次漕河次封建次任官
次學校次經籍次礼義次楽律次貨賄次刑法次兵制次
邉防次邉外而以異教終焉謂漢而下儒莫大于王文中
而以僣訾之者過也次中説為六篇周元公通書張子厚
西銘程淳公正公遺書彚為編以明儒統旴守許孚逺命
五邑士就學以程伊川先生目之南城令范涞舉元錫与
南昌布衣章潢安福舉人劉元卿並薦直指使者韓國禎
䟽于朝郡邑守令詣門勸駕元錫辭疾不赴南京祭酒趙
用賢貴州御史王以通直指使秦大䕫相継䟽薦請徴聘
如崇仁新會例授官翰林院待詔即家徴之元錫捧檄起
椘人吴國倫貽書止之不淂抵旴江疾作上䟽拜辞䘚學
者私謚為文統先生元卿字調父鄉薦後師事三五劉公
講學再上公車不第抺其引杜門不出郡邑後進之士多
来從遊着有諸儒學案國史舉凢明賢宗觧婺江證學大
學新編等書吉水鄒元標以為儒者真品有實用薦之朝
以國子監慱士轉礼部主事又王敬臣吴人父庭為江西
參政敬臣十餘齡誦四箴註曰敬學在是矣踐礼如成人
性至孝事継母有加學主于慎獨晩而従遊者四百餘人
曰慎獨之義有二要研幾也審則也㡬者善悪之萌研之
始知則者帝衷之原審之始淂
　論曰汝極慱字義已辦而約猶俟之矣所云事心窮經
　致用窮史二語未䏻窺合一之㫖徒從經史作觧安見
　經不適務而史無從㑹其㫖趣也㢤頋其于證覺之門
　絶不濡足且欲正之特恐所為儒統者猶粗耳元卿稱
　　寔用敬臣主慎獨統是别姚江為一家
　　顧憲成(弟允成/張納陞)
顧憲成字叔時直隷無錫人學者称涇陽先生自㓜沉毅
不務為浮華師為講孟子飬心章請曰愚以寡欲莫善于
飬心師問云何曰心為主欲為役主強則百役退聼師不
能難萬暦丙子首應天試以庚辰進士授户部主事日与
南楽魏允中漳浦劉廷蘭切砥見時政紕繆忠佞倒置輙
憤不能平相江陵居正病傾國為望禱業署憲成名走馬
削去會江陵卒始改吏部文選司孜孜人才幽隐不遣以
䟽救吏部尚書陳有年并請留大學士王家屏之去削籍
閉門讀昜春秋二經最熱起騐封司時尚書何起鳴𬒳紏
言官坐降聀憲成是言官當路不悅輔臣王錫爵語憲成
當今所最怪者庙堂之是非天下必欲反之憲成曰吾見
天下之是非庙堂必欲反之耳尝申救李三才為考功所
訐李邦華争之不淂岀判桂陽州先是蘓柳二公及荘㝎
山俱以謫至州州人望憲成如三先生之式臨之執經就
業者屨盈戸歴泉州司理擢考功司時議三王並封憲成
倡同官争之亊竟得䆮左右尚書趙南星計事無所狥未
㡬南星忽奉㫖罷去憲成䟽請同罷不報領銓与當路意
左福清𣸪起移書請毋為模棱故事尋推王山隂起内閣
坐削籍歸乃与高大行景逸葺東林書院集同志孫丕楊
鄒元標趙南星等歲有㑹月有紀其所最研辯者山隂無
善無悪一語常曰本体只性善二字工夫只小心二字三
起光禄堅卧不出而東林遂為君子都㑹卒以蒙奇禍而
國脉傷不可薬逆璫用事以門户追論憲成奪官并奪誥
命及魏敗𣸪官贈吏部侍郎謚端父趙髙邑南星為神道
碑鄒吉水元標誌其墓髙忠憲攀龍状其行有曰自朱攵
公以来盖四百餘年一大折衷也所著文集三十餘卷弟
允成字季時别號經凢萬暦癸未進士丙戌廷對輒言宫
闈國本不諱讀卷官口咋救都御史海瑞坐削籍歸起稍
遷礼部主事争三王之並封䟽留考功趙南星𣸪坐謫光
州判里居同兄講學東林以狂狷自許所著小辨斋集是
時為東林之學者冝興張納陛史孟麟吳之矩䓁納陛字
文石以進士厯礼部郎争册立號敢言䧏謫乞帰屡薦不
岀与修府縣二志孟麟字際明萬暦癸未進士歴官太僕
卿亦争國本有劳継東林建明道書院于冝興城東隅晋
周孝矦之墓左也子憂隆字趾祥崇禎癸未進士未受職
國变不起
　論曰惜乎東林以名受懟而所謂研辨無善無悪之説
　未精也意在于覆新建之席而慧不敵如新建功成夜
　見張永東林能之乎既無所自見而徒以口舌為堅于
　　是改埋義為門户失其所守夫必以吾為君子必以吾等為君
　　子必以奉扶吾等為君子而外此皆小人豈有倖哉故曰
　　其禍在于必無外東林者
　　鄒元標
鄒元標字爾曕江西吉水人萬暦丁丑進士方觀政㑹閣
臣江陵居正奪情元標継翰林吴中行趙用賢抗言𬒳杖
謫戌都匀衞以是直声震天下神庙親政江陵歾擢為給
諫帝頗多專寵而近倖用事十人號十俊元標曰是無異正
徳中八党為也代中堂草奏不聼薦耿㝎向羅汝芳許孚
逺䓁約同志講學演象所内廷火炎奏修省六事忤㫖降
一級改南兵曺移吏部置九等選人凡所覆行皆目擊而
心傷者又以朝儀乆曠儲位尚虚上書切諫調南刑部憂
帰不起家居垂三十年建仁文書院于南臯聚徒講貫其
中一時推理學首元標稱南臯先生云天啓𥘉年起家大
理卿晋刑部侍郎以老辭不允薦岳元聲汪應蛟吴逹可
諸人紅丸事起礼臣責首輔從哲以春秋之義史舘閣筆
元標曰即國史不書天下奏筆野乗應不釋去迁右都御
史与趙南星髙攀龍講貫相契海内以漢三君再世云時
揚鎬及李如楨失事遼東㫖従寛議元標獨以不當稍借
開僥倖并斥内臣干預兼欲建省城于薊遼以固京師不果
請盡蠲遼餉寕開他利竇而小民之心不可失㑹黔苗為
亂係元標初謫䖏􁆐情事上議不必用兵調度切中利害
不果用㝷論邉塞首功不如建墩臺邉工可㩀條為例且
論起廢有曰今置一古噐於此坐客改容何獨用人不然
薦南星攀龍及劉宗周等御史潘汝禎過譽督學使過庭
訓並劾去之時推觧經邦為遼東經畧元標曰圖恢𣸪冝
設經畧固守閧門則廵撫可任矣罷經邦客魏用事惮其
方嚴尚未一决而所汲引賢逹皆与客魏水火未幾尚書
王紀中書郭萬程俱以忤意𬒳斥元標力争之不聼与副
都御史馮従吾論道頗合而相城方大鎮亦勇羽翼遂建
書院于京師給事朱童蒙郭允厚等借以傾之以為招摇
門戸元標乃陳開學之原以㝎衆志有曰天下治亂係千
人心人心不正関乎學術法度風佫刑清政簡進賢退不
肖舎明道何由且夫琳宫㑹舘𣑽唄新聲紛簇耳目豈獨
礙此則古昔談先王数縫掖子乎昔隆慶中徐階當國手
書識仁定性未嘗以是少其相業若以講學惟宜于放廢
之日則如切如瑳一語端為濟窮救苦良方恐視斯道太
輕視諸林下臣太淺矣願急罷臣以為倡學者之戒加太
子太傳許馳馹囬籍辭朝薦朱爕元林宰熊徳陽等可大
用無何卆卆後璫禍始烈削官追奪誥命崇禎初魏敗𣸪
官賜謚忠介廕一子元標厯仕籍五十年位登九列而在
官前後不数載壮年以氣蓈見居閒後稍渾厚委蛇而凊
望純心朝野望見
　論曰南鼻刑部時首䟽急務在乎和衷以為廷臣恊共
　天地應之語非不善頋和衷有要非貴人勸户責也國
　是一則無從不和専求事濟則不䏻不和不䂓此而盛
　言偏見之非是又以不和導之矣所為直声震天下南
　臯与馮少壚䓁首事車林之所務乎而最不恊千古者
　為經畧熊爰書𢾗語所云喪師失地功罪同科比楊鎬
　多一逃比袁應泰欠一死減不審于行間之故矣經撫
　之委任不明好悪之偏陂不一渚明眼具言之罪在廟
　算之誤所冝先正其律而後及扵彊塲即以廣寕一案
　所填之境土　害与偏優異所部之兵䘚衆多与寡弱異
　所膺之執掌當鋒与策應異况乎所䖏之時勢先与後不
　同危與安不同倡与随不同全置不問而概以一律䖏之
　此語出邪黨不足較而惜乎唾自鄒右都之口所為溝學
　者吾猶疑之矣魯論紀畏匡而曰子在以言乎不輕死也
　孟書言之齊而曰乗勢以言乎凡夫勢之所在不可衡也
　夫廣寕擁十三萬之衆望風而靡此時声愓影震萬不可
　皷廼必欲以五千砥右屯蕞爾乎若然渚葛岐山一出不
　利便當死而後己何至六出病帰曰俟後舉也乃猶援振
　武趋閭陽駐大凌不即遽退亦云敢矣善乎徐工部尔一
　之言也称唐郭李之不守河陽橋可以毋責右屯之死
　称慕容之三萬獨全可㕥毋責右屯之逃况乎前之
　固遼陽一載可原後之帰難民二百八十餘萬人不
　使東去足録唴中葉以後将材百不一人可惜也此
　時只有明正化貞失地之罪㕥著尤袒化貞之非而
　許廷弼戴罪立功尃閫関以東圖後效夫南臯志在
　奠㝎社禝而自残奠㝎之手雖後之殺之由于魏􁃸
　而𥘉案如是吾不能不責􁁎賢者臯陶于道統稱見
　而知之其執法虞廷寕不在宥之之一乎𥘉謫貴州
　都匀衛即戍所不費講學偷操閱必戎服持兵列
　行伍己　方震孺奉謁夫人手割一伏雌飯宿不
　　二簋頗近清介
　　馮從吾
馮從吾字仲好字少墟陕西西安人以萬暦已丑進士選
庻常改御史紏參胡汝寕切陳朝政觸時忌廷杖視鹺河
東清其壅蠧以直聲淂罪歸田一意聖學極析儒佛之異
同与象山陽明指趣稍别再起副都御史与元標䓁明忠
孝大義于首善書院桐城方大鎮嘗論學鷲峯喟曰魯嶽
天下一人也及朱郭等狂噬從吾䟽争之不淂乞歸詔廢
書院立璫祠再起工部尚書逆奄禍𧺫致仕去㝷加削奪
秦撫受指数窘辱之飲恨以䘚從吾之學言行相頋知行
合一爲淂其正魏敗𣸪原官謚恭㝎而大鎮自有傳
　論曰前此學流子寂至是矯而為堅而馮㳟㝎諸公尚
　氣益甚遂与運終古舜執両用中正妙隐悪隐有三義
　化之使不著澹之使不激諱之使知赧悪隐善自揚扵
　是両不見両不見而中出焉固何為作意作色更作壘
　也東林渚公確以為是滛揺之日正不可無此整容荘
　佩大設座頭使人依向
　髙攀龍
髙攀龍字存之號景逸直隷無錫人幼頴徹性亢直潜心
理道共顧端文溝學一以敬為主成萬暦已丑進士出趙
南星之門由行人擢御史淪救吏部侍郎趙用賢語侵閣
臣錫爵適僉事楊丗則䟽氓程朱改易傳註求頒行天下
廷諍之侃侃上嘉納紏户部郎中楊應宿為謟䛕反為所
訐因　上言大臣孫瀧䓁小臣趙南星陳泰来次苐去位
為聖徳累不小謫掲陽典史過汀州舎小樓手二程書瀆
至萬變俱在人其寔無一事二浯曰淂之矣歸居湖　名
節自爱足不入郡邑有施婣黨無􁑴嘗閉関㫙坐坐必至
七曰𣸪作七規程取大易来　之義与端文𣸪道南祠為
東林書院從逰者日衆光宗即位𧺫光禄寺丞天啓中進
少卿㑹邊警靖逐鄭飬性李如楨䓁以銷萌慝遷太常卿
作寅直説併陳務學之要讀孫慎行紅丸䟽廢書歎曰一
部春秋在是矣大言從哲飬性義不容不討坐罰俸遷太
僕時鄒忠介馮㳟㝎共建首善書院而首輔福清序之為
黨人朱䝉童所詆鄒馮去位攀龍亦以去争之差帰移書
科臣王志道语及挺擊紅丸二事謂皇祖時妙于調停皇
考時貴乎隐忍今上則断冝処分獨奈何湋之而反遭誣
衊義凛烈𣸪尋东林之社曰宦情朝露理境春凨孰淂就
失𧺫少司㓂擢尤都御史會謝應祥以人望推廵撫陳九
疇受奄指唾之連及给涑魏大中攀龍䟽駁九畴固清罷
去不許尋特科御史崔至秀貪墨已奉㫖聼勘呈秀乃
逆監志賢為義子谋反噬攀龍掛冠帰尋被削奪杜门著
書引義樂志丙寅邪黨僞為織監李宴䟽羅入廵撫周𧺫元
一案緹騎至門攀龍焚香沐浴謁别道南祠帰坐後園掲
原無生死以示渚子因手草遺表封固授子世寕嘱曰事
急啟之㴗語家人且勿遽我欲静思良策朋早䖏當無乆
禍走半猝𧺫慗衣冠望闕叩頭舉身沉園池渚子伺間入
一燈荧然而已案上遺别友書一有云僕得從李元礼范
孟博逰矣一生學問到此亦小有淂力其遺表云臣雖削
奪舊　大臣大臣受辱則辱國君恩未報願結来生魏敗
子世寕鳴寃兼進表從子世泰進士厯提學僉事詔言于
朝贈太子少保兵部尚書謚忠䕃世寕入監讀書(或曰子/世儒)
攀龍學以性善為宗以格物為要時頗以姚江誤看紫陽
窮理立淪偏重不知格知原非不良之知又曰無善無悪
之説以之明心性者十之一以之㓕行簡者十之九遺書
崇正編日省編周易孔義及文集行世
論曰景逸廷刺呈　其未姓魏之日也逼之走險儅禍
　始烮夫􁃸璫𥘉苦無助苐以恩寵肆横稍或頋忌與之
　以多助乃自崔児始嗟賢者之為防百不若不肖者之為
　拒子曰疾之已甚又曰不成人之悪是有机用其早為崔
　魏言之乎吾扵李文達李文忠雖未溝學却此二簡己曽
　會淂大意且也璫不挾天子私毒元老始可稱為辱國夫
　矯命非無命也以為矯而不唯命便是不臣若然便當身
　就法司乃輒自引决使天子不淂行其法景逸自豦亦未
　為能正其終矣若其楬姚江之誤誠属羽翼聖經之大居
　平嘗曰有一毫畏死之心固害道有一毫求死之心亦害
　道盖學已到立豦可以權非格外事知之乎
　　趙南星(鄒維/璉)
趙南星字夢白别號儕鶴北直高邑人萬暦甲戍進士以
汝寕司理擢戸曺江陵居正卧病南星獨与頋憲成姜士
昌䓁不一視為詩志感有二𥪡䏻夏國千官為祝年之句
江陵殁以輿望入銓司與太宰忤引疾歸㝷起主選司太
宰陳㳟介俯就教南星曰人惟清静安淂有過太宰曰教
我矣以我不任事故因用所推海瑞何以尚以謝時朝臣
多以奔兢為風俗以賄賂為交際以狥情為盛徳以巽懦
為老成以模稜為作用南星改文選抗列四害一曰干進
之害一曰守令不擇之害一曰傾危之害一曰郷宦怙勢
之害以為冨貴重則莭義輕自然之理也時有撓其議者
復引疾歸乆之薦起原官進考功郎當大計尚書孫鑨推
心倚之澄汰流品即時相私人不少假于是給亊劉道隆
劾鑨南星朋党鑨罷去南星鎸三秩調外亦罷㱕家食二
十八年廷臣交薦不起著書自娱天啓𥘉𧺫太常卿歴工
部右侍即晋左都御史有申明憲職諸䟽畧曰澄平日乆
名分凌夷至于内重外輕勢不可返籓臬太守非真豪傑
未免有自輕之意畏後進之為臺省也為司理者又与縣
令比而欲共為䑓省也于是上官以卑詘結綢繆下僚以
賂賄酬知遇直道不著長此安窮拜大冡宰意所不可屹
然山立見以為是風行斧断破格不倦時衆正登朝如髙
攀龍左光斗魏大中楊濓袁化中劉廷諌夏嘉遇張光前
程國祥等皆極一時之選設為諸䋲即君子中毋務為名
髙論大臣冝長厚以存國體大臣之𬒳訐者勿曲辯以滋
多口頋部事乆壞矯枉太甚水火斯立舊制銓格無定後
㝎議每省止一人南星從人望以兵部鄒維璉調考功而
銓部吳羽文尚在事人詫以為創格科臣傅櫆廷訐維璉
南星䟽争之先是逆奄亦雅服南星髙望碩自附縂憲時
亟稱上前嘱其甥傅應星介同事中翰贄于南星却勿納
又託所知求題便面則毅然曰豈有為内侍走筆君子哉
璫慚怒常同坐弘政门正色語忠賢曰主上冲年内外臣
子㑹各努力為善璫知為諷己不答𥘉南星家居時恨丌
趙䓁濁亂朝汝常作四㐫論以斥之方還朝有朝士郊迎
恐後覬淂一盻南星嘆曰吾入山許時豈知士風一至于
此輔臣南樂父乆貞南星同年友也廣㣲雖大拜南星猶
以父執自居一日語次南樂極詆李三才南星正色曰三
才尊公畏友少年勿輕論前軰南楽面發赭他日来謁南
星誡閽人毋與通南楽忿忿去㑹郭尚友私营晋撫南星
不與㑹推别用謝應祥扵是陳九疇受南樂指特訐應祥
随有内㫖以南星與高攀龍䓁朋黨削職去首輔韓爌極
諫亦㘴放歸于是衆正一時盡斥以南星為元兇云南星
既㱕逆奄復令梁夣環追論其罪下撫按提問追賍謫戍
振武而子清衡戍荘浪外孫鍾龍戍永昌妻馮及妾李同
日就道痛噎死南星携殘書一篋随行分手子与甥誡曰
即戍所索閉户讀書彼蒼不終潰潰也至振武嘯咏小楼
自若時晋籓遣使存問謝勿見日罪臣不敢當隆礼崇禎
嗣立肆赦撫臣牟志䕫猶䕶璫局故稽回文十二月䘚戍
所屬纊之日猶與從學者論史孜孜正統一統之説不倦
二年贈太子太保廕一子為郎謚忠毅而維璉字徳輝新
昌人萬暦癸丑進士司理延安孤介有大莭陞南職方主
亊進員外憂去天啓三年起郎中有宋明儒者自言能役
神兵討賊維璉抗章左道不可任賊且請去債帥之弊及
改考功𬒳訐求去南星恚䟽司官不肯為用請㫖詰責以
尊朝廷不淂已入視事継遂奄淂櫆等為助遂矯㫖責璉
沽直璉遂抗論忠賢且云臣肯沽直猶是國家羙事不然
而嘉言結于忠舌國命出于讒口天下事不可為矣忠賢
益怒及南星以㑹推晋撫受譴維璉求罷削職為民竟坐
贓謫戍毅宗立乃免歴僉都御史廵撫督勦劉香海賊劾
鄭芝龍縦賊之罪屡撃賊海澄同安䓁處先後上㨗廷議
以賊未平奪官自效継復上諸㨗閩平始知見罷上䟽自
功不聼竟不𧺫
　論曰江陵之尊朝廷有植用即欲規之扵道尚其賛導
　之何至指為異物不一視病以為高至形之茟誅然
　則見小君徃畔召儕鶴扵其時氣貭較季路應十倍矣
　且􁃸奄雅服高望果念投䑕之忌援其攻難亦一説也晏
　子不死君難春秋未嘗非之寗子智以全身愚以安國
　貴時措之矣嗟急見其直豈盛世之所尚㢤
　　陳龍正
陳龍正𥘉名龍致字惕龍浙江嘉善人師事髙攀龍為梁
谿之學天啟壬戍不第帰元旦聞鷄鳴忽悟生生之㫖尝
曰念􁁻好生廼立徳立功立言之本崇禎甲成成進士授
中書舎人十五年五月荧惑守心龍正請减辟且責成宰
輔謂居恒湏位置六卿有事則謀㝎大将今日之計冝勿
憂餉而夏兵兵精則餉自省且勿憂兵而夏将将良則兵
自精又勿憂将而憂輔臣輔臣賢則六卿皆賢而良督撫
良将帥自岀矣明年彗星見龍正𣸪應詔陳言有曰陛下
事天以恒不以暫㘦中時弊度不可為乞休不許又明年
上下詺罪已龍正𣸪三䟽　害且云屯田不足以生穀惟
墾荒足以生穀𧺫科不(可以墾)荒唯永不起科可以墾荒
而五穀始足加派可罷民生可安凡数千言海内傳誦坐
丙子分闈絓誤謫南郡丞弘光中起祠部不岀閉門纂輯
已而南都亦㱟匿先祠中徽􁀣絶飲食却薬餌不進曰我
啜此何求㢤数日䘚所輯朱子詳本朱子經説語類王子
要書髙子遺書皇明儒統墾荒作行救荒䇿㑹陶書衍行
世
　論曰惕龍之論兵餉果䏻祖是意而䆒行之誠非無用
　即墾荒足邊亦属偉議而苦以東林二字䘚無所見嗟
　　杏壇之聚㡬三千人而不聞為口寔徃公山見南子知不
　　以杏壇為名也且对葉公瀀自称吾黨而䆒杏壇不以為
　　党名何㢤
罪惟録列傳卷之十一中
　　秦紘
秦紘字世纓山東單縣人景㤗二年進士為南道御史以
忤䑓長軒(輗)降北黄驛丞𧺫雄縣令中官㳺獵優民紘撓
之不如意反為所誣禍不測百姓走擊登聞鼓訟紘冤淂
宥調府谷再轉㤗州以艱去秦民哭㽞之還任成化中為
鞏昌知府厯僉(都)御史廵撫宣府破鹵柴溝堡以副都移
陕西秦府旗校徃　恣睢部民紘至捕治之王不能堪訐
紘凌蔑親王　禮逮下詔獄籍其家止得一黄絹故衣上
大嘉歎賜鈔旌勵改撫河南汪直廵邊所過都御史伏請
若下吏紘獨与抗禮䟽直驛騷郡縣直不知也直還上問
諸所厯廵撫直獨稱紘上出示直紘䟽直叩頭曰能䟽直
直是以賢之上以直服善不問入為户部右侍郎上晚年
頗惑方士以紘不稱有内㫖降廣西參政弘治改元王三
原恕薦𧺫左副都御史總督漕運坐論御史姜洪為䑓省
論駁罰俸一月(陞)右都御史岀總督兩廣破岑欽鷓鴣嶺
遂克田州又破海南黎及瀧水後山賊奏効總兵桞景貪
汙景請壽寕侯為上觧免景乃摭他事反誣紘上亦逮紘
還去官䑓諌交章論救不報吏部尚書王恕上言景贓已
著陛下特免之頋賞不及紘是奨善而除害者猶𣸪淂罪
何以服人心而勵将來肇慶府同知張吉亦抗章極論紘
誣上悟乃召𧺫為南京户部尚書掌部五年致仕去十三
年鹵犯固原以户部兼左副都御史𧺫撫陕西明年詔設
總制府於固原俾紘總制三邊整花馬池塩課買馬開豫
望城屯田紘自以意造布甲輕車以鋴制勝先後斬首鹵
九千修城堡關窖一萬四千所剷山崖三千里加太子太
保尋革總制召(還)部致仕明年卒年八十贈少保謚㐮毅
紘厯官四十餘年提兵南北列位孤卿所居僅蔽風雨妻
孥菜羔麥飯不改其舊
論曰秦㐮毅良邊才非止強項頋劾景為景所反射而
　　林鶚
林鶚字一鶚淛江太平人景㤗二年進士授御史以鶚獨
持正推摠三法司奏案監試順天内閣以其子不淂舉奏
鶚私其己子林挺覆試挺無弊事乃白英廟復辟簡鶚知
鎮江特異之召見文華殿賜宴給路鈔鶚至郡奉宣德意
諸善政以次舉行不言前人非苐曰必如是乃是鎮江漕
河孔道徃絰孟瀆險撫臣欲别鑿河避之鶚按京口閘丼
露􁆡淂古運河故跡請浚之道里近而功省居立載再調
蘇州鶚更以簡静坐鎮之緩急各有次苐時頗笑守迂緩
已而見其深思曲筭皆圖乆逺利始大信服蘓學廟像歲
乆剥鶚曰塑像佛教也我太祖于太學易以木主冝遵行
孔子主佛教未入中國之前烏覩所為塑像㢤成化初超
遷江西按察使淂憲體冤獄多所平反廣信有妖賊妄稱
天神誣惑郷俗鶚寘其魁于法怪乃息厯布改使左右歲
饑奏减恒賦十五萬石陞南京刑部侍郎内艱去召入刑
部侍郎未㡬卒官貧無以為歛鶚厯中外一十六年家無
百金積田不増一𤱔事母極孝官巳三品母稍有不恱跪
請移時必母恱乃起人称篤行嘉靖中贈刑部尚書謚㳟
粛
　論曰一鶚但言是不必人非而我是故其是者人不非
　求已之學也頋得之母教為多吾願明末東林講堂奉
　林母之教可以無弊
　　王越
王越字世昌山西濬人慱覧為文章走筆就善騎射好談
説經濟大畧睥睨當世成景㤗中進士方對大廷忽有旋
風𧺫攝其䇿雲表不可淂及秋朝鮮貢使附越䇿來奏其
王方視朝一物空下收視之中朝進士卷也不敢沉没敬
以聞景皇帝撫視名姓咨嗟乆曰識之當無任風憲以顯
者乎厯監察御史英宗𣸪辟覩越進止奏對𢾗目属之時
冦深長都察院束濕僚吏而越于臺事精所建畫多岀深
意表以故深嘗難越乆之擢山東按察使大同鹵警上曰
安淂如韓雍者撫之吏部乃請徴越召見便殿越故偉服
而短其𬒮上熟視良乆曰此非故快御史可使弁而将也
擢右副都御史以行㑹鹵稍徙去乆之以總督視師延綏
輕騎襲破鹵于崖窯川遷左副又破鹵于黄草梁進右都
前是文臣視師者多從大軍後出號令行賞罰而已越始
多選驍勇跳盪前搏戦專以設伏徼鹵𢾗成功名尋諜知
鹵可汗滿都魯孛羅忽癿加思蘭三酋自河套分冦西路
而其妻子营于紅塩池乃率總兵許寕䓁以精騎五千両
晝夜走三百三十里及紅塩分兵千餘為十㐲而身与寕
等分両哨襲其营破之擒斬三百五十五級獲其女穉駝
馬牛羊器械不可勝計焚其廬帳而還時滿都魯等行剽
之鹵狼狽出戦遂破鹵斬首鹵四百三十七級鹵還男婦
百七十馬駝牛羊以𢾗千計旗纛甲仗萬餘㨗聞越遂進
封奉天翊衞推誠宣力守正文臣特進光禄大夫柱國威
寕伯歲祿千二百石予誥劵世襲越既封不當𣸪領都察
院而越頋不肯就西班是時益精心事汪直以自固上嘗
内晏有優人傅粉装太監極豪手持二斧縦横傍問之曰
直恃此二鉞耳不淂無能為盖指王越及陳鉞也上笑勿
罪乆之𣸪出師大同得小㨗詔進越太子太傳増歲禄四
百石𣸪錄一子官改掌前軍都督府總督十二营尋𣸪命
越為平胡将軍直仍監其軍駐宣府時鹵已退乃廵延綏
㑹鹵入冦河西清水营䓁䖏越䓁使逰擊将軍劉寕敗之
塔児山參将支玉敗之大窊梁延綏總兵許寕敗之三里
塔斬首鹵三百七十人功最多鹵亦創惧不敢近邊㨗聞
僅加禄五十石汪直賞亦薄尋改越征西将軍填大同猶
与直共一鎮云大學士萬安䓁請移越師延綏以離之而
命延綏帥許寕填大同言者以寕直不相能遂改直于南
京御馬監既行則姦事大露上乃命給事御史論糺直八
罪因并糺越詔削越官爵追誥劵徙置安陸州而盡奪其
諸子錦衣都指揮使等官越之敗由汪直也弘治初赦還
郷尋上書自列冤狀淂復左都御史致仕越居常奢華自
奉若諸矦王而其御軍恤下使財徃来若流水號知人籠
罩豪傑人願為之死机事百端出没若神鬼軍行過陕西
秦王賜宴奏伎越語王臣為王吠犬乆矣寕有以相酬者
因盡乞其伎女歸一日大雪方坐地罏使諸伎抱琵琶捧
觴侍而一千户詗鹵還即召入与談鹵事甚析大喜曰寒
矣手金巵飲之復談則益喜命絃琵琶而侑酒即併金巵
予之已又談則又喜指其中最美䴡者曰欲之乎以与汝
自是千户所至為效死力積功至指揮嘗襲鹵将及風暴
𧺫且退一老卒前請勿退越下馬拜之功成推卒為千户
尋中㫖召越掌都察院事為䑓諌所論阻㑹西鹵犯邊急
吏部屠滽故以越見知請𧺫越為總制而内臣李廣隂賛
之加越太子太保仍兼左都御史總制甘粛寕夏延綏軍
務許便冝越至擣賀蘭山之别部行剽者覆之斬首捕生
過當㨗聞加少保兼太子太傅請復哈宻封以兵援其王
還國䟽上不報而中貴人廣敗自殺言者皆首攻越上不
問越坐憂悴卒年七十有四贈太傅謚㐮敏
論曰持之者非其人耳二斧故能批賊曰非二鉞無䏻
為㦯曰匪直二鉞無䏻為此時直權無不可故借一麾
　而萬里靡伏抗直而䏻坐制塞外者無之矣威寕嘗与
　保國猝遇虜主客不相當永不進威寕戒勿動列陣自
　固乆乃令棄鞍赱啣枚無反頋而身殿之及營語永吾
　稍示不足鹵促及矣盖智略過人吾悲其不淂已而委
　身權侍也
　　童軒
童軒字士昻故江西鄱陽人父碧瑄以天官學占籍南京
欽天監軒以景㤗辛未進士拜南吏科給事中䟽請省冗
員公考察倡武勇擇師儒杜倖進多見採納有詔南京守
備採辦翠毛魚鮓諸物以萬計軒極言止之天順中復上
䟽弭盗安民𢾗事改户科憲廟踐祚首言帝王之治當知
本末隆聖德用賢才納忠諌爱小民謹邊偹本也薄書刑
名其末也四川盗作命軒徃撫賊首王應髙等聞軒名羅
拜乞生悉慰遣之進都給事中已賊趙鐸撫訖旋叛軒復
分兵勦捕凱還蜀人繪班師圖紀軒功明年夏賊復猖獗
且議出師軒曰賊已平奚用岀師不𢾗日㨗奏果至而卒
以賊反覆不終撫謫浙江壽昌令己丑入覲上䟽自理改
僉事督雲貴學政召拜太常寺卿掌欽天監事敎諭余正
已倡言暦法冝修軒上言歲差置閠其来已乆我朝考暦
制象尤為精宻雖日月薄蝕不無先後晷刻之殊分秒多
寡之異則以土有南北髙下故耳正已乃謂天地有自然
之冬至以至望朔置閠皆非人力可為是不知古人以𢾗
求天之術顧以小智乱成式冝下之吏以正其妄從之予
告歸弘治改元仍以原官掌監事夏六月日有食之軒言
日食紀元之𥘉當盛夏火旺之侯冝修身穷理進君子退
小人以謹天戒進右副都御史提督松潘軍務兼廵撫時
蜀歲祲軒首舉荒政粥飢給糧帰流移决乆禁先是乆旱
軒至雨亦随足請設衞疊溪一路令一都指揮守之四處
要路各設一倉以便轉輸令一藩司首領督之復言沿边
衞所州縣皆在万山中関堡与蛮彛共有害無利請捐松
荗中羊腸一線之路則関堡倉廩可减兵無逺戍之劳民
省轉輸之告蛮有坐困之机畫利害以聞厯南礼部尚書
疾卒贈太子少保軒身若不勝衣強學好問至老不􁑴為
文渊慱雄䴡詩有唐人體裁書學遒劲所著有清風亭稿
枕肱集海岳涓埃諭蜀稿籌边録夣徴録藏于家
　論曰兵与暦通天官家子頋不䏻靖蜀与松潘㢤測天
　度与䂓人事萬里外無爽不任小智者䏻之其論薄蝕
　先後多寡以土有南北高下異與神廟末西人湯若望
　頗合然則論暦早有解者而率因襲置之故湯暦亦不
　䆒其說而止
　　鄧廷瓉
鄧廷瓉字宗器湖廣巴陵人景㤗五年進士初授淳安令
滿九載不遷廣西廵撫張鵬開府梧州乆知廷瓉能薦陞
梧州守㑹憂去不果適貴州新設程畨府府在萬山中夷
獠雜居難治遂𥙷廷瓉守程畨廷瓉至不求速化曲心撫
綏墾田不踰界入市不二價四境晏如撫臣陳􁃽奏廷瓉
乆任以慰程畨民廷瓉上言程畨學校初建請歲貢一人
俾觀光上國相勸于學上嘉納之乆之厯右副都御史廵
撫貴州時黒苗乆叛有偽稱王者滇蜀道為不通詔鎮逺
矦頋溥討之而苗故有順逆雜䖏廷瓉檄慰不從亂四百
餘寨而特禽偽王悉殱其餘黨斬首立千俘二千招還流
徙五千餘户舊有都匀清平二衞九長官司其人世禄驕
縦残虐諸苗醸患至是奏改為都匀府一獨山麻哈州二
清縣一更設流官与土官兼治之苗平晋左都御史掌院
事岀鎮両廣時在韓雍後不輕用兵歲飢四㑹稍有亂民
廷瓉苐誅其首悪李景光譚傑及其党二百餘人餘悉觧
散歸農又以廣東瀧水為賊薮澤設一千户所守之給以
隙地俾屯種為長乆計欎林川雲罏大桂諸種作亂以次
討平亡何䘚贈太子少保謚㐮毅
　論曰累朝六㐮毅皆以邊略著聞韓永熈楊維約翁仁
　夫聲業大爍彭濟物頗英摯項藎臣持諒直而鄧宗器
　持重綏輯為多謚法曰甲胄有劳因事有功皆淂称襄
　致果殺敵强而能断皆淂稱毅然則鄧之襄毅似有溢
　長其殆柔徳安衆之謂靖慈和徧服之谓順者欤
　　何喬新
何喬新字廷秀江西廣昌人也父文淵以永樂中進士治
温州有聲温民祠之召入厯刑部右侍郎至尚書吏部内
阁陳循易儲之奏前二語出文淵己以交訐致仕喬新登
景㤗五年進士嘗持三言自誓不营私不阿權貴人不以
爱憎為賞罰觀政時奉使淮過巣巢令閻徽文淵門下士
也上白金文綺為師壽喬新不受曰以清徳匡吾父更善
及主事南京礼部艱歸為父卜葬地他子孫發已葬售其
地喬新曰暴人文而藏吾父非父意不為厯福建按察副
福安寕徳二邑銀礦乆絶歲猶上課喬新為奏减三之二
興化有洪武故籍官牛貸民丗其租喬新日牛乆故租安
淂存并請蠲之葺先儒楊龜山祠墓以廢寺腴田給其子
孫奉祀典市舶中官死鎮監分其遺槖餽三司喬新辭或
嗛其自異受而輸之庫陞河南按察使境大水民艱食舊
令賑迄秋罷喬新曰無秋寕己乎麥登乃止撫戢南陽山
谷流民六萬户河南守薛昌鹿邑令胡宏杞令李文中皆
以墨按治如法陞布政使湖廣厯左右副都御史廵撫山
西入為刑部左侍郎鹵冦大同奉勅廵邊鹵闻喙去出賑
山西以便冝設法活三十餘萬人流徙𣸪業十四萬人播
州宣慰使楊輝嬖其庻子友欲廢適爱而立之安撫長官
諸司皆不可輝乃因撫臣張儹請于朝矯誣𢾗彛寨為亂
即其地立二長官司割五十二寨為一宣撫司以友為司
使輝死友又求死士殺爱不淂夤奏爱通唐王且謀反上
方遣喬新即訊而友母子又輦金賂京權貴人令囚爱待
命喬新言上曰播州古夜郎牂牁地厯代撫以恩信寛以
文法以不治治之今一旦囚係其酋臣恐諸夷聞之驚疑
或生他変其免囚制曰可喬新至淂友母子奸慝状上封
事白爱實無有与唐王反者友詞皆虚冝𣸪爱官今所授
友宣撫使冝裭職銷其印遷友保寕撫㝎諸夷寨是時萬
安當國悪喬新持正岀喬新南京刑部尚書奏奪守傋所
占蘆洲還民萬有千𤱔由是与中官意牾既萬安逐去召
還刑部尚書上䟽乞禁京師胡服胡語已乞罷不允尋為
御史鄒魯所論劾魯欲躐大理丞而喬新薦郎中魏紳魯
恨入骨㑹喬新外家与鄉人訟誣喬新庇所親行賂喬新
杜門引咎乞免予致仕魯外謫去喬新還里片刺不入公
門賔客罕見其面楊宣慰逺獻攵梓謝却之平生每爱彭
鳯儀氣莭丘仲深文學引為知已居官視事手不忘卷弘
治十五年卒正徳初廵撫林俊論喬新文行政莭應謚法
贈太子少保謚文粛
　論曰甫服官誓三言文肅可為終身以之者矣同郷侍
　郎掲稽故與喬新郗奏文渊誤聞自盡寔諸子逼以脫
　禍喬新亦奏稽廵撫廣東時嘗薦黄竑且代竑草易儲
　之疏逮訊両釋夫代草自足死即喬新以子正諌其父
　禮也亦頗似幹蠱之義子何罪請禁胡語當指内附諸
　彛防後変非國𥘉尚遺薄俗
　　劉纓
劉纓本清江人附籍吳宋学士敞之後以進士成化間為
武陵令其按事如老吏有以賦籍於里而無粟者誤公論
死為書其牘守視不謹非侵也傅䡖調滕縣益明習法令
民婦以􁂭至瓜所有挑之不淂誣盗瓜纓意負􁂭而盗瓜
不能兼持令誣者䨇負之瓜堕地伏罪召為御史出按閩
訊獄多平反或有刲股療母後嫁者父有司上其孝纓曰
出母恩已絶而况為所嫁者傷其遺体淂勿問已矣関市
挾輕重私洩其利于外國精持之尉有隂飬士恣且畜異
志掩之淂無変徃奄人孺多耴閩􁑗時有强市良家子纍
数百纓不為慴力遣之時権貴擅命多横射纓持之以正
從容諷諭務折其萌不至忤而成激擢太僕進都御史撫
蜀破例周險逺宣徳逹情予告帰甫離蜀而盗作𣸪遣廵
撫親蒞威福授方畧捕首鹵千人且安戢其逋逃横梁道
蒲江廢關皆要害為設隘守之㑹逆瑾召諸撫監例罷至
秋𣸪命撫椘又以在蜀開䕫抵荆道避險峡不先白也瑾
以坐纓罪逮訊廷臣多白之淂釋荆王以私誣詆守臣即
訊纓持之淂輕論厯侍郎兵部民有應募為兵者朝議廩
食之纓曰此権冝而附額廩彼義奮一時乃遂謫戍之乎
不足以勸為襍辦行粮不以例晋尚書請帰孫瑊進士苐
二人為編脩
論曰纓以度勝常隂行善䖏憲孝時淂君何難當正徳
間諸貴用事而貞不絶俗和而䏻立無為名高所全實
多余不以人望所不及而忽之
　　劉健謝遷
劉健字希賢河南洛陽人父任華州教諭先時大母張夣
偉人持紫玉帶擲其家驚而窹恍然猶有見也適健生教
諭心異之天順庚辰登進士授編修成化中厯少詹事凢
三任皆職輔導皇太子孝宗立録輔導功以礼部侍郎入
内阁參預机務尋進尚書文渊阁厯少師兼太子太師吏
部尚書華盖殿大學士自戊申以来上厲精求治健亦侃
侃竭忠悃身任天下之事引李東陽謝遷入同輔政上𢾗
御文華殿及平䑓召健等至議事則屏左右俾英淂闻但
闻上𢾗𢾗称善而已乙丑上不豫召健等御榻受頋命武
宗即位逆瑾窃柄奸黨盤㩀國事日非健率同官自劾上
奏其畧曰陛下即位之初詔書一下天下延頸想望太平
乃朝令夕改迄無寕日百官庻府倣傚成風非唯廢格不
行抑且変易殆盡建言者以為多言勤事者以為生事累
章執奏則謂之再優稽革舊弊則謂之紛更憂在於民生
國計則若罔聞知事涉於近幸貴戚則牢不可破以一二
人之私恩壊百年之定制而不顧以一二人之邪説破滿
朝之公論而不恤臣䓁叨居重地徒擁虗　或㫖從中出
畧不預聞或有所擬議徑行改易以此之類不能一一備
舉臣䓁心知不可義所當言累有論列多不見允比為兵
户䓁部議䖏鹽法功次等事具本上陳極言利害拱候数
日未蒙批答若以臣䓁言是則冝俯賜施行臣等言非則
亦明加斥責而乃留中不報視之若無使臣等趨向不明
進退無㩀政出多門咎帰臣䓁捫心反顧無以自明用是
共􁏏愚誠上塵天聼伏乞聖明矜察特允退休不報徤又
率同官上奏政令十失極其剴切未㡬户部尚書韓文首
倡九卿共劾劉瑾太監王岳范亨徐智共為内應徤等助
之獨焦芳媚瑾以健不附已力攻健希入内阁致上震怒
傳㫖捕岳等繋獄令劉瑾入司礼監瑾䓁先嘗奏内阁納
賄行私欺壓内官軍職形於劇戲上已信之至是遂合健
與謝遷自陳致仕時李西涯出飯健䓁把手欷􁓭至泣下
健曰泣何為即當日有一言健今日追馬足恐後矣己而
榜示指徤䓁為朋黨矯詔奪其官謫罸米助邊粛皇嗣位
徤年已九十矣降詔存问又三年卒贈太師謚文靖
謝遷字于喬浙江餘姚人成化甲午鄉試苐一明年㑹試苐
三廷試一甲第一厯右春坊右諭徳孝廟為太子時慎簡
侍從首及遷充經筵講官弘治中以翰林侍讀學士入阁
辦亊厯兵礼二部尚書武英殿大学士武庙登極加少傅
兼太子太傅餘秩如舊与同官刘健共䟽逆瑾十月引疾
乞休去先是焦芳入阁憾遷嘗舉王鏊吴寛而不及己㑹
鄉人以賢良應荐芳和逆瑾謂遷違詔格與同官劉健俱
裭職又矯㫖令遷弟武選員外郎廸致仕子編修丕除名
庚午瑾誅詔復職致仕世宗朝廸起參議丕復任翰林遷
遣子正八謝廕為中書舎人復起遷于家進少傅户部尚書
謹身殿大學士疾卒壽八十三贈太傅謚文正
　論曰劉洛陽謝餘姚両恭重以頋命臣賛太平頗不欲
　為竒莭即􁃸瑾𥘉亦頗下之自韓户部一激而焦芳皷
　㷔奄勢崩天矣盖王岳䓁之淂君未及張永也文靖九
　十有三文正八十有三夫藩服履尊必無短算盛時碩
　輔㝎獲長齡氣運使然乎抑有所自也相傳木齊少舘
　于毘陵某氏有女年踰二十未嫁一日乗父母出潜叩
　舘門木斋善谢之不去因正色嚴拒女情極嚙其背去明
　曰束装力辞主人還里必不明言相傳楊一清入阁後七
　十餘𣸪𧺫三邊總制便道謁文靖文靖色倨曰汝曽入阁来
　尚出總制乎阁体壊自汝矣對以简命曰進退由汝輒
　入内令二孫陪荣一清慙亦服義去以輓近論似太倨然
　此䓁嚴重孟子所云丗臣又云社禝臣長治之朝不可無
　此相傳劉文靖生弥月有僧過门摩頂此児七死不死
　齒爵　倫果生平遇七險獲免
　　李東陽
李東陽字賔之湖廣茶陵人曽祖以戎籍􁑗金吾遂居京
師東陽四歲能作大書景泰時以神童薦内侍扶過殿閾
曰神童脚短應声曰天子門髙既入謁命書龍鳯龜麟十
餘字上喜抱置膝賜上林珍果及内府寳鏹時其父拜起
侍丹墀下帝曰子坐父立礼乎應聲曰嫂溺叔援権也六
歲八歲復两召試講尚書益稷篇唯荒度土功一叚大義
命肄京庠天順壬午年十六舉順天郷試甲申登二甲進
士苐一選庻吉士成化中厯侍講學士充東宫講讀官艱
歸弘治二年起左庻子兼侍講學士厯礼部右侍郎兼侍
讀斈士典誥敕明年兼文渊閣大學士預㡬務時安南侵
占城王奏請命官徃問東陽議勿許有曰今使遣官至其
國海島茫茫徒掉寸舌小必掩過餙非大或执迷抗命若
置而不問損威己多即問罪興師貽患尤大中官李廣以
燒煉齋醮𬒳寵東陽㑹同官䟽諌未報㑹武岡知州劉遜
以誣逮繋科道具奏觸上怒俱下獄東陽𣸪䟽救遜上為
霽威皇太子出閣加太子太保禮部尚書清寕宫灾䟽畏
天弭患語詳􁃶時有為故監李廣乞祠額者力持不可及
清寕宫成僧入大内慶讃東陽又持不可上俱從之已加
太子太保户部尚書謹身殿大學士奉命祀孔子於闕里
還上時政䟽命有司議行亦及􁇏法以為塩法壊盡各边
開中徒有其名啇人無利不肯上納上問何以同官劉健
䓁因極論奏討之弊上曰奏討亦只㡬家東陽曰奏討之
中必有夾帶奏一分夹帶十分啇人無利正坐此等又言
王奏討亦壊塩法請下部行嚴飾之十八年上不豫受顧
命武宗登極加光祿大夫柱國少傅户部尚書大學士如
故上不親政東陽同徤等䟽諌不报於是復率同官公䟽
語極痛切載劉徤傳亦不报㑹戸部尚書韓文倡府部科
道合詞䟽請誅瑾瑾遂矯詔逐閣臣劉徤謝遷獨留東陽
東陽上䟽臣三人責任同而臣獨不去将何辞以謝天下
不听尋加少師兼太子太師吏部尚書華殿大學士時尚
宝卿崔　御史姚祥主事張偉及給事安奎御史張彧都
御史楊一清次苐淂罪東陽屡䟽力救是夏早朝罷有文
書一卷委丹墀專録瑾䓁過悪上退坐東角門跪百官酷日
中瑾䓁面訐乆随有仆地曵出死者𢾗人至申刻一時三
百餘人俱下詔獄東陽論救乃得釋瑾威權日盛狎視公
卿唯見東陽則改容起敬時焦芳与東陽同官助瑾煽虐
東陽随事彌縫去其已甚有自陳捕盗七十人乞陞土官
廵檢都察院覆奏冝核七十家窝主隣佑俱照新例籍沒
發遣東陽極言之淂免株䆒瑾又巧取横歛窘迫文臣凡
有公錯詿誤假以姑免提䆒為名各罰米寔邊初自一二
百石漸增至千五百石東陽委曲開導瑾執不從議従邊
倉移為𨳩倉地雖稍近猶不能堪最後請各官罰入原籍
預偹倉上納瑾從之四川鎮守太監羅籥請便冝行事瑾
主之東陽力言不可以爲百五十年所未有奉内批止便
冝餘如所議漕運總兵官􁀊江伯陳熊以陳俊罪波及瑾
謂濕潤米為贓必欲寘熊死東陽力争謂冝念熊父陳暄
通漕大功金書鉄劵子孫或應免死因止革熊爵㑹寘燔
作乱詔誥天下内一欵取囬各䖏差出官校瑾不然之以
為行事衙門累朝舊例東陽曰舊例行事官校止在京城
今差四外驚疑天下姦詐之徒因而矯托真偽莫辨近已
累犯煩朝廷䖏分若真者耴囬則偽者無所容矣因以天
順元年旧稿示之瑾乃語塞已而寕夏獻俘上親賜宴劳
太監張永乗間出懐中䟽奏刘瑾十七事上震怒執瑾東
陽曰此聖政也天下望此乆矣援筆擬㫖行伏瑾凌遲律
諸𬒳害者争食其肉湏臾盡天下撫手大快是時籍瑾啓
札淂秦府永夀王為瑾慶壽詩序上怒欽降勅秦府切責
東陽䟽曰昔漢光武平王郎淂吏民交通文書数千餘章
㑹諸将燒之曰令反側子自安况王府懿親尤冝優待若
指此論罪降敕切責則凢有書信餽送者不知其㡬傳聞
驚駭各不自安為患不小上以為然悉焚其徃返文字無
延及者加特進左柱國䕃其子兆蕃為尚宝司丞東陽復
上䟽請于朝奏講談之暇安䖏宫闈漙施恩澤起居以節
㳺以時保飬天和培植國本則六氣莫能侵百邪不敢近
不报七年巨㓂劉六平加廕一子為錦衣衞指揮上䟽力
辞時有獻宻計于上京軍不􁋯戦陣冝調宣府邊軍三千
入衞京師京軍如数戍邊歲春秋畨換如班操例上坐乹
清宫門湏票擬急東陽力以為不可列䟽争之畧曰京邊
各有分地有急互相應援今無事而動不便一也以不習
戦陣者嘗邊墮國威不便二也内師遽出耳目驚疑不便
三也京軍倚恃内勢或至淫掠不律将官䕶短穷边隠忍
不敢言不便四邊軍入内狎恩市爱傲晲軍民蔑視官府
不便五也違逺鄉井抛棄骨肉或風氣寒煖不宜或道里
供給不續不便六也糧草之外必有行粮布花之外更湏
賞賚非緊急不淂已之時為縻費無極之計不便七也徃
来交錯日無寕息或變起於道途或患生於肘腋不便八
也露京营之空虗示中國之单弱不便九也西北諸边見
报聲息唇歯之地正湏䇿應脱有䟽失咎将誰帰不便十
也今五府為不便六部䓁衙門以為不便六科十三道皆
以為不便是滿朝之臣皆有為囯之心而臣䓁獨當誤國
之罪萬死不足贖乞休賜勅俞允廕其從子兆延為中書
舍人年七十贈太師謚文正所著者有懐麓堂藁前後續
百餘卷東陽孝友天植内行完粹名滿天下而自視欿然
雖位極人臣而楽善如不及履常應変不易所守盖其文
章与功業並懋
　論曰按文正草劉瑾父封都督誥有曰積善以貽子孫
　嘗聞其語揚名以顯父母今見其人又曰號令風行于
　天下威名雷動乎八方或以頗比瑾不知此諧諷也正
　以彰瑾之擅挽囘儘大有機用焉相傳有士人瞰亾投
　以一絶才名直与斗山齊伴食中書日又西回首湘江
　春草緑鷓鴣啼罷子規啼似諷以知止嗟乎使茶陵去
　而諸竟行其所爭又益以諸所不及爭恐宫車不待晚
　豹房也相傳入朝小履恰二寸餘絆結而成衫則粗紵
　為之耿天䑓得之後属督學大謨家子兆先早故無後
　兆蕃其嗣子也既致仕猶四時賜賚頒上尊珍饌与現
　任同郊祀慶成光禄猶致宴盖殊數云其溢文正係
　同官楊一清生與之一清忤瑾不測東陽力持之及易
　簣以二字相報若曰前言官張芹所訐比瑾東陽自不邪
　云知茶陵深也
　　周經
周經字伯常其先陽曲人也父瑄以主事刑部扈英廟北
征負重創脱還署郎中厯南京刑部尚書在官三十年未
嘗更曺䘚贈太子少保謚荘懿遂家金陵經登天順四年
進士以庻吉士起成化中厯春坊左中允侍講文華大訓
東宫起立拱聼閣臣諷經伏請太子坐經不從一時称經
能師臣自重至孝庙時歴礼吏右左侍郎前後皆与倪文
毅岳耿文清𥙿王端毅恕諸公恊持正論定國是称寅恭
云八年部大臣以灾異上書属經草語切直上跡此䟽出
誰手耿尚書曰䟽名首吏部𥙿不敢他諉經曰䟽草本出
經即有罪罪經十年陞戸部尚書經先恤民然後惜財貴
戚近幸諸陳請堅不与四方灾傷奏報輙為覆請議蠲給
事中曽昻請各省貯庫羡銀盡輸太倉助邊經曰國用之
不足盖以織造賞賚齋醮土木之故此能節省自冝少𥙿
必欲盡括天下之財以歸京師豈王者蔵冨於民之意乎
属吏有朘削為功入課多者輙下其考於是監稅官各務
惇大掊尅之風稍革時修清寕宫議調山東民夫七千人
經請以部羡僱役於京師便内㫖取太倉銀三萬両為燈
費經曰以小民膏脂徒玩耳目執不發大同缺戦馬馬文
升時為兵部尚書請給折粮銀就市之已淂㫖經曰兵部
輙侵户部非祖訓上改命取太僕經盡心体國每有裁抑
上輙俯從弘治中國𥙿民安多經莭省之力十三年星変
致仕正徳中起南戸部内艱再起禮部尋卒贈太保謚文
端經弟紘成成化戊戌進士
　論曰先恤民而後惜財可為知本之學後世急見羙好
　傷在國脉矣荘懿祥于刑文端給于户父子擅六曺之
　二生啓禎之世讀文端藏冨扵民課多下考之議嘆先
　民之為國家計長乆不㧞者何其眀而且習也㢤
　　張敷華
張敷華字公實湖廣安福人也父洪正統乙丑進士為御
史死土木敷華受䕃國子生以天順甲申進士選翰林院
庻吉士觧舘當留敷華自請与劉大夏同為兵部主事大
夏醇亮端恪敷華方毅坦直両人並負時名成化中敷華
參議浙江景寕有礦盗且用兵敷華曰無為身臨盗窟執
首悪十二人觧散之進右布政使弘治改元轉湖廣左歲
饑募民繕修學宫使貧民資傭活無計乆之以副都御史
廵撫山西奏増觧池塩課𥙷宗藩歲禄移撫陕西㑹有妖
僧㩀窮山為逆庙算憂之樞部馬文升曰張都御史在必
能了此不数日敷華果己授計俾父老生致之矣陞右都
總督漕運廵撫江北盡斥一時諸貪刻武臣例漕司負筭
輙假銀太倉稍寛其息来年且償償復假前後相積負益
多敷華曰下剥上攘漕是以困國貸取息大非政体峻為
之禁漕政畢舉十四年改掌南䑓㑹京察林瀚為南吏部
務清汰敷華但敦大體諸御史不敢縁法為市時林俊起
僉南院章𢡟起南祭酒与瀚及敷華並称南都四君子以
南刑部尚書召入為左副都御史掌院事正徳中上狎諸
閹好逸逰内閣及諸言官皆切諌不聼敷華𣸪䟽切直於
是閹瑾諸人多不悦敷華者先是督漕入京諸閹曽介李
西涯以名香為敷華壽兾敷華徃謝敷華曰公常以公㑹
故淂朝夕敷華則不敢西涯强之行乃各报以幣使者出
户亟追還曰㡬誤矣吾平生無内交忍一旦自敗乎諸閹
乆嗛敷華為異已至是乃詗敷華曩昔漕事坐敷華贓康
武公海聞之故以㺯語調瑾公陜人也陜入爱敷華如父
母乃自異瑾意觧尋假内降令致仕歸其明年瑾矯榜奸
黨朝堂猶不脱敷華名又明年卒贈太子少保謚簡粛劉
文靖徤常薦敷華于㤗陵上曰朕非不知敷華頋忒難為
人人以敷華之乆於南都諸閹有力焉
　論曰淂㡬難為人而天下事易為矣康武公生両滑稽
　為莫大𥙷救李夢陽与張敷華是也世為康惜吾以康
　不為可惜而後世之許康者不真
　　樊瑩
樊瑩字廷壁浙江常山人天順八年進士為御史清理淮
陽軍上所條畫事冝著為令廵撫雲南外艱起知松江府
府故賦役繁增自周文㐮後法廢莹至為整復折徴米糓
减布縷征通幹漕法𢾗事厯尹應天府府故例羡緡𢾗千
以給宴劳莹悉罷還民改都御史廵撫湖廣錦田賊三萬
起計擒其倡乱一十八人置之法黨散不窮治時水旱連
二十州適營造諸藩府公私困弊奏通廣塩收其餘利以
助工作給賑濟停綾紗𥿄銀𢾗萬両减㐮府琉璃瓦料以
常瓦参之省費𢾗十萬撫治鄖陽改南戸部左侍郎雲南
晝晦五日勅徃考察雲貴諸吏罷遣千餘人威風所至蛮
彛畏服土官有聚兵仇殺有司不能制以白瑩瑩曰吾在
賊敢爾且覆其族語聞各歛兵退民牛有土官奪之不與
民走数瑩瑩不納其詞曰汝第歸彼牽牛汝室矣民帰果
已淂牛尋召還部為尚書正徳三年瑾用事落聀為民瑾
誅詔𣸪官卒贈太子少保謚清簡
　論曰不落職瑾時不成樊常山矣偶語威敵獨不惕一
　璫
　　戴珊
戴珊字廷(珍江)西浮梁(人天順)八年進士以御史督學南
(畿)太監汪直　使至三司皆跽迎珊獨挺立水次直駭
之延入　珊　堅直曰公何以獨異諸司曰有憲綱
直不能難乃曰公教我珊曰　今司禮監權太重
上言之直曰司禮之重乃士　歸　上曰
珊過人逺矣厯福建左布政司　績弘治中以副
都御史撫治鄖陽平蜀盗野王剛自製　陣法以練兵伍轉
刑部左侍郎出訊荆王見橚不法状　奏上以為允歴左
都御史時大理寺卿吴一貫嘗　一武臣未竟武臣死於
獄上親鞫之反抵一貫珊曰(一)貫罪當徒上怒未霽曰法
如是止耳竟從珊議珊以是受知於上接膝面咨與兵部
尚書劉大夏並蒙眷注最䔍上嘗與二人議閣臣劉　所
　　不稱不　珊語大夏當是劉宇稱上知人善任
(己)而珊再四求去不許(珊病甚)乞大夏上前一言上曰有
(客)告歸主人留客堅客亦强為主人留也客亦當為主人
留客爾珊何忍咈朕意如是耶大夏乃遽受珊過朕(珊泫)
然涕下上亦為之感動相對不能言珊退語大夏
不敢復言歸矣上崩之歲珊亦卒年六十(贈太子太)
保謚恭簡
　論曰上有客告歸数語想見盛時君臣已如家人父子
　眷眷爾崇禎之丗堂陛䓁両造安得有成績噫
　　楊瑄
楊瑄字廷献江西豊城人景泰五年進士(天)順𥘉為御史
印馬圻内民群訴曺石　寵逆横攔民田若干瑄䟽劾二
人不法上以瑄敢言命吏部記瑄名且大用既還京彗孛
連見曺石㷔益張瑄與十三道御史議班劾二㐫張鵬為
䟽首時給事中鉉宻告亨譛先入既而章上上怒召諸御
史詣文華殿俾誦弹章按事面詰瑄與周斌且誦且對歴
陳二㐫罪状甚悉上以其不早奏下諸御史詔獄瑄𬒳刑
獨慘責指使瑄瀕死無他及遂文致瑄坐死并連都御史
耿九疇副都御史羅綺下獄掌道者謫戍餘貶斥讞上復
連輔臣有貞賢而鵬㘴論死㑹京城大風雹㧞木壞屋走
正陽門下馬牌於郊外得從末减瑄竟戍遼東鐵嶺道遇
赦還或劝詣二㐫必不可後戍廣西南丹二逆伏誅釋歸
茂陵即位復官尋陞浙江按察司副使淛瀕海海决則全
吴淵浸成化中風潮連四歲塘圯瑄䔍意籌畵修沼㝎海
城北捍海塘縣西走馬堤霩衢所裏外海塘徤跳所而海
塩海塘踰二千三百丈工尤巨禦患尤大陞按察使欲濬
西湖灌田功未就病亟寮寀問候尚論築海塘法及濬西
湖之利䘚祠海上子源任五官監候正徳元年源上䟽言
候得大角及心中星動揺天璇天機天杖星不明乞安居
㴱宫絶逺逰獵罷弓馬嚴號令母輕出入闢除内侍寵倖
逰逸小人莭賞賜止工役親元老大臣日講習詩書䟽下
禮部部言源占候之言㴱切時弊源復上䟽十月二十六
日占候得連朝霾霧交作為衆邪之氣隂胃於陽臣欺於
君小人擅權為下叛上引譬甚力劉瑾怒矯㫖杖三十源
又䟽言自正徳二年以来一向占候得火星入太㣲垣帝
坐前或東或西徃来不一乞思患預防瑾又大怒罵源爾
何官亦學為忠臣乎矯㫖又杖三十謫戍肃州行至懷慶
卒扵河陽驛妻斬蘆覆尸塟之
　論曰暄功在後世海塩塘有縱横様嘉靖中副使黄
　　黄公昇亦有荆公坡塘様今脩塘者丈尺次苐並用為式
　　萬暦初潮溢塘壞副使陳詔訪瑄故迹脩治瑄見形白晝
　　授詔方畧塘成詔上其事於朝立祠曰報功至今海上神之
　　而源亦以萬暦中賜祠孟縣曰顯忠父以言官諌子以
　　天官諫世匡弼不朽治水而又納言㢤張鵬涞水人戍
　　還仕至兵部尚書為政清易
　　彭澤
彭澤字濟物陜西蘭州人弘治三年進士身頎長腰帶十
二圍頋盻燁如也平居鮮歡容偶語聲叱咤若詈自部郎
出守真定歴按察使乃以威猛聞正徳中召拜僉都御史
尋以副都與右都御史陸完分討河南劉惠趙燧䓁賊澤
至則大陳軍容擐甲引見諸大校責以退縮頋軍正諸(大)
校無不惕息頓首請自贖良乆釋之遂鼓行前薄賊凢數
十戦皆大勝破殺鹵以萬計劉惠死於陣時蜀盗藍廷瑞
鄢夲恕為尚書洪鍾所撃撫且平矣餘黨廖麻子復𧺫势
益熾衆至二十萬鍾髦不能将将詔澤充總督討之澤悉
兵破賊賊衆竄伏箐棘澤分兵搤出入奪水道度窘縱一
面夾殱之且盡廖有異術能白日隐形獨跳去不可得還
加太子太保鹵萬騎入宣府大殺掠澤以提督三関鹵退
仍理都察院事兵部尚書王瓊素忌澤勇畧而澤好使酒
或多侮慢瓊方切齒嬖人錢寕軰㑹寕以所暱至瓊瓊故
邀澤共飲乗醉微挑之澤即席多露不平瓊故謬令黙縮
以激澤澤益甚不可止寕於是大恚澤㑹哈宻爲吐魯蕃
所并且将入冦甘粛詔澤經畧之澤調寕夏兵徃而宻使
使詣吐魯蕃予繒幣二千銀榼一盂一求和還哈宻城及
忠順王金叩吐魯蕃許之責加幣未報澤輙奏事乎乞骸
骨歸澤歸而吐魯蕃以加幣不如数且以初所貭二彛㽞
不發怒復占守哈宻直犯粛州遊擊苪寕全軍没瓊乃條
澤死罪朱寕欲從中下閣臣力救之削籍去及瓊論戍徴
拜兵部尚書加少保致仕䘚隆慶初謚㐮毅
　論曰項㐮毅手䟽汪澤彭㐮毅口激錢寕較諸倚權倖
　以立功閫外者有間獨求和吐魯蕃一莭適為寕口實
　則非寕曲啣瓊席上不忘也夫幣出而城印歸亦頗示弱
　而况事未平乎澤罪在擅不啻矣瓊戍而復𧺫亦猶存
劉趙藍鄢之㨗與
　經濟諸臣傳
　　徐九經
徐九經江西貴溪人以鄉薦為句容令永陵中歴九載治
行天下第一其始至羸服一筍輿延見諸候人恂恂無所
詰難諸候人出相語輿中人誠長者第吾邑淂無共黠豪
而治乎居三日一吏出空牒竊印内袖中九經簡淂之群
吏咸叩首稱為某親故某事𥙷牌耳非有賄也九經曰吾
不治賄治竊印者卒坐之法于是人惴恐受訟必令輸服
間一抶之数不過十毋煩置獄然至于武断并兼者不盡
法不止勾事預為期率不遣一隷䘚下鄉隸䘚列廊下如
木偶亡所資衣食其黠者多引去諸賦長收賦于各區故
未有定額司筭者得上下其手為悉覈之著畫一于冊邑
故有賠賦米四百石覈其欺隠者應之賦得所歸不為累
悉革一切浮靡里正掛籍邑耳足跡不至邑門亦不使至
編户門以為恒邑故稱孔道輪蹄輻輳為减夫三之二馬
三之一有廢圃躬率吏卒治蕪穢萟𬞞果鑿池種魚客過
飲酒大率不取資于民歲大祲民至屑榆而食而上方祠
釐行宫多遣中貴人方士醮神三茅山三茅九經所治也
搜故牘啇引之金宿于府者應供諸使者懾其清嚴不復
有所優時有所不若于應天尹尹恨之入蜚語于中丞父
老数千人擁而廷見稱九經賢至泣下㑹中丞入内臺操
舉刺九經仍在刺中尚書熊浹怫曰吾聞句容賢不减古
人考功郎邦彦具前後薦剡語以報乃論謫中丞于外而
特留九經時謂中丞力不勝一縣令也積三考始遷工部
主事将治行民強留之彌月不淂發争延請過舎治觴炙
兒稚挽衣泣曰公毋去我其長者曰度不可留公幸惠教
我九經揮涙吾毋以教尔䓁唯儉與勤及忍耳生平不嗜
肉食圖一菜于堂曰古不云乎民不可有此色士不可無
此味至是父老并勒勤儉忍于上曰徐公三字(經也肖)象
尸之朝夕必祝焉在繕部議當築外城而城地　都督
炳圃者或請避之䘚不頋圃分為三出榷荆州啇税舉舊
額裁三之一諸聴榷者蝟集倍溢于故乃屬其餘于蔵曰
吾裁而淂溢毋使後人増而取溢也歴遷都水司郎中議
築减水橋于沙湾使相接漕水溢則有所通而不侵田少
則有所限而不至涸工成于今頼焉出為髙州府不赴致
仕去家居二十二年時誤傳九經物故提學御史耿定向
檄祠名宦再檄貴溪祠郷賢然九經彊無恙也句容之民
伺其誕日設醮迎釐于三茅祠下歲時訊問以為恒時年
八十有五病拱手曰茅山来迎我遂卒既而守祠道士言
夜夣九經朱衣從数騎啓扉而入九經天性孝友不侵然
諾彊直自遂家與少師夏言同里自舉郷薦至謁選未尝
造其門及言之再相罷而道𬒳逮也九經獨使一老蒼頭
侍行唯謹言從檻車中問而淂之為感泣故御史楊爵工
部即劉魁給事周怊沈束先後以直諌下緹騎獄損月俸
槖饘而致之故善包御史莭莭坐與中人競逺戍範白金
為叵羅而銘之曰不愧明時無負此心以遺莭居山中非
札会不入官府守令以時問政言之無所諱於吏胥弊尤
大言聼者為縮舌族貧立義田周之立義學教之給邑婺
之貧而勵莭者自奉儉不以老益簋衣絶　施予
　　馬森
馬森字孔飬福建懐安人逰太學與鄒文荘諸公相印㩀
以嘉靖乙未進士歴知太平有兄弟訟於庭老矣森特設
一鏡案上呼兄弟各鍳其貌歎曰更幾日作兄弟而思相
訽感泣罷去或有中森于御史者御史突入獄亷僅十餘
囚愧去考最飾兵九江累進按察使有郷紳以外歸殺妻
臺臣欲岀之森持不二卒抵歴副都御史廵撫江西弋(陽)
盗恃險挾府判益横森畫䇿并盗魁取之即其地設縣又
他盗謀翻城作亂者捕誅之歴大理卿與鄭刑部曉周中
(丞)廷稱貫城三平云除户部侍郎病歸𧺫
　　王錫爵(子/衡)
王錫爵字元馭號荆石南直太倉人嘉靖壬戍㑹試第一
廷對第二授編修歴春坊中允神廟初陞國子祭酒以謹
嚴称遷禮部侍郎錫爵為入羙瞻望多權変器宇深厚文
采燁然時論首輔居正奪情者咸得罪錫爵為慰唁至流
涕居正假歸廷臣䟽請還朝速錫爵署名嚴不預尋以省
覲告客附耳曰無乃形相君無父錫爵曰吾自有吾父(此)
何知江陵𬒳累争搏撃為名髙錫爵独貽書當事願稍假
以全國体艱𧺫以礼部尚書入文渊閣力請裁恩澤重亷
恥以矯前弊加太子少傅十六年江南大祲
坍荒之議進太子太保時帝頗􁑴勤朝講缺儲(位夫)㝎群
臣憂之錫爵䟽請罷曲宴捐細娱專精神滌煩懣并及升
儲出閣事冝發自中上不報于是羣臣言冊立者咸得罪
歸罪輔臣錫爵偹極開陳情不自白𢾗乞骸骨不許西鹵優
邊時欵貢二十年所矣錫爵議邊事有三反古謀國危無
事而力持有事今則乆忘戦守之偹一旦封豕生心舉朝
震怖止辦呶呶追尤首事一反也古䇿鹵縉紳言守而介
胄言戦今弁臣㸑下求安專藉欵関之利文吏隙中觀閗
争談出塞之功賈勇不在邊境而在朝廷堵禦不在甲兵
而在口舌二反也古當机制変不嫌異同但求其濟今皆
逃責於已駕禍於人三反也冝重懸賞罰嚴督推諉如鹵
入我之指揮當愈暇鹵去我之隄偹當愈嚴鹵驕而挟賞
我之拒之當愈堅鹵惧而乞哀我之安之當愈宻至於機
関在臨期功效在事後自當一切寛假不冝預為掣肘遥
制事權適予邊臣以籍口逃責之資朝議頗以為弱㑹礦
議𧺫錫爵力陳非便一防患二淂不償失三官吏繹騷四露
囯匱形㑹毋病歸省留奏有云今額進之外又有加進皇
上未嘗不儉但儉而積之無用與奢而用之不經䓁弊上優
荅之尋趣𧺫半道值寕夏孛氏之変懇奉毋休致兼及兵
事有云多設方畧不如少分事任逺行招募不　近
本獨恐征徭不休旋生淂失此當宵旰圖之不在瑣瑣釜
魚旦夕之命也入朝為首揆請省織造磁器及雲南取金
諸害𣸪以冊立事反覆入告適有彗掃紫㣲之変急請䕶
前星以安帝星不报錫爵𣣔曲牗帝意故上語不令聞外
而廷臣不諒再四引咎及入對至云皇貴妃親子不為之
謀萬世安全之計忍使動群疑子天下非便凡巽言宻語
繼以荘論復用危辞盖多方以動上而上亦屡行其説以
相枝拄既畏人言又念主知既不𣣔居名而情又不淂外
白最乆而始有明年出閣之諭儲位始嘿定矣事在福王
傳㑹考功郎趙南星𬒳裭錫爵惜其才為掲救之而心憂
國論日淆漸至朋黨上書有曰今中朝議論己分両岐使
天下士智力殚於相伺即使一勝一負朝廷亦止淂一半
人才之用况始於両持終於両敗國体必傷上有所䖏而
下未必服則其勢必争下有所争而上未必亮則其勢必
䖏下以忤上為高上以反汗為恥上下相激何能有成莫
若導之使言而搃之使一題覆慎而聼納公而己天下有
真是有真非不辯自明愈辯愈不明不争自定愈争愈不
定譬之列星依天而高依日月而明當其上列則有光芒
及其下隕與石無異若使宫禁隔于邃嚴威顔違於咫尺
雖鈴阁之下同於外臣有何機畧而能康濟有
主持㐲望勤批荅親接見以消天下之疑以收衆言之效
屡請召對不淂報且請灑宸翰而免口傳省灾保躬勤彂
章奏至云聖齡方茂乆疾非所冝言時事多艱萬㡬不容卧
理报聞河南飢飢民收鴈矢以食上以示閣臣錫爵遂請
同官盡辞薪俸勸彂内藏賑也全活頗衆又請親行廟享
語婉而惻报聞行人高攀龍部郎譚一召等相継論刺錫
爵好惡陂異上怒錫爵陽為䟽救而意寔非之衆論愈譁
遂有録廢一䟽略曰今士風澆甚矣其始二三君子偶見
廢棄人皆貪求廢棄以自附于君子而旁人故為離跂攘
臂以冩異同之形搆水火之釁請罰如其人人如其事而止
上優答不果行乞歸䟽八上始允子衡字辰玉號緱山江
陵奪情時衡年十四和陶潜歸去来詞以諷父咲曰􁈇乳
三日氣吞牛可乎及父相而衡舉順天郷觧首礼部郎髙
桂紏之詔覆試桂主廵徼衡伸卷立就廷臣一口嗟服錫
爵乃抗䟽桂㘴罸衡曰大人第為囯体争不當以児䝉詬
急求白也詔許会試謝不入及父謝相成辛丑進士第二
廷對亦苐二未㡬請終飬三十五年上復念錫爵召不𧺫
揭請䟽通選法開言路賤貨勤政帝嘉可忌者改其掲語
聞人科臣叚然䓁遂抗論錫爵隂導上拒諌上知其誣不
問年七十有七卒謚文粛衡辭其同舘有曰種種人間世
嚼蠟空花了無足道芸亭蓬室一宿而去之耳㑹卒或以
其語近䜟云
　論曰荆石牗主無不至誠淂古大臣体而無如鄭暱堅
　何防黨祸最先言黨禍最痛悉此後且五十年坐黨敗而
　早如燭計所云天下智力殚扵相伺始扵兩持終必両
　敗又曰貪廢棄以自附君子而旁観故冩異同之形古
　論朋黨有及此者乎哲人知幾吾頓首其學矣与髙譚
　等忤非主報𣸪其所傷在國是且問髙李諸公以講學
　開東林有曲牗自中情不外白之一觧乎至于論邊事
　三反明季坐是而窮迄窮時尚未有知其故者妃文粛者
　昔三楊猶未能望其項背也已彼淂為而此在能為欲為
　之間嗟乎時為之歟
　　沈鯉
沈鯉字仲化河南歸徳人嘉靖乙丑進士改庻常神宗在
東宫時以賛善侍講讀東宫偶出箑命鯉與編修張帙並
題句帙書唐人蚤朝詩鯉書魏卞蘭太子頌随説大義親
賢逺奸窮經致用之要東宫為聳聼明年登極每經筵上
欽其舉止曰沈先生端人首輔居正疾舉朝走禱鯉獨不
預歴禮部尚書謂建文以革除称洪武景㤗以分附系英
宗此本朝典礼最失攷郕戻附録纂修在成化元年已復
其位號而寔録之改姑且俟之以後竟無言及之者是因
循而非有所不可也建文年號在成祖登極詔書不過以
建文四年為洪武三十五年然猶称為少主未聞降削位
號輙曰革除諸未逹成祖之心矣若夫已已以後七載事
冝署恭仁康定景皇帝寔録并摘洪武三十二年以後復
称建文年號傳信萬世下廷議時河南産麟死上責撫按
不以時聞鯉曰從此四方之奉竒異者紛至矣其端甚㣲
而天下耳而目之遂関風尚且物已斃遽逹上前誠為不
样上乃止不進尋以秦王乞㤙請裁以義不從㑹有净身
男子曽萬壽䓁淂罪驅逐鯉曰驅逐猶非懲本之治冝痛
革其弊使僥倖不萌不禁而自息鯉頗與首輔時行議不
合屡䟽乞歸上淂䟽輙曰沈尚書不觧意朕将大用之時
有老宫人銀杏者竊聞此語令其姪小内監微報鯉為徳
鯉正色曰此宫禁語何淂輕聞鯉已司禮張誠亦使入傳
鯉鯉整容謝之遂語中書髙述之善道張司礼鯉願以正
進也十六年謝病歸至三十年召入内閣時首輔一貫以
才稍妨鯉同官朱𢋫語鯉請並䟽止礦税鯉曰告君有体
有㡬数日両䟽無乃自躓㑹長至日閣臣詣官門叩首故
事賜飯小閣太監陳矩陪席鯉見小内使持楮赭徃来竊
聼知上意偵事鯉耳語𢋫此時作閑論及矩勝𥙷牘百倍
遂曰礦税之害中百姓猶小矩曰寕有大者乎鯉曰吾恐
皇上之受損多也矩戄曰何以鯉曰名山大川呵䕶聖躬
今破洩盡所憂寕在百姓于是上聞是語急問培𥙷之法
鯉曰止有急㫖停礦安静既乆灵氣自復上為首許嗣又
以群噪㫖不下鯉又以用人行政二議請上勵精圖治上
頗嘉可已妖書事𧺫為首輔一貫所疑求去不許復惓惓
惜才㭪官二事上令王昇清察牧地鯉力争之䟽留中已
又以祖陵災変祈上修省因言礦税㒷而中使徧天下無
籍之徒借其聲勢無不樹黄旗掲聖㫖都輿從張氣㷔其
孤人之子寡人之妻不可尽述而内監不盡知也未已也
酷征而継以誣訐不曰断截皇扛則曰容隠罪人指某宅
有礦壊其宅称某墓有礦掘其墓人莫必其命土崩之患
從此基之矣不報已而萬壽莭左右有放雀祝延者因推
廣其意言之留中請曲貸議礦得罪華　䓁不報陕西税
監梁永奏請鎮守職䘖鯉言四鎮時勢有不可不過慮者而
况重之以鎮守且曰四鎮邊䖏西陲番鹵環伺甘固以西青
卜阿瓦諸酋驁驁殊甚延寕以東今雖暫就貢市而荘明
著宰諸酋時伺間隙兼以礦税並㒷織造交作轉輸不時
屯運逋貧閭閻失業生理鮮少而永倚勢作威黨悪播虐
已積歲時諸不可測頋猶假之兵柄乎已廵撫顧其志奏
永抗㫖激変諸状㽞中鯉請下奏不報又雲南税監楊荣
為諸弁所殺上怒遣緹騎逮殺荣者急鯉請收首悪足矣
勿大舉以速其反上從之鯉在閣五載初𬒳疑書屏天啓
聖聦撥乱反治而係之以十望(一謹天威二恤民窮三開/言路四彂章奏五𥙷部院)
(大僚六𥙷中外庻官七起用廢棄八/照例考選九釋放冤獄十撤税監)每辰列屏焚香祝天
一貫或嗾内監譛鯉呪詛上忽遣人取屏視之曰即豈呪
詛者㢤致仕歸卒謚文端
　論曰文端與文恭皆矢心為國惕惕靡懈政績可観雖
　言之未必行頋未有知而不言言而不盡者而䘚以水火
　啓黨禍厯數朝如傳燈王文粛曰題覆慎而聼納公可
　以無黨此頼首輔為人主持之自神廟静挕後人主接
　見大臣之日少頋比之圗鳯徒恃片詞之入姑望幸夫
　天下事有百鉛槧無如一語爽然者而况司礼自為肺膓
　紛移耳目至扵國無是而非之者日以生且益力嗟乎國
　有是而小人亦以為是也而况君子
　　周嘉謨
周嘉謨字明卿别號景松湖廣景陵人以隆慶卒未進士
授主事户部出守韶州清介憲副四川建武兵変單車片
語定之旋撫白草畨彛視師卭州灌縣皆饒方畧進按察
使請告家居二十年𧺫原官四川時中使丘乗雲横歛蜀
人逮繋相屬嘉謨為抗觧之亷得奸黠之附中貴者五置
之法歴廵撫雲南土酋安民㩀蛮湾以叛率兵討之獲安
民立其弟安靖盡諭散其党而還縂督両廣請减滇南額
貢黄金五千兩不報立官買法西夷交趾有越境憂兵餉
煩費酌盗贖四千金給之境苦水築堤南畨四縣水利歴
吏部尚書秉公淂人光宗即位鄭貴妃邀封太后居坤寕
嘉謨偕九卿科道勲戚諸臣諭鄭戚飬性語嚴切鄭妃即
日移宫封事淂已問上疾進以清心寡欲之語受頋命賛
楊漣諸臣請見皇長子嵩呼以㝎危疑駕即慈慶嘉謨奏
曰殿下即朝夕哭臨母輕徃乹清俟臣䓁入從行便上首肯
之逆璫用事悪其執持嗾科臣孫杰誣論𬒳斥尋復借移
宫為罪案矯㫖削奪戊辰事淂白而嘉謨已先卒
　論曰非有剔蠻之功不足以㝎鄭難女戎堅扵詣反側
　也嘉謨方畧試輙騐而䘚困于􁃸魏魏類女而戎魏比
　女戎而為類即嘉謨何所自見
罪惟錄列傳卷之十三中
　諌議諸臣列傳
　　崔銑
崔銑字子鍾一字仲鳬河(南)海陽人也弘治十八年進士
改翰林庻吉士授編修(正)德𥘉宦瑾專權卿佐皆伏謁銑
遇瑾史舘門獨長揖瑾怒目視銑他日諸史官旅見又(獨)
(長)揖瑾益怒謂監張綵(翰)林識㡬字乃輕薄如崔銑益
意意不能釋銑綵曰　頼此人　作挫抑之厄衆倄
孝宗寔録成(瑾)遂借以少練政事授銑南京稽勲主事
時留都多士日招集講(川)沿陋政一
　　　　　　翰林時上一　多任諸權姦百事堕廢銑
憂之上李東陽書曰今天下之病深矣財殚而用加侈
疲而　未已賞　而功不勸罰輕而罪不威令下而不循
(恩)施而不霑官肆貪而　事取具而寔亡所以拯救之者
端係一二帷幄之臣窃意執事之計之不可緩也夫舉政
以才行介而内信學深　政爇精而通用才之全也而
偏得者酌用之嚴　其偽不惟淂真材　可以正士
習矣周上需繫　今內廷之奉軍旅之供者可計
乎南以水荒　歲之㡬何也財不足則民貧貧
則苦生苦生　離則凡可以救死者何不為六盗
者優始也擾之　英雄因之而起是故亂自財始夫夲
强者能制弱枝(備)禦者能當卒变禁兵本也重鎮俻也两
京禁兵伍以内賂(而)缺操應故事而舉治戎者以紈綺子
将之一旦緩急此屬可仗乎秦晋两鎮地險人　擇人以
守寕可忽諸今議者曰土(著)劣于邉兵未知計者也勇不
自奮作之斯興技非自長習之斯熟是故安危在所任倡
者利鈍之繫也九載滿陞(侍)讀明年請告歸嘉靖元年召
修武宗寔録充　講明年陞南京國子祭酒大礼議起抗
䟽忤上禠官杜門著書非用世之學不談非翼經之女(不)
閲　讀經則　騐諸經㫖是故猝至
不駭　矣邇言不(可)以出今矣小物克勤可以
舉大矣僕婢服義可以使民矣日誦誦經不力行得其字
　家居十六年皇太子立𧺫𥙷少詹事兼侍讀學士夏
貴溪嘗稱歎之贈以詩曰曰字不曽通政府十年始得見
先生擢南京礼部侍郎以疾請致仕卒贈礼部尚書謚文
敏銑端嚴伉爽言動有矩時稱一代鉅儒為文沉精研思
竒崛簡勁讀者或不能句然取義特逺所著述有松􁩻窹
言中庸凢大學全民政議士翼讀易餘言中説考文苑春
秋諸書
　論曰觀亂自(財)始一語所為讀經見諸行事者能言之
　長揖著莭　靡　上東陽文正書語語碩畫惜徒以苦
　口見而大礼後俻所云一字不通政府者無所騐諸經
　嗟六經猶得而字㢤崔文敏心傷之矣
　　王杲(厲汝進/查秉彛)
王杲山東汶上人正徳甲戌進士以臨汾治行最嘉靖中
𥙷監察御史廵按陕西㑹歲祲詔遣二内臣分守蘭靖杲
言強邉歲飢額外設官勢必増沠困民請如祖制撤囘供
洒掃列搃兵官趙文墨怯并内監魏彬附下罔上諸罪文
竟罷鎮累官户部尚書悉心審畫㑹内㫖户部買龍涎香
杲不以意忌者因以中之上不悦杲御属嚴不少假其才
行卓㧞者汲薦　不及郎官化之莫不自勵頋不肖者不
能無觖望两淮鹽課觧至金色减杲以員外余善継主收
奏　之善継(遂)誣杲入觧者賄礼科給事中馬錫復露章
劾杲杲被逮扵是户科都給事中厲汝進給事中查秉彛
䓁言觧金者大　蘭寔両淮署印副使張禄郷親為禄通
請託如太常少卿世蕃順天府丞奎搃督尚書暐皆有狀
冝䆒治大學士嵩掲汝進秉彛借臣子汚臣上益怒詰責
汝進等不早劾禄者今為杲發朕加拷乃言也執杖之咸
降襍職邉方且欲論死杲㑹上擊磬磬裂瞿然疑其枉乃
薄謫戍廣之雷州杲竟䘚扵貶所隆慶𥘉給事辛自修䓁
交白冤賜祭葬贈太子太保秉彛𣸪𧺫仕至順天府尹
　論曰余從祖秉彛言七事時務淂可行廼欲與同官汝
　進觸世蕃以善杲乎帝鱗可攖相溺難㧞也並杖九十祖
　　竟失半体創黒羔活𥙷之後事白而羔脱不𧺫杲淂罪羣小
　　羣楽覆杲而磬能告帝以憂嘉靖中以神道而釋諌臣
　　徃徃不一而足
　　楊繼盛
楊継盛字仲芳别號椒山其先小興州人也弘治𥘉𢾗中
鹵有詔內徙居北直容城盖六傳而為継盛七歲母曹見
背父冨有媵陳妬且專使継盛飯牛從牧所過里塾聞群
兒讀書聲心好之父亦姑令就塾然不廢牧也十餘歲父
卒兄繼昌坐邑賦踐更継盛遂徃代踐更尝讀書僧寺寒
無下襦遶屋行脛暖得稍假寐五皷起汲水手凍属于綆
呵之乃觧諸僧　疫同舎生惧及亡去継盛獨留為扶持
曰疫安得鬼嘉靖丁未舉進士髙第授南京吏部主事時
同部考功郎鄭暁語人夫夫非吾所及也從兵部尚書韓
邦奇受楽三月而得其数乃謂邦竒曰楽体于理而用于
聲者也必器精而後聲和為手製器器精盖廢食寝者三
日夣大舜投以金鐘使擊之曰此黄鍾也継盛醒而汗怳
若悟亦習天文地理太乙六壬竒門兵陣諸書㑹諸寮有
講心性之學者継盛又從而講學遷車駕貟外郎二十九
年鹵大躝京師咸寕候仇鵉以雲中騎勤王得寵驕然内
畏鹵鹵請開馬市許歲市二鵉主之継盛條十不可五謬
大畧謂互市者和親别名也鹵踐躝我陵寝䖍刘我赤子
而計出于和忘天下之大仇其不可者一徃北伐之詔下
天下輸兵食以助京師而忽更之曰和失天下之大信其
不可者二以天朝而屈体互市損國家之威重其不可者
三天下豪傑日夜磨厲長技以待試乃國家厭兵無所用
隳豪傑効用之勤其不可者四于是邉鎮廢兵不講羙衣
媮食相于嬉懈天下飾武之志其不可者五徃者邉臣私
通鹵吏猶淂以法裁之今反導之啓邉方通鹵之門其不
可者六伏羗之莾在在有之今謂縣官慴而奉鹵乃爾即
何不可為開百姓不靖之漸其不可者七鹵猝深入以我
無偹偹之已半歲而互市终之長胡鹵輕中國之心其不
可者八鹵出没叵測我竭財力而輦之負約不至未可知
也因互市而伏兵若吐蕃清水之盟未可知也或互市畢
即入冦入㓂矣而駕諉他部我既無所攝問之未可知也
或以下馬索上價或責我以他賞或望我以苛禮未可知也
堕胡鹵狡詐之謀其不可者九大約歲帛数十萬得馬数
萬匹乆之帛不繼将何以善其後短國家深長之計其不
可者十矣而凡為謬説者有五不過曰吾覊縻之而湏吾
修偹夫果欲脩偹何所籍覊縻此一謬也曰吾淂馬以資
吾軍和則無事戦矣淂馬焉用之此二謬也曰互市不已
彼且朝貢即果朝貢而中國之損資以奉鹵益大此三謬
也曰鹵既利我必不失信夫市乆必不給不給不能無人
掠此四謬也曰兵危道也佳兵不祥夫負重疴而惮薬石
乎此五謬也然而為陛下主其事者其人内迫于國家之
深恩則啚倖目前之安以見効外慴于鹵之重勢則務中彼
之欲以求寛而公卿大夫莫為一言止之者止則身任其
責而危開則人任其責而安耳請按言開市者罪上閲䟽
三過壮之下相嵩䓁八臣議咸唯唯鵉恌憤宻䟽入上意
中变下継盛錦衣獄継盛言不撓貶狄道典史至任進邑
諸生講說文義剪棘立書院以居之狄道故多囬彛其子
弟率習梵典継盛為立二經師身誨其貭良者三十人使
勸衆為具餐鬻所乗馬婦張奩盡不惜也㝷闢餘地入粟
以給華札𬞞廢圃单騎入喻生番出煤山供㸑巡按御史有
使下邑責褐継盛持其人曰御史無責褐也責褐即御史
吾淂請之其人大窘去盖是時鹵𢾗敗約入冦鵉奸大露
伏法族上念継盛前䟽遷山東諸城令甫月餘擢南京户
部主事入部三日陞刑部員外即旋調兵部武選継盛念
起謫籍一歲官四迁思所以報國者于是以元旦日食䟽
劾大學士嚴嵩十罪畧曰去年春雷乆不聲占云大臣專
政則孰有過于嵩者又日下有赤色占云下有叛臣心不
在君而背之者皆是也人臣而背君又孰有過于嵩者臣
請𢾗其罪十祖制罷中書防專也嵩遽以丞相自居凡府
部題覆先面請乃敢属草嵩之直房百官奔走如市間或
少違顯禍立見天下知有嵩不知有陛下此壊祖宗之成
法一大罪也嵩恃票本有所黜陟輙先露之以自威福于
是群臣感嵩甚陛下畏嵩亦甚陛下此窃朝廷之大权二
大罪也陛下所行善政嵩令子世蕃語人上故無此意我
賛成之􁏫板以行書名嘉靖䟽議大悖善則称君之義此
掩君上之治功三大罪也票本行事而子世蕃代筆義子
趙文華等群擬屡更𢾗手机宻漏泄䟽草方上滿朝紛然
是嵩既以臣窃君之权世蕃復以子弄父之柄京師有大
丞相小丞相之謡此縦姦子之僭窃四大罪也邉功豈壟
断之計嵩欲令其孫效忠冒功両廣先置所暱歐陽必進
為總督平江伯陳圭為搃兵御史黄如桂為巡按詭㨗效
忠得躋鎮撫又冐瓊州功分廕次孫鵠襲替錦衣衛千户
效忠鵠足不至軍即至軍豈果伸手斬馘于是歐陽必進
䓁三人得驟顯擢是嵩既窃爵賞之权官其子孫又以子
孫之故越㧞私黨此冐朝廷之軍切五大罪也逆臣仇鵉總
兵丼肅以貪虐論革世蕃入其賄勒兵部薦為大将及
鵉冒哈舟兒軍功世蕃遂藉陞廕盖勾鹵背逆者鵉也而
受賄用鵉者嵩與世蕃也此引背逆之姦臣六大罪也俺
荅深入兵部尚書丁汝䕫問計嵩嵩曰鹵飽自退耳可勿
戦戦必敗敗不可掩也及汝䕫逮治求授嵩嵩許諾而汝
䕫竟坐法死乃大呼曰嚴嵩殺我此誤國家之軍机七大
罪也考察大典也刑部郎中徐學詩以論劾嵩坐黜矣嵩
復風吏部計黜其兄應豊中書非䝉聖明留用應豊亦去
户科都給事中厲汝進等以論劾嵩謫外矣復逼吏部從
察典罷黜之此專黜陟之大柄八大罪也嵩于文武遷陞
不惟賢否惟賄于是将弁不淂不牟削軍士有司不淂不
濫及百姓利歸一人毒徧天下此失天下之人心九大罪
也宰輔為天下表率源之不㓗流何以清守法度者以為
固滯工弥縫者以為有才勵莭介者以為矯激善奔走者
以為練事阿汙成習牢不可破此壞天下之風俗十大罪
也臣請𢾗其大奸五陛下一言動嵩早宻賄得之而陛下
方以嵩揣摹盡合是陛下之左右皆賊嵩之閒諜姦一也
義子趙文華為通政使䟽逹通政必馳副嵩少有干涉便
為彌縫聞御史王宗𢡟劾嵩之䟽文華延五日始上是陛
下之納言乃賊嵩之警犬姦二也厰衛衙門聀在緝訪嵩
令世蕃籠結姻親以遂其掩餙之計且便中傷是陛下之
瓜牙乃賊嵩之瓜葛姦三也嵩于進士之𥘉非私屬不淂
與中書行人之選知推非通賄不淂躋給事御史之列或當
考選簡拔圎融熟輭者居之又極致欵曲凡心所憎悪敎
使論刺夫受嵩之恩既如此附嵩之效又如彼以故寕忍
負陛下而不敢忤權臣是陛下之耳目皆賊嵩之隷僕姦
四也即各部之有才望者或援郷里或托親故網羅門下
連絡蟠結深根固蒂合為一黨互相倚附是陛下之臣工
多賊嵩之心腹其姦五也䟽終有召問二王令其面陳嵩悪
或詢諸閣臣諭以勿畏嵩威䓁語䟽入嵩大怒下錦衣獄
杖一百詰継盛何自引二王継盛曰非二王疇不懾嵩者
送法司附詐傳親王令㫖律論死𥘉継盛詣獄受杖時挍
衛苗生者飮之酒曰此蚺蛇膽也継盛謝却之曰椒山自
有瞻在獄死復甦太息曰嗟夫忽然而死忽然而生如睡
巳又醒人生死固甚易也以相嵩故獄益嚴不令醫視継
盛手自刮腐且盡部臣王世貞為奔走求救王司業材請
嵩為力觧嵩陽為䟽救而子世蕃及門客持不上材流涕
不敢争鄢𢡟卿曰不覩夫飬虎者耶是時海内士大夫隂
傳録前䟽帋為貴而継盛當岀朝審詣中貴人夹道或指
目劳以酒肉至䄂白金遺之悉謝不受或謂中貴人是不
齮齕若曹者曰楊公天下義士今得見之幸也妻張氏上
書請代死報聞継盛臨刑出所著年譜授其子應尾曰後
十年可開也復為詩二章其一曰浩氣還太虚丹心照千
古生前未了事留與後人𥙷盖慷慨曼声長嘯以殁殁之
七年而相嵩姦状大露上採御史鄒應龍言逐之歸戍其
子世蕃又二年而御史林潤白發世蕃大逆狀論棄市籍
其家貲巨萬萬嵩削籍寄食于人以死又三年而天子崩
遺詔褒録諸死諌者贈継盛太常少卿録一子太學生謚
忠愍祠于保㝎額曰旌忠次子為都御史王遴婿遴兵部
時継盛方在獄遴感其義以女字之
　論曰椒山赴朝審之吟曰風吹枷鎻滿城香簇簇争看
　員外郎豈碩同声稱義士可憐長板見君王聖明徳厚
　如天地廷尉稱平過漢唐性癖生来帰視死此身原自
　不随楊玩未句椒山誠聞道澈生死者欤後相傳其致
　命之刻天下生十四孩児方堕地張口䏻言吾乃楊椒
　　山胡為至此九字相同語畢即殞益知末句有因殆将
　　陟為明神不欲堕入凡胎至十四不誤而此身真不随
　　楊矣余友尚有見其獄中親筆遺訓為余言之
　　鄭曉(子履/淳)
鄭暁字窒甫浙江海塩人也少好嬉戲乗屋縁木蹻㨗自
喜八九歲時夏月猶披絮逐群児墫墫循溇塹捕蚌也里
中王生一見奇之謂曉父試令暁就學父曰吾讀書良苦
乃又以苦之甫就外塾輙觧不半載通尚書論孟大㫖父
喜謂捕蚌児不苦讀書益愽以諸經子史嘉靖元年舉鄊
試苐一捷明年授兵部職方主事曉按職掌盡搜九朝故
牘閲之凢天下阨塞士馬虗實強弱之數精加稽覈撰次
九邉圖誌三十卷内艱𧺫𥙷武選又外艱𧺫轉文選郎中
相嵩子世蕃以治中求為尚寳丞暁不可嵩以宻䟽貶暁
和州判官而世蕃遂晋尚寳少卿乆之陞太僕丞逥翔南
卿寺且十年召入為刑部右侍郎改兵部兼都御史出撫
鳯陽時有奸人汪直導倭入冦江北震動暁因上言倭冦
海上大率海上貧民其驍徤譎智者資身無䇿甘心嚮導
以快一日不蚤圖之為腹心憂乞命各巡撫以義勇名色
毎歲察舉若干人月給食米一石令其無事捕盗有事從
征立功授職如是不惟中國之人不為賊用異日且有将
林岀扵其間即果從賊許令洗心歸降倘能從中禽斬如
例給賞乆與叙遷巳轉吏左厯刑部尚書是時國有数大
獄暁多與嵩忤彼此互折成隙錦衣獄多羅織不䴡法比
曉嘗論奏因并言五城御史受訟非制冝自通政司告送
刑部理問大理寺評允諸司母得妄以意見岀入顛倒法
令上可之御史鄭存仁輙䟽曉欺罔下廷臣㑹議曉素􁋯
于職掌䟽述故事辯之甚悉㑹議未覆而分冝竟搆扵上
以其凟也罷免之曉既家居著述有古言今言及吾學編
子進士履淳叙之有曰吾學編稿𥘉未竟太宰右冲李公
為趙文華所訐奏論死翁震歎曰自古以言殺身頋𣣔以
筆札乆世乎悉卑火淳固請秘之弗得遂窃小櫝藏之古
言盖千百之一今言存失相䓁逮歲壬戌諄請告帰始以
殘帙白翁成志喟然嘆曰嗟此稿尚有存乎予行藏勲業
盡于此遂畧以今書倫次𥙷輯弟凖天資絶人翁口授凖
多代筆又三年翁乃卒隆慶改元履淳籲恩褒恤贈太子
少保䕃一子謚端簡時履淳為尚寳同丞論時政畧曰燕
雲遼代中原之春也􁎅皷一聞則三関震動徐梁齊衞天
下之腹也洪波蕩析而四頋無烟荆㐮秦洛形勝之區也
強狠馮依而嘨聚相煽浙直閩廣財貨之薮也師劳費劇
而姦宄未殱宗籓之㘴窘無籌中澤之哀鳴尤慘䔥條閭
里烽火関河武衛凌夷卒伍驕怨内憂外棘百孔千瘡物
恠人妖天鳴地震彗星両見扵尾女日月継食于元春天
心人事種種可駭臣䓁當慟哭流涕扵陛前皇上應卧薪
嘗膽扵宵旰者也而今之最急又孰有如用賢者乎陛下
御極以來諒隂恭黙已三期矣果曾召问一大臣而質一
講官賞納一諌士以共畫思患預防之䇿乎善䫫既失于
振揚厲階隂啓乎奄寺言渉宫府輙肆阻撓權在私门牢
不可破萬衆􁁦洶皆謂群小侮常明良踈間未有若是可
獲永安者也伏碩蚤奮英断之剛以决大計㧞用陸樹聲
石星之流以建法家拂士省納殷士儋翁大立䓁䟽以求
鯁議訏謀経史講筵臣民章奏必與所司面相可否親授
絲綸都俞一堂乃成朝署萬㡬之裁理漸􁆐人才之邪正
自知察变謹㣲囬天開泰計無踰此不然而或仍彼故習
則雖臯䕫伊傅接踵都門晁董公孫昌言盈耳亦何𥙷于
囯是之萬一䟽入廷杖一百罷為民神宗嗣位復官晋光
禄少卿履凖詹事府主簿暁同時有雷禮者字必進豊城
人也以進士在銓司與曉同官每政暇輙以彼此所撰述
相貭正時人為之語曰雷礼愽古鄭曉通今禮所著有皇
明大政紀内閣行實列卿實紀䓁書行世官至少傳太子
太傅工部尚書卒贈太保
　論曰端简明扵亊特以忤分冝父子不淂従経済展料倭
　海上果從義勇之䇿不但破冐摧傷可不至大困即毅廟
　時奉此為法十八無孩児矣子淳時政一䟽可称敢言
　　沈束(妻張氏/妾潘氏)
沈束字宗安浙江㑹稽人也少時好讀蘇氏傳每掩卷欷
􁓭當食為廢箸舉郷第一嘉靖二十三年進士以徽州司
理入為禮科給事中時分冝專政啣故總兵太保周尚
文慳䘏典弗予束為䟽請有曰當事之臣不能上體聖心
任己意為予奪專以諷嵩嵩得䟽大怒條㫖杖闕下㡬死
下詔獄明年鹵犯京師詔集廷臣䇿所以退鹵者囯子司
業趙貞吉抗言於朝曰释沈束之囚以求直言録周尚文
之功必勵邉将鹵可不戦而退而束在獄中上書請淂精
騎五千徃来督戦以外疑鹵而内翼蔽都城嵩斥去曰囚
安淂上書其後錦衣幕沈鍊御史趙錦郎中徐學詩皆越
人相継䟽論嵩嵩恨越人特甚有搆束與鍊同宗嵩無不
丼心束頼上明聖不為惑束既長繫其父老疾且革思一
見束不可淂束妻張氏廼為上䟽曰臣夫沈束猥以愚昧
之性冐妄建言誠當萬死荷䝉皇上寛宥下獄待罪経今
一十四年束上有老親下無子女孤苦怜仃俯仰無頼止
遺臣一身寄居旅舎早暮力作女工以供口食艱難萬
状度日如年臣夫之父今年八十有七衰病侵㝷風燭不
㝎飬生送死之具更無可託臣㷀㷀寡妻顧此失彼𣣔歸
以飬舅則夫之饘粥無資𣣔㽞以給夫則舅又旦夕待盡
臣夫束纍囚之臣誠不敢復顧私家切覩聖朝仁恩曠蕩
庻類樂生豈臣一門窮苦顚連自遺覆載之外今臣舅已
當垂死之年臣夫未有再生之日臣願以身代夭繫獄暫
容臣夫送父年終仍又赴獄待罪庻使臣夫得復見其父
少伸父子之情臣以舅付託於夫亦得全夫婦之義䟽三
上下部部請不允又四年司務何以尚䟽救海瑞上大怒
下以尚獄而释束放為民上是時居齋宫好察獄中事命
守獄者日具監帖進覧守者無所淂常塞以謾語其曰帖
進云有鵲當沈束前噪不休盖謾語上信之遂释束歸不
及見父死躃踊哀號曰天乎生不飬死不含吾党得為人
乎明年新天子嗣位起原官遷都給事中再遷南通政參
議不復出束𥘉擢省垣時妻張以束未有子為聚妾潘同
入京至則下獄三日矣張語潘曰吾忍死以視夫朝夕分
也若艾且未識夫面盍擇所便潘跪曰主公抗莭夫人又
苦志婢子獨非人乎流涕霑膺自誓以死與張共茹荼苦
拮据女紅易升斗供獄中槖饘凢一十八年束岀見潘泣
曰我當拜謝乃再拜潘驚跪扶之大掩泣遂同歸里束歸
家益落婦妾并日而食郡邑有司祈與束一見不可淂
　論曰磬脱王杲鵲放沈束皆以無知活有知頋鵲噪俗
　稱佳兆或不由謾語果然也按妻張泣䟽代囚與馮御
　史子行可血書代死詞皆痛切而一行一不行則汪臺
　長与嚴中堂之挾持稍别也張難而妾潘與束未一靣
　以䖏子忍死十八年陪張辛苦不肯去古来媵姒中不
　能有苐二
　　林􁩮
林燫字貞恒福建閩縣人也父庭机以進士官至工部尚
書與相嵩居隔一垣未嘗私謁裁諸濫溢性恬淡改南禮
部乞歸䘚謚文僖􁩮以嘉靖丁未進士歴禮部侍郎中官
請修九陵勘工修長陵省費鉅萬北鹵犯邉條七事一曰
議強本二曰議儲才三曰議重将四曰議調兵五曰議賞
功六曰議習射七曰議省費而儲才之議則云廷鮮知兵
貴習其事特重其選別作一途試之邉郎郡守而才也無
不才也而兵俻而廵撫而搃督而本兵習兵漸知兵矣而
重将之議則云今士大夫好凌武臣以為氣莭即專閫而
郡縣吏敢爾汝之至横遭口語無縁自明我既詘之彼不
自爱冝委之以权結之以恩優之以禮則無不奮也而賞
功之議則云國家重首功則􁩼功必詳今應賞者或五六
年十餘年至有身死而子孫僅存慳未下者何以勸之死
敵故重與之而遲不若輕與之而速而習射之議則云鹵
中之射常以數十歩中國以百餘步難之謂可以惜賞夫
淂賞者少而習射者少矣武事别仗其法不傳止此弓矢
而又畏難而不精将欲與弓矢衡原上不淂也歲時較閱
必使之無不射而射之精者岀焉至于逺調入衛而必
敝乆留客兵濫而無稽則又調兵省費之要著也改吏部
調佐南銓萬暦改元拜南礼部尚書終飬不岀􁩮留意當
世朝貢政体人才吏治無不熟計舊廬燬假康懿祠以居
卒謚文恪
　論曰條邊事七與七書䓁價矣頋勢之所積萬不能革
　習兵知兵與夫以權以恩以礼諸議鑿鑿要件必使殿
　閣俱岀身武科而後可古丞相多兼文武明葉能行之乎
　䆒竟以不習兵為不知兵而至扵敗
　　許囯
許囯字維禎號頴陽南直歙縣人以嘉靖辛酉郷薦讀書
宛陵山中見碧鷄為賦碧鷄萹乙丑舉㑹試選庻常授編
脩使朝鮮亷紀述名勝空槖還萬暦中歴禮部尚書兼東
閣大學士政府九年多所献替時有摘科塲事語侵大臣
者囯謂大臣猶楩柟也惟其勝任不冝䂓寸朽言官猶河
也惟其常流不冝長狂波時双為名言其議用人主于乆
任任事者冝乆親民者冝乆理煩治劇者冝乆控振要衝
者冝乆而不必以官狥人其議邉防薊鎮無故而歲調各
邉精鋭六千是以一薊而敝各邉不如不調其議京营謂
我朝設兵稍視唐制然唐調扵民而卒歸於農我用世卒
卒有㝎𢾗而且以罪謫為軍至以相詬雖𣣔軍之強其可
得乎當简驍勇升為上軍優其廩給異其名號使楽於自
奮其議弭盗令郡有司得先檄旁郡兵而後白兵憲兵憲
亦先檄旁省兵而後白督撫檄非其冝以擅調論檄而不
應以逗遛論夾地連坐而特寛脅從之律上皆可行之争
册立𬒳嚴㫖旬日乞休者五予告帰與二三耆舊徜徉山
水或與田夫漁父接席飲相劳苦及闻輔臣錫爵預教之
䟽行加額曰社稷之福也卒贈太保謚文穆
　論曰明末黨事𧺫彼此尚口票擬者以模􁁓當衆的䖏
　　文穆神廟退息之日其所言是其所行也而分言官之
　　調奏以當職事豈其用世所自矢歟不䂓寸朽不長狂
　　波此後為長乆不㧞之䇿無過八字文穆可為知先者
　　矣
　　余継登
余継登字世用北直交河人嘉靖丁丑進士歴檢討充講
筵晋詹事大内火偕講臣上章引劉向不學道厥妖火焚
宫以諫萬暦中歴禮部尚書雷擊太廟上言弭灾以寔不
以文且云不郊祀不廟享皇長子不冠不婚不册立而礦
税日亟祖宗寕無望於陛下乎歲終凡舉四方地震雷火
及鐘鳴地出血與郡國苦征調酷榷織造開採諸事縷陳
之又以太白經天狄道山崩危言之不報又言士習不遵
聖經竊佛氏緒言謂一了此心則經籍傳註皆為糟粕新
學小生轉相崇尚襍入制義名為新説以致悖理傷化冝
亟絶其端上下所司釐正卒官継登居官儉約堂舎湫隘
蓬蒿滿徑病革卧榻猶擁一布被如寒士贈太子少保謚
文恪
　論曰神廟中惰廢諸能言之矣其議理學以及應制寔
　有賛扶孔孟之功然此時巳濫而為流矣非端也致良
　知三字是奉為題目如命名中庸之謂後改稱為康林則
　竟以地以門庭為帰益粗而襍其流不可復砥
　　楊爵(周天佐蒲鋐劉/魁周怡熊浃)
楊爵字伯修陕西冨平人家貧年二十始發箧讀書兄為
邑椽以他累連爵并逮獄爵從獄中上書白兄冤令見書
詫曰厄竒士矣立岀之舉嘉靖八年進士授行人奉使楚
藩還朝上方集議郊祀之禮爵言臣軺車至湖廣見百姓
多菜色挈筐操刀割莩肉鬻啖道旁假令周公禮文盡行
抑何𥙷饑饉之艱臣敢冐死請上為下䟽發賑改御史念
母乞終飬毋䘚廬墓三年𣸪𥙷御史䟽請収人心以隆治
道畧曰徃年夏末入秋恒暘不雨畿輔千里巳無秋禾立
冬無雪暖氣如春元旦僅雪即止民失所望此正陛下徹
楽减膳率臣下以祈恵寕之時也而大學士夏言数人乃
以為瑞應歌呼上夀其欺天罔人不已甚乎翊國公勛中
外皆知為大蠧陛下廣度優容設使稔惡肆毒潜干政柄
即柰何忽之古者民勤于食則百作廢今民勤食尚不可
得臣近廵視南城两月中凍餒死者八十人夫南城一郭
耳共五城未知有㡬目不及見而在千萬里之逺者未知
有㡬而乃土木之功十年未止今又逺修雷壇以一方士
之故浚民膏血而不知恤加以北鹵跳梁内冦竊發警報
日聞頻年災沴上下一空禍患之来近在目睫臣又見朝
儀间闕經筵輟講大小臣庻朝參辭􁛮未淂一覩聖容敷
奏未得一聆天語若是者今已乆矣陛下一身天地百神
頼以寕六軍萬民頼以安臣恐人心日惰中外日　非隆
古君臣所為太平氣象也異言異服列于庭苑金紫赤紱
濫及方外臣不意陛下􁧬哲先物明見萬里而所為一至
于此夫人臣持禄保位者多忘身殉國者少雖識見有明
暗言論有得失陛下明目逹聦付之公論可矣震以天威
加之危禍如徃年太僕寺卿楊最言出而身立死近日左
賛善羅洪先等皆以言事罷斥此于國骵治道寕有禆乎
䟽入上怒逮繫詔獄杖㡬死两越月上亦以他怒罷免夏
言又用科臣髙時言下郭勛于獄特加時俸級是時人人
皆以爵言至是大讎然猶長繫上心未可測其冬九庙災
詔求直言戸部主事周天佐䟽請釋爵有云人君一喜一
怒上帝臨之兹所以怒爵而罪之果合于天心否也并逮
下獄不勝笞掠三日死而廵按陜西御史蒲鋐復自関中
上書訟爵冤有云爵掛冠養母廬墓哀惻積思陳諌移事
親之孝為事君之忠時既䝉嘉爵亦當宥徴諸詔獄笞之
百與爵同絷禁柙爵曰爵不能悟君乃累公鋐曰此吾䑓
廵一事也無與子鋐繫七日死爵枕尸哭曰痛㢤柰何以
爵故死二良爵與天佐故不相識天佐幽别室死守者不
肯與爵相見爵痛甚哭之詩曰天上烈星墜人间草木愁
滿胸多是涙只向暗中流繫及明年工部員外郎刘魁以
諌修雷壇下獄又明年吏科都給事中周怡以論大臣不
和下獄爵自是淂两人共朝夕益􁁅既五年上修玄教神
降于箕請宥三臣爵于是與魁及怡幸徼神貺淂釋未弥
日而上為箕神造䑓尚書熊浃極言不可上大恚曰我固
知释爵諸妄言歸過者立至矣罷免浃復逮三人還繫爵
抵家僅十日也其冬乆旱上祈雪未應司獄恐上意不測
禁不淂通飲食三人爵曰吾三人死天雨雪乎校尉楊棟
者孝子也嘗刲股愈母病憐三人言司官曰主上仁聖于
三人者欲其生不欲其死復予通飲食又三年内殿火上
于火光中闻神語呼三人名遂釋之爵歸二年有大鳥止
于其舎爵曰楊伯起之鳥至矣兆在我乎越五日無疾卒
荘皇嗣位復爵官贈光禄寺少卿廕孫恒官左監丞而鋐
及天佐魁皆贈䕃如爵怡起官轉太常少卿鋐字汝器文
登人正徳十二年進士天佐字宇弼晋江人嘉靖十四年進
士後謚忠　魁字煥吾泰和人舉人怡字順之太平人嘉
靖十七年進士居吏垣僅期月而封事八十九上既歸講
學涇水之上以精一為夲存誠無欲為功䘚謚荘简
　論曰世廟時箕神忠淂君敗嚴嵩一也宥伯修及部臣
　劉魁科臣周怡再也較主事周天佐御史蒲鋐之口百倍
　　箕即不應無罪而周蒲不免矣獨惜以爵故而殄二良
　　也校尉楊棟無意言之而生尚書熊浃有意言之而㡬
　　死帝意誠不測矣獨竒火中之呼神豈亦從箕後𥙷牘乎而
　　不意楊伯起之鳥至當是帝心危荧惑而託之神語不
　　欲以人言輒從也非真火中有三人名也
　　馮恩(子行/可)
馮恩字子仁以赤籍𥙷戍留都御史方鳯一見驚曰子非
行伍中人免其操役令卒舉子業遂以武學生領郷薦登
正德中進士為行人出劳両廣束修王文成為弟子文成
曰任重道逺其在馮生哉擢御史分司留臺故事御史有
所執訊移刑部曹郎俾爲獄不復更相關也恩貴曺録獄
牒以報諸曺郎噪其尚書謂御史属吏我尚書以語恩恩
曰御史非欲属吏公諸曺也欲因以知事首尾體當如是
尚書屈遂著為令嘉靖中䟽論留守魏公不當越江役諸
衛卒語侵大司馬大司馬坐奪俸奉命廵上江故事邏䘚
獲盗多寡為殿最恩嘆曰是必有孽盗以啚殿者矣下令
畫地而程之以不𬒳盗為上功獲多而核者次之民自是
不虞盗誣指揮張紳挟都御史汪鋐殺人恩立訊寘之法
鋐時賣上寵無所不淂志特請大計覲吏時南諌臺毋得
先論摘候既畢事而始論摘其尤者部院更衷之恩力請
如故事鋐愎而險每伺上㫖沮折其属𢾗更職守以自固
恩復露章拯論之不報嗣議南北郊皇后且出𧖟郊中外
惴莫敢諌恩獨上䟽謂古者天子躬耕籍田以供粢盛后
親桑𧖟室以資黼黻文章未聞出郊而蚕也今士庻之家
少習礼教者必以内外别嫌為羙俗是禮行後世有特書
者曰后親𧖟於郊譏外也即陛下當為何如主南北郊洪
武中分十年而合合百餘年而列聖継之未有改也夫百
年而成一旦而毁中人之家守先業者尚知其不可况陛
下為宗廟社稷主哉今太倉水衡供億不足那貸盡矣三
輔近畿関陜河洛赤地千里人相食矣両淮旱蝗草莖木
葉七孑遺矣江省大水歲課不登争流竄矣闽海叛卆至
殺两省長官矣地震星孛産妖作異草木变怪禽獸為孽
置郵不絶書靈臺不絶奏陛下了不之卹而沾沾焉以為
治安今日頒手詔明日降勅諭欲以追前王軼後世臣故
知其不可也恩具草時分且淂逮而上寛之為報闻恩益
感奮思報會彗星見遂極論汪鋐為腹心彗并及二相臣
以為召用者冝亟罷罷者冝棄勿用遂做范希文百官圖
例悉品諸大臣以某賢當簡用某不肖當斥其詞㫖峭厲
上恚甚逮詔獄榜掠瀕死者𢾗四㤙執語不移遂移刑部
論比附上言大臣德政律斬而疑之或得從輕比上奪尚
書王時中職侍郎闻渊歲俸郎以下逺謫有差㤙遂直論
斬矣時鋐得驟遷太宰而王粛敏廷相代鋐議以㤙所坐
特毁譽失當與三尺不盡合䟽請之不聼㑹審南闕門汪
太宰尊執筆故令校卒持㤙轉滕面之㤙即起立不跪大
聲叱太宰太宰怒汝囚耳安得叱大臣恩曰大臣無君人
人得誅之何但叱為太宰乃摭㤙獄中尝受人一飯㤙笑
曰即若言不過以義槖饘耳不至如若以選人市受某某
金爲薦之開府太宰氣塞不能語推案下欲拳恩恩聲益
厲廷相乃好謂馮御史何絮為祖宗不殺諫臣百七十年
矣豈以而快心破祖宗法又謂太宰有法在以法論御史
則可以怒論御史不可夏宗伯言亦曰此豈宰公私家乎
太宰乃止然猶署㤙情真恩挺身出不顧觀者咸噴噴御
史膝鐡其辯口亦鉄膽與骨皆鉄也称四鐡御史而上所
使詗亊者宻以聞頗為動容是冬得不論恩𥘉在獄其子
行可甫十三即伏闕上書白冤状括髪短後衣蹩蹩長安
街中見一要官即攀轝號其辭絶酸楚聞者毎掩耳促舁
者疾過之㑹冬亊迫乃刺血書䟽叩公車大畧言臣父恩
㓜而失怙祖母吴含飴哺之以長成有今日不幸私憂過
計欲為陛下作一吠犬而頓忘逆鱗之戒遽䧟大辟塗炭
都市竊念祖母吴已八十餘憂傷之深僅餘氣息臣父今
日死祖母當以今日死臣父明日死祖母亦以明日死臣
父死臣祖母復死臣㷀然一孤寕淂不死惟兾陛下哀憐
之縛臣置辟而赦臣父得以苟延母子二人之命陛下僇
臣不傷臣心臣𬒳僇不傷陛下法謹延頸以侯白刄通政
使陳經見而憐之為封上有㫖法司更審時廷相猶在亊
與聶司宼賢仍以㤙前律不盡合請報减死戍雷州㤙戍
而鋐亦用姦事敗罷矣㑹赦歸雷人祠之十賢堂以配宋
之遷客冦凖李光軰㤙始獲精心養母吴迄九十五而後
終㤙亦逾六十猶蒸蒸孺子慕也㤙材大既早廢亡所施
居恒慷慨為徳于一郷倭入冦監司募僧兵禦之㤙所齎
廩犒獨當公家半士女避倭而徙者為授廬傳餐濟之大
饑疫煑粥南禅寺哺饑者劑藥以治疫者所全活多又割
其膏𤱔𢾗百俾代區賦長資曰奈何吾安坐而視汝剉産
也㑹穆廟𥘉御極旌諸言亊者㤙業七十餘銓曺欲用㤙
而難其老乃䟽進大理寺左寺丞再以廟㤙加朝列大夫
子行可甫冠舉郷試部使者方列上前血䟽事特旌為孝
子表其廬於是馮氏父子忠孝事大著行可謁吏部選得
光禄署正署光禄以父病乞歸㤙強無疾老而稍善忘比疾
革謂諸子曰負國家再生㤙已矣属之而曺遂瞑祀郷賢
祠行可服除遷通判應天府嘗監掣塩務推抑大賈而寛
中賈以下咸稱平其監烙駒亦倣其意先豪牧之饒秣者
監清屯田先豪伍之兼併者以故所至輒辦理御史䑓有
胥吏𬒳訴下府治而心庇之比獄上欲曲罪訴者行可持
不可而止魏公從子及其家奴優民𬒳逮行可痛抶奴悉
抵法𢾗從子而宥之有弟以産故争其兄行可為動以天
性卒兄弟相讓益敦睦髙淳有堰障水水旁溢或請决堰
以露田行可曰吾安忍鄰國為壑䑓使者上行可治状先
後十一䟽竟不遷謝病歸
　論曰馮子仁以武學生領鄉薦㨗㑹榜亦奇止郊蚕之
　議過直天子中不能忌而更欲為天子吠犬乎觧大紳
　國𥘉奉命䟽十臣品行頗以才露見踈恩乃欲無命而
　侵吏部執掌百官圖非其時矣簿對闕門直發太宰注
　鋐之隠儘快听四鉄御史淂王廷相夏言聶　乃不折
　而䘚以子行可哀鳴柔帝聞忠孝一門千載景式至今
　讀其代死䟽草有不下涙者非人情矣行可政績不
　愧父
　　陸粲
陸粲字子餘一字俊明南直長洲人族父少保完故立大
功領太宰大司馬重於天下粲守諸生絶不附以熱嘉靖
初以春秋冠郷㑹試留充史館時議礼諸臣驟貴而張桂
尤幸用事宻䟽諸吉士皆前相宏私人各出就選人格而
粲特以髙第𥙷工科給事中甫三日抗言京邉諸要務及
人才學術國家理亂大関係復上時政四事皆時所不易
言者奉勅清坊廐馬騐其非牡者斥市之歲省芻粟直数
萬中貴人不便粲為蜚語中粲粲弟彂其奸條列牧政十
事皆報可諸閹氣奪慶陽伯康陵之外家也或有與其奴
張闘者閗不勝自殺其母誣張法司已得情㘴殺母罪矣
殺母者行賂東厰厰窺上心内薄慶陽必誣張寔毆其母
死㑹讞都御史熊繡等力持前獄上怒奪繡官餘鐫秩有
差粲抗章謂繡不當奪官獄不當反厰閹不當狥上怒廷
杖粲創愈奉軄如故張桂時並入輔挟上眷互凌而桂尤
鷙粲乗間夜草疏千言力陳二輔之横以為不蚤去必亂
天下方睨筆鬼啸于庭粲叱不頋疏入上大感動為罷張
桂而特鐫桂保傅然猶難輔臣体置粲獄将薄儆之而㑹
詹事霍韜故与張桂議礼合為張桂鳴不平上乃𣸪召孚
敬入輔還蕚所鐫保傅謫粲貴州都匀驛丞歲餘量移江西
永新令永新民方苦夜刼而性楽訟粲至首嚴保甲法什
伍相詗察奸無所容復鉤得舎刼者主名凡𢾗家出不意
撲禽之而其最雄彭震者徒黨𢾗百千出沒鄰郡不可䆒
粲計岀郡獄大侠故尝與震好者誡縛震来活汝已縳震
及舎刼左氏豪皆斃獄刼已于是纂礼儀式雜他條約数
十講之學宫士民懽趍若流水邑訟息䑓薦者屡以時相
方在事拂衣歸吏民𢾗萬哭攀之莫得也當粲論糾張桂
時䟽中頗訾及分冝嵩已分冝貴用事重于二人其修隙益
倍之粲以故䘚不用而霍韜㝷亦頗悔前事尝薦用十餘
軰名賢及粲粲不荅卒乆之贈太常少卿
　論曰粲故家陳湖未遇時讀書貞山中人称貞山先生
　乆以名莭自砥張桂与故輔宏不恊粲既手批之而獨
　奇蚤燭分冝之奸若夫經濟大用已畧見令永新時惜
　未大展其用而徒以獻可闻
　　沈錬(吴時来張/翀董傳䇿)王宗𢡟
沈錬字純甫别號青霞浙江㑹稽人也嘉靖戊戌進士為
漂陽令其治以搏擊為能用伉倨忤御史調茌年艱歸𥙷
清豊錦衣帥陸炳聞而賢之請吏部得錬為經厯至則與
鈞禮終不敢以分加錬炳與嚴氏父子深相結以故錬間
從世蕃酒所世蕃虗所狎客給事者飮非其任强灌之錬
即以灌世蕃曰吾代客酬也喜從尚寳丞張遜業飲少飲
輙醉醉則擊缶嗚嗚誦岀師表赤壁賦已慷慨曼聲長嘯
泣𢾗行下于時鹵䦨入塞都门不啓天子坐西齋宫憂之
㑹鹵獲我中貴人為嫚書附以進曰予我幣通貢即觧圍
不者歲一髠而郭天子下其書文武群臣計孰便司業趙
貞吉曰鹵傅城而軍我乃城下􁋼耻之今天子御奉天門
出内帑饗士釋言者旌功臣鹵固當自退而檢討毛起囁
嚅言寕寛鹵以予貢貞吉廷叱之錬復申趙理刺刺不休
太宰夏言以錬小吏易之錬目懾夏曰大吏噤弗言乃煩
小吏輙上䟽請以萬騎䕶陵寢萬騎防通州餉而合勤王
之師十餘萬皷而薄其惰歸必大勝報聞盖是時相嵩獨
貴幸用事数寝抑邉事不以報而見事急則若爲開言路
有所誅進者将帥當事臣迫誅益入賕居间嵩以免而其
進有時賄賄價暴起言者日以益嵩日以重錬復抗䟽言
相嵩父子翼虎䑕社悮國大計請僇之以謝天下太宰阿
私亾所異同冝從坐詔以錬誣詆廷榜之𢾗十謫田塞外
錬當田保安倉卒寄妻子廣栁車未有舎而保安賈某者
前謁錬曰公非上書請誅嚴氏者㢤揖之入徙家而家錬
里長老问知錬状咸大喜助薪粲而遣其子弟来從學錬
稍與語忠義大莭則又大喜而塞外人戅争為錬詈相嵩
以快錬錬亦大喜日相與詈嵩父子以為常至為偶人三
像唐相林甫宋相檜及相嵩而射之語稍稍闻嵩嵩父子
衘之切骨而侍郎楊順来總督故嵩客也前大帥某業以
選愞避鹵甚至徼避兵人僇之以為功錬亷淂其首主名
貽書誚之前大帥慚既得代即以屬順曰是故撓乃公事
者丁巳鹵大入破應州堡四十餘順以失事當坐益縱吏
士殺僇避兵人上首功自觧錬復亷淂其状貽書誚順語
加峻或謂錬遷人非有言責錬怒曰吾嚮者豈亦有言責
哉夫殺人欺其居以要賞吾誓不與共天順益恚走人嵩
子世蕃所曰錬結死士擊劔挟矢将以间取而父子世蕃
曰吾固知之即以屬巡按御史李鳯毛鳯毛謬為謝曰誠
有之窃隂巳觧散其党矣適遷去而御史路楷来又嵩客
也世蕃為酒夀楷而使謂順曰幸為除　痬順則與楷合
䇲捕諸白蓮教竄錬名籍中以謀叛闻取中㫖僇錬籍其
家而予順一子錦衣千户楷候選五品卿寺順猶快快曰
丞相負我薄我賞而猶有所不足乎謀之楷取錬二子杖
殺之而移檄越逮錬長子諸生㐮至則日掠治困急且死
㑹刑科給事中吴時来上䟽論順揩誤國大罪上怒相嵩
不及為之地急下緹騎捕治順楷而㐮淂释居乆之相嵩
敗世蕃􁩽死御史維新復論順罪而㣲為㐮理還其諸生
穆宗𥘉詔褒言事者錬冤始大白贈光禄少卿賜祭録一
子太學襄用諸生乆次􁊅貢上春官㐲闕上書極言總督
順廵按揩殺人姦黨状詔捕順楷司冦獄論抵罪錬于詩
文援筆立就竒䴡甚亦堅激徃徃多椘聲以故人讀而憐
之子四長即㐮次衮次褒死父難最少子㐮以穉免㐮
白報錬讐推太學恩㐮于是次弟論嵩者科臣吴時来主
事董傅䇿張翀時来論嵩溺其子世蕃干預朝政納大賄
致邊臣尅軍餉以充饋因受饋而誤國如張經行五千金
免罪及聖断不貸而詭以賻卹自觧王汝孝以三千金倖
得遣戍蔡克亷以三千金即轉寺卿楊順欺君而廕其子
旲嘉㑹侵冐而三廕三遷邉事不振軍民困窮率由于此
張翀論嵩受賄报功而備邉之政壊侵冐戸部錢粮十分
之六而理財之政壊外臣以厚賄得美官考選以金多居
要路而臣子忠莭之氣壊家奴嚴年冨盈百萬賔客親識
位俱膴顯盛明之世豈冝有此相臣而董傳䇿之論嵩謂
吏兵二部選官持簿任嵩填彂道路喧傳吏選郎萬宷為
文𬋩家武選職方祁祥為武𬋩家嚴氏有两𬋩家而陛下
無人矣冝斥罷快人心帝怒各逮繫擬大辟兵部尚書鄭
暁執不可降㫖廷杖謫戍嶺南
王宗𢡟字時育别號紅塘湖廣京山人以進士為御史南
京時郎中徐學詩䓁後先論嵩逮褫聀宗𢡟𣸪上書摘嵩
誤國負主八大罪罪皆有指是時上不䏻無動意而外难
相嵩召當制大臣諭且薄宗𢡟罪淂為浙之平陽丞自宗
𢡟謫而諸論嵩父子而逮者非死亦戍禍加慘于宗𢡟矣
宗𢡟丞平陽或誣　為平反三十餘人俗多棄女
張厲禁居半載活女口二千餘女長徃徃冐王姓或以宗
𢡟舊官為其名内艱歸時父橋領廣右布政使重于朝嵩
以宗𢡟故并罷帰乆之上用御史言斥相嵩戍其子而宗
𢡟方外艱即以是日哀憤疾劇盖不及知也當属纊語不
及私唯曰上活我無以報妻某從子玉前泣請訣正色曰
即某不肖終児女子手耶揮箑自若目遂瞑宗𢡟生貌寝
善談笑與人䖏爽朗無他膓為文不若搆思且工善騎射
穆宗初始贈光䘵寺少卿
　論曰嵩與林甫檜為誤國三偶鍊鏃且頓而後鍊而射
　之者纍纍矣曰即不中不可不射宗𢡟幸謫平陽學詩
　禠職時来傳䇿翀戍矣不幸而錬死錬子二死獨饒淂
　保安塞外人㦸手指嵩父子滿口不釋比擊缶嗚嗚時
　更樂㢤錬詩刺縂督順有曰白草黄沙風雨夜冤竟多
　半覔頭顱志戮良報首功之寔也
　　朱𢋫
朱𢋫字少欽號金庭淛江山隂人隆慶二年進士神宗立
以修撰充日講經筵上方冲齡偶娛情花石因講宋史花
石綱故事上退曰講官言良可畏歴礼部尚書䟽請建儲
不報詔選净身男子務充二千名𢋫請收回成命三十年
與沈鯉同𬒳召八閣辦事力陳礦税之害報聞未㡬有妖
書事書云𢋫者更也拜𢋫東閣㣲示移易東宫之意上震
怒遣中使劳𢋫𢋫為伏地哭失聲偵校四出忽捕醫沈令
譽至淂銓部王士麒北部于玉立夙與劳問書且将波及
于王𢋫擬與王無涉乆之論礉生光事罷並請釋司理華
鈺於獄不报進首輔時請簡用閣僚速𥙷卿貳勤考選清
獄囚㧞遺逸廣原赦復不報乆之釋御史曺學程獄三十五
年科臣宋濤汪若霖以委蛇刺𢋫𢋫復上䟽有云論身名
不但去為幸死亦為幸論分義不但不敢去亦不敢死上
乃心動始下㑹推之㫖而李廷机葉向髙于慎行乃次第
點用時四川廵撫喬璧星䟽叛苗安尭臣雖献印而閻宗
傳未擒尚冝用兵勦捕𢋫獨以為不可上從之先是邉功
皮林加恩辞河州加恩辞至甘粛加恩又辞三十六年遼
人以税監高淮之虗閧欲走鹵必殺淮而後已𢋫乃上言識
者謂天下有難必自遼始非過計也及今加意拊循猶恐
患生不測况淮激変若兹乃坐長其乱哉報聞㝎琉球請
封例使陪臣候領福建以省煩費上從之時邉餉較隆慶
時忽過倍四百餘萬矣𢋫請嚴核流弊并乞莭省病篤乃
括所欲言時政當屍諌及革猶張目問曰上意若何額而
謝者再年七十有四謚文懿
　論曰文懿𢋫頗欲推廣徳意而上􁑴勤不皆行是故神
　廟時相業不易光也眀末遼东之敝雖不由監淮而難
　始自遼难必一語發诸文懿之口似真燭照數計此無他
　遼人飽能守勤于守飢自生變騐之最遅猶倖也
　　沈一貫
沈一貫字肩吾號蛟門浙江鄞縣人隆慶二年進士萬暦
中歴禮部侍郎改吏部加太子賔客艱歸𧺫尚書禮部二
十二年晋東閣大學士明年朝鮮師潰南原失守一貫䟽
請嚴水師天津登莱之間謂天津畿輔門户以戦為守守
固便一倭殘閑山我尾其後成夾攻之势便二閩廣浙直
之援至有所屬舟無汎駕便三且易于行餉便四舟師之仗
者可因勢而𧺫便五儀真京口向有両榷之遣一貫請免
京口一差時羅織吴宗尭一案至籍其家一貫曰籍家五
刑之極條也唯大不道施之今以仇口所訐迄無其寔陛
下身不羙之名以借人抒不平未善也不報復争寕波市
舶之設有云陛下早断一日一日省二萬有餘臣計中使
一員其司房吏役少亦二三十人畧計已百人矣其餘分
遣官員豈下十人十人各累百人則千人矣此千人皆欲
飬其父母妻子僮僕每家姑以十人為率則萬人不啻人
日給銀一錢合之盈千歲湏四十餘萬而所進纔数萬况
又歛百姓之怨乎今所遣已二十餘所歲當糜天下金錢
八百萬至於倚勢為奸横征强奪又不可数則規利者所
不為也不報因經筵及皇長子冠婚亦止礦税報聞上以
大礼故賚賞不貲責户部一貫封還前㫖時播酋揚應龍
方叛上遣内臣張慶督貴州諸礦慶曰歲可淂税銀三萬
五千名馬四十匹一貫曰即有之從䟦扈中求之可淂乎
并請免雲南税使上優荅之復䟽釋罪臣曹學程不報因
歴数灾変以祈寛大㑹内侍陳奉入椘武昌漢口以徃変
經十𧺫一貫請大沛弘仁以安椘民之心不報舊例各司
本章率揭閣一貫以內臣張忠所奏既関國計合行関白
不報二十九年鹵　青犯錦請復李成梁遼東鎮守上從
之時推𥙷外官屡䟽不下一貫言候代之官必不如𥘉任
暫挕之官必不如乆任别導帶𬋩之官必不如專任佐貳
署即之官必不如見任不報上偶失豫召一貫入諭罷礦
税及𧺫廢釋禁䓁事切翊日稍安悔之索前諭復傅照舊
遵行一貫既力争之復曰今日有百金扵此鬻皇上之一
官皇上且許之有萬金子此鬻皇上之一㫖皇上寕許之
乎今皇上之㫖人以虗言鬻之去矣㫖鬻于下而威福予
奪随之去則不如鬻一官之猶制於上也乃動曰權冝權
冝者明知其不當為與不可為聊試之爾始謂之暫暫也
乆始謂之借借者真非徒不返也日以浸多朝廷既以權
冝自便而又遂以調停責諸臣夫天子秉持乾綱有何掣
肘而言調停此又䕶短増失而非所以令天下也報聞御
馬監徐鑬請勘牧馬草塲𬒳佔一貫復争之謂事不經六
部必不可行已有納收旗較之令一貫曰是驅殷冨匿其
中乆之户工二部求一啇人不可淂矣竟不票擬江西税
監潘相主開廣信封山一貫曰昔葉宗留鄧茂七之禍不
足念乎相又請勘合馬牌不令驛傳有司掛號一貫曰御
前駕帖亦既赴該科掛號乃獨縱相時内使權重至有以
鎮守為請一貫曰夲朝立法常餼之外一錢即賍豈有漫
無經制四出横索如今日税使所為利分群小怨歸朝廷
中官豈皆不肖而祖宗未嘗使制錢糓正以其為主上私
人威權偏重舉劾不淂施稽察不克加故不用也而况妄
覬兵權哉夫兵權有國之司命也随權之所聚乱從以生
内臣為甚太祖嘗曰此軰當使畏法不當使有功意良逺
矣如令内臣典兵尚誰鈐轄之紏察之以漢常侍之專挟
唐籓鎮之勢豈有善其後者哉一貫柄政五年丰裁嶽嶽
于權貴不少避國家大利弊必力持之雖上或從或不從
而朝廷頗知畏忌天下想望清明之治三十一年都御史
温純指言官于永清姚文蔚貪墨一貫頗庇之䟽乆不下
于姚遂有十月南山之語謂秦人将擠首輔南山志慨師
尹十月興咨皇甫也科臣鍾兆斗遂以大計參純純十七
䟽求去俱不報而喬應甲又參兆斗閣部䑓省紛若聚訟
矣自是椘假王事𧺫一貫曲庇王㡬致椘乱而妖書継作
意鄭貴妃且危子事在皇后附傳頗連一貫一貫恚勸上
大索疑禮郭正域為之以正域𥘉議椘事相左故廷論頗
以一貫為已甚一貫頋清議復請緩此獄䘚磔皦生光以
塞正域與輔臣沈鯉淂免已給事中錢夢臯例外𥙷一貫
時㫖留之廷臣劉元珍朱吾弼龎時雍後先論一貫權奸
誤國咸𬒳謫御史林秉漢直指椘假王亦坐謫盖一貫頗
狥其黨云自是賀燦然陳加訓等復䟽反一貫引病求去
不許乆之竟與沈鯉同歸仍降加衘三級調外四十三年
卒謚文㳟
　論曰萬暦中率坐痿廢而任内臣開利孔獨勤有勤之
　者也蛟門張口呼宿寐寐卒不醒奈何積之五官俱觧
　百莭盡堕至啓禎中猝𣣔其視听而持行也豈可淂哉
　觀閣部䑓省紛若聚訟始知江陵竟身執其咎中外㞦
　然豈非攬權攬權非純臣亦才臣才足濟也相傳垣臣
　夢臯以破例嘗在文恭座有吴中布衣甲善謔夢臯調
　之昔之山人山中人今之山人山外人布衣應声昔之
　給事給黄門事今之給事給相門事頗示諷云
　　申時行
申時行字汝黙號瑶泉南直吴縣人隆慶壬戌廷對第一
授修譔歴宫諭誥勅宫庻日講典副㑹試主考萬暦中以吏
部右侍郎入東閣宗室宸涼等六百餘人擅婚例應奪封
時行請以二十八年為断諸免議上從之主㑹試曲狥首
輔居正之精以其子置一甲第二上復元之中外頗譁江
南北灾議班軍班價之害淂免四分之一居正卒賛張四
維為寛柔以矯前弊十三年上踵正徳年間事復行内操
時行與臺省諸臣䟽止之不報旋以危語動司礼諸大鐺
淂罷十五年上乆不視朝庙享皆遣官代時行䟽請朝祭
者累牘報聞上論唐太宗有慚徳魏徵虧大莭講筵勿參貞
觀政要時行遂請兼講通鑑纂要及大學衍義復簡閣中
故牘得髙皇帝御筆七十六道進之曰願皇上法聖祖之
憂勤時宫人閹宦以小過捶死者甚衆大率奉𥘉命施行
不淂後命至死乃已時行䟽言飬生之道寡欲為先調氣
之方平情為要廷議從祀以王守仁為覇儒陳献章為偽
學時行力争之得與胡居仁並從薛文清之後居正既奉
㫖籍没時行奏罪人不孥之意請無多求時有因罪居正
請復遼府者時行不可且曰不信親王而信宗人其害滋
大上然之太和山監税中官上命兼分守行都司時行持
不奉詔世庙中釐正囯戚封典無贈公者上欲以贈聖毋
父武清伯李偉而襲其子侯文全時行曰偉贈太傅而文
全襲伯爵良是平楽軍噪糧至扵屠刼上逮給餉知府周
祈并逮兵備武應隆守備葉朝陽時行以為漸不可長請
毋逮令法司議擬貴州土官安囯亨献木輸誠撫臣責其
稽怠反訐撫臣上怒撫臣時行曰土官輕朝廷不可訓寛
催科免加派恤漕運止遏糴嚴捕盗减織造省歲奉罷
採賣之費寢開礦之議其諸轉移上心銷弭蠧害者不一
而足評事雒於仁以四箴進切指上隱上怒時行勸上㽞
中是奏對尝不報上遂有嚴薄言官之意㑹給事王士性
御史江東之萬囯欽翰林劉應秋礼部湯顯祖先後刺論
時行時行䟽辯不深督過而吴中行趙用賢等為時行薦
用者皆勇求退御史馬象体䟽劾幸閹張鯨逮詔獄時行
封還御批已給事李訢復劾鯨詔廷杖時行率同官叩大
内䟽救退與王錫爵宻奏有㫖入對上命訓責鯨時行言
不敢者三卒强行之居正時考成之法類參常一二百摘
參嘗四五十時行特為寛假於是内外惰廢無所綜核而
循情玩㫖諸敝積禍数世雲南緬彛莾逹刺以順寕土舎
罕䖍為内應㩀隴川破順寕而隴川多氏為岳鳯父子煽
誘折入緬中時行議調鄧子龍劉綎赴之復順寕擒罕䖍
及岳鳯與子曩烏正法緬安松潘叠茂番人為乱時行議
以勦為先鋒以撫為權術北鹵圍古尔占堡副将李魁李
聨芳先後敗沒入犯洮河言官主戦時行独主不戦自欵
貢以来文武以邊方為㨗徑陞轉賞賚倍於内地日浚甲
士之衣粮以媚朝紳而朝紳倚邉臣為外藏於是推轂之
任撓於權倖荷戈之役困於侵削而邉敝不可皷時行率
因仍之長
聞而反奏㨗議賞册立事起時行亦䟽再四不報最後得十
九年冬傳㫖行之㫖届期時行在告同官許囯王家屏具
掲仍冠時行時行别掲以為寔不與聞廷臣始疑之及國
𬒳嚴督中㫖令致仕時行亦力求歸允之帰三年而皇長
子出閣後册立上遣人勅存于家以時行尝有請也故事
阁臣有軍功無不廕錦衣者無世廕自時行始林居二十
四年卒年八十謚文㝎
　論曰神庙甫二十以外輒􁑴勤不親朝庙非衰也文㝎
　尚欲以寛柔矯江陵之後乎時輔臣獨文㝎言頗見用
　觀册立別揭或有權用異諌而為陳亦一説也頋寛假
　因仍循情玩㫖一翻綜核之席敝不可起
　　王家屏
王家屏字忠伯號對南山西山隂人隆慶戊辰進士萬暦
𥘉以編修充日講善開諭上嘗改容听之以吏部左侍郎
兼東閣大學士䟽請寛杼軸减型器省蜀扇之貢报聞時
上視朝漸稀艱起還閣三月未獲望見因上䟽請勤朝講
并及逮儲不報及明冬舉行有㫖家屏復上䟽以堅之已
又更期三年遂引罪請與閣臣國同罷不許家屏於邉事熟
練議保番以礙鹵史酋有異志執之家屏請緩死以安餘
黨母蹈板升故事嘗論薊遼額餉不可减有曰以邉事之
急而裁削於匙箸之間槽櫪之下亦大窮乞矣時諸鎮以
墾田入告者動輒𢾗(十)百頃家屏曰何言之昜也冨者願
力于熟田貧者又無力治荒是墾田難其人且也　請繳牛
種有費上子粒免追呼有費田未墾官田也既墾而田主
人至矣逋粮與賠粮欠差與賠差或本非其田而誣之使
賠者有之非必不肖有司聼其誣也即才有司而急於差
粮之完屈之使賠者豈少哉如是歲歲佃之則歲歲賠之
不棄其田賠未已也人之視荒田不啻坑穽矣即賞之不
應也田果日墾則餉當日减而报墾請餉並急入告縷縷
其欺誰乎議錢法請行之自上始時冡臣題覆率多中稽
家屏曰國事可憂莫大於否鬲如推官一亊一官不點更
推一官夫一官之外又有一官可推則上之不點是矣䟽
一日不下更延数日或旬月然後催請夫一莭之事可延
至𢾗日旬月則上之留中是矣誠慎簡以推推必期其用
用必期其速而徒以嘗試為工未見其謀之淂也時少卿
曾乹亨議汰京衞官衞官遮亨於朝司馬欲貰勿问家屏
必置之法事乃定科臣李献可䟽請豫教有㫖降罰家屏
封還御批未报而言者比比得罪家屏引罪乞帰許之林
居乆聞開採㒷㡬優天下半尝騰書朝士極言淂不償失
卒贈少保謚文端
　論曰懢不與子皇太子溺也懢不與人官奈何貪開
　採而得不償失　也貪外庫入飽中涓而　者仍無奈
　何神庙于二字貪懢義不堪自問安淂文端大声經
　筵并及之若夫墾田皷鋳難其行之人難其行之法即
　以議者主之無所撓何不可徴其寔裨
　　趙用賢沈𢡟學
趙用賢字汝師南直常熟人隆慶辛未進士以庻常授簡
討時首輔居正奪情䑓省復會䟽留之用賢因彗星之变
時䟽有云臣数月以来見居正瘠毁柴立形神摧敝必有
抱恨終天而不能頃刻安者夫輔臣能以君臣之義效忠
於𢾗年而陛下不能使其父子之情少盡于一日臣不知
陛下何忍至是也時編修吴中行刑部貟外艾穆主事沈
思孝先後䟽論與用賢同日杖干門用賢削籍两刑部謫
戍次曰進士鄒元標復論居正且捄用賢軰并杖及居正
卒用賢起右春坊(右)賛善而異議者復以朋黨首攻用賢
用賢　言朋黨之禍非盛世所冝有歴司業
分典㑹試嘗上吴賦十四議冀以蘓困不果行以南祭酒
乞歸因請早㝎儲位宥言官李沂等斥絶張鯨母使窺覬
不允陞南礼部侍郎䟽教元子不報移北左争三王並封
之議不報改吏部㑹居正党御史吴之彦𥘉與用賢約婚
姻十年所矣後以異同請絶之彦子監生鎮倡衆訾用賢去
卒于家謚文毅
沈𢡟學字居(典)别號少林晚稱白雲山樵南直吴縣人父
寵為名䑓察䔍好餘姚之學萬暦丁丑𢡟學射䇿第一人
授翰林院修撰其第二人相國江陵子嗣修也居六月而
相國有父䘮(詔奪)情𢡟學貽書相國所善客勸之奔䘮復
貽書責言路諸臣以不能匡正併東嗣修謂相國為天子
師表即柰何自軼倫彛嗣修恧不能答遂與其友編修吳
中行檢討趙用賢謀各上䟽争之既又曰上即幸聴二公
䟽己足不幸必及禍我得踵疏觧之㝷吳趙䟽上相國果
恚𢡟學遂具(疏)大畧謂上以仁孝治天下必不忍奪宰輔
情即(不)獲(不奪宰)輔情必不忍更以劝止奪情罪言者䄂入
長安門　吏部吏部索䟽覌(之)納䄂中指曰此
有謬誤可　此䟽入必淂嚴㫖故以難𢡟學則
更呼　與他言者拜杖闕下矣𢡟學恨
不淂　薬伺湯飲已𬒳削遣出國門𢡟學移
疾在告滿　骸骨歸即陵陽敬亭之旁築室溪水中
充書籍坐　時中丞胡甲爲相國伺𢡟學状亡所得
𢡟學　稍稍爲任侠坐有不羈客中丞偶淂之
嚴刑使自誣　𢡟學爲妖言客至死不承而相國殊無意報
復𢡟學乃淂一意遊息諸勝尝入王宗伯元馭座時元馭
之女曇陽子道成矣謂父嚮客座何人元馭曰沈白雲先
生且任侠曇陽子曰侠可教也于是元馭語𢡟學約曇陽
子化期来曇陽子且化𢡟學至曇陽子曰人道修身聖道
修神神在身　情爲運用用情而不用爲修持𢡟學
　　位而忘　李文達時又自不同若其必罪言者似
　　過亢而曲　其子則私矣是故江陵非純臣而不可不
　　稱功臣此一　功臣尤亟也用賢𢡟學其以純臣望江
　　陵猶未知時
罪惟録列傳卷之十二中
　　郝景春(子鳴鵉楊道選陳冝朱/邦聞邹逢吉王良鑑)阮之鈿(石惟壇唐啓/泰徐日泰)
郝景春字和滿南直江都人以萬暦壬子郷薦就教塩城
署篆黄安崇禎中退賊功陞知房縣時縂督熊文燦欵九
营賊交斥鄖属而羅汝才白貴黒雲祥三营介馬入房景
春艱難圗苟安十三年五月獻賊突入房勒開城景春曰
頭可断城不可譲賊攻之三营為内應城䧟逰擊揚道選
巷戦死景春𬒳執罵不屈死之子生員鳴鵉抱父屍哭與
其僕陳冝同見害主簿朱邦聞亦不屈死詔贈景春太僕
卿時武昌知縣鄒逢吉嘉魚知縣王良鑑皆城䧟死
阮之鈿懐寕人崇禎中恩貢生授榖城知縣十二年縂督
熊文燦主撫賊之鈿請于文燦獻忠狼子必叛不可信明
年果反恨之鈿𥘉議必殺之之鈿臨難有題壁不負賢良
方正語後家無従迹其屍及觀題壁䖏始知死所負屍歸
塟詔贈太僕寺少卿廕一子又保康知縣石惟壇城破不
屈見害唐啓泰山東掖縣人以郷薦歴冝陽知縣李賊躝
南陽攻城執啓㤗不屈死之移攻永寕吏部郎張䁀延飯
郷健守堅獄囚暗通賊城守都司馬守義遁城破殺知縣
武大烈䁀延匿眢井免萬安王府𬒳殘偃師𬒳兵一日破
知縣徐日㤗罵賊不屈賊怒臠割㡬盡不絶声
　　論曰熊總理果人之鈿之請綢繆事先必萬當當可欵
　　世有欵後猶屯聚不受約束能閲乆不変者㢤文燦以
　　庸誤殺之鈿之鈿數語故碧血千古也景春䓁淂之鈿
　　獲請皆可以不死而啓泰䓁亦因之鈿不淂請而死
　　傅宗龍張克儉(劉士傑郭關猛/先㨗酈曰廣)
傅宗龍字仲綸籍昆明或曰傅䴡江之後萬暦庚戌進士
知銅梁移巴縣擢御史嘗論張弛以為張而不弛者歛財
之法是也其病在野弛而不張者課職之法是也其病在
朝何以弛之遼餉既末可蠲冝劑量而輕重布之計𤱔之
説不可執也若夫捐俸停食開例諸政皆可罷也其有借
税契以剥民因加派而索耗則重䋲之何以張之當自輔
臣始票擬湏恊公論毋務両可盖六科職掌不伸六部之
職業盡廢凡夫事推諉而人玩愒者朝廷必有以責成之
䟽入上不能用詔大賞平苗功宗龍以為有勦苗之賞必
有失邊之罸人始知勸懲不聼又䟽彂内帑蠲加派收民
心以固邊圉汰冗兵免征調精訓練数事皆関切時務疾
歸天啓四年𧺫廵按貴州監諸軍事勦安酋之逆殺賊間
陳其愚以狥黔人大恱黔撫蔡𣸪一請專敕宗龍進取從
之遂上方畧申明戦地戦日以期全勝破格進止一听大
帥魯欽入平垣連戦皆㨗援普定大破之追奔至織金虎
塢斬首八千有竒五年魯欽以驕兵潰陸廣河詔朱爕元
代為總督而令宗龍乆任遂與復一發兵搜討先後破巢
一百餘俘斬三千賊魁阿秩天保䓁皆伏法遂條列屯守
之法必使一粟不入水内一賊不出水外而屯之説有二一
則清理各衛所原田而屯之一則割賊之故壌以衞所之
法屯之倣祖制舉所屯田以授有功之人世其業且與世
職則户口可寔也部議從之六年魯欽兵潰余官堡宗龍
遣兵攻河沙􁆡玀鬼盡俘斬之諸夷奪氣継遣張雲鵬等
拒賊安邦彦于趙官堡大小十餘戦殺傷無算加太僕少
卿力辭不許以㓕賊為期于是復大破諸苗寨斬首千二
百餘級憂歸崇禎三年𧺫原官遷右僉都御史廵撫順天明
年大凌河𬒳圍急請號令與事权一薊門可固晋兵部右
侍郎總督薊遼時山東廵撫楊嗣昌関寕廵撫方一藻皆
欲欵敵紓禍宗龍謂不戦而欵欵在敵也以我狥欵欵成
且大辱國以敵操欵欵不成亦且大辱國由是與二人異
議東師頗以薊遼有偹專啚宣大邊㑹山東有登莱逆弁
之変悉發関寕精卒應之遼偹頗单東師遂襲破旅順東
江遼兵不能救上下詔切責宗龍時聞東師且大入檄関
外兵防薊夷丁噪而叛去者千以宗龍不能撫戢有詔逮
治除名為民乆之秦流㓂悉竄蜀破郡邑以十数即家𧺫
宗龍故官廵撫四川甫抵蜀而賊已飽掠復遁還秦前後
斬首数百級賊渠順天王等皆死時總理熊文燦力主撫
議宗龍上書言賊不大創不可撫也且安所置之國家度
能更金錢数千萬飯賊乎蒙㫖切責賊時不敢入蜀而境
内苗獠土㓂捜殱殆盡召入為兵部尚書而文燦所撫劇
賊張献忠果叛楊嗣昌自請督師出勦㑹督臣洪承畴薦
劉紹基為總兵宗龍以覆奏失寔不稱㫖遂坐削籍去十
四年諸道兵潰扵㐮陽嗣昌自殺𣸪𧺫兵部右侍郎兼右
僉都御史總督三邊九月宗龍以陕兵四萬討賊次新蔡
與保督楊文岳師㑹時總兵賀人龍李國竒将秦兵虎大
威将保定兵並渡河趍項城賊自成與羅汝才䓁佯欲渡
趍汝寕而伏兵待隘宗龍文岳遽進䧟伏人龍慴不戦與
大威北奔國竒戦不勝亦潰去文岳夜入項城保賊更畨
來攻不利去宗龍士死者二千餘人賊重圍困之十餘日
十四年獻賊自蜀逸出閣部楊嗣昌以大軍壁開縣叅将
劉士傑逰擊郭關猛先㨗皆䧟陣死賊乗勝疾赱襄陽偽
為公檄紿门門者遽入之城䧟執克儉及推官􁉋曰廣咸
不屈見殺
　論曰仲綸知兵淂頴川家法張弛二義鑿鑿可用搗安
　酋諸苗有殊績總督薊遼不從欵議卜㷱總理之受降
　必敗如指掌乃何以輕進堕賊算而不知所以善其後
　也時李羅合兵勢十倍賀虎不前城廢令而不知所以
　令伊誰責㢤指心城门張子眀之烈矣克儉誤信而城
　門開一死塞責心猶可指也
　　汪喬年(劉國能/猛如虎)
汪喬年字歲星浙江遂安人天啓壬戌進士厯官陕西廵
撫提督三邊嘗奉命發賊自成祖父塚崇禎十四年四月
以新命馳啇雒九月秦督傳宗龍殉國自成殘葉縣副将
劉國能力詘城䧟知縣張我翼𬒳害執國能以故盗黨欲
降之國能罵賊死于是圍左良玉于偃城𥘉良玉復臨穎
殺賊所置偽守有其軍貲賊恨毒圍急喬年率馬步合三
萬搃兵鄭家棟牛成虎賀大龍䓁次陕縣以㐮城貢士李
永棋邀屯城下自成釋偃城猝乗之喬年背城舎交綏安
营未定一軍潰倉猝僅以五百人入城保㐮城偹单五日
城䧟喬年自刎未殊𬒳執不屈見害副将李萬慶者係降
人陣死自成以永棋故劓刖儒生一百九十人購永祺不
淂屠其族十一月自成攻南陽守将猛如虎短刀巷戦𫀆
䄂染血殷過唐籓門叩頭謝恩口力竭二字未既賊剸刃
已入其背死
　論曰腊赤蛇以聞猶之白帝子無天之故也郏故不可
　守即狥永祺之請寕無慮安壁未㝎之危乎古兵法必
　設防而後即次歲星徒以身殉猶非所望矣餒肉猛􁈇
　一語其自䜟㢤而猛􁈇血猶殷䄂也萬慶棄􁈇隅便一
　蹶
　　呂維祺(王㣧昌白守文張道脉武職七人王明/楊萃常克念刘芳英韓金聲荀良翰)韓
　　　　巍
呂維祺字介孺號豫石河南新安人萬暦丙辰進士以兖
州司理能擢吏部主事光宗崩熹宗未即位䟽請慎𧺫居
擇近侍己寓防㣲至意南楽故座師亦投書不啓也歴郎
中告歸䆒心伊雒性命之學作石隠傳矢不出崇禎改元
薦𧺫歴太常卿䟽言君徳及時政八事上嘉納之三年陞
南京户部右侍郎兼右僉都總儲維祺條奏振刷十事并
及鑪鋳報可時内遣監事四出維祺曰書訓在𥘉易戒履
霜其在是乎力言内臣岀鎮不便滋多所可惜者朝廷紀
綱之体所當辨者治乱消長之机陞南京兵部尚書七年
賊躝江北犯皇陵上䟽自劾得㫖落職家居十四年李賊
䧟河南新安破維祺𬒳執李賊遇福王于門遥以大義相
勉碩弗為賊所辱旋見賊西関周公廟賊曰吕尚書若日
嘵嘵兵餉乃有今日維祺怒目曰吾兵部部何事不殺賊
應死死不愧天地不愧圣賢速刃我賊欲屈其膝百不可
北拜闕西拜父母伸頸就刅色不変䛇復原官贈太子少
保廕一子謚忠莭時守道王㣧昌𬒳創數日卒通判白守
文訓道張脉與武職共九人咸及難諸紳中又有行人王
明同知楊萃推官常克念知縣劉芳英韓金聲郷薦茍良
翰俱死一典史失其名死獨烮
韓巍山西沁水人隰川土鎮國中　儀賔也訪兄太康賊尚
詔王千斤䓁攻太康急巍代兄率衆乗城抗賊力竭𬒳執
脅䧏之罵不絶口賊鈎巍舌断之剖其腹至死神色不変
詔旌之
　論曰伊雒性命之學不言寵任寺人振刷十事獨南糧
　之議切時弊請福王正其終他日為金陵生色忠莭猶
其後矣巍亦生色太康㢤㣧昌以下其亦預聞伊雒者
欤
　　廖應登(徐一源)
廖應登皖将也檄守桐先是献賊犯桐攻圍急總兵潘可
大與民兵力守縋壮士焚其梯矢石擂砲下賊又取大木
横直架屋𬒳板以水浸氊絮覆之作木輪行地人䖏其下
挟鍬鋤穴城城上以鈎鐮淂其氊絮滚油注板上當之糜
爛縦火焚木牛賊不得入而圍不觧或中亱髙呼某門己
破乱我或撤某門園賺逃亡則乗間入城上屹不動尔時
賊猶未習火炮或投西瓜砲曰與爾寳賊笑拾之則火彂
斃数十人凡三日亱不淂志去丙子冬𣸪至則躝四鄉矣
時皖上𥘉設兵兵使者為史可法旋開府兵寡不能救而
桐能自守完于是走圍皖可法守皖嚴不淂入爾時殘破
𥘉經賊蕩楚廬皖猶耕蕩廬皖楚猶耕迨楚地丘墟八大
王老􁋄􁋄革里眼一丈青䓁盡優廬皖之間監軍楊卓然
負氣奉督臣熊文燦命與賊講單騎入其营要盟賊以勢
未集姑與我庚辰冬迄來年春我以安挿愚賊賊以置産
愚我五月敗盟而飬馬湖田坂隂棚数十里居民山水諸
寨盡經焚刼九月𣸪攻桐八大王駐杏花村老􁋄􁋄駐魯
硔分兵四掠旦暮繞城皖兵营桐者三為力救檄楚鳯兵
六閱月無至者然桐竟倚皖完壬午撫軍鄭厺而賊破廬
破六安諸邑賊勢更烮其攻桐諸法甚于前献賊踞桐邑
後髙山督鄊民為運土石填城外破攅基戴棺而行防火
砲則列左右門運土石者令魚貫而八皷吹以樂之湏臾
填與城平亦戴棺掘穴穴将穿献忠盔蠎視穴城上暗砲
及献忠差六七寸不中倖也皖将廖應登來守桐聞史可
法按廬從数十騎徃謁賊伺半道縳之脅降桐登至呼城
手指心𣸪作拳曰汝䓁早出八爺大兵至遅矣其意示無
他碩堅守乗八賊未至速以兵掠登還遅無及矣而守者
欲攘登職謂開門堕賊計不應八賊至又以登脇城上為
傳語土已平穴已穿早䧏免屠登耳語亱不收杜某使反
之杜至城下疾呼土不淂平穴不淂穿城上謹偹守賊怒
殺杜併殺登而城中营月城己完賊又不淂入九月賊移
駐雁翎荘大書一綂齊天諸逆聨掠江干脯酒上壽桐令
張田中𥘉蒞事愷悌激切苦蒭餉誓其僕㱕語太夫人即
不幸吾淂死所矣勿念我計背城與賊决忽見賊中執紅
旗飛騎十餘人疾報則甲不及褁㘘不及啣刀箭盡委地
沿山西走正北塵蔽天轟轟有聲盖禁旅黄淂功以鉄騎
至賊畏不敢逆也躡賊至太湖界淂功自先登掠陣抄賊
後賊大潰揜殺以数千計奪囬男婦牛馬器械金帛無筭
桐幸完
　　徐世淳(子肇樑妾趙/氏王氏王燾)錢祚徴
徐世淳字中眀浙江嘉興人兵部尚書必逹冡子必達偉
望碩儒世淳寝食詩礼淹古退然如单素兼通象緯參同
契悟真家言萬暦戊午郷薦教授永嘉佐縣令城守功擢
重慶府推官平資簡諸酋改随州知州随為張李二賊兵
衝三躝之餘寔郢之肩背守随所急固陵寝也崇禎庚辰
督師嗣昌自裁其標兵譁不任分属力辭明年四月賊張羅
䧟㐮陽蹂徳安悉力攻城三走郢告急巡道某抵地弗頋
而擅勒守随之師固郢随無兵世淳不觧甲五日廢飲食
両日埋其印𪠘後身巷戦矢貫頥及頰堕馬鈹刃交下䧟
胸断股而死子肇森歸省肇樑撫屍哭踊驅至老营劇罵
見害即署驅妾趙氏不行猝刄其所抱㓜女申姑断八指
趙與妾王氏並罵賊見殺世淳死三日幕客石琳求淂屍
殮之趙氏屍與申姑相抱不觧胸着布囊凾金剛經三寸
許遂并棺以殮(之日久)而肇樑屍䘚不可淂詔贈世淳太
僕少卿賜祠祭葬廕一子入監肇樑祔祀随州嘉興二祠
後贈國子助教世淳四子森以祖尚書䕃樑以從难淂父
廕両入監讀書三子肇彬貢生四子肇善諸生棄不就試
博該典故多著𫐠諸孫咸敦儉折莭讀書先是十一年王
燾守随死燾字　崑山人以戊午郷薦任随賊獻忠犯
城急陴守堅賊移营去俗有𥿄城換鉄城之謡賊挾恨再至
守将王必用先携家丁遁去燾巷戦身𬒳數創扶署北靣
再拜輒經死為戊寅之二月
錢祚徴字君遠號錫吾山東掖縣人以郷薦歴汝州知州汝
為賊出入孔道嘗部衆夜半間襲土㓂破之賊魁魯加勤
䓁詣州降崇禎十四年土賊犯汝祚徴乗城拒守中流矢
勿退施礟反擊賊乗之入祚徴𬒳執不屈賊洞槊數十死
州民潜殮之
　論曰守随不淂例睢陽例睢陽張氏闔门之于保㝎是
　也　殉二年賊再至漢東無限原廟震驚知守随之
　　有禆地下匪小淺矣地下両功臣為徐太僕与王崑山然則
　　祚徴于地上亦無負也
　劉振之(鍾其<折 t="33"/>龔新潘/弘通費令謀)
劉振之字而强號氷壺浙江慈谿人宋刑部侍郎厚南裔明
編修岑七世孫也厚南上䇿受賞真西山以直莭聞夲預
脩永樂大典應制塔影詩渉譏諷削籍是後却逆濠之餽
毁權嵩之坊如尚寳滂侍御廷儀而方伯廷誥太僕憲寵
文章氣莭代不乏人及少司空志伊為振之大父生神廟
時贍經濟𥙷侍御權貴頗害其直諌外遷之父恬别駕粤
西而振之以次子自維世澤渊邈益脩競業崇西山之學
閉危楼輯古三編題曰尚友録而於宋忠簡及夲朝靖難
諸公尤奮塵色動作二語銘座滿腔熱血洒何地一片氷
心贈阿誰聚徒闞湖揖向惠荘祠謂為臣如此差可無負
盖乆自許古人事継母毛百法不得歡每自誓吾寕死吾
妻報母不再娶報妻專經毛詩時称為詩室庚午出黄道
周之門秉鐸東陽訪吴安定之敎衍義聖諭者六𥙷鄢陵
令半途夢其先司空與語西湖候汝覺異之己簡鄢志果
又有西湖喟曰余先人其迄相余治㢤蒞鄢清勤禦賊多
㨗大吏檄洧許扶西四州邑其進止咸視鄢連搗古城秦
村沙灘田両河袁老三陳壬一條龍諸流賊而土㓂徐完
尚壁扶張振之騰書開諭完就欵己復叛盡殱之閣部楊
嗣昌為題叙稱令汴首功云歴両載士民祠振之薛文清
之右題柱身掃賊魁一十三處歲還鄢民二萬餘金紀其
寔也崇禎十四年闖曺合难洛無完圉汴亦就危鄢守力
竭振之㘴卧角楼曰此吾致命處也作四絶見意有但抛
骨肉軀天下無難事之句(詩曰遭際萬分艱成就一個是/但抛血肉軀天下無難事文章)
(千古事忠孝百年身漢廷藜火在誰是學箕人身名同泡/影生死䓁晝夜正餘一寸丹千秋永不謝放鶴鶴性超呯)
(龍龍性在一朝返/太空神遊天地外)冬十二月勢益迫夜起大書於壁略云
三十年讀書友古靡刻不以忠孝為的自古有死守而勿
去孔孟誥我我安得辭時賊偽檄至踰三日屠百姓懼叩
首令開城如約振之擲片帋世受國㤙死不從賊立梟倡
逃樊時英衆志稍定占易得困君子以致命遂志訣子純
粹問吾心視易矣十五日賊全营壓城公服北向慟謝闕
己時東関䧟挟刀危㘴以須𬒳執踊而罵賊或有能振之
素曲上酒食蹴不納賊益怒火烙遍体屠腸支觧以死子
純粹得成棺城中殮以𬒳幘有襪而無履贈太僕卿廕一
子入監讀書河南廵撫蘓京為建祠河上振之論古嚴其
尚友集中首先聖世家次七十二贒次漢以後従祀諸賢
迄明浙東四子其外有甌吟鏡中逰畫溪草必告録訓俗
語聖諭觧闞湖集行世子純粹純正純熈門人張能信字
成義序振之手蹟有云先生坐起有常非忠孝莭義弗言
一日㑹講至子路不得其死離㘴拱手此非指結纓謂死
輙非當耳書法頗佳墨刻中自題有功在一時者小福詒
萬世者大公論在人心不䏻埋沒乃公一叚苦心時各縣
同難為鎮平鍾其碩内郷龔新舞陽潘弘通又許州知州
費令謀咸不屈死
　論曰振之子純粹嘗告余從舊笥見小凾重褁破入淂
　其先人楷書九字不貪財不好色不惜死傍細書如負
　此九字永為天地罪人盖己未茟也至辛已三十三緘
　矣終于西湖果司空之約云𥘉遣子去鄢手書守土之
　臣鞠躬盡疩為忠承家之子守身継志為孝余猶淂見
見此数語鍾龔潘費咸視振之矣
　　王聖佐(王選王之/琴冉國柱)
王聖佐字克仲號魯生别號緘庵自宋魏國文正旦再傳
太尉臯建炎𥘉扈駕南渡居呉之秋扁其後傳源及智与
冕代有聞人冕聖佐五世祖也冕負氣莭膺薦不出種竹
繞其軒因自號可竹云長子錡䔍内行稱孝康先生次鉦
四傳䧺飛㨗萬暦癸夘司理睦州有恵政聖佐父也聖佐
少負竒鶴立九歲輒大書銘座右自勵居丧以孝聞貧凄
風絺綌也暑則瓶足以拒蚊博綜羣籍尤扵古莭義為亹
亹以萬暦郷觧已未分房樊擬魁多壬忤總栽寕落之魏
璫時益自晦同年周文忠宗建北逮莫敢即視聖佐獨挐
舟握别殷䆒心羲畫精參次成易通一書于同父婚丧膳
讀咸身之飯同支之無倚者弗啬搆著勝亭哦詩其中戊
寅教授青溪有欣賞編士尚名義眉公継儒服其真摰授
遵義令遵義古夜郎西𤏡也播􁃸楊氏平乃入版民性剽
悍易刃而悪笞聖佐在治先减笞令風以仁義前令以笞
怒民歲課輒入土司聖佐曰勿笞苐自思三逋悉帰官時
水西苗彛距邑二十里咫莫為防率躝及聖佐請扼險城
新站開屯以守之固膺殊考無何土酋呉上才郭士竒䓁
以其故部趙國政内欵淂授指揮使恨之殘大溪殺國政
聖佐身督兵深入筹宵旦計縳上才士竒䓁奪還男婦三
百餘口随上十議疾梟所縳已後患毋使其蟻隙通算督
撫猶豫不能决賊黨果合閧謀竄所檻故欵王嘉礼者乗
机逸去聖佐急請援當事益䄂手不顧聖佐鞠疩不晷弛
露垜者八閱月力索賊更大舉梯北関入聖佐知不可為
付篆長子恪叱好護去吾當死吾圉突奮劍岀遇賊徂擊
賊不中賊合面受刃三身數創怒目以死時郷勇頭人王
選王之琴冉國柱䓁感聖佐義皷諸徤戦宣峯埡咸敗沒
幸十里土司以義民舊援遵義搗賊新站賊創遁遵義全
𥘉城䧟之夜有星如拳堕縣治之東南己宿衞恍惚若見
聖佐冠服傳呼有声邑人廟祀聖佐宣峯埡以選之琴囯
柱三人配帰襯苗酋亦號震扶送五百里外子恪恒積學
有譽望
　論曰服而舎之亦一説也不然以易刃者䖏之迨再㓂
　而律不赦矣惜十議不一及見分符不􁑖即緘庵奈何
　㢤
曰此非無事時文萟猶後共憂楽人風兩不廢也十四年
霍山警賊令𥘉至凡所為城守計皆諮元祥城且䧟或曰
去之元祥曰吾必以大義曉賊否繼之㕥死賊入怒令而
執元祥元祥喃喃周孔数十百言賊不觧叱擁去元祥属
声即死耳不辱汝賊入室無所有創元祥妻其㓜子炳衡
䕶母飲數刃而婢冬女竟代死尋𣸪擁元祥入室子炳衡
己廢地欲起竄父遂並受創死越五日元祥猶以食指搯
心甲痕在胸分教姚允恭間哭元祥已亦用帛自經救晚
賊後至允恭亦見害又承天教諭䔥頌聖賊䧟城自殺王
明德以貢為太平府訓導城破与其妻温氏死泮池
　論曰設教云何教為人臣也為人子也為人婦也為人朋
　友也廷訓元祥允㳟明徳誠人臣㢤炳衡誠人子㢤太平
　訓導妻温氏誠人婦㢤而允恭哭元祥引帛又誠朋友㢤
　允祥婢冬女亦竟附扵人臣㢤惜甲申之五學長失名不
　或附見
　　丘民仰(李三楚曺変/蛟王廷臣)
丘民仰字(長白渭南人)以進士崇禎中歴左都御史岀撫
遼東時遼陽不守錦州當邊十三年三月東師屯易州墾
荒营精兵錦州西門外二十五里為錦昌堡而經畧洪承
疇方重兵屯寕逺錦昌西距寕逺不百里而近自松山而
東為杏山為塔山而乳峯山最髙足以扼諸城要害東師
每三月更畨戍此大約經年人西換云時前鋒将軍祖大
壽駐守錦州力兵部主事張若麒䟽車勦出監軍督戰急
承疇不淂己統十鎮之師呉三桂李碧䑓于永夀楊國柱
官撫民王定　督標曹變蛟白光恩撫摽王廷臣䓁會松
山合搗錦昌戦不利退休於寕逺每三日以両鎮並戍塔
山亦更畨以危錦昌明年東師掘濠困錦州屯兵乳峯之
上大夀兵不淂出入粮絶八月民仰同承疇以諸鎮兵援
乳峯㧞之勢張東師且擬委濠走而承疇令立柵乳峯圖
固守東師遂不退仍壁錦昌七日而瀋陽聞拫㧞城出不
論老少無馬有馬留者殺無赦五日至錦更旗幟示至多
揚兵城外守者惧承疇與民仰盡發寕逺之衆并援乳峯
夜過塔山東師諜知之以勁卒出半道大興口横衝之援
兵夜驚競南走避之而海潮忽湧漂沒過半亦𬒳殘兵無
存者于是軍中私遣瞎者朱濟之瘸者周山䝉虗䘖徃東
師議平碩以山海関為界称南北朝歲幣若干東師以非
大臣不信又明年廷議李三椘者字玉蘭果受命出講見
八王于錦昌三椘大言不屈且引東師世爵隆厚百年弗
二絶不及南北朝兄弟之議止歲幣二百萬以三岔河為
界必歸我䧟将難民而後可八王已允三岔之界且曰搃
還三萬人而止三椘曰三歲黄口毋㽞東者八王怫曰汝
自與朝廷言之三椘曰若不與我去我安淂言語不恭還
塔山東師兵追至塔山塔山民皆以三椘開怒東師速東
師至並𧺫殺三椘而東師攻城急守将蔡皮條者力竭城
破杏山聞之胆落城守吕品亨以城降時民仰與經略承
疇尚保松山守将夏盛徳潜以虗寔告東師夜開門降敵
民仰及承疇督標変蛟撫標廷臣皆𬒳執既而承疇及大
壽之弟姪大楽朝歌旗皷劉小山䓁咸請降東師重民仰
(欲降之不屈死贈右副都御史賜祭六壇官為營葬錄)
(其一于)
　　楊文岳(王世琮朱國/寶文師頥馮王趙三副将)
楊文岳字　人以進士厯官都御史為保督崇禎
十五年恊援開封督師孫傳庭兵潰河上督師丁啓濬亦
潰朱仙鎮文岳戦不利與啓濬並保汝寕而監軍孔貞㑹
所提川兵近壁復潰賊雲梯如墻載扉以當矢石百道俱
登城䧟多創傷衆盡散文岳𬒳執自成欲降之曰先生朝
廷重臣自不敢屈然時已如此幸留意文岳曰恨兵单不
能殺賊有死復何言與分廵僉事王世琮咸罵不屈賊以
砲擊文岳洞胸而死副将馮王趙三人自剄王世琮𥘉為
歸徳府推官嘗廵城𬒳矢貫耳不動號王鉄耳亦𬒳害(世/琼)
(或曰/世琰)通判朱國寳汝陽知縣文師頥殉其守
論曰楊保督與啓濬並堵汝寕而獨見其莭所謂臨難
母免有可稱矣惜三副将不淂其名王鉄耳為國寳師
頥表帥也㢤
　　王漢(陳治邦/連光耀)
王漢字子房山東掖縣人崇禎丁丑進士知高平改河内
歲饑倣鄭監門繪十六圖以獻設法賑之時有盗張時化
䓁掲竿僣號漢練義勇千人次苐搗平濟源巨㓂劉貳睨
城除日出不意登天壇山討縛之乗大雪破妖僧智善于
山西有偽號楊六郎者劇賊也夜半渡河勦平之㑹闖賊
攻汴急漢多列火炬桞林為疑兵而縱反間賊中曰宣大
邊兵及左鎮援数十萬至矣賊驚遁壬午召對称㫖以試
御史監軍援汴所監左鎮保督川湖鄖之兵合計應十餘
萬時皆虗額遂䟽言國家重糈飬兵不為不厚廼平日靡
餉則有兵沿途滛掠則有兵大敵當前鳥驚獸散則無兵
兵之譟也将領使之身犯不測假此退歩請速治将領戒
諭不嚴之罪逃兵所過地方官淂勒兵捕斬回籍者有司
緝獲使兵無可迯臨陣不得不勇汴圍日乆漢将躬諸㐮
陽督左兵北應遂上秘封論良玉大罪七而最可恨者縦
兵與賊打活仗臣㑹當以大義責之改廵按河南還自桞
園夜半渡河伏兵西岸檄卜從善等自汴城出夾擊賊頗
斬馘擒賊酋破天虎二十餘人遂入汴復張疑兵與鎮臣
陳永福䓁夜半追賊至朱仙鎮連戦皆克斬級三百奪回
難婦七百有竒賊擬自雒渡河漢率諸将列壁壘東西互
如長城晝夜披風露不休賊不能窺李賊謀士牛金星義
兒李之綱皆豫人漢捕金星家人下之獄而縶之綱老母
以招之綱賊疑之綱乙而聞曹闖相猜適麾下捕得賊諜
漢一見問曰若曹将軍所遣哉抑賊自成黨也諜以漢頗
善曹将軍詭曰果自曹将軍漢賜之食引入卧内與温語
萬福曹将軍授寸楮約以二李來歸且曰汝歸語將軍昨
所送李闖生辰己令神筭推之度無成且不久甲乙年盡
矣諜以報自成自成益與羅汝才相水火卒併汝才于時
袁時中李好李際遇暨中州土寨諸豪擁兵觀望者皆慕
漢威信遣其心腹歸誠幕府而李魁㓂玉於登俊白翼䓁
竟列麾下為徤将漢開誠待之諸豪皆感泣効死㝷進右
僉都御史廵撫河南漢深念兵之不競由於餉不継遂以
諸生李橚生議請行屯田其要害在西禹之間盖西來地
勢低下當修𥙷舊堤以女媧城為水寨以東臯作旱寨我
可以徃賊不䏻來跨有鄢陵通許商水扶溝盡人之力可
以濟亢旱而不飢設一正将以督之歲屯六萬頃用助法
可養精兵三萬以扼柘寕引歸永東連鳯泗擁許襄而太
室少室熊耳蜿蜒内多民寨亦用四都司屯近小山之田
用貢法可養兵二萬以㩀虎牢其許襄鄧葛仍以四都司
用助法於禹州駐撫標三萬分一副将駐吕布城内控山
寨北距大河則汴雒可以無恐復河北両鎭分駐汝南賊
犯汝則西華應之舎汝而北則汝鎭尾之而華之水屯出
奇邀截賊犯南陽則禹州應之若舎宛而北宛鎭逐之山
寨郷兵晝撓夜刼㑭無所掠則漸就飢疲不難撲滅又以
櫹生薦聘致謀勇陳國良凌超爰園䓁宻計聮絡以某賊
圖某賊多有成畧㑹永城劉超跛諸生為武舉至大帥受
命治賊嗣以私仇殺其郷御史魏景琦及舉人喬明楷縂
練生員王奇珍䓁百餘口㩀永城自固宻䟽討之而部洩
其䇿于超漢佯為調邊以兵至永超不出迎貽漢書曰公
欲借於期何必為雲夢之逰漢知謀洩頋易之急攻得其
北門方呼勿殘良而賊伏刄及死參政陳治邦㳺擊連光
耀䓁皆戦死後收超卒正法贈漢兵部尚書廕一子錦衣
百戸世襲逰擊馬魁奮入城負尸以出至夏邑殮之士民
哭失声
　論曰漢之字以古子房行其有幾幾留矦之智歟屯田
　一議古寓農之法不過是也毎以櫹生議其善用羣䇿
　者歟易永城一跌而吾併惜超之才以殘而誤
　　關永傑(崔泌之王受/爵李夢辰)
関永傑字人孟陕西隴西人登崇禎辛未進士臚唱時咸
傳三百五十人中有頳頰脩幹踈髯䜿眉似壮􁁴公者詢
之故姓関遂以為漢夀亭苗裔司理金華歴睢陳兵偹副
使駐陳州距睢陽百八十里崇禎十五年李賊與羅汝才
合勢益横䧟睢陽以令至陳曰兵至閉関者屠陳既寡守
具城週四十里偹垜不足守令遁去士民合詣永傑請必
毋守開門迎降便永傑執不可衆曰即不能有競自破鑰
走矣賊至更畨環攻逹晝夜永傑與郷紳崔泌之李夢辰
及郷薦王受爵勉鍵門待援援不至永傑单騎廵城號百姓
即愚無知顧諸生豈無通逹大義乃率先拜牛酒㢤諸生
揺手去及城䧟永傑入其署引繯為大呼者三自縊死泌
之受爵輒手刃数賊𬒳執罵不屈見害屠其家知州侯君
擢亦罵賊死夢辰字玄駒以戌辰進士厯通政使家居家
人掖之去不可䘚與郷薦里劉澤醇並𬒳執賊欲官之
咸抵不從偶衛者赱利去夢辰猝𧺫自縊激擲絶而澤縊
稍遅見夢辰不即死状中惋觧棄環竟不死与其奴遁山
中月餘病死夢辰弟甲國學生從野中聞兄變悲憤来收
兄屍㑹偽睢州守公事至陳諸生郊迎蒲伏恐後拉夢辰
弟徃弟猝見諸傴偻状益感惻遂自沉扵河死諸生中或
慚恧至有暗揮淚者至偽守去廼無一人陪河上矣
　論曰李映碧清與八孟同年問人孟史載龎㑹入蜀盡
　殘君家何以淂有君人孟曰前未曉之夕偶步壮繆祠
　忽道士説夢吾家有人奪曉既叩淂傑傑果㨗辛未傑
　不知果後壮繆却入道士夢矣清遂為永傑傳人孟可
　為觧春秋之義者㢤泌之受爵夢辰誠不負天王者矣
　　趙珽(闔/門)鄧蕃錫(妾子張鳯翔劉/振世鄭履祥)方文耀陳輔堯
趙珽字玉如淛江慈溪人崇禎戊辰進士𥘉授侯官縣行
取考填詞林忤時貴改調信冝陞工部郎中出偹兵河間
十五年東師㴱入珽抗守七月城䧟勒䧏珽語不恭槊洞
其胸死城上而印尚懸臂全冡十四口俱殉䛇贈大理寺
卿廕一子八監讀書子先卒以孫昌㣧代廕
鄧藩錫字晋伯南直金壇人𥘉生時父和臺夢鶴馭神于
一兒日此子超超藩輔之苗西山其頺東山其高因以藩
錫名崇禎甲戌進士令龍岩改嵊歴兵曺出知兖州府十
五年東師深入請於魯王出貲餉死士堵守不應廼自括
衣珥餉軍力不繼城破𬒳執不屈支觧而灼之任纔四十
餘日耳其妾聞變携其子投扵井贈太僕寺卿先是藩錫
成進士之夜夢踔一足負墻立至是敵加刃責拜輙故翹
其左股于是刖左足就刑因念父夣藩輔則從魯王乞餉
也敗死兖州頺西山追東山也與父夢俱騐云時永平知
府張鳳翔亦及難又劉振世為鄧州知州鄭履祥為庐州
知府亦是年献賊與左革䧟城咸不屈死
方文耀字懐岵龍溪人崇禎庚辰進士以户部主事歴員
外郎中出知河間府十七年闖賊䧟城不屈賊杖之罵益
厲見害陳輔堯南直揚州人以本人知膠州死莭
　　䔥漢
䔥漢字雲濤號象石江西豊城人性堅凝讀書必求其義
崇禎丁丑進士授鍾祥知縣在官清介不入一請謁俸滿
行取聞㐮陽䧟立誓曰士見危授命安得卸担遂以䕶陵
保土自請免覲崇禎十五年冬李賊逼城廂關破漢曰正
鍾祥令效死之日矣入署奠辭家廟岀帨勒衆媵自經曰
男忠女烈各冝自了吾不能庇城中億萬生靈敢愛此二
十三口并両豚子乎擐甲登陴重懸賞格殺賊三千餘級
越六日賊益数萬至相持五晝夜至癸未元旦擲劍北向
泣拜曰臣力竭矣突走視陵賊躡之大呼鍾祥知縣在此
賊執漢以其才氣遣客玄圭百説之䧏與以食大罵投箸
賊使人衛之吉祥寺令曰漢死衛死閲三日不得死偶拾
僧壊剪衝喉自絶案上片𥿄書楊椒山浩氣還太虗四語
壁有土塊所書鍾祥縣令䔥漢死於此九字字益鮮賊義
之為治櫬瘞寺後
論曰按賊黨玄圭説䧏以管夷吾劉青田為言漢不屈
遂別録夷齊死後君臣薄力為君王固首陽之句以自
　砥免覲之請匪朝夕矣所以義能奪賊
　　李貞佐(母妻楊呈秀張人龍郭/𥙿陳羙周建中萬敬宗張継丗)
李貞佐郏縣知縣也未詳里籍及科目崇禎十五年李賊
䧟睢陽及帰徳連破魯山寳豊諸縣及郏郏守力力竭執
貞佐貞佐大言郏知縣驅百姓死守城城破知縣死与百姓何與
賊免屠城裭貞佐衣冠倒懸于樹貞佐復大言願速死控
上帝行天誅賊怒釣㫁其舌磔之以狥母喬氏及妻皆自
盡時魯山知縣楊呈秀寳豊知縣張人龍咸殉城死是年
冬襄陽䧟属縣知縣不屈死者棗陽郭𥙿冝城陳羙糓城
周建中光化萬敬宗咸不負其所守
　論曰州縣𥘉無兵所課入粒必上納徒以頂踵捍城何益
　善㢤倪鴻寳之策守土經賊之䖏盡听歲輸飽士固圉有
　功如貞佐等豈楽以身乞全城之命㢤𥘉睢州䧟鄉紳張
　継丗捐貲餉士堵禦勤城䧟死之帰徳䧟知啇丘梁以
　樟城守力竭遁去家口四十餘俱燼不入傳附此
　　盧謙胡守恒
盧謙字芳菱廬州人敦謹尚禮莭以萬暦甲辰進士知永
豊能擢御史上匡時圗治䟽其要親儒臣以講學延大臣
勤政奨直臣以求諌視銀庫清督學順天士風蔚𧺫崇禎
十五年賊入廬謙在籍冠服中堂百折不撓罵不止遇害
詔贈光禄卿䕃一子
胡守恒字見可南直舒城人以崇禎戊辰進士歴編修方
家居十五年賊献忠合囬革諸营攻舒城時舒城無令守
恒與參将孔廷訓率兵民共守未几廷訓䧏扵賊勾賊攻
城急守恒益勵士嚴拒賊以洞車穴城旋透旋綴塞之賊
窮射書脅䧏守恒燔其書城上凡七閱月粮不継援絶力
竭城䧟賊怒執守恒刳其腹𬒳数十創以死詔贈少詹事
弘光中謚文莭
　論曰在籍与在任不同任則大小咸有城守之責無能辭
　郷紳則曽子武城之例可引也衣冠殞命芳菱固不負義
　而見可在籍而兼在任劳苦捐貲恊力是故觀死之者有
　甚与不甚而其為莭烈亦略有差
　　胡光翰王基貞(陳應詔應/禎侯頴)韓光祖(闔/門)易道暹(子為/璉)
胡光翰鄖諸生壬午約郷徤部署之賊過其堡不敢犯有
奸徒管者導賊破堡光翰突　手殺賊數人死之
王基貞䔥縣諸生也壬午獻賊至城下基貞約同學生十
一人𧺫禦賊不勝成𬒳害學院倪元珙以聞從祀廟庭先
是沛縣諸生陳應䛇與弟應禎從衆禦白蓮賊于夏鎮並
敗沒侯頴沛人為滕諸生亦拒白蓮教𬒳族人所逼頴勒
其妻女投繯亦自殺
韓光祖亳州諸生也壬午獻賊䧟城脅䧏光祖曰生平止
知莭義餘不解賊怒断其喉死妻武氏投火死媳李及一
妹一女投井死次子　䇿　身被数創死
易道暹字曦　湖廣黄岡諸生也以文名重然諾楽施予
勤奨借為復社所推寒暑著書書至数十簏壬午献賊至
漢東道暹約其鄉人立保建倉啚堵禦時以經濟名賊大
至度不免担書藏山中及遇賊與子為璉並見執賊嚮道
為道暹故僕以是知其為盛名必欲䧏之道暹曰若既知
我幸听一言村貨足飽諸勇幸無殺人焚序舍賊怒汝尚
不自謀而謀人勒䧏不可刃礪其頸罵不屈乃殺之叚家
店復善勸為璉亦不屈見害而長子為瑚方奉其母避青
峯巖得免道暹所著有四書内外傳詩徴䓁稿
　論曰　牧業未　頋　扶救事且以勵其　人光
　翰以下其審扵王賊二字也㢤
　宋一鶴(戴良暄錢中/選沈夀崇)
宋一鶴字(宛平)人以進士歴湖廣廵撫都御史
年李賊䧟㐮陽及諸属偏沅廵撫陳睿謨託䕶惠籓走去
移攻承天知府降賊縂兵錢中選戦沒留守都司沈夀崇
遇害一鶴猶巷戦不勝或勸之逃一鶴曰逃何之揮刃徂
擊殺賊数人攅槊死時守陵御史李振聲迎降自以與賊
同姓在营中輿從都自成㘴陵殿大㑹賊一鶴所轄江以
北諸属咸蹂伏已㑹獻賊䧟武昌原廵撫戴良暄亦死之
撫臣高名衡請告(歸)遇賊于道見殺
　論曰承天合　三　勢攸係皆如陳睿(謨)
　棄所撫逸去天柱幾折　即無錬石之𥙷猶
　呼天賊䧏府爲揚武州是敢于無天也高撫道遇賊死
　何不先　城禦賊死所謂貪數日之生坐失千古中選
　夀崇職應尔尔
　　孫傳庭(妻張氏二女六妾<折 t="33"/>氏/喬君柱丘之陶馮師孔)
孫傳庭號白谷山西振武衞人性踈長邊習知兵事以
萬暦已未進士知永城調啇丘捕斬白蓮妖黨天啓
為吏部清假帰免奄難崇禎𥘉累擢右僉都御史廵撫陕
西二年恊勦賊降賊蝎子塊　飬坤等䟽靖必先安秦以
安天下戦扵関外三合三㨗斬首數千級淂賊渠闖王高
迎祥伏誅督師勤王十一年傳庭檄縂兵左光先扼賊江
口斬賊過當降其祁總𬋩冬偕總督洪承疇破賊潼關原
李賊自成大敗以十八騎潰圍赱尋病去復𧺫失机詔獄及閣
部揚嗣昌自裁諸撫督傅宗龍汪喬年皆戦殁傳庭扵獄中
上書請殺賊自效詔𣸪原官總制七省奉宻㫖殺大将賀
人龍十五年設三覆扵南陽使将軍牛成􁈇佯北来賊髙
傑董学礼䓁伏𧺫斬賊千餘級追　六十里賊委棄甲仗
無算官軍争攫之囂賊曺操来援綴我師之後副将左勷
為光先子少紈綺不習戎警曰先鋒蹶矣与䔥慎䁀不戦
潰大敗柿園傳庭上書自劾詔帯罪立功自贖慎　正法
勷坐罰傳庭退關中招邊勇𨳩屯田大築樓櫓為守望倣
古偏廂之制廂廂萬輌三家出一甲首名曰壮丁丁貲五
十金使御車車載神机及衣糧等物前扼馬止則環自衛以降
将白廣恩縂之髙傑副之肄較塲未便易上督傳庭出関急
傳庭苦不欲躁進或曰敵勢重勿易視襄陽野無青草秋
必飢飢乃敝然後攻其　可不劳而㝎傳庭不䏻待頓足
曰閫事不淂􁑖敗道也固知輕進不必利乃　逗遛大丈夫
豈𣸪能對獄吏乞朝夕乎遂檄秦撫馮師孔率丼蜀二師
駐洛陽設防傳庭与搃兵牛成􁈇副将盧光祖由靈陕入
雒至渑池期白廣恩㑹新安捜伏滋澗賊遁去龍门　龍
門賊将馬紀祥歸命賊盡帰寳豊時豫帥卜從善屯河北
陳永福駐新灘不一至坐降級客有説傳庭者曰公不奉
駐兵雒之㫖乎請急完城垜以来流離于此儲備進戰退
守萬全之術也傳庭以為士氣沮非計九月師進汝州賊
都督李飬純迎降間道趍唐搗其倚角攻寳豊却其援克
之擄偽官州牧陳可新州判姜渭郏　周英主簿劉溥偽
将蔣山李大存孫月等誅之􁃸敵鋒扵郏擄將果毅將軍
謝君友断中軍左纛幾獲自成時唐　亦下賊貲重俱盡
妻子細口咸崩號軍声大振㑹天大雨道濘粮車日行三
十里軍飢或勸姑退舎就食傳庭必破郏乃㸑及郏破不
足飯軍雨不止困郏五日至噉羸馬數百後軍噪粮髙傑
輕戦䧟伏大敗亾數千騎降将隂通賊賊抄白沙絶餉廹
傳庭不淂已分其軍為三令白廣恩設伏大道之隘躬率
髙杰間道逆粮車誡陳永福守郏按甲三日湏粮至乃彂
而飢兵声奔永福不䏻止賊一隻􁈇李過乗勢躡南陽决
戦賊陣五重飢民䖏外步䘚次之馬兵次之驍騎之選者
又次之老营家口居中時已破三重怯驍騎陣動壮丁之
運火車者脱輓輅奔傾輈塞道馬絓于扄及衡者不淂出狂
奔四十里官軍死者四萬車仗失亾數十萬𥘉冝陽䧟閣
臣丘瑜有父仰薬死瑜子之陶詭從賊為兵政府侍郎以
蠟書间赱武關願為内應傳庭報以手書書道露反入賊算
事敗之陶大罵吾詭從以圖汝不成天鍳之矣支觧死傳
庭入關獨廣恩𥘉設伏不𧺫全師帰髙傑請退守西安傳
庭不從賊以𥘉所獲督師大纛偽為官軍殆關廣恩猶苦
戦髙傑􁊕廣恩𥘉不救寳豊兵不恊賊踦南山遶出關後
夹攻力十月關破疾䧟華隂傳庭收散卆圖保渭南為賊
所及与監軍副使喬君　並躍馬大呼徂沒妻張氏率二
女六妾沉扵井八歲児踰墙堕他舎有老翁衣食之乆長子
世瑞自家抱母妹屍与㓜弟殮以帰時西安䧟廵撫馮師孔死之
　論曰白谷幹濟足辦賊而行軍必受君命廟算失也簡
書寕非君命夫推轂之意曰閫以外将軍制之古戦勝
　以之矣觀白谷不䏻乞命獄吏之一言則知郏縣深入
　不返頋猶懐頋畏前軰行間不閱邸報白谷之時能為
　之㢤或云陕事敗後有老䘚見白谷徒歩懐血書乞赦
　　且曰不能上有走塞外耳此語淂之曺秋垂云搃之失事
　　固不能免罪而其志猶可原不必其果死与否也一門𬒳戮
　　知其無所倖扵賊矣丘瑜子之陶汚其身以圖淂當不可
　　淂廼死當時䧟賊者不少此着而獨之陶載通城擊集中
　　倖矣㢤君柱俱徂没亦集中載之潼關急川兵三千廵撫師
　　孔猶䏻恊禦而託護秦藩徒操守一城亦胡為㢤才不辦有
　　死耳
　　黄綗(妻王子禇/妹彭士和)叚𣸪興(董琬崔尔逹唐時明鄞居/圣簡仁瑞章尚綗黄世清)
黄綗字季矦河南光州人以壬戌進士令南宫最主事兵
部改禮部抗䟽朋黨不報出知紹興縳盗魁禁贖鍰懲豪
猾革火耗于刑獄平反多艱歸会賊㓂光州子禇字彛如
率家丁巷戦死妹黄氏亦𬒳害綗廬墓免丁丑𧺫臨鞏兵
偹副使建番漢合勦之茦敗賊于河督師洪承畴竒其功
䟽薦之轉洮岷參政宣慰畨彛左右王咸帖壬午陞陕西
按察使癸未㓂入潼関義不辱赴井死妻王氏同殉贈太
常寺正卿廕孫恂入監讀書而後綗而死南宫者為彭士
和士和遼東人以貢授南宫知縣甲申聞賊長驅畿南所
至欵附士和大言曰人心如此大事去矣吾盡吾心死亦
瞑目衆迎賊入士和緋衣㘴堂事賊詰何故不芻粟供軍
士和裂䀝罵我朝廷官誰慣賊治糗賊怒殺之
叚𣸪興字仲方號徽䋲山東谷人崇禎甲戌進士督税䢴
関辞木啇税例壬午為慶陽道守湖西時土㓂㩀盧坂嶺
為乱復興率士卒殱其衆五百餘俘渠魁趙篩子眺八䓁
伏法十六年督師孫傳庭兵潰潼関賊自成入秦按察使
黄炯慶陽知府董琬指揮崔尔逹咸死之賊遣招䧏復興
復興不屈斬賊使三賊攻城三晝夜力竭城䧟母田氏妻
楊氏妾牛氏宗氏張氏及子女侄同縊一楼復興縦火焚
之有婢在楼外亦感主人之義竄入火死復興騎赴敵手
刄数人不勝自剄死賊恨裂其手足殊之十一月十六日
事也年四十五生平録古事名最樂編鳯翔知府唐時明
與守将誘殱賊騎城破及難慶陽推官鄞居圣字淑孔長
垣人以進士𥘉任自刎死西安府簡仁瑞係四川郷薦時
𬒳執不屈罵賊截腰死秦府左長史章尚綗投印井中走
端禮門再拜罵賊死都司舎人丘從周長不滿三尺醉入
秦府㦸手罵若何人妄踞王府稱尊自成叱之曰䣱鬼趣
提去啇洛道黄丗清死之
　論曰潼關一潰諸守土王賊之間也𥘉或勉為賊至是
　且楽為賊矣而黄絅以下咸楽不為賊即死不為賊可
　楽也季矦死其子与妹扵籍既以父与兄之楽為楽而
　身及其妻並死井則又妻從夫之楽為楽也仲方母妻
　妾子女及從子及婢闔门共以慶陽道之楽為樂無勉
　為非賊者至若時明居聖琬尚綱士和世清所為與衆楽樂
　也㢤舎人醉郷豈𣸪有憂焉者矣按𣸪興係國𥘉叚錦
　之後自山西遷山東
　　焦源溥(兄源清南企仲<折 t="33"/>居益居業祝萬/齡田時震王道純麻禧朱洪道)
焦源溥字逢源號涵一陕西三原人萬暦癸丑進士歴沙
河濬二縣卓異入為御史請戒逸欲有曰過為區別則才
能何以自容每事紛更則法令何以淂一天啓中群臣聚
訟三案源溥䟽曰光宗為神宗之元子為元子者為忠則
為福籓者非忠孝端孝靖為神宗之后為二后者為忠則
為李選侍者非忠又言鄭飬性必不可不奪職崔文昇必
不可不磔市移宫始末必不可得而抹殺盗犯叵測必不
可得而寛容危言不撓舉朝側目廵按真保以忤要人意
例轉河南副使偹兵廬鳯移疾歸崇禎𥘉𧺫𥙷山西源溥
精槊十歩且及人無完者嘗擊賊曲沃得其魁訊王家印
及𬗋金梁䓁廵武寕輙擒賊渠四十八人歴右僉都御史
廵撫大同蕳軍實修馬政築城壘謹斥堠零属鹵嘗直入
城下源溥知鹵中􁆐小説家有所為楊六郎焦光賛者乃
偽為焦後詭以木鐸餙金最大號曰鑄金鐸隻手舉之示
鹵鹵驚去未一年以人言罷歸癸未冬李賊入西安慕源
溥知兵以縂督衘脅源溥毅不從執見賊大罵且曰吾朝
廷大臣有死無二賊閉之室中三日罵益厲賊入室視之
稍近忽伸手搏賊賊衛競前捉之㧞其舌支觧死為十二
月十有九日也從兄源清號湛一萬暦丁未進士歴僉都
御史廵撫宣府罷歸年七十方舉一子賊入不屈自縊時
渭南南居業號冡嶺萬暦甲辰進士歴禮部主事家居賊
欲官之居業大罵㦸鬚眉見害父企仲禮部尚書素清執
不食而死年八十三企仲從子居益以進士仕至工部尚
書賊責南氏餉一百六十萬不應咸炮烙死原任磁州道
祝萬齡𥘉以知府忤逆璫劾罷深衣大帶從容赴関中書
院中天閣下再拜自縊死原任參政田時震不受偽職賊
殺之原任御史王道純撫東省時值登莱兵変不肯主撫
與中朝異議時大罵不屈死慶陽䧟原任太常少卿麻禧
不屈見害崇信䧟郷官朱洪道死之
　論曰逢源為御史時早有逸欲之戒才氣可任使未罷
　大同衛忠毅之事不辭或更有過之矣逢源能空手摶
　閉大同而空手摶猶可阻賊一鞭賊𥘉下西安方嚮用
　老成倘不甚見唾首政府而主三月卄一日過堂之事
　逢源都㢤湛一老七十弦蒲八十不欲生順一日自冡
　嶺萬齡時震禧道純洪道盡不𣣔生順一日也
　　王徴劉長庚(妾雷氏㓜女楊繍/徴姚倫席重光)
王徴字良甫號葵心晚自称了一道人陕西涇陽人生頴
異七歲過目成誦二十四舉扵鄉負志莭以著書講力行
為務母病跣百里歩一禱病愈困公車三十年乃登天啓
壬戌進士司理廣平時白蓮黨所連無數徴盡活之補揚
州三王之國挺身白王民徭减魏祠大興徴獨與兵塩道
来復持之䢴上無香火魏者来復亦陜人時称関西二勁
黄山吳養春獄多波及徴㩀法曰寕失官不䏻深文徴奉
天主教最闢佛事因習西洋術製有百行車自行磨引水
代耕測漏連弩草竒門圖説崇禎𥘉降将劉興治㩀島叛
登莱巡撫孫元化荐徴山東僉事監軍徴行而興治亦貼
㑹兵亂吳橋還㩀登州徴興元化竝自繫詣闕請罪元化
死徴赦歸里著兵書曰痴想所載有三約三諭四伏四活
五飛五助凡二十四則三約約遼人也三諭皆邊事也餘
皆火攻之制時無有信其用者先是童謡有云水過雁塔
李王大發時果水浮塔頂迄癸未賊自成乗勝入秦徴知
不免書全忠全孝四大字付其子永春且曰吾必死當鐫
石墓門有明進士奉政大夫山東按察司僉事監遼海防
軍務王徴之墓賊至手劍㘴天主堂閉口不食七日而死
死之夕猶誦憂國每含雙眼泪思君獨抱百年愁之句
劉長庚字醉白陕西同州諸生也崇禎十六年李賊入潼
関州守朱廷葉城去長庚領同學公挽之不淂仰天大呼
國家飬士三百年乃至此乎詣文廟再拜焚其衣冠歸訣
妻子題壁曰儒冠二十六年曽無寸𥙷隠忍不死臣僕他
人讀聖賢書所學何事復題一聮扵門英魂歸帝闕正氣
捍王城引其妾雷氏及幼女登楼曰成仁取義此其時㦲
飲妾刄及㓜女而自經扵　時延安楊綉徴宣府姚倫皆
以諸生殉莭云　西安䧟觧元席増光宗室郷薦朱誼泉
咸死之誼泉事在諸王傳
　論曰王監軍諸著諸器惜不及一試想但与山左滿巽
　　一例亦机非能大用也獨其奉天主嚴臨命猶喃喃二
　　語以此事天儒教㢤嘗语其子死豈為名欲汝識吾之
　　志耳知死非其所難同人私謚端莭先生不止以其死
　　也劉醉白􁊌讀成仁取義四字較端莭學更粋遂使妾
　　女亦淂列明倫之堂休㢤繍徴与倫從其後矣席与朱
　　登賢書固不赴不賢之招也
　　呉從義(子媳/氏)楊暄(朱一/純)
呉從義字𥙿强浙江山隂人㓜夢長者撫其背曰歲寒松
栢其斯乎窹而異焉遂更字歲青登崇禎庚辰進士授西
安知縣甫之任設法賑貸為苐一事時流賊充斥從義募
丁壮三百人恊勦南山獲賊渠子午曺張境内稍戢郷設
五經社皷勵文士方值編審秦宗及鄉紳佔業十之四名
為寄庄民偏瘠時李賊躝豫椘詔三边督師移鎮西安以
衛秦而援豫椘兵十萬集其圍刀槽芻荳車仗之用俱属
民間措䖏從義詳㝎應免外概行編派民稍甦癸未舉卓
異督師孫傳庭䘮師雒陽遽退潼関不守十月賊踞西安
時守土不䧏則走從義誓與城俱分守南關賊從東関入
撫臣馮師孔自盡從義不屈易冠服從城頭望闕叩首下
投井死子媳某聞変自縊署中樹下死有孫数齡尚牽死
者之衣賊入見憐而收之事聞贈從義山西按察使僉事
楊暄字　人以崇禎庚辰進士授渭南知縣最陞
兵部主事未離任十六年李賊破關入攻城衆寡懸及難
又蒲城知縣朱一純城破抱印投井死
　論曰歲寒松栢其在兹乎夢為二語賛矣渭南蒲城皆歲
　青之青之也
　　陳萬䇿李開元馮一第(馮雲路汪廷/陞劉光化)
陳萬䇿李開先江陵郷薦也崇禎十六年李賊踞襄陽為
襄京以吏政府喻上猷薦徧招致荆士時從自成為謀臣
知名者二人牛金星河南盧氏壬午　薦来儀山東觧元
也而從獻忠賛畫者為郷科王秉貞明晚詘一榜宦不至
䑓閣以是輕身入賊時萬䇿開先亦在選中檄至其門有曰
不奉令音死開先大號踊地至觸墻破腦而死萬䇿不屈謾
罵家人百勸之萬榮伺間閉戶自經死
馮一第字椳公湖廣長沙人本姓熊先世贅于馮遂承其
姓天啓丁夘郷薦以詩文名湖南崇禎十六年献賊　岳
州岳鎮率兵走長沙䧟長沙一第走湘鄉募士并乞師酉
陽圖賊賊偽守使人執其母兄索一第一第不得己岀賊
旦殺之一老僧伏地哭願代死賊乃不殺一第而断其両
手留軍中此夕負痛死叱僧去湘鄉卒𧺫兵逐偽令戦不
利忽大軍從醴陵来賊乃棄長沙走母兄卒亦免又椘中
貢士馮雲路力學著書賊强𧺫之抗言不屈與其門人汪
廷陞俱自殺
劉光化歴城人壬午郷薦破家飬士城守力城破化之
　論曰明晚拘資格乙榜每不獲大展喻上猷曰爾萬䇿
　開先一就招具與牛来諸公並帷幄休哉必此志不奪
　　劉熈祚(孔希/貴)
劉熈祚字仲緝號劬思南直武進人也天啓甲子郷薦知
興寕最崇禎𥘉應詔中左門上出硃書御問熈祚對曰國
用虧乏弊不在朝廷令户兵両部互額以有餘制有餘以
不足制不足兵籍清餉数亦確而莫急安民興利除害守
令於民最切俾得為便宜至扵議蠲謀緩尤今日救時上
務上悦擢御史時盗賊充斥漕更出濟青贑沭之間㑹大
盗李青山突發截漕竟以熈祚議漕通十五年移按楚湖
南駐永州明年賊獻忠破黄岡㩀武昌各撫皆以䕶藩為
名弃去鎮臣左良玉数萬衆蹌踉東下無與賊撓者熈祚
請秦督出関制其後鳯督厄其前而左師呼土司合力拄
之大声不應一時官楚者䓁傳舎百姓又惑賊三年不徴
一民不殺之謡望賊恐後道臣賈同春何鳯岐皆望風移
去熈祚請嚴罪失守封彊大吏不果行二月熈祚抵岳督
恊鎮戦賊四㨗桂籓特䟽褒可八月力竭岳䧟推官蔡道
憲死長沙献賊踞長沙熈祚聞桂籓走永急恊吉籓走保
永而賊又逼永永民且為内應二籓復走熈祚身断後踰
永三十里賊躡及縳熈祚脅之降熙祚唾不已賊怒縶熈
祚竿首擲地㡬死或倒曵両足馬尾而馳皮肉猝盡脱賊
竟以其不屈異之親為勸慰熈祚大罵絶飲食求死挾至
寕鄉縣宗師廟見害先是賊至永陽城下熈祚預題詩署
壁末云楚南廵按劉殉難永陽書此崇禎十六年九月卄
五六七三日有精忠血噴九霄空萬古乾坤終不老及死
生遲速皆前定堅此丹心映楚天䓁句又用三寸小楮細
書絶命諸語付奴陳緯庋䯻中将歸訣其家其甥薛寀為
之傳甲申子舉人晋蕃徒跣求遺骸廟僧海月為指匣藏
藳殮處弘光中謚忠毅贈大理卿撫臣祁彪佳請合祀馬
文忠世竒王忠烈章金忠節鉉称四忠祠毘陵熈祚性誠
懇通幹辦初令興寕奉欽頒四事外與民十禁三約大率
始扵清訟終於戢盗邑故隣大㡌浰頭諸巢徃徃伺隙肆
　焚掠而羅岡水口䓁僻隘奸民走死相應合竟熈祚任七
　年一盗不入境有黄䖏士年且百加額迎伏地曰老人三
　十年不出户今喜淂見劉公時搃兵孔希貴殉岳
　　賀逄聖(辛范氏子光明媳/曾氏陳氏崔文荣)
賀逄聖字克繇號對揚湖廣江夏人父亨陽潜心理學著
有思聦録人模様䓁書逄聖以萬暦癸夘郷薦就教應城
丙辰成進士廷試苐二人除編脩壬戌分較禮闈得士華
允成後亦死莭充講官逢聖性方正亷潔生平作書不間
行草即小判日皆荘書斈主自脩不知黨為何事然亦未
嘗有意不黨道貌温而栗對之浮氣俱盡自奉儉歴官乆
舎不過三楹素與經畧熊廷弼不恊及東事敗朝議並歸
罪廷弼則同鄉為訟冤逢聖不以夙嫌廢公議輒援筆起
草淋漓感慨不避權貴甲子逆璫用事湖廣亦建偽祠奄
使人諷逄聖為作上梁文正色拒曰方為天子講官不敢
結交近侍上犯明禁歴國子司業天啓丁邜忽借南畿主
試推未當内㫖賀逄聖削籍去居家䋲檢甚嘗夜獲盗好
語勸諭良乆其人卒改莭務無過郷人徳之崇禎𥘉𥙷南
祭酒歴禮部尚書丙子兼東閣大學士進文渊閣孜孜奉
公存大體絶黨比戊寅致仕壬午復召敝舟遄彂関渡莫
知為江夏相公既就閣却與同官金谿不合告帰伏殿泣
上為動容同官陳演大言逄聖有罪致慘天顔掩涙謝思
起癸未自成䧟㐮陽良玉退守安慶而獻忠乗間計䧟廬
州及蘄州黄麻六月遽突武昌時閣部吳甡奉命督楚遷
延未至門人大冶尹如翁逺進僧帽諷逸去逄聖曰見危
授命乆識之矣三箋楚王岀帑金募士不得請人思竄走
逢聖乃躬環甲胄大言倡迯者斬人心稍定撫臣戴良暄
無能為參将崔文荣請急守磨盤煤定䓁渡良喧不許㑹
監軍王揚基陞鄖陽巡撫遽移营渡江兵势益单賊果從
前渡破漢陽門入輒騷王府府藏盡乃舁王投之于江文
荣𥘉與逄聖共守武勝門狙擊𬒳槊死賊檄必完賀相公
否者死逄聖以城䧟方自裁而衛卒至致賊意西府爺善
公公来惟公欲逄聖曰知之矣冠服謁天地間氣閣北向
叩頭走墩子湖沉水死衛䘚候門越日不敢問西府旦日
親造逄聖頋不得逄聖怒盡殺衛者善塟逄聖而去已而
逄聖妾范氏次子光明子婦曽陳皆死亂兵而長子覲明
匿梨園中被擄至岳賊方陳戯戯妲者係婦人不作悲曲
而有涙容賊疑欲殺之乃云賀相公孤在方與語惨失莭
耳于是出覲明欲官之覲明不肯賊與数百金戒歸武昌
賊竟入蜀弘光中贈逄聖太保謚文忠覲明字長生受桂
錦衣衛指揮使守貴州及貴州失守抗莭死子錦丼布衣
山中賀有遺田不及百畆唐生者請以爲其祠田
　論曰獻忠䧟楚曲㳟延致故老令其十二兄弟各上刺
　称張某拜意挾之也獨於對楊躬式其廬至盡殺其所
　遣衞士活覲明贈金戒歸豈偽西足重對掦然偽西足
　重對揚矣按啓禎野乗云八閲月然後淂尸尸不淂竟
　己矣之無逡廵至此凡及难搢紳後人必重念其生况
　人望對揚乎又所載從死不合其云死三孫及僕萱命
　共家口二十餘人則㦯有之
　　樊維城(許文/岐)王孫蘭
樊維城號紫盖四川人父玉衡為給諌建言國夲遣戍維
城成萬暦己未進士令海塩歴兵偹副使駐黄川崇禎𥘉
追白楊璉萬璟諸冤請𧺫用東林諸鉅公至再䟽崔呈秀
及田尔耕䓁冝正大辟語侃侃不奪十六年賊獻忠自蘄
水疾馳黄州乗大霧踰城執維城欲降之罵不屈賊叢槊
洞胸死督糧道署蘄州守道許文岐𬒳執暗約脅從諸人
擊賊以栁圈為號逆衿王固懐泄之􁀼笑死文岐杭州人
王孫蘭字畹仲無錫人崇禎辛未進士以刑部主事視江
北獄多平反守成都清勁𥙷紹興擢兵偹南韶平徭獞之
亂邊才苐一崇禎癸未獻賊躝湖南長沙衡永皆䧟韶與
接壌孫蘭為文誓神必死城以全粤募淂羸卒僅七百人
又以他警撤去及連州䧟楽昌乳源仁化不見賊自潰報
至吏民争縋城走孫蘭手劍當門不可止嘆曰事去矣遂
北面再拜自經而賊竟不至
　論曰分憲職兵而附以蘄署扵兵食無負矣紫盖賛東
　林有口稱蹇諤自能與黄俱盡畹仲未見賊胡遽輕其
　生曰此傷守垜志散以大義醒之不以其城之完與缺
　也觀為文誓神志己早决然則城破而偶爾觸刃非不
　踵頂縻碎而較之畹仲猶差玉衡為憂危竑議彂端最早
　　蔡道憲(林國俊九人周二/南李毓英任文熈鄒運吉)
蔡道憲字復一號江門福建晋江人崇禎丁丑進士司理
長沙十六年賊献忠悉衆二十萬破岳州沅撫李軋徳棄
長沙奉吉惠両王保衡州去道憲與廵撫王聚奎搃兵户
先民何一徳共城守躬自操釡甑出粟食兵賊至聞道憲
能名呼䧏道憲嚴城強弩射中呼者賊急攻三日而城䧟
知府周二南死之聚奎单騎走江夏先民一徳並䧏賊賊
執道憲百計誘䧏不屈歩卒林國俊等九人獨䕶道憲不
去抗語賊曰司理可䧏當從撫軍早去何至此日賊睨刀
國俊等國俊等復曰我軰畏死亦早從撫軍去何至此曰
道憲𬒳磔且及九人五人已死其四人奮曰願緩旦夕得
埋死司理而後就刃賊感其義并釋之四人觧衣褁屍塟
南郭畢自經死道憲官中詩有差中司理􁉡青衿半日齋
居十日与之句贈太僕少卿謚忠烈先武昌䧟通判李毓
英經歴任文熈知縣鄒運吉咸不屈死之
　論曰司理無兵責而淂衆如此不從江夏茍活林國俊
　等九人已為道憲作傳史不必加一辭矣亦自為九人
　作傳史不必加一辭于道憲之附傳矣五人死而四人
　緩湏臾死史又不必加一辭于五人外之四人矣而皆
　自道憲之義感之惜九人之名不存相傳忠烮蒞長沙
　之明日夢李芾来謁異之及殉國与李芾合祠額曰二
　忠粤西謝謝良琦有江門死而係之以詩(詩曰大厦原/非一木撑荔)
(空自哭先生狼烟已誓忠臣死魚素先陣孝子情柴/市從容天地/常山刀鋸古今名不知王載官衙夢㝠)
(漠𥘉能/鍳至誠)毓英文熈運吉何不合李蔡附把
　　朱之馮
朱之馮字樂三號勉齋順天大興藉南直徐州人天啓乙
丑進士歴户部員外詿誤䧏江西理問陞刑部郎中歴右
僉都御史巡撫宣府甲申三月朔昌平兵變都門戒嚴之
馮遺書部臣金鉉吾矢必死且以弟與子相托賊躙山西
遂至宣府縂兵王通走表䧏賊姜瓖廢命不救寕武叛将
白廣㤙潜約瓖出䧏而太監杜勲巳緋𫀆八座郊迎三十
里兵民益惴訛言之馮以人心不固請命屠城而賊走間
盛稱賊均田赦賑䓁状于是望賊若渇滿城結綵或布帛
不足以色𥿄𥙷之之馮苦引大義激之無强起應者乃单
騎巡城憤曰不求若䓁持刅向賊䏻奮礟一声死不恨衆
必不發之馮不淂已手舉火且及炮兵從後掣之之馮急
奪䘚刀欲自剄而門開賊入矣之馮南靣五拜已頋其僕
引繯無一語及後事縊死城楼􁐺下諸僕置屍濠中十四
日始有好義者草殮之時賊自栁溝抵居庸巡撫何謙偽
死私遁城守縂兵唐通太監杜之秩迎䧏縂兵馬岱自殺
而昌平州䧟縂兵李守鑅偽死遁去乆之扈蹕于滇中至
四月杪之馮前任李鑑成都人由進士歴分巡口北道敢
有略擢宣撫時尚留宣賊權将軍悉致紳弁索貨酷傑亦
不免㑹籍籍言縂兵吳三桂借兵殺賊盡鑑又皷得数千
人于五月之五日憤起執權将軍及果毅将軍防禦使州
牧䓁偽官設大行皇帝位發喪哭臨随将偽官梟首刳心
以祭瀝血誓師奉之馮柩于察院署中改殮垂幕中堂次
第哭其三日築墳葬之墓碣巍然弘光中贈兵部尚書謚
忠壮
　論曰訛言惑聴天無風雷即元公亦不克展忠壮以誠
　俉之不淂也幸淂前任鑑有哭臨喋血之舉剖諸偽上
　享稍稍氣色即不存鑑終事其即忠壮之志也夫
　　林曰瑞(馬爌哈維新姚世儒郭天声/藍䑓盧俊傑趙宦䓁十四人)衛景瑗(馮三楽/徐有声)
(朱家仕/李若葵)徐標何謙
林曰瑞字浴元　銅山人以萬暦丙辰進士司理廬州
最入為戸部主事歴廣西布政使擢僉都御史廵撫甘粛
癸未冬李賊取蘭州曰瑞以副将郭天声守峡口戦不勝
退保明年曰瑞部三千人且勤王甫出而為賊所截衆散
退保粛州賊乗夜壘雪而登曰瑞欲自裁而賊兵及劈靣
而死縂兵馬爌中軍哈維新姚世儒䓁咸戦死天声與苑
馬寺監牧同知藍䑓州紳盧俊傑趙宦䓁十四人咸及于
难殺居民四萬七千人弘光中贈曰瑞兵部尚書謚忠簡
子六人次苐皆為賊所殺馬爌以下咸有䘏
衛景瑗號帯黄韓城人天啓乙丑進士司理河南執法不阿
崇禎𥘉擢御史連劾閣臣延儒及銓臣曽椘卿救工科曹
靖元朝論韙之岀按真定艱歸𧺫𥙷河南道廵太倉嚴革
陋規時樞臣楊嗣昌議加勦餉景瑗以民且思亂不冝益
怒之不聼給事中傅朝佑李汝璨䟽劾首輔體仁㘴䛇獄
㑹召對景瑗乃極言二臣從國家𧺫見無罪忤㫖佐遷行
人司正歴大理少卿平反大獄二十餘事十五年陞右僉
都御史廵撫大同裁缺丁鑄火器戢豪宗聲績甚著甲申
春賊䧟太原撫臣蔡𢡟德死之自有傳督臣王繼謨望風
遁遂突寕武鎮臣周遇吉告急繼謨檄大同鎮将姜瓖令
刻期提兵徃援瓖潜與賊欵寕武䧟搃兵周遇吉死之自
有傳三月一日賊大隊至大同瓖以城䧏景瑗見執不屈
㩀地面東南坐大呼皇上不休自成曰忠臣也勿殺景瑗
𧺫以頭觸石血崩溢拘营中諭䧏不得衛海㑹寺翌景南
向稽首自縊延安推官顧咸正為之誌曰綱目書劉公韐
自經於金軍以為金不能㕥威屈韐而韐自經云爾衛公
有老母又當賊方陽慕公可倖㕥不死而持義堅决從容
自裁可不謂之得正矣乎若夫封疆之故盖難言之矣乆
之咸正亦殉莭别有傳弘光中贈景瑗兵部尚書謚忠毅
時同難總兵馮三楽自刎督粮户部郎中徐有聲及廵道
朱家仕咸死之諸生李若葵先題其壁曰一門完莭闔家
九人自經自成入城殘代府盡
徐標字　人天啟乙丑進士歴官廵撫都御
史爲縂督駐真㝎㑹甲申李賊至砕賊牌斬賊使督守兵
民不力楽賊至知府丘茂華私遣其家属岀城標執茂華
寄獄其中軍甲恐怒賊刼殺標出茂華于獄迎賊
　　　　　　　人以進士厯官都御史崇禎十六年廵
何謙字
撫居庸李闖東下諸邊不守搃兵唐通与太監杜之秩迎
降居庸䧟謙死之遂䧟昌平㦯云謙偽死私遁
　論曰林忠簡不聞奉命勤王也無命則借題與䕶籓䓁
　罪退保而死粛則是矣衛忠毅廷劾二閣臣一銓臣詞
　義烈听匪有姜瓖之貳或亦尚鑰北門瓖𥘉㕥罪見收
　賜環　命傲不赴寕武乃𣸪開壁揖賊㦲即後囘向最
　先不足贖矣徐保定𥘉傳啓関入賊乆乃知中軍所為
　頋碎牌斬使之誠安可沒何居庸螳臂矣不淂不螳臂
　也猶是明居庸
　　陳士竒(陳纁王行儉/王錫吴継善)
陳士竒字平人福建漳州人誕自庚寅少讀離騷庚寅吾
以䧏為竦然心動因勒其言以自志以天啓乙丑進士授
中書改禮部主事出督學粤西单車就道襆𬒳䔥然歴貴
州督學好譚兵以時事孔亟天子焦劳食無兼味行無供
帳門無私覿勇為黄石齋所称許兵偹贑州平石城寕化
十年不觧之訟贑人祠祀之再督學四川壬午特擢僉都
御史廵撫四川冬松藩邊兵索餉且作乱正色定之猺黄
賊盤踞有年蠢動㡬莫制設竒夹勦凡戦勝于重慶于順
慶于定逺合斬首一千七百竒俘賊首馬超一斗麻代天
王䓁二十餘衆活难民萬計賊觧去土㓂彭長庚䓁皷衆
殺令計縛之渠魁数百人伏法餘称脅從歸農峡江洪雅
恨尉貪墨衆激𧺫殺之遣諭以倡首者􁕉事帖白蓮教𥘉
𧺫頴散之癸未冬有㫖士竒别衙門用而推代無人且以
闖賊攻陕隣封岌岌漢中瑞王避難入蜀鎮将趙光逺挟
兵二萬名䕶藩并秦難民数萬突保寕蜀省大震士竒正
色大言兵以禦暴能退守平陽捍吾圉吾與餉二萬否断
士竒頭不足飽汝也趙果退随與瑞王約三千人入渝民
以無譁時廷推川北道龍文光代士竒四月至士竒方作
歸計而聞京師告變矣時獻賊攻破夔州士竒遣水師曽
英禦賊忠州沉其舟百艘斬首千計鎮将趙荣貴復㨗梁
山六月之八日賊破涪州或語公已謝事可善去士竒不
可扼守重慶以待之而權已去手徴石柱土司援不至與諸
守令歃血死鞬十七日賊數十萬至士竒罄槖食士登陴
瘁晝夜旋用火罐滚炮擊死賊無数民無逃䧏意二十夜
賊以大放城崩(大放者穴城下實以/火薬最多火箭彂之)執士竒欲䧏之厲声
罵曰豈有降賊顔平原㢤詞氣愈厲賊怒支觧之怱震
雷四彂烈凨暴雨飄瓦吹砂大木盡㧞行刑者驚顫移時
㝎時瑞王𬒳難自有傳重慶守道陳纁重慶知府王行儉
巴縣知縣王錫賊及成都知縣呉継善一門咸死之行儉
南直冝興人崇禎丁丑進士𬒳執不屈罵不絶口支觧至
死継善字志衍太倉人行儉同年不屈臠死子孫慈同殉
難内外死四十餘人志衍内行脩潔為𣸪社所重
　論曰死職死命臣事畢矣有代則非其職國變則無從
　𣸪命此時代者已至曽未建一籌而士竒尚有忠州梁
　山之㨗至扼守重慶百疩以死此其隐㦯欲俟京耗的
　有所挾以大展其用圖再造乎此平人之所為竒也甲申
　三月京輔兵民意觧氣索不可皷此己六月尚碩以舊撫
　軍盡断其臂至無臂可奮而後已嗚呼在乎持義者之勇
　之㢤代者龍文光䆒以一死塞所為畢事不負者矣
　　朱廷煥(一/門)陳濵(周鳯/岐)陳良籌(夏時亨李/忠臣高光)
朱廷煥字中白山東单縣人崇禎甲戌進士以工曺知府
廬州改大名累遷至整飭河道馬政驛傳兵偹副使分駐
大名甲申春賊将劉宗敏以偽牌至廷煥怒撃碎之與士
民乗城守力竭城䧟𬒳執罵不絶口賊縳桅竿叢箭射殺
之全家殉難後贈右都御史
陳濵字亹洲銅山人天啓乙丑進士𥘉授慈谿縣再𥙷永
嘉轉袁州司理入部陞衡永道甲申春張賊入衡永濵與
守道周鳯岐咸死之鳯岐乙榜南直人弘光中贈濵右都
御史廕一子入監讀書
陳良籌字　湖廣孝感人以進士歴吏部主事家居崇
禎十六年嘗與保寕夏時亨䓁共𧺫兵勦賊屯白雲砦明
年國変時亨一號而絶良筹復𧺫恢孝感雲夢二縣及徳
安乆之餉不継城䧟良筹𬒳執大罵不屈見害及永寕䧟
原任參政李忠臣約衆拒賊賊入不屈自刎瀘州䧟原任
應天通判髙光募兵守城力竭賊入罵賊不屈與家丁十
二人同死之
　論曰闖獻二賊至甲申而亢極矣亢則必悔然非廷煥濱
　良籌諸所䏻争也而不淂不争則匪自天天于人無奈
　何也
　　李國楨(弟國甲儒士張/世禧禧子𢡟賞𢡟官)
李國楨字兆瑞南直和州籍江西豊城人祖濬永楽中靖
難封襄城伯進矦以伯世封傳謹進矦傳守錡嗣伯崇禎
甲申以縂兵守昌平䕶諸陵李賊東犯城䧟陵寢震動享
殿俱焚守錡南奔自閩入滇國楨其子也𥘉奉命練京營
五萬城守賊至自請出戦不利反走輔臣姜曰廣劾國禎
狂穉不任上不問時京城聞三月十六日守錡殉昌平信
確國楨匹馬倉皇入汗沾衣内侍格止之國楨痛呼曰此
時君臣多對面一刻皆難得事諸臣驚問國楨曰諸軍皆
敝不用命矣鞭一人起則一人復卧柰何上獨召入受宻
議㝷賊兵四繞火炤宫中科臣戴明説劾國楨守禦無䇿
上亦不問彰義門破浪傳國禎𬒳擒百姓署永昌字于門
或額書順民行市國禎欲扈駕不可得及上小殮東華門
茶厰無過此敢蹙容一揖者國禎入厰憑棺大哭賊覺縳
以見國禎憤以頭觸玉階賊左右持不死嘉其義欲降之
國禎曰碩有所言且降一毋犯寝陵一毋傷太子諸王一
以帝禮塟祭先帝自成難之國禎偽恭曰孰不為皇帝者
哉賊悅私以為尊之乃許改殮梓宫塟以帝禮祭以王禮
國禎一人斬衰襄事四月三日合塟田貴妃墓還復令督
追勲衛賍私不稱意遂縊死弟國甲及儒士張世禧禧子
𢡟賞𢡟官並焚火中弘光中贈國禎太子太師進襄城矦
諡貞武
論曰京营之不任賊積漸以之非此日可頓利也頋何
　時而欲勸輸以飯卒責垜倪鴻寳所云一旦有急人無
　固志掉臂開門勢所必有此其騐矣國禎嘗束脯鴻寳
　之門其眞授受之間也　濬子隆襲封鎮南亰公平淂士民
　心不附權貴楊荣扵上前稱隆儀表非凡上疑之使袁忠徹
　即視𥘉云異相脱冠而秃還報倒提頭耳勿慮頋其詒
　謀獨正廼有國禎
　　張世澤吳遵周楊崇猷衛時春薛濓(郭振明王長錫/張光燦䓁十人)
張世澤祖玉河南祥符人以指揮僉事從燕王靖難将中
軍戦死東昌以荣國公進贈開平王侑享成祖庙庭子輔
以新城矦安南功進封英國公䘚贈定興王子𢡟嗣公爵
䘚贈寕陽王傳世澤崇禎末以英國公殉國
吳遵周字盤銘祖成遼陽人洪武中随觀童来降從靖難
歴陞都指揮使洪熈中陞左都督破鹵大松嶺封清平伯
與世劵宣徳𥘉従征漢庻人亦敗鹵寛河進封矦世伯䘚
贈渠國公傳遵周甲申國變死從烈皇帝
楊崇猷祖信正統𥘉以功累陞都指揮僉事景㤗中以參
将守懐来恊伯父洪守宣府五年充副縂兵天順元年以
同知移鎮廷綏延綏縂兵佩将軍印自信始歴邊功封彰
武伯予世劵成化中以平鹵将軍嚴鹵榆林大獲㨗還鎮
大同設竒斬獲功多與世伯劵䘚贈矦傳崇猷崇禎末以
彰武伯殉國
衛時春祖頴華亭人世官濟南指揮正統中以邊功歷陞
都督同知景㤗中縂兵宣府天順中以奪門功封宣成伯
與世劵破鹵及畨成化元年例革以軍功淂世䘚贈矦傳
時春甲申國变以宣城伯殉國
薛濓祖禄永樂中以征胡营建封揚武矦䘚贈靳國公謚
忠武傳濓甲申國變濓以揚武伯殉國又慱平矦郭振明
永寕伯王長錫相傳安郷伯張光燦武定矦郭培民定逺
矦鄧文明西寕矦宋𥙿徳鎮逺矦頋肇迹新建伯王先通
南和伯方履㤗永康矦徐錫登俱殉國未詳死状
　論曰成國英國諸用靖難世其家似不以從一之義立
　則後世而世澤䓁咸能亢其祖則由太祖之磨拭忠義
　為最隆哉余曽入遵周之座寛然長者不意裁决如是
　彰武宣成揚武㡬㡬與國終始其皆喬木之選也歟先
　通非所冝襲而却以新建死
罪惟録志卷之十一
　　屯田志搃論
惜無老康長世而開治之法不𣸪王守溪嘗云屯田一石
可當二十石鰓鰓為當事言之無應者至明末邊務紏繁
都司所轄仍如故額而迄無一兵之用是棄田以飬無用
之兵一失無法以飽有用之兵又一失也不得已横加遼
餉㡬及七百萬而又不任土著召募更移加以道里之費
安家飾器之費又復不貲寕不益思守溪之言按屯田法
善用之稍可𣸪古寓兵于農遺意明户兵二部分設職之
者互讐而輔臣無才者持之國初額屯二字徒属虗名即
否中飽耳噫
　　屯田志
國初太祖命分屯龍江等䖏獨嘉康茂才有成績既登極
各省議置司農開治所招流離户給十五𤱔又給𬞞地二
𤱔有餘力不限頃三年起租後設各衛所創制屯田以都
司統挕每軍種田五十𤱔為一分又或百𤱔七十𤱔三十
二十畆不䓁軍士三分守城七分屯種又有二八四六一
九中半䓁例皆以田土肥瘠地方衝緩為差又令少壮者
守城老弱者屯種餘丁多者亦許徴収則例或増减殊數
本折互收皆因時因地而異云
洪武三年中書省奏太原朔州等衛所屯田例給牛種者
歲十入五否十入四上曰邊民劳苦自給足矣遑稅手六
年太僕寺丞梁埜先帖木児言黄河以北寕夏所轄及四以
西南至船城東北至塔灘冝集流亡農屯十一稅之并行中
塩之法上從之十五年上聞海運有溺死者輙終夕不寐
其議遼東屯田之法十九年以沐英奏置屯田扵雲南且
曰足兵邊方莫善扵此昔趙充困屯金城而士飽漢享其
利可如英議但邊地乆荒冝緩其徴明年命普定矦陳桓靖
寕矦葉昇屯田于畢莭䓁衛二十一年敕五軍都督府臣曰
兵坐食于民民困兵乆亦困其必兵農兼務國用以舒二十
四年詔山海関一帶悉令屯田敕馮勝傅友徳岀鋭䘚屯戍耀武
永楽元年命靖安矦王忠徃北平安挿屯田整理屯種工部
尚書黄福奏陕西屯田缺牛種耕具命給之二年戸部奏
河南屯都指揮劉英上數一人所耕不足供半歲之食怠
職冝罪上敕英䓁國法畜兵衞民豈以厲民若苦疲民以
贍惰卆兵民两弊以後法無赦他日語侍臣朕籓邸歴見
田家粗糲親劳問之無不感恱今管轄屯種湏時時慰察
以得其心則力自出三年縂兵何福積榖寕夏盈渥狥其
請定賞罰為經乆之計遂以例刋著紅牌三年後依例行
及期又曰且從輕例
仁廟初立諭戸書夏原吉曰洪楽間專勤屯事以中塩濟之
所以邊圉冨强不煩轉運迨後所司以征徭優之兼之塩
法漸非其𥘉無恠邊餉不足自今屯田軍士不許擅差妨
其農務違者重注洪熈元年大同縂兵鄭亨上屯田子粒
數上曰屯以省漕冝令覈實賞如例
宣徳四年科臣戴弁奏山海關至薊州营軍萬人可令屯
田且耕且守上令都督陳景先經理五年尚書黄福請于
濟寕以北衛輝真定以南役軍民十萬人屯儲以充國用上
可行而中格不果六年御史張朂言大同以南平衍地多
為軍官㩀佔上令侍郎柴車出清還所佔與民
景㤗三年學士啇輅上言口外田地極廣𥘉因功臣佔作
庄田其諸空閒又𬒳鎮守縂兵參将都指揮等官㩀為已業
以至軍士無近便田地可耕守邊最要莫過扵此下所司議
行自是總督李秉請令軍餘受牛種屯邊地餘粮給貧軍
賣馬湏億萬庫彂牛種銀一萬両天順中都督楊能議必
行之巡撫葉盛以為官府不煩督軍士不致陪償最便
成化元年户部具奏以立法非难守法為難請果李秉之議
正徳四年逆瑾擅既止各邊年例又不令啇人在邊輸納塩
課邊窮遣御史胡汝礪清丈屯田不令勢家侵佔仍追積
逋完者為能否者罪之比較新舊酷刑及軍官妻子人心
憤怨遂有何錦俠寘鐇声罪逆瑾之事
嘉靖十三年科臣董懐奏屯田不興其弊有四胡馬充斥時不
能耕牛種不給力不能耕丁壮亡徙人無以耕套為鹵有
勢不敢耕𬋩屯者非扣减月粮則照丁賠𥙷冝去四弊而
屯成二十六年山西廵撫揚守謙奏偏頭老營二所餘地
一千九百餘頃堪屯内省京運外嚴防守必乆任責成可
行至隆慶三年詔大臣分督屯田竟無寔禆
天啓五年兵科王鳴王議修屯五利東自山海沿邊簡弱
兵三之一人與旱他二十𤱔准粮九月可免汰兵减餉之
苦利一免脚價利二糓賤利三牛馬可料芻梗利四饑寒
不迫人心自奪利五列則例以上
北京錦本等五十四衛併後軍都督府原額屯田六千三
百三十八頃五十一𤱔八分二厘零現額屯田五千五十
二頃八十五𤱔七分四厘零嘉靖中清察粮二萬八十二
石五斗六升二合零新増并勘出還官首地銀二萬一千
七百九十一両二錢三分零鈔五萬六千九百四十貫
北直隷各衞所原額屯田一萬六十四頃二十五𤱔六分
八厘見額屯田四萬三千六百七十八頃四十六𤱔一分
七厘零粮二十一萬九千七百八十一石五斗七升六合
新増併勘出首地銀四萬四百六十二両七錢二分二厘
零秋青草二十二萬一千四百五十三束糓草一百八十
七束
南京錦衣等衞四十二衛原額屯田九千三百六十八頃
七十九𤱔三分七厘零見額屯田二萬二千六百九十六
頃六十六𤱔三分五厘粮一十五萬一千五百二十五石
七斗五升四合三勺銀一萬二百六十六両四錢八分六
厘
南直隷各衞所原額屯田七萬七千四十一頃四𤱔八分
零現額屯田四萬八千八百一十八頃三十六𤱔一分六
厘粮四十二萬七千四百三十七石五斗二升六合銀六
両三錢七分五厘
浙江都司原額屯田二千二百七十四頃一十九𤱔六分
見額屯田并地山園池蕩兠漊潭塘灘共二千三百九十
頃六十𤱔九分六厘粮六萬八千二百九十六石三斗五
升一合
江西都司原額屯田地五千六百二十三頃四十一𤱔二
分五厘見額屯田地五千四百七十一頃三十八𤱔四分
三厘粮二萬一千五百四十六石四斗二升五合
湖廣都司并留守司行都司原額屯田共一萬一千三百
一十五頃二十五𤱔見額屯田二萬七百四十九頃七十
二𤱔六分一厘粮共三十八萬七千五百四十五石四斗
四升九合
福建都司并行都司原額屯田五千三百八十一頃三十
七𤱔見額屯田八千六百九十三頃二十二𤱔三分一厘
粮一十五萬一千八百四十石九斗一升四合
山東都司原額屯田二千六十頃見額屯田五萬五千五
百九十八頃二十三𤱔四分八厘粮三十三萬三千五百
八十九石四斗九合零
廣東都司原額屯田七十二頃三十二𤱔七分六厘見額
屯田六千三百三十八頃七十九𤱔八分八厘粮一十五
萬一百二十九石四斗七升八合
廣西都司原額屯田五百一十二頃四十𤱔見額屯田四
千六百一十頃三十四𤱔六分粮五萬五千五十四石三
斗四升九合内除民里徴收及荒剗停徴田寔在屯田二
千九百一十三頃三十七𤱔零粮三萬四千六百九十五
石四斗四升一合
四川都司并行都司原額屯田六十五萬九千五百四十
五頃二十六𤱔七分三厘見額四萬八千八百四頃一十
𤱔三分五厘花園倉基一千三百九十八所粮二十九萬
四千三百三十九石四斗九升五合零
山西都司原額屯田一萬二千九百六十三頃八𤱔五分
五厘見額山西鎮屯田地三萬三千七百一十四頃八十
八𤱔七分粮一十萬一千九十八石一斗六升一合租銀
一千二十七両八錢五厘草一千二百四十束折銀一十
六両二錢
山西行都司原額屯田一萬一百一十八頃二十𤱔五分
零見額大同鎮田二萬八千五百九十頃三十四𤱔四分
五厘粮一千二萬二千四百三十八石一斗五升二合牛
具地一萬二千九百六十六頃二十九𤱔九分一厘徴銀
八千三百二十二両五錢一分一厘
萬全都司原額屯田一萬九千六十五頃七十二𤱔六分
見額宣府鎮屯田四萬七千八百九十二頃四十七𤱔零
粮一十九萬八千六十一石六斗八升三合
陕西都司并行都司原額屯田四萬二千四百五十六頃
七十二𤱔三分五厘見額屯田一十六萬八千四百四頃
四𤱔一分零草折粮一千九百七十二石五斗五升九合
抛草粮草折銀一百一十九両五錢八分零草二百三十
七萬八千五十二束草價銀二百五十八両五錢九分三
厘零地𤱔粮二千四百六十二石六斗八升一合地𤱔銀
一萬七百七十九両四錢七分六厘
雲南都司原額屯田一萬八百七十七頃四十三𤱔三分
見額屯田一百一十一萬七千一百五十四𤱔一分八厘
粮三十八萬九千九百九十二石三斗三升三勺
貴州都司原額屯田九千三百三十九頃二十九𤱔三分
見額屯田三十九萬二千一百一十一𤱔六分一厘粮九
萬三千八百一十一石七斗四升三合零
遼東都司原額屯田一萬二千三百八十六頃見額屯田
二萬九千一百五十八頃六十六𤱔一分零粮二十五萬
三千二百一石三升零
罪惟錄列傳卷之十一上
　　經濟诸臣傳縂論
天之生才禀乎隂陽遂有偏至徃徃工扵此不二於彼而
無乎不可則稱余才間世不一見也夫才何自名負殊識
𥙿逺畧奮絶胆展宏量綿摰力五者見謂之才五者言輒
過人謂之全才若夫理真而無疵操凊而無欲氣醇而寡
断皆不足以語此䆒之才克善其用又不外此三者是故
得者其全才炳烈兩间千古誇稱間丗不一見也懸􁀦于
門生人必禱其能武　不武而文附之将相　不
一人明崇文　未尝立法吾以教
為而驥　其立法而教之學之者反受
進退于未嘗教學　非其萬全是心文武兼　為
全才則更難于是明之文事卓爍可紀其於韜鈐間有借
寵　而得行其志負訾議而克展其長挾貪詐而適遂其
用以較能文似冝稍寛一律不得以深求文心者求之則
則在乎用人者權衡之矣守成即令辟知人為難是惟相
臣之有容共与不蔽不然屈縛之束鈐之擾亂之疑忌之
豢養之即䔥曺房杜不免何則明于用人者間世不一見
也開國靖難得効用之世才与福俱潨及後丗匪偶然也
自此以下所錄諸臣除終始無過外或全体光昭而末莭
　不稱當日無恕辭或每事優　而一謀或跌大患所由積或
　所持者大而以小善刻責之無從白其冤或所勤非要而偶
　以偏端曲護之終未彰其悖持理而參以時勢予奪疑信
　之故乃可以論人矣
　經濟諸臣列傳上
　　周忱
周忱字恂如江西吉水人永樂二年進士自陳願𥙷預文
淵閣許之以員外郎越府長史宣徳五年厯工部右侍郎
廵撫江南是時蘓州廸税七百九十萬常松亦然大率苞
䕃之患首在勢豪軋沒之孔莫甚里胥愧与蘓守况鍾奉
令甲以官鈔平糴𣸪從冨民勸借三郡得嬴米三十萬石
有差令縣分貯之名濟農倉蘓税官田徴額倍民田忱曲
筭創為平米法令(大小户均耗)蘓税故額二百九十餘萬
石䟽减八十餘(萬石他府以次)亦逓减有差夏秋兩稅圖
里各推富有(者為糧長糧頭)收受遵鉄斛自輸水次不
得𣸪関里胥加(耗以次定支不溢)圭撮次其力産厚薄為押
運地(遠)近劳逸為上中下支撥細民上納視舊减三之一
及既(綱)運節其盈縮亦復可嬴其什之一以為餘米忱令并
入濟農倉三郡歲有餘米一百萬石運給北京武聀月俸
亦歲省餘費六十萬石搃歸濟農運河有失則人支口粮
修築圩岸開濬河湖不責償春耕借貸衡中下事力及田
多寡為差秋成併賦之其或年㐫乂再賑焉秋熟不償者
明年不𣸪給是時上供無慮百𢾗咸取足於餘米民無横
科以至葺脩三郡官𪠘學宫賢祠古墓橋梁溝洫歲費不
下萬計江南民爱戴如父母滿九年轉左正統中璫振弄
權忱善調剤之以故欲有所張弛片詞輙奉俞旨詔兼撫
嘉湖則修築捍海塘費鉅萬役五載皆忱度支海不能為
患十四年入朝以工部尚書𣸪還江南廵撫八月英庙北
狩囯事愡遽忱致粮𢾗百萬京師并造軍器𢾗百萬鱗次
無愆期景泰初引年不允尋請老召還京致仕卒年七十
有三謚文㐮江南民祠祀之忱才識饒敏不拘䋲墨事苟
利便破格行之嘗為冊記日所行事及隂晴風雨有告报
輙按册詢訊人莫(敢)欺(兼理松塩)塩課虧忱借蘓州餘(米)
給竈民上塩是(為設倉𥙷額塩)民利之以至官布馬頭(規)
為令則不詘公(私三殿重建詔取)牛膠萬餘觔資綵繪㑹忱(入)
朝請京庫腐牛皮出煎(膠俟歸)市皮還庫工部索用水磨
明盔非遲歲月不可忱令沃錫應之旬日而具
　論曰此自其數學精也便敏得之夙世非可學得相傳
　洪武十年户部尚書滕德𢡟疏請均平蘓杭科税不得
　抱恨死之日愧生忱為完其所請忱徳𢡟後身也果然
　與否相傳客逰之至忱所人人得所欲釋子募门所獲過
　當嘗自粟千石得旌其門又令子納馬得官士林或少之
　嗟果能福被東南諸何足責也片詞得　㫖是借振以善其
　用必与大忤安能克禆而所难景泰之初輒請老
　　髙糓
髙糓字世用南直㒷化人永楽十三年進士以翰林庻吉
士厯春坊司直郎正統中充講官修實録尋入内閣陞工
部右侍郎十四年上北征糓居守景太初進尚書工部兼
翰林學士是年鹵𢾗請出迎上皇侵上谷雲中急廷議類
顧忌不能决中書舎人趙荣獨毅請徃糓壮荣觧腰帶贈
之上皇将至京糓言奉迎礼冝厚㑹有千户龔遂荣投匿
名書糓所大率冝加礼上皇云云糓䄂入朝傳示群公卿
公卿噤不敢一言上聞之詰匿名書自何所糓曰自臣所
遂荣曰吾　喚醒諸公卿今廼獨累糓非遂荣意因自
縳詣闕下(詔)獄上亦不深罪糓二年進少保兼東閣大學
士明年改立太子穀悲憤不敢争加糓太子太傅是時内
閣王文輙与糓相左出榖視南畿灾还朝力救都給事中
林聰聰得不死七年進大學士謹身殿首相陳循及王文
皆以子不得舉訐順天考官刘儼上令糓覆試糓曰貴胄
与寒士争進己不可况從而為之辞止奏斥林廷一人事
遂己𥙿陵𣸪辟内閣諸臣皆流放竄殛上原糓但令致仕
糓既歸田杜門不接賔客成化初䘚贈太保謚文義
　論曰悲憤不敢爭病去可也似与迎禮冝厚初指稍殊
　林居時人問三朝事輒不荅以此吾獨難千户遂荣出
　　耿九疇(子/𥙿)
耿九疇字禹範河南盧氏人也永樂中進士章皇時為禮
科給事中有清譽正統初出為兩淮塩運同知艱歸兩淮
塩塲𢾗千人走闕乞㽞進運使奪情還任㝷以詿誤逮京
景皇初攝位知非其罪特㫖陞刑部右侍郎仍以原官出
理兩淮塩法奉勅移視江北㐫荒招𣸪流民七萬餘户已
又勅録諸郡大囚九疇益自喜洗冤澤物吾素志多所平
反景泰三年復以侍郎出鎮陜西新例諸鎮守俱改都御
使九疇以副都考察陜西方面明年五月歲星畫見九疇
上言弭灾六事上優詔荅之五年詔市羊角為上元燈料
九疇引宋蘓軾進諌故事曰恐以細行累大德上立命止
之𥙿陵𣸪辟以右都御史掌院事九疇請重䑓諌以振綱
紀上嘉納子𥙿字好問景泰五年進士庻吉士授工科給
事中九疇以身為總憲俗職言路不便上改裕翰林檢討
是時曹石用事御史楊瑄出印馬得二人横奪民田状論
劾之二人哭訴上謂閣臣傾已上不得已逮賢有貞下獄
又以九疇寔主使之并逮九疇會天變諸臣乃得釋九疇
坐降江西布政使𥙿以父故謫泗州判官九疇掌院事僅
百日耳㝷轉四川𥙿亦改判定州天順三年亨敗上語内
閣李賢九疇去非其罪頗清正可大用遂以禮部尚書召
還改南京刑部尚書明年卒于位上頗為愾息𥙿至成化
改元始名還翰林厯吏部尚書僅踰月出南京為禮部泰
陵嗣位改南京兵部参贊幾務弘治元年召還礼部六年
復尚書吏部代三原加太子太保𥙿為冡宰素持正雖僚
屬不少狗一日有所可否執筆方躊蹰少宰從左右贊一
辭𥙿正色曰天子建天官一人耳少宰歛手退第弟偉為
都事秩當遷𥙿故緩之曰今在吾弟當如是九疇卒謚清
惠𥙿卒贈太保謚文恪𥙿偉幹修髥人望之儼若神明
　論曰景泰中以外轉得不聞東宫南内事幸也九疇在
　事頗為李文達所可六部而父子歴過半能其官勞堪
　稱𥙿遵父教丗守清脩不营產業居第儉約䔥然無異
　寒素表儀縉紳
　　楊信民
楊信民名誠以字行江西新昌人也永楽庚子郷薦宣徳
中授行在工科給事中陞廣東𠫭議陛辞受㫖許言事信
民至首論按察使郭智去及代智參政黄翰詞連僉事韋
廣廣反誣信民詔并逮廣民争投金帛佐信民行信民一
無所受而翰舟瓦后幾満布衣何寕䓁萬人詣闕䟽信民
公廉乃削籍翰而信民以己巳鹵变𣸪官出守邊白羊口
會廣賊黄䔥養初以罪乆繋獄卧榻竹枯年餘葉𣸪生同
繋者詑為祥宻使人蔵斧槖饘私艤船待海上䔥養与十
九人破鉗鋏出揮斧行追者莫近遂卞入海為大盗置偽
官招誘愚氓漸至十餘萬執都指揮王凊使諭衆開廣城
門清不屈被害勢張甚寕䓁𣸪上章願淂信民還廣冦自
弭上可其奏以右僉都御史廵撫廣東信民至廣城閉困
𢾗月矣郷之民避賊者不淂入輙從賊自保信民令大啓
城門與木锲騐出入下令誤為賊者不論于是棄賊為民
者日𢾗千咸趨信民泣拜信民亦慰遣之于時賊對信民
使者願一見楊大人死無恨信民单輿岀岸烏紗示之賊
衆羅拜泣下蒲伏聼命献一大鯉剖鯉分送諸司事且㝎
閲月聞都督董㒷以大軍至䔥飬中变信民遽中毒卒䧟
賊者曰楊公死吾属無生矣賊益猖肆郷民乃益思信民
天子遣官諭祭錄一子太學許建祠廣中謚恭惠信民公
平不威㒷利除害有若飢渴初塟母時倩夫舁塚石每舁
身代夫𢾗百歩或曰何自苦信民曰葬吾母吾不一竭力
乃煩他人
　論曰楊恭惠以恩信行不止于才矣問董都督胡以𣸪
　來朝廷為賊殺信民賊未嘗殺信民也
　　于謙
于謙字廷益其先河南人髙祖夔為元行中書省參知政
事追封河南郡公䕫子九思仕杭州路摠管遂為錢塘人
大父文明工部主事父彦昭隱不仕七嵗僧蘭古春一見
嗟異見異日救時宰相也時有學督持諸生過峻衆噪掎
之泮池已𨳩走去謙獨前持之學督起池怒謙謙曰諸走
矣不罪掎公者罪持公者㢤弱冠舉進士宣德初拜監察
御史風骨秀峻音吐鴻鬯在廷咸才謙按江西活誣獄𢾗
百人藩國挾和買為害剔之于權倖不小避扈蹕下樂安
縳髙煦歸奉命𢾗其罪稱㫖山西河南灾議增設右侍郎
一人出廵撫上手填謙名以兵部兼治二省謙所至問民
病苦百弊咸飾馬政河防民租軍賊一經劈畫遂為㝎式
齊秦民饑徙入豫者給間田与之牛種次責其税又以大
同遠塞外遥難制請别設御史併上谷治之而又盡奪大
同鎮将之役卒墾私田者為官屯邊用充溢是時居政本
者三楊素重謙朝請夕可以是淂行其志満九載始改左
入朝舉両䄂賦詩見志太監王振持權勢以謙無私謁属
言官廷効謙怨望且擅舉孫原王貞來自代亡人臣禮下
法司論斬繋三月振怒適觧詭忘之曰豈有故御史名若
于謙者乎赦之左遷大理寺左少卿山西河南吏民伏關
上書借留謙者千𢾗乃以少卿𣸪撫二鎮入為兵部右侍
郎正統己已虜也先躪諸鎮天子親征謙與其尚書鄺埜
合䟽留萬乗豈争利塞上不聼埜乃從治兵而留謙理部
事土木蒙塵京師大震太后命郕王攝政王御左順門時
王振雖已死鹵中外恨切骨九卿䑓諌方廷劾振未已立
捽振党錦衣指揮馬順及王毛二監殿廷洶洶失威儀諸
大臣怦相頋不知所為王欲退謙前持王啓王下令順与
二𥪡死未足尚請皇太后㫖族振謝天下衆始帖儀粛王
乃入謙従容出掖門吏部尚書王直執謙手曰頃倉卒不
以公如是百王直何能為是時鄺埜卒軍進謙代之郕王
既即真上言扈駕文武大臣有預軍事進止失機即死冝
不予䘏且言鹵淂志必挾大駕長驅速請蒐秉繕械九門
要害都督孫鏜䘙頴雷通張軏䓁分守之徙郭外之民入
郭使敵清野通州倉聼官軍自運給一歲俸去草厰亦稱
力耴之力不及焚之母以委鹵𣸪請脱石亨于繋赦楊洪
与安遠侯柳漙並為大帥而身摠其机冝進止上皆從之
鹵報益急侍講徐珵者好語天象力請南遷謙大言京師
天下根本宗庙社稷山陵所在釋不守去安之失此萬世
不復矣上信謙䔍曰惟兵部謙十月也先挾上皇蹴紫荆
鋒鋭直窺京師九门戒甚謙擐甲統大营嚴陣以待鹵怯
我整不遽犯以𢾗騎嘗我遥曰駕在速以金幣來謙使人
報曰頼宗庙社稷之靈國有君矣鹵計沮謙乃設伏空舍
亦𢾗騎誘鹵鹵遽薄伏發敗之孫鏜毛福夀𣸪敗之西直
門賊逸通州苦清野奉上皇宵遁詔褒謙功加少保再辭
固不許大同參将許貴奏請欵鹵名安上皇意盖其怯謙
請首誅貴勸戦于是諸邉鎮咸厲秣不敢怠謙令咸宿重
兵使都指揮陳旺䓁分将以右都督楊俊統之鹵初挾重
相恫喝至是逡廵塞外無所用空名乃真欲歸我太上作
好矣已報関子口鴈門䓁䖏烽火連属朝議發兵謙曰此
張疑脅我無慮止令各堅壁若将為大舉者鹵果不至楊
洪既自獨石入衞所留老弱凡八城欲委鹵謙謂此宣府
垣屏不可棄𣸪守八城貴州苗叛乆未戢侍郎何文渊請
專設都司壓重兵謙不可曰不兼設二司是彛之也彛之
何以通滇僰道當是時浙閩有鄧茂七葉宗留廣有黄蕭
飬及獞􁍙三椘之貴竹苗獠䖏䖏蜂起軍務旁午变起呼
吸謙口畫指授一日而平章者百端入則面陳出則手䟽
片𥿄行萬里外電耀霆撃靡不惴惴惟東西太上南蹕上
奉之南城廢故皇太子為沂王立懐獻為皇太子謙不争
加謙太子太傅再辞其文婉約示諷上弗許時石亨意結
謙乃推謙功請録其子謙辞再三有云縱臣欲為子求官
自當乞恩君父何必假手石亨亨慚且恨謙上𣸪賜謙闕
西甲第謙辞匈奴末㓕何以家為𣸪不許乃置上前後所
賜壐書𫀆鎧冠带弓劎之属于堂而加封識歲時一謹視
而已謙多寓直房便朝謁一日病痰甚湏竹􁏏上為親幸
萬嵗山伐竹以賜京营之額雖有五軍神机三千諸营盡
非舊制謙議選精鋭十五萬分十营营以一都督領之五
千人為一小营营以一都指揮領之餘兵散歸五軍䓁营
以偹次調進止賞罰一由謙亨貪縦謙每事裁之洪子俊
㘴不法論削亨從子彪以驍勇著謙出之為大同游撃將
軍以是益恨謙切骨而權監曹吉祥劉永誠者与謙共兵
事亦啣謙上不豫太后傳諭晏駕後事謙不預復辟儲二
議石亨与吉祥等遂發南城錮迎太上𣸪辟甫御殿執謙
与大學士王文下獄稱謙文与太監舒良王誠張永等謀
迎㐮王為嗣坐以謀反律廷鞫無寔文不勝憤争之謙笑
曰亨等意死我爾辯何益讞上上猶豫于謙寔有功社禝
亨黨進曰不僇謙等此舉為無名遂棄謙市籍其家自上
賜外無長物先是謙尝獨坐忽聞驟雨聲視屏障皆血異
之至是伏鑚隂霾翳天行路歎息吉祥麾下有達官指揮
朶再者私以一觴酹謙地而慟吉祥恚朴之明日復酧地
慟如故相傳杭之西湖曽涸亀底孫原貞語人哲人萎乎
吾虞子公矣是年七月彗見西方哲人之萎已有其兆自
是有貞以内閣首輔與亨吉祥争權坐下獄流金齒又三
年亨下獄瘐死籍其家彪棄市又二年吉祥與其從子昭
武伯欽反族誅謙有子冕自府軍前衛千户赦歸憲宗初
上䟽白冤狀上憐而復其官賜祭孝宗初加贈特進光禄
大夫柱國太傅謚粛愍賜特祠于其墓所曰旌功冕改文
資累遷至應天府尹謙為文肆筆立就詩亦爽儁獨其于
奏䟽條列尤明切嘗口授両吏傳冩指腕為痛萬暦中改
謚忠粛䑓臣黄鳯翔甫入臺夢一偉男子投以空山孤䰟
之句心悪之𧺫適見改謚之請曰此公生氣猶存也冕無
嗣陳敏政受徽于氏賄稱乆中係冕從子淂䕃杭州副千
户世襲
　論曰忠粛故與上皇失國之罪卒免要挾吾兵名不挫
還蹕實以此頋景皇無意迎𣸪安置南宫更昜太子則
　謙以前議自厄此中有不得已者矣㐮王之舉實無是
　事然故太子復立廷臣寕無過慮則不止謙一人之隠
　也至不殺無名数語實録謂徐有貞言之攷李賢日録
　云亨軰害謙藉此除之而武功傳出程敏政手敏政以
　父信夙郗有貞遂溢出此余以己已一案可與壬午同
觀凖以社稷為重之義功可𥙷過而謙之再造更光于
　靖難萬世有口也若夫家乗所云復辟有草而不及上
　則阿其祖而實失情嗟乎社稷安謙生死可勿論矣按
　敏政以偽姓子後謙猶之姚少師之後継也謙鄉人稱
　敏政無子其妻偽娠抱他人子為敏政子敏政寔不知
　之以偽與人已瀀受偽似相報然却兩僞實有不同謙
　功在後世血食千載西湖祠下卜夢者每有奇騐寄灵
　于後世活在人心敏政即有子與無子同况餙無子為
　有子者㦲或云迎㐮之説亦有其故凡親王非金符不
　可召粛愍方被誣印綬尚寳諸内官檢各府金符在獨
　少㐮符遂此疑不觧乆之有一退任老監云初宣廟大
　　漸太后曾以國有長君福社稷之論責取㐮符入宮嗣
　　三楊奏止記此符猶在太后宫暖閣按之果得此符而
　　王于已早伏法遂無有追白之者
　　李賢
李賢字原德河南鄧州人宣徳壬子鄉試第一明年成進
士即奉命察山西蝗笑便道謁薛瑄家居語相淂英宗嗣
統賢言今京師韃官不下萬餘即以俸言之内指揮使五
十五石而寔支一石韃官支十七石五斗是韃官一員當
京官十七員半矣乞勅兵部設法漸次出之于外不唯省
國家無益之费萬萬抑可消未萌之患後己已之变畿内
韃官群起煽乱應鹵論者服其先見云授吏部驗封主事
厯轉文選十四年鹵㓂大同上親征賢代吏部侍郎扈從
駕䝉塵賢瀕死還景泰二年詔議禦鹵長策賢請用戦車
火鎗行可以驅敵止可以衛民陛兵部右侍郎厯吏部英
宗復辟以人望召賢兼翰林院學士入内閣典㡬務未几
進吏部尚書兼官如故㑹左右欲以汪后殉景帝賢言景
泰初汪后义不淂志即二女㓜可憫臣愚以為冝厚遇之
上無然時太監曹吉祥忠國公石亨以奪門功驕恣上漸
不堪徃徃㣲語有貞及賢㑹亨率兵西征御史楊瑄劾吉
祥与亨縱家人奪民田上嘉瑄敢言命吏部識其名亨與
吉祥疑賢等所使伏地流涕上惑之諭言官劾賢有貞下
詔獄其日風雷大作損折殿宇公署瓦木上悟釋之謫外
賢淂福建布政司參政将行上語吏部尚書王翺賢似不
冝與有貞同罸翶因力言賢淳謹可用會承天門灾詔𣸪
賢尚書上思建庻人幽禁且六十年矣語賢赦之賢曰陛
下此念太祖在天之靈實􁌏之矣遂遣中官衞送庻人居
鳯陽出入自便御史劉濬劾安逺矦栁漙敗衂上意左漙
且縶濬賢曰耳目之任聀所當言唯明主用其是而舎其
非石亨等遂乘间讒賢以為阿暱左班上不為動濬淂薄
責而漙還自陜西上曰漙為主將畏縮致敗不罪何以警
衆竟不漙獄上尝於便殿屏人語賢亨吉祥專預即柰何
賢曰人主之權不可下移願陛下每事睿断公以䖏之㑹
石亨従子定遠矦彪坐驕恣召還𣸪謀搃兵大同奸露并
逮亨置法上因问䝨迎𣸪事賢曰當時亦有要臣者臣不
敢從上恠之賢曰天位陛下所固有監國不起群臣表請
𣸪位名正言順何至以奪為功且奪之一字非所以示後
世萬一郕王先覺亨等不足惜不審陛下何以自安然天
下人心所以歸誠陛下者以正統十𢾗年间諸减省与民
休息耳今為此軰敗過半矣上竦然大悟詔凢以迎駕奪
門冐功陛者四千人悉裭聀中外粛然時江南北大水加
以師旅賢請罷天下所取花木板枋之類暫免采柴追馬
清匠刷卷諸事而采柴一歲省銀三十餘萬两吉祥從子
昭武伯欽殺人俱罪謀不軌欲幽上南宫而立皇太子是
日西師行乗機觸門為乱撃賢傷首及耳且刧賢湏為䟽
觧之事定賢手奏曰逆賊就擒此非小变冝詔天下一切
不急之務悉皆停罷末云言路閉塞遂至此極冝懲前過
上悉報可時西師未觧又請母輕出大兵但湏令都御史
王竑与兵部侍郎白圭分道出禦鹵果引去因言兵岀在
外可暫而不可乆暫則為壯乆則為老冝趂河開班師使
民淂屯種為便上從之㝷錦衣衛指揮門達搃𬋩校緝事
兼鎮撫問刑權傾中外悪賢及指揮袁彬謀欲排去之淂
楊倭􁇀塤者(一名/瑄)大言三法司午門此逹教我中賢彬淂
從輕賢免事在袁彬傳八年正月上不豫召賢諭曰今庻
事頗寧而大者反揺奈何賢頓首伏地曰此國本也然則
必傳位太子乎賢輒頓首曰宗社幸甚上起立召太子至
賢扶太子曰謝謝太子謝上抱上足泣上亦泣讒言竟不
淂行太子卽位進少保華盖殿大學士㑹灾異屡見大風
扳郊壇樹木飄瓦賢䟽上無狎左右聼其冐誘吴后廢飛
語欲害賢上遣䘙士出入呵䕶賢有司請造鹵簿已淂㫖
矣賢亟入言先朝所造車駕尚有貯内庫未御者上即日
寝其㫖㑹奪門功冐陞者復囂不止賢奏曰自石亨􁩰此
舉之浚人以淂冨貴之昜貪利者惟幸有事冝早治之且
請復故少保子謙等官賜祭葬以雪幽狂上是賢言命兵
部尚書按奪門倖陞者自太平侯張瑾興濟伯楊琮以下
俱奪爵丙戍外艱特詔起復令太監林興輔行􁕉家㐮事
即日促賢上道修撰羅倫乆為賢所知䟽賢奪情非是謫
泉州市泊提舉是年賢感疾十二月䘚於賜第享年五十
有九贈太師謚文逹賢性荘嚴淂大臣体嘗有會试𬒳黜
者訴考官有弊上以章示賢賢曰考官寔公如臣弟譲亦
不在列上意遂鮮其薦用耿九疇軒輗年冨王竤李秉程
信姚䕫崔恭白圭許貴顔彪馮宗諸文武大吏皆淂人礿
三楊用事行三品以上保舉之法賢始令史部方面官有
缺推舉二人請㫖蕳用遂以為例
　論曰䖏羣小黨箝之時得行其志古大臣格君心之非
　賢是矣夫便坐屏人時何不直以誅減佞倖快進苦口
　而但曰每事􁧬断公以䖏之知過激事必不終識得宣
　尼女楽之饋不尚廷諍則所慮誠遠且大㢤至于斥冐
　功定國本安汪后䘏于謙数事関國是最大雖然風雷
　不作倭􁇀無言帝悔亦遅矣後世良臣較難于唐虞之
　日衆正之与孤忠豈止尋丈也欤按䨇溪日記謂文達
　為石亨代莫薦呉与弼寔比亨而尚書項文矅坐黨謙故
　縱　成其西市謙也或曰賢亦預之賢手著日錄有云有
　貞素行持公者少予持公助之遂改前轍知賢諸有權用矣矢
　獨日錄所載景皇不孝于親不敬其兄不睦其配
　流扵荒滛數語不用㣲詞夫帝即降郕王賢故君也侍
　郎礼部恩不為薄豈將以直訐阿𣸪辟乎此則不可以
　權例
　　李秉
李秉字執中山東曺州人也正統元年進士為鹽察御史
才識宏博一矩于正景泰二年以右僉都御史參賛宣府
軍務改提督時有小鹵牧邊廷議欲撃之秉言不冝倖功
賞而啓邊釁條邊務十四事上皆乆行瓦刺入貢詔進貢
使馬駝牛羊四萬存養宣府給草料秉以額草料不足給
宣府遑及鹵使且云永楽宣徳間鹵進馬不堪仍牧放鹵
草地以防奸也事冝止鹵歸我剽掠男婦昜米朝議大口
一石小口半之鹵不從秉曰是重物而輕人也各以一石
與之汰宣府僧尼以配無妻軍士諸軍校不才更置之免
朘削以是邊民稍体息鹵亦徙帪避去乆之劾搃兵紀廣
反為所訐召還移撫大同𣸪生累去再以右副都御史出
廵宣府掩土木鷂見嶺及大同紫荆諸遺骼凡十餘萬病
乞代不許成化三年建酋董山叛㓂遼東上以武靖伯趙
輔為縂兵官秉以左都為提督討降山逮至廣寕誅之加
太子少保入代翺為吏部尚書与崔㳟尹旻二少宰或相
左人頗怨望四年京察罷户部尚書馬昻而是年朝覲見
黜者多大臣婣黨以是大臣多忌秉御史戴用䟽請方面
官𣸪如正統間例聼在京三品以上人臣薦舉語侵秉上
從之于是給事中䔥彦莊劾秉罪十有三下廷議上乃落
秉太子少保以尚書致仕言官屡荐大臣忌其方鯁竟不
起卒謚㐮敏
　論曰秉不多邊略獨汰尼僧妻軍士二十年後可以繁
　邊丁而省客募十三罪之䟽彦荘姻家大理卿王概所
　手授也概欲代秉稱秉暗結年深御史詔彦荘指寔曰
　奏强以判璧呉違馮徽對盖以璧等嘗　言推舉官當
　悉帰吏部故又彦荘所劾罷丘陵孫遇李齡皆誣廷勘
　彦荘坐妄訐謫縣丞永寧署縣竣刻為怨家所殺聞者
　快之陵蘭陵人遇福山人歴仕盛至布政使有治行齡朝
　陽人為督學称公
　　崔恭
崔恭字克譲北直廣􁀊人也正統元年進士以户部主事
厯知莱州萊號難治恭㢘有為屡辦冤獄治旱蝗彂倉力
賑民頼以甦府庫故歲入漕海布数萬輙浥爛守者率破
家恭請並出為軍餉不踰年布盡歸守庫者八百家鹵犯
京師部兵動王在冶六載萊人歌之為樹碑故郡守楊震
祠中景㤗中厯湖廣右布政使威惠大行苗民侵武岡訓
民兵勦賊賊聼撫會流民廹相殺恭曰勿急急生變下令
(流)民願附籍者聽否且俟秋成遣歸衆遂㝎調左沍西囊
中惟律　圖書衣数襲省有廣濟庫者庫官吏乾没五十
月以母䘮去位九年𧺫南吏部尚書參賛守偹機務十五
年卒贈太子少保謚荘敏
　論曰崔荘敏其不務為赫赫之名乃寔以長厚行其嚴
毅故徃徃使人懷化所最難出誣軍試奪衿可用勅
委而必引為己事不嫌致清軍督學両御史亦不以
為嫌則其素足重也
　　王竑
王竑字公度湖廣江憂人附籍河(南)正統四年進士豪儁
尚奇氣初授户科給事中英宗北狩(邸)王監國㘴午門百
官方追劾王振讀彈文未𧺫錦衣衛指揮馬順從旁叱言
官去竑𧺫椊順角曰此正振黨宜急誅百官立批殺順又
索毛王二長随並撃死血漬丹陛内臣會滌血儀長史曰
且勿滌使若曺見之寒心於是召籍甚公卿間其冬鹵也
先擁上皇犯都城竑監北城軍鹵去陞僉都御史出守居
庸関軍政一新㝷病召還景泰二年緫漕淮上明年兼廵
撫江北諸郡清理塩法劾廵河御史王珉貪滛㘴戍開平
墨吏聞之遁去㑹歲災竑䟽自劾畧曰比年灾　隂盛陽
㣲殆食禄者君子少而小人多然小人不自為小人必其
欺詐若誠敬便侫若忠鯁即書所謂静言庸違者是也伏
望皇上日親講臣俾陳修徳之要以凊出治之源仍乞罷
不許是時徐淮而北齊魯河洛流徙者衆力賑不足至欲
借米廣運倉主者不可竑曰民窮至此公㘴不貸民不愛
命勢必為盗倘有意外請先殺公以􁛮衆怒吾方蒂藳朝
廷主者懾不敢逆竑大發倉儲仍勸(諸)有力各捐貲恊濟
凡撫還𣸪業安輯流集病予醫療(死)給棺殯者巨萬計上
聞之稱好都御史五年陞左副都仍治淮安英宗𣸪辟追
責諸殺振黨者謫竑浙江参政㝷除名編管江夏居半載
放歸河州天順五年孛來寇河西以舊官起同兵部侍郎
白圭岀視師鹵去還涖淮上徐揚老稚迎舟羅拜歡動如
雷㑹旱灾漕涸一禱而雨茂陵即位召為兵部尚書竑剛
勇練子邊政而狥法多忤三閱月請老去歸二十載乃卒
正徳中謚荘毅竑与李秉皆一時名臣頋二人家居竑抗
志寡交秉出入里閭慱奕謔笑無間㢬聞之曰執中八座
大臣胡不自爱秉亦非竑所謂大臣者豈立異郷曲矯激
為哉
　論曰裂振黨殿廷雖義激由中頋非所以恭監國也幸
　忠肃善全戢衆志否則亂儀自竑始矣以衆怒慴守蔵
　得賑亦以氣行幸上方倚任乃可使在追責殺扼之日
　定當以擅制帰之使非孛來之寇寧不編管江夏老乎
　與執中互觀清与和得其正曰無私
　　韓雍
韓雍字永熈南直長洲人也父以閭右徙實北京宛平以
是雍從順天起家登正統七年進士授御史年二十錄囚
碭山先是教諭丘純嘗笞膳夫磨兒毒磨兒父匿磨児覔
屍江中哭以為磨児訟殺其子純不勝刑自誣服獄具雍
至疑之卒迹淂磨児純白出而坐磨児父廵按江西振刷
精彩措置必經乆廬陵盗大起從廵撫楊寕謀設伏搗平
之寕每与雍語輙自失曰百寕不足以當公一厯滿吏民
乞㽞于寕奏請再廵詔從之景泰中少保陳循言於上以
副使陞右僉都御史廵撫江西代寕雍精于吏治凡立一
法後人遂據為例他廵撫不能改英宗𣸪辟罪讁循雍坐
循薦調山西副使尋罷歸踰年召拜大理寺右少郷仍右
僉都御史時石亨誅法司亟治亨黨錦衣䘙指揮使劉敬
曽邀亨午具連坐雍曰一飯而擬奸黨亨盛時大臣中固
有朝夕侯門下殷宴㑹且柰何敬獲免出廵撫大同雍有
智略時出己意經畫防守戎政大修鹵不近塞晋兵部右
侍郎𥙿陵即世雍坐侍讀學士錢漙累左遷浙江右參政
雍不省務日選勝從賔客曲宴西湖已而両廣蠻冦起詔
以都督趙輔為征彛将軍𣸪召雍以右僉都御史督理軍
務是時大藤峽絶險賊盤結乆峽中藤大如斗延亘両崖
諸蛮蟻渡苦徒杠然峽外人望之懾不能舉歩先是景泰
中徭酋侯大狗倡乱諸郡山徭四起應之堕城殺吏両廣
無完郡於是兵部尚書王竑言上曰廣事譬驕子愈惜愈
啼非流血撻之其狂不止必以屬雍雍既拜命都督輔議
請分両軍入一由大庾一由湖廣随在撲㓕雍曰不然兵
法有云萃于中堅先其難之謂也大藤峽為粤腹心之疾
釋此不圖分兵勢弱祗以動賊賊必漫流其流愈多州縣
益敝所謂救人而噓之也莫若併力西向擣其腹心輔夙
知雍才請軍事一聼雍詔三司以下不用命者從便宜大
軍次進廣西先遣偏師三萬人首平陽峒執其渠魁磔之
指揮李瑛䓁四人失機斬轅門士慄師至桂林雍曰修仁
荔浦峽大藤外倚也以土兵十六萬人五路並進窮追至
力山諸賊大敗生擒一千二百餘人斬首七千三百餘級
乗勝至潯州諸将皆以峽險宻菁重嵓人不旋踵三時瘴
癘不可乆居莫若環師困之雍曰不然兵貴拙速峽輪囷
六百里間縱吾甲兵有餘豈能㫁賊出入与其老師挫鋭
不如肆力攻堅道有儒生偕里老𢾗十人頂香伏謁卑辭
願為前驅雍顧左右縳之左右驚不敢前已而𬒮中岀刄
銛廼知賊間也悉断頸刳腸胃分掛菁棘中賊大驚沮曰
韓公天威也是時總兵歐信䓁将六萬八千人自象州武
宣五邑入攻其北都指揮白全䓁将九萬二千人自桂林
平南八道入攻其南參将孫振䓁率兵廵守左江截其歸
路都指揮夏正伏兵林峒以扼其東奔而雍與趙輔䓁開
府髙振嶺以督諸軍連破石門道𫀆屋厦紫荆竹踏良胸
古营牛膓大岵䓁寨賊乃遁入桂州横石寺塘九層楼𣸪
窮躡之禽侯大狗前後凡斬鹵四萬一千有奇束刈諸藤
因改名為断藤峽置藤縣千户所控賊出入刻石紀功㨗
上軍中拜左副都御史官一子錦衣鎮撫外艱去踰年賊
復張上用僉事陶魯議設両廣總督起雍右都填之兼理
廵撫開府梧州便冝專制于是群蠻震攝咸以父呼雍雍
威嚴擬王公三司長吏長跪白事軍門設銅鼓𢾗十儀莭
詳宻賔佐極(一)時之選内臣黄沁忌雍不淂肆嗾人上書
誣雍上遣使即訊雍　乞歸年五十七卒謚㐮毅雍起經
術習文法直已行治不避權勢善擿伏而操心平𢾗為人
覆免疑獄人服其淂情用兵両廣約将士有能生致被擄
男女一人者准叙一功以是軍無妄殺費民財力頗鉅而
民不怨之性頋好内英廟嘗曰吾知雍不爱錢但湏多淂
羙侍寝耳嘗家居或以宋世忠像遺之曰此為公先人雍
焚香再拜返之曰雍自側㣲豈敢妄祖蘄王其人慙而退
御史時有宻詔詔中官而都御史誤啓其封雍為都御史
計請宴中官觧之耴詔偽為封識誡使者酒半来投佯不
知而啓之讀𢾗語曰錯矣即以還中官
　論曰相傳雍廵江西時方鞠死囚憐其罪状重叠忽得
　一聮而未属對沉吟座上一囚曰囚冐死敢對雍曰對
　果善貸若律(雍句水面凍氷氷積雪雪上加霜/囚句空中騰霧霧成雲雲開見日)囚伏應
雍為撫掌与减等其意當不以刻深為工者欤逸史氏
　曰雍少時多奇詭神跡至今鄉里能誦道之劉鳯云雍
　道出五嶺父老不敢名呼户尸祝之其初開府有一郡
守夜治具一軍門飲雍酒具中有盒盒中貯一妓人不知也
岀妓奉酒雍不拒復盒以出固知帝不爱錢之谕有身
来
　　程信
程信字彦實南直休寕人也正統七年進士授吏科給事
中土木之變鹵擁上皇犯都城信監軍西城閉都督孫鏜
門外露敕責鏜厲鹵不敢近景泰元年使蜀還廷議奉迎
上皇有龔千户者投匿書髙糓家極言禮冝從厚語漸聞
莫敢發信倡同列㑹䟽入明年上中興因本十事請篤南
宫友敬不報出為山東参政督餉遼東遼撫冦深降什一
斛鈎考監糧官吏盗石以上者死信曰彼真盗死何䘏故
為加額以死(死)非法立碎之天順元年陞太僕寺郷三營
大将請馬隷兵部信言髙皇帝諭馬𢾗太僕不令人知歸
兵部非制乃已以左僉都御史廵撫遼東
　　　　　　　　　　　　　　　　　　　　　論奏
都指揮夏霖不法四十事霖曹欽婣婭也廵撫深素附欽
反為霖劾信信不引咎徴下詔獄調南京太僕少卿成化
中貴州山都掌蠻㩀大􁆡破合江上九縣以叛信以兵部
尚書督軍便冝從事与㐮城伯李瑾發川廣雲貴畨漢兵
討之信分三道入而身督金鵞池期㑹大灞破其二十餘
寨斬首五千級俘賊二千有奇賊𣸪走入天井水磨二洞
洞竅幽暗不可入窒洞圍守月餘賊死几盡時有九姓土
獠故附都掌蛮為亂還師殱之蛮地悉平請移瀘州渡航
鋪控諸蠻分山都掌故地隷永寕芒部更大􁆡為太平川
立長官司以轄諸熟夷論功兼大理寺卿四年星變言官
胡深䓁論劾閣臣啇輅尚書姚夔馬昻并及信謂西征首
鹵功多受嘱權豪子弟信四䟽請老不允詔求直言信言
兵事其大者延綏両廣歲遭殺掠邊以㨗聞朝以㨗賀上
下相蒙戎彛益肆四方流民盡聚荆㐮不早區畫變生中
土天子六師馭輕居重京营士馬疲耗器甲頓朽非大更
張緩急可憂時朝議欲捜套鹵興師十萬信持不可總兵
楊信請以三萬人廵邊信曰三萬人捜套則少廵邊則多
関陜連歲受兵今勝負未見而先自困豈謀囯之道亡何
改南都参贊機務信曰参贊謹非常有司事非所預八年
彗出軒轅与六卿合議上興利除害三十事致仕卒贈太
子少保謚㐮敏以功淂世錦衣百户信征都掌時功成不
官一人曰刑賞天子大柄輙自專非分有奇祸子敏政字
克勤以神童荐于朝召試館閣命讀書翰林院成化二年
進士第二人及第授編修弘治中以少詹事兼侍講斈士被
劾致仕去尋陞礼部右侍郎十二年同李東陽主考㑹試
未掲榜給事中華㫤露章劾奏敏政先洩㑹試題發舉子
唐寅徐經夤縁状逮治午門敏政竟奪職逾年憤􁁄䘚敏
政為人秀眉長髯風神清荗於書無所不讀著述尚本實
議論傅經義参法理少詹時請正文廟祀典嘉靖時皆舉
行所輯有道一編謂朱子早年誤疑象山而晚年始悔悟
乃与象山合
　論曰㐮敏治邊大創而重彂又制以預後世或從臨機
　測算謂為知兵不知知兵二字以安國圖遠為大級捷
　猶後也㐮敏無慚矣而學本予親親本于不私親其親
　　項忠
項忠字藎臣浙江嘉興人也正統七年進士以員外郎從
英宗北狩間道歸七晝夜達宣府足䧟蒺藜百不知也景
泰中𣸪為郎厯陜西按察使歲饑發賑後報内艱陜民赴
闕乞㽞奪情還任明年徴為大理卿改副都御史廵撫陕
西奏䟽龍首鄭白二渠利民民祠祝之成化元年鹵入延
綏忠連撃敗之召還署院事四年固原土達滿四名俊刼
其從子都指揮璹叛㩀石城旬日衆且二萬詔忠為總督
與廵撫都御史馬文升恊勦之賊故無降意姑云願面受
約束忠曰不往示之怯也单騎從二率走入賊巢賊驚羅
拜忠窺其欵非寔出以師逼之賊從髙下殺伏羗伯毛忠
官軍反楚忠即陳斬退縮十户一人陳定會有星孛入斗
占者以木在秦州不祥忠曰兵法禁祥去疑昔李晟討朱
泚荧惑守歲卒以成功毋惑于是環圍堅壁不索戦持百
日忠单騎廵賊壘諭祸福賊不應食匱决出刼营凡二十
餘戦殺傷相當忠計誘賊心腹楊虎狸來降觧金鈎束賜
虎狸使内應虎狸潜去卒誘滿四出戰入算即陳鹵之急
撃石城下斬首千六百俘二千餘人留軍戍之還朝進右
都御史六年大旱荆㐮賊李胡子劉千斤倡流民爲亂忠
𣸪出爲縂督討平之斬首二千餘人招𣸪流民還業者百
五十萬人編戍萬二百有奇俘首悪百人獻于朝陳便冝
十事上詔嘉奨進左都八年星孛天田或言忠濫殺干天
和忠再䟽自白乞骸骨降㫖慰㽞旋又討平野王剛小王
洪䓁賊召還院十年為部尚書轉兵部大璫汪直坐西厰
肆羅織且𧺫大獄閣臣論奏未允忠倡九卿継其後有㫖
罷直厰事直伺間免冠泣訴上前謂内臣黄賜陳祖生中
傷上惑逐二内臣南京而用直党御史戴縉言還直厰事
直于是并誣忠下廷訊先是千户吳綬甞從忠椘軍撓法
忠逐去遂走直近用事懷恨益搆忠欲置忠死忠廷辯落
職去初忠論奏直時令武選姚璧持䟽詣冢宰尹旻請旻
列䟽首旻宻報直自觧及忠去調璧思明府同知乆之諸
奸次苐敗上乃𣸪忠兵部尚書致仕家居二十六年卒忠
明果倜儻暁暢軍務直言正色不屑詭随贈太子太保謚
襄毅子綬孫錫皆舉進士綬為江西參政錫南光禄卿錫
兄鏞以忠功世蘇州衛指揮錫子治元嘉靖丙辰進士
　論曰石城之後所為嵎乕而与之摶忠既知求欵非誠
　輒輕徃倖生耳否則忠一身小而國威大䙝各邊不足
　示嚴係非細也倡九郷而卒為所敗亦猶之摶嵎虎云
　時尹旻為吏部尚書既宻祖而都御史王越竟向内閣
　二劉頌直至公且曰如黄賜專權纳賄匪直誰能去之忠
　徒恃首輔輅創诸卿猶未為能淂勝勢也御史縉一口
　而諸苦口敗矣獨奇萬安与汪韋石同吠豈妖賊李子
　龍之内乱西厰所由設安急欲逺昭徳遂願從文毅
　後乎是故㐮毅之所䖏仍孤按被誣一節直既切齒忠
　遂指東厰緝淂都指揮劉江因指揮黄賔賄嘱其兄監
　賜驟獵江西都司謂與文選姚壁及忠有連而䑓省馮
　貫郭鏜䓁阿直交章忠坐削連其子
　　岳正
岳正字季方號䝉泉北直漷縣人長身美鬚髯負氣岸屹
屹不能下舉京闈鄉試卒囯子業李忠文時勉時為祭酒
正与啇文毅輅彭文憲時王端毅恕皆䝉特賞正統戊辰
會試同考誤正落卷侍講任寕異之擢苐一授翰林院編
修天順中厯官修撰以吏部尚書王翺薦召見文華殿慰
問曲至且曰朕入汝内閣好為朕办事許彬老矣不足恃
也正頓首受命上矜喜輙語石亨張軏等今日朕自擇一
閣老甚佳亨軏俱不便正陽賀曰誠佳上又曰如正湏与
吏部左侍郎兼翰林院學士亨軏遂曰陛下既淂人俟果
称聀如何上黙然錦衣衞邏一妖言僧坐以謀反獄具太
監牛玉援近例諸官邏者正謂事縦淂實不過合妖言律
邏者例給賞朝議韙之時亨与太監曺吉祥怙寵檀权有
投匿名書指斤時政者亨等勸上自懸賞募告者官三品
以下正与同官吕原進曰為政有體捕盗賊責兵部姦宄
責法司豈有天子親榜購募之理欲淂其人湏故緩之且
勿䆒便上語亨正言是也亨從子彪鎮大同遣使献㨗盛
称斬首無算皆梟示林木不能悉致正取地圖指示之曰
某地至某地四面皆沙漠即安淂林木其人不能對因乗
间為上言曹石势盛冝早莭制上曰汝可以朕意告之正
徑造亨称上㫖諷令歛戢二人怨正益刻時徐有貞方得
君上問正材否有貞曰正性剛𥚹又過臣恐不能共事正
進對盡言尝唾涕濺御衣不自覺上罷朝語侍臣曰正鬍
齷齪指畫儘悸人會承天門灾下詔罪已属正視草正為
痛𢾗弊政遂有飛語指為謗訕内批降廣東欽州同知道
漷以母老留閲月尚書陳汝言承亨吉祥指邏私事中之
逮繋詔獄謫戍粛州鎮彛所夜宿傳舎杻急氣奔欲死涿
人楊行四者醉衛士以酒重賄之淂寛械乃生即戍所忽
傳有宻諭岳正冝生不冝死時鎮廵而下雅重正素以故
皆致客礼不大困上亦時憶及輙曰岳正倒好只是大膽
已而曺石敗上謂李䝨曰向者岳正囯嘗勸朕湏早莭制
不意其至是賢因以正有老母請釋之許為民茂陵即位
有御史揚瑄者初亦以劾亨謫戍廣東臺諌請𣸪官二人
以勵忠直詔正仍原聀吏部擬調南京有㫖勿調留充經
筵講官纂脩先朝寔録㑹廷薦兵部侍郎与都給事中張
寕名並上時寕負才氣被讒淂㫖皆𥙷外正出知興化府
開濬便民多善政而塞白珵港功最鉅𣸪購糓活飢民倉
出羡餘以𥙷料價民輸料京庫類多侵尅正親為會計卒
省平費然素窃飽子官者咸弗淂騰謗書入覲引疾去卒
年五十有五正于書無所不讀以為天下事無不可為重
自負俯視一世詩文髙簡峻㧞追古作者書法精邃大書
尤偉戲畵蔔萄遂称絶品有類傳稿十卷行世尝自題其
炤而冠以帝語曰岳正倒好只是大胆如或赦汝再敢不
敢鄉人為祠祀之
　論曰無私故膽大無私而料事明故膽大指盡曺石方
　張之日齷齪誠悸人㢤上曰汝以朕意吿之是自好面
　而徒仗此悸人者頋心寔原之冝生不冝死之諭所自
　來也英廟信正過茂陵時多矣按正墓志稱尚書王翺
　所薦非也正父指揮使与内監牛玉善玩帝自擇之语薦
　必自王匿名書假給事中李秉彛出名有云曺吉祥之權
　不减王振而曺欽之悪不减山林獨石亨不與或曰李文
　達内不許岳
　　朱英
朱英字時傑　郴陽人通昜詩書三經正統十年与族
兄克寛同舉進士厯監察御史兵部尚書鄺野深器之十
四年處州銀冶賊葉宗㽞反會閩冠亦發詔遣英与中官
扼其要使両冦不淂合時大軍尚駐金華英促詣處計生
致葉黨周明松䓁𢾗人而諭降脅從者甚衆賊平詔還京
与給諫林聰劾景皇帝外戚家汪金及中官善增二人景
皇帝且昜儲下廷議英獨与聰咸不可尚書胡濙曰事㝎
矣帝召江淵三赴便殿英前語淵曰上皇南宫頼有皇太
子人心繋屬無故昜之滋惑益甚公當國大臣不可不慮
淵䓁延至酉刻事不可已英聦相向泣泣且退俄執政有
私怨于御史嗾所私訐奏御史有詔風憲官被告訐者皆
外𥙷英極論其非執政不恱遷英廣東參議過家省母母
閲英歸槖惟賜金十両喜曰兒居官如此吾無憂矣之任
撫凋瘵招流亡立均平法一後九休民甚便之峒蛮棄賊
來歸者大帥欲悉加誅英不可淂活百餘人英宗𣸪辟林
聦已為都御史語英君苐言初昜儲時事吾為君証之英
耻于自陳竟不一及時勦賊大藤峽至㢘横間參将范信
徃徃誣民為賊英馳信壘即審縱去不下萬人成化十年
厯右副都御史廵撫甘肅首請興屯田簡貢獻以莭邊費
改總督両廣両廣自韓雍大征之後民猺窮窘英專主招
􁨲力山猺長李恭著首請歸化英為奏置永安州世以其
子為吏目使撫其衆于是荔波馬平蒼梧陽朔諸縣罙阻
引類乞降事聞賜勅褒諭陞左都初韓雍為人恢濶贈遺
賔客軍前取資無算竟坐驕侈生謗代雍者吳琛欿然謙
抑至英益為清莭妻子不從官舎一老蒼頭侍左右而已
時有璽書旌幣英受藏璽書貯幣于庫自言吾出蒞官苟
淂為民省一錢還入吾室神智頃清便如向夜入三洲巖
秉燭讀蘓子瞻題名也然其􁡃舉犀發使盜賊不敢跡跡
輙至勦絶不能如雍強勁其持重而入於姑息将領敢殺
降謾英矣英在甘粛積軍羡三十萬在両廣四十萬或勸
英上于朝英曰邊方用兵不常苟一時希寵他日無以需
急誤不更大乎両廣故事總督与太監廵撫列坐太監座
中而總督左時總兵陳政自以平郷伯列五䓁不肯居右
英与争之詔削英總督苐以廵撫行事兵部尚書余子俊
以英招撫猺獞逋逃復業淂户四萬三千六百丁口十五
萬科𣸪田粮萬五千有竒勤劳有㨿忽令觧去恐諸夷輕
視反側𣸪生兵偹一墮難以再舉上乃加陞英為右副都
御史總督軍務如故㝷召入為石都奏罷一御史之不法
者故萬安姻家也其子諫不聼加太子少保㑹星变求言
首陳八事亡何病疽卒贈太子太保謚恭簡英端方儉約
無矯亢尤異之跡而忠功在士大夫間子守孚官刑部郎
中守頤守謙守䝉皆賢書英有弟海仕至僉事海子守恕
監察御史獨立敢言並有清莭
　論曰恭簡病劇作書寄侍郎何喬新晋陽民饑盗起云
　云草未竟而卒忠臣死不忘君朱郴陽有之矣必以清
　莭能其邊功頋得力不在此
　　葉盛
葉盛字与中南直崑山人正統十年進士厯兵科給事中
己巳乗輿北狩景皇監國盛請先誅扈從城守失律将臣
以謝天下乃議復讐不果鹵薄都城監軍城守鹵退進都
給事中時有邉兵入援内閣陳循議欲留衞京師盛言今
日之事邉関為急昔者獨石馬营不棄則六師何以䧟土
木紫荆白羊不破則鹵騎何以薄都城邉関不固京城雖
守九門完耳如陵寢何如郊社壇壝何如田野生靈荼毒
何於是邉兵盡遣還鎮景太中天变上弭灾防患十二事
下所司議行之中書舍人何觀論奏尚書王直胡濙㘴誣
訕罪不測盛請宥之以存直言䟽進匿名書請迎上皇者
留中遷山西右参政岀賛獨石軍務先是土木之變獨石
馬營八城遇鹵残燬盡盛至悉為修復奏帑金買牛与戍
卒之不任戦者屯田課其餘粟以除戎器貿戦馬設暖鋪
便行旅均𬞞圃給将士贍死扶傷纎悉具偹天順二年両
廣盗𧺫盛以右僉都御史徃廵撫之首䟽通塩法以清盗
源大集両省兵東平海賊嚴啟盛山賊鳯苐吉獻浮京師
西征大藤峽破寨七百二十有竒盛用參将范信大喜功
所至斬獲過當遂有殺降之謗凡七年僅淂移鎮宣府盛
至復循獨石故事首飾邊民修𥙷各邊屯堡邊人頗不悦
不𢾗月完堡七百餘所買牛五千七百有奇墾田四千頃
歲入粟七萬四千石養馬千八百匹成化三年陞禮部右
侍郎改吏部時北鹵每出入河套盗邊八年敕徃會三邊
督臣王越撫臣余子俊共議河套㦯云大舉捜套驅鹵河
外沿河築城堡抵東勝州徙民耕守其中可以乆戢安西
北盛与越等恊䟽以為沙深水淺難以駐牧春遲霜早不
可耕種捜河套𣸪東勝未可輕議請依界石山勢修剷為
墙増兵守險收新兵以寔邊選土兵以助守為長便從之
九年轉左卒年僅五十有五謚文荘盛平生力行好古清
修苦莭慕文正之為人論事不激不隨其文章紆徐委偹
頗有法則或有言南楊漙曰葉与中稱公詩文不中觀南
楊终啣之不能釋也嘗匾其書室曰不負朝廷吏部時不
肯一屈權要内侍懐恩曰与中正人使一頋我尚書可淂
也竟不徃好薦㧞名士徐恪為給事中陸容為主事皆盛
之力所著書惟水東記存
　論曰葉文荘不取悦一時為國家計久遠大臣經營自
　尔度越頋以人事君尤其窹寐所勤嘗三至閣門薦劉
　昌為祭酒不能得終身以為媿余按菽園記関中饑流
　民入套求活者甚衆踰年𣸪業又九邊圖論鹵少過河
　軍士淂耕牧套内益以樵採圍獵之利地方冨庻称雄
　鎮焉文荘之議豈与越子俊度搜套事難或非其時姑
　託言塞責欤㦯曰文荘在両廣不能戢下致聼官軍䤋平
　民报功又以峒蠻出没不常禁有司不許擅申盗賊必俟年終
　彚奏未免姑息夫行軍變用非事外人能指搃以邊安事辦
　為期
　　王恕
王恕字宗貫陜西三原人也正統十三年進士選庻吉士
授大理寺左評事遷左寺副條上刑罸之不中者六事擢
知揚州府務民隐賑飢不待報創立書院教郡中子弟天
順四年超拜江西右布政使率師平贑州寇轉左河南成
化初南陽荆㐮諸郡流民多而礦賊縁以竊發持創撫治
恕以右副都御史鎮之内艱起右都撫河南蝗蝻傷稼䟽
請莭儉𢾗事上為蠲賦有差厯刑部左侍郎治漕河改南
京户部時鎮守中貴錢能横以恕威望再兼左副廵雲南
弹壓之恕單車携二僮徃能方与安南王黎灝互市而指
揮郭景典其事王報以維淂諸物恕覺遣廵騎遮景於道
獲之景迫投井死飛章劾能私通外彛不道罪死能亟使
使乗傳進海外黄鸚鵡媚上求免上納之恕𣸪上章極言
明王不貴異物今萬里劳人而進一羽恐天下有以窺朝
廷意指因盡發能故傲黷諸状且言昔日交趾以鎮守非
人一方淪棄騰衝起釁麓川叛遂今日之事殆又甚焉上
為不淂已召能安置南京十三年三品滿九載進右都㝷
召還掌南京都察院參賛守偹事徃返衣書一槖而己明
年遷南京兵部尚書參賛如故畨使過龍江嚴織作母淂
私互市軍政粛然已同事者不便恕以奥力取中㫖改恕
兵部尚書兼左都御史廵撫南畿兼總糧餉禁草貢賊之
收取過重者請裁光禄上供白粲之濫及者率報可以常
州羡米六萬石𥙷其夏税又𥙷諸府户口塩鈔六百萬貫
畿郡官田之賦太重恕奏减耗米十餘萬明年水灾奏免
秋糧𢾗十萬草半之周行賑活貧民至二百餘萬口三吴
手加額自設廵撫来㡬一甲子獨恕与周忱両人中貴人
杜福以中旨下常州耴截江網及刻絲觀青羅漢古跡恕
言帝王之學貴知大要典謨訓誥及無逸旅􁄶頋不省乃
及此内監王敬挾其黨千户王臣以妖術淂幸耴中旨齎
御帑金岀收市圖籍珎玩乗以為奸責賄脱無計官府供
億不貲恕三䟽敬罪敬還誣奏恕適東厰太監尚銘亦發
敬諸不法詔械敬還下錦衣獄戍其黨十八人斬臣於市
尋𣸪改南京兵部尚書參賛机務時錢能𣸪夤縁起守偹
南京与恕共事然益心警恕恕亦坦心待之滿九載加太
子少保内監梁芳与妖僧継曉比上為盖大鎮國永昌寺
刑部員外林俊䟽論激切忤旨下詔獄恕言京師祀天地
僅一壇祖宗暨先聖僅一廟而佛乃至千餘寺者舛也一
寺立而移民居者且百家費内帑者𢾗十萬俊言當不宜
罪乞𣸪俊䓁以励忠直停建寺以理兵荒不報㑹星变梁
芳諸人惧乃乞還俊官恕忠懇獲上信凡應詔者二十一
建白者二十九多報可薄海内外聞朝事有缺必曰王三
原胡不言則又曰三原䟽且至矣而恕䟽果至謡曰两京
十二部獨有一王恕乆之公卿大臣皆側目天子亦漸心
厭之恕所言政令失信左中上内諱㑹南京兵部右侍郎
馬顯乞病去忽附批落恕太子少保以尚書致仕於是工
部主事王純䟽請急召還恕以厭人望上以純出位妄言
杖之恕㱕名益重孝宗即位即家驛召為吏部尚書加太
子太保言官請入恕内閣偹頋問上曰朕用蹇義王直故
事官恕吏部惟謀議恕薦彭韶張恱周經為左右侍郎耿
𥙿何喬新倪岳皆引置執政忠諌如王徽黄仲昭賀欽被
抑如周瑛祁順並皆薦用奏起秦紘為户部尚書有徐太
醫者傳陞院判恕力争祖宗來末有吏部會内官推選官
員例諸内臣𣸪多陳乞恕每執不可上輙巽辞報罷時劉
吉當國言官論列必首稱恕而指斥吉吉故深恨諸言官
而嫉恕甚扵是恕与吉毎相左上故深信恕而太監懷恩
素称恕賢吉讒不淂入恕在銓䑓一切僥倖悉裁抑頋多
扼於吉累䟽求退上温㫖慰留満三載授光祿大夫柱囯
上念恕老風雨雪免朝逡廵罷吉去中㫖以通政司經厯
髙禄為本司參議髙禄夀寕侯親也恕不奉旨時丘濬入
直文渊閣兼大學士亦加太子太保乃以礼部尚書故恕
猶以其街㩀濬上濬意不平㑹六年考察天下應覲官所
奏黜多而中㫖留者九十餘人己而言官拾遣𣸪指及所
留者下吏部恕𣸪核其實以間上曰此未必尔湏再奏恕
疑濬沮之力求去上不可居無何太醫院院判劉文泰奏
恕妄行選𥙷御醫吏目非故事及里居日托人作傳􁏫行
之曰大司馬三原王公傳中䟽奏之不見行者率曰不報
此彰先帝拒諌之失有㫖恕看詳囬奏恕不懌意文泰受
之濬䟽辨乞䆒主使上下文㤗獄獄具謂文泰尝謁丘濬
語及恕傳濬謂此沽直淂罪先帝而故為民都御史吴禎
為潤色文泰草俾上之上卒左文泰秩而責恕賣直沽名
俾焚其傳草濬禎免議恕𣸪䟽辯䘚不聼扵是引疾再三
許乗傳歸又二歲濬䘚文泰吊之濬夫人叱之出曰為若
我相公齮王公負不義名於天下何弔為時人快之正徳
改元恕九十老矣天子為存問益月廩歲夫褒諭之又三
年䘚恕噉食兼𢾗人至其日小减已閉户獨坐忽有聲若
雷白氣㳽漫入視之瞑矣予祭葬特超六官贈特進左柱
國太師謚端毅恕有五子為太宰時子從三原来省父自
騎一騾途中有司不聞也少子承𥙿弘治六年進士正德
中瑾用事以給事中上書罸米三百石輸邊官至南京户
部尚書謚康僖恕年八十猶考論著述尝言我垂老方理
會學問承𥙿释褐即㱕養恕語之曰汝宜静覧群書參厯
世務俾他日實困云
　論曰端毅乙素能使人重能使不便端毅者亦不能不
　重淂君言行章數千上亦可謂數矣所云憂世之志如
　范希文濟世之才如司馬君寔直諌如汲長孺惠爱如
　鄭子産誠非溢羙吏部之日嘗署於門曰宋人有言受
　任扵朝者以饋遺及門為耻受任扵外者以苞苴入都
　為羞今動曰贄儀請平旦着一廻想是其素汲汲内省
　為多㢤耿𥙿為礼部尙書部帰必厯恕邸每見老蒼頭
　市油許　恕儉如是吾愧之恕女適宋監生岀必僱轎
　市偶積二金微託張知　貿雲南寳石二三戒勿令怒知
　之其家教如此又進士夏鍭至京違限當赴刑部鍭託母故
　不肯赴三原使人勸果為母帰奍而已鍭猶不眼勸者又
　曰子棄官帰不以官呼子以不官呼子淂無警北堂否乎鍭
　乃勉赴猶曲折為之所曰夏少年吾以善之也鍭卒感激恕
　所薦給事陳壽為大理寺丞吉諷御史論寿不諳刑名留南
　光禄少卿薦僕少白思眀為僉都御史廵撫延綏吉諷御史魏
　獐論思明不恊人望調外知府如是恕能一日在朝為所欲
　㢤所著漕河通志介庵奏議玩易意見石渠意見經籍格
　言等書行丗
　　黄紱
黄紱字用章河南封丘人曽祖思豫永楽中掌太常以罪
編氓沅州又徙戍平越紱以故為平越諸生舉雲南正統
十三年進士授行人厯南京刑部貟外郎性峭直人目為
硬黄譚千戸者嘗遮民蘆田萬𤱔乆不淂直紱竟致千戸
于法還民田厯四川右布政使出公事崇慶旋凨觸輿不
淂行紱正色若有見者曰汝姑散予為若圖之凨止抵州
齋沐禱于神夜夣神言州西寺三字公壁問州西四十里
果有寺當孔道倚窮山紱率徤士突至寺閉寺按牒呼僧
且曰夜有神告我牒竟一少年僧貌獰空手局促紱塗醋
堊額上曬洗之有幘㾗嚴刑盡淂其冒俗肆出奸状寺後
有巨塘嘗同行路刼􁂫貲輙沉塘中至有殺其夫勾致妻
女設一窟匿滛于是按律殺僧毁其寺倉吏倚王親没官
粮萬計按如法彂摘奸伏青神令聞風觧綬去奏閉建昌
銀礦轉湖廣左時囯有大工詔湖廣徴銀二萬两例派民
紱取庫羡以應僧継曉以妖術惑上還郷紱以此奸必不
赦諭武昌府故以尊禮舘衞之不令潜逸卒檻送京戮諸
市陞副都御史廵撫延綏道見婦人片絮遮下体出飲馬
歎曰邊徤児貧至此何以戦令豫支米三月䘏其家㑹有
詔盡毁庵寺紱汰諸尼轉軍門給配鰥軍軍中騰恱乆召
還户部尚書故尼携子女拜送路左江淛食塩錢鈔民苦
包攬掊勒呻吟紱力條其折徴銀状以聞至今行之称便
己改左都御史嚴甄諸御史量能委之火其差籍于廷曰
事貴淂人資劳乆近豈立官初意紱戅直崖異常忤人自
恐㐲禍不可測遂請老
　論曰僧不許勾致尼許給配僧尼河得失殊也硬黄豈
　盡湏神告㢤資勞乆近不過示無私耳事有濟湏才同
　才而或辦或不辦是故在乎識人且善用之聖門從政
　三子易地不得
　　歐陽鐸
歐陽鐸字崇道别號石江世為潭人至刺史琮治吉為吉
人𢾗傳而徙㤗和為吉之㤗和人年少成正統中進士授
行人上書論時政剴切使蜀蜀王竒之厚遺無所入帰下
峡舟危盤渦欲覆衆號鐸色笑自若幸風過怒激舟于灘
以免人服鐸大臣器歴工部郎中時有中貴鎮臨清假㓂
警請淂如江西故事莭銊督軍務鐸言莭銊不輕假中貴
人故不冝方帥當事罷不予時喬荘簡宇為南兵部尚書
賢鐸欲引共事鐸遂以便飬乞南淂兵部武庫出知延平
府首下令禁滛祠𢾗十百所撤其材葺學宫舎諸生民死
者母乆暴弗葬葬毋張宴毋淂為佛事司礼蕭敬故延平
人身謬為恭而群従子弟多丞郎緹帥所從舎人子里居
暴横民争竄徙鐸核田有遺賦于民者歸蕭户正所侵官
道斬其溢椽淂䔥氏奴殺人狀立决母所縦司礼乃大恨
謀中鐸而陸太宰完為調繁鐸守福州冀免鐸而福有大
璫尚受蕭指鐸投劾歸不許及抵任而尚盛氣以待鐸𣸪
裁减尚所横需半例郡祭頒胙益市肉徧大璫諸客鐸乃
不市肉絶不及客也尚恚使隷委肉郡庭去鐸笑呼相事
諸生尚公以劳苦尔相分受詣謝之尚益局促会迎春鐸
又削其宴劇尚至庭詰鐸出僣誖語鐸徐拱手曰尚公非
臣子哉忍為是語度必不上聞乎于是郡士大夫為鐸隂
喝尚客府君盡淂而奸吏民争攘臂起矣客大懼交関尚
以觧而鐸益自厲為清莭尚亷铎無所淂乃因藩臬諸公
謝鐸会條里役鐸請稍益士大夫减民十一則上下交譁
御史汪珊獨心是鐸為持之䘚以治行天下苐一賜綵幣
羊酒厯太常少卿世庙時議南北郊群臣唯諾鐸獨以為
時詘未可遷南光禄卿上六事内搜乾没稽出入著為令
内艱起南右副都御史督操江以外艰改撫應天十郡督
粮儲為均蘓賦比其最重与最下者而稍損益之重而不
能盡損者為逓减耗米派輕齎折除之以隂見輕輕而不
能益者為徴本色逓増耗米加乗之以隂見重諸推收田
者從圩不從戸田為母人為子奸巧無所容迯竄漸𣸪又
令民歲以田出緡錢雇役母淂仍十年旧裁省郵置濫費
㝎收納凡𢾗十百條鐸所為惠政于十郡非一而獨于蘓
著又獨于田賦著会章聖皇太后合葬顯陵道經鐸所治
凢儲傳不能悦使者獨劾鐸不飾時鐸已遷南兵部右侍
郎為奪俸入侍郎吏部以精　佐其長九庙灾大臣例乞
休鐸引衰上曰鐸未老而衰耶賜帰里帰可二年所荐鐸
䟽二十上而鐸疾劇貧居無薬石遂卆
　論曰崇道三不恱貂璫于公事可知矣而心計精凢捐
　益率可永守無斁由于學有原本湛于仁礼不為過甚
　然則必不容于璫非所以持璫也
　　啇輅
啇輅字弘載號素菴浙江淳安人舉宣徳乙邜觧元入太
學李忠文時勉為祭酒特異之為設舘東廂之後俾卒業
正統乙丑㑹試明年廷試皆苐一丁邜命選詞臣劉􁃽䓁
十人進學東閣輅与焉己巳車駕北狩郕王監國召入内
閣偹頋問預機宻陞侍讀時也先挟帝駕行大殘人心囬
惑輅力主群議請郕王即真以安反側或議南遷正色唾
而斥之鹵逼京城輅与文武元僚經略戦守撫輯甸居之
鹵徴各邊帥選兵入援偽為喜寕報誘擒也先書鹵淂牓
与書自相疑遁景太紀元陞翰林院學士三年議易儲輅
謂此囯大事有皇太后在上臣誰敢議尋遷兵部左侍郎
兼左春坊大學士英庙囬鑾輅迎至居庸関既而錦衣衞
指揮盧忠妄言南内事輅極言勿輕聼以壊大倫五年鍾
同章綸相継請𣸪儲上怒下之獄輅因召對力梂綸淂免
寰宇通志成擬進官秩已擬輅兵部尚書太監王忱奉稿
入少保王文耳語忱諸總裁皆止進兼官啇豈獨異内批
輅仍兵部左兼太常卿而已丁丑春景皇不豫与陳循䓁
倡請𣸪儲以繫人心不允継𣸪具䟽輅援筆増二語云陛
下為宣宗章皇帝之子當立宣宗章皇帝之孫擬詰朝進
輒有奪門之事英庙𣸪位召輅与學士髙榖入便殿慰曰
朕在南宫夙知卿両人無所囬向時議改元草詔石亨宻
語輅今歲赦文可不湏條欵輅曰舊制孰敢擅改亨軰不
恱騰謗輅欲附致于謙刑案太監興安為輅中觧上怒未
釋興安𣸪曰當時此軰附和南遷不省将置朝廷何地今
有奪門功即𣸪爾邪上怒稍平削輅為民憲廟即位遣使
驛召輅輅至以民服方巾絲縧青布𫀆陛見復故官戊子
地震乞休不允尋因彗見言官有所誣詆輅又力求退上
曰朕用卿不疑何䘏人言即欲加譴言者輅力請優容言
官以存公論陞兵部尚書仍兼學士時皇荘甚為民厲輅
言天子以天下為家何以荘為十年改戸部尚書尋兼文
淵閣大學士偶上前議及郕王監國輅覼縷言景皇帝有
社稷功當𣸪帝號左右聞之皆泣上亦泣遂𣸪帝號夏月
皇子薨中外具知西宫有子已長但畏忌無敢語輅獨婉
轉探引東宫乃立復上䟽略曰皇子聦明岐嶷國本攸繋
重以貴妃撫育保䕶恩踰已岀但外議者皆謂皇子之母
因病另居乆不淂見揆之人情猶為未順伏望勅令就近
居住皇子仍煩貴妃撫飬俾朝夕之間便于接見庻淂遂
其母子之心逾月而東宫母紀貴妃薨輅舉宋李宸妃故
事殯歛悉如礼十三年命兼謹身殿大學士時内官汪直
新坐西厰威擬至尊輅䟽十罪并指群小韋瑛王英軰過
悪以聞且曰用此人寔係天下安危上恚曰一内臣而天
下安危乎命太監懐恩傳㫖詰責輅正色曰直何人敢擅
抄没三品以上京官大同宣府京師北門守偹一日不可
缺直一日而擒械𢾗人南京根本重地留守大臣直敢擅
自收捕諸近侍直敢擅自改易直不去天下安乎危乎懐
恩聞之咋舌而退上乃即日徹去西厰由是見忤于直㑹
前輔臣楊榮曽孫燁以罪逮至京語連及輅直從中主之
同列又從旁切擠輅遂請老加少保給驛歸輅去萬安為
首相𣸪西厰直益横諸大臣皆謟事直矣輅家居十年卒
年七十三贈太傅謚文毅輅半儀山峙侃侃有大節或以
比宋王旦王曽宋庠俱以三魁致位宰輔為有明盛事子
良臣仕至翰林侍講
　論曰科名品望禄位經濟啇素庵居明絶馬鈞陽論相
　業曰楊文貞李文逹尚不及文毅他不論北有深指在
　豈以其無擇君之嫌乎相傳文毅父為府吏生時太守
　遥望見吏舍有光非火也翌日　吏舉輅語此子名凡善授
　之按䟽直時内責主茟時萬安為次輔語懐恩曰此公論又次
　輔劉吉曰吉即不言必有言之者矣然則文毅淂安吉而
　此舉克濟否及矣或其義能奪安吉使勿二則文毅之權
　用為不可及㢤
　　彭時
彭時字純道江西安福人端重寡言領鄉薦入國學祭酒
李時勉以公輔期之正統戊辰㑹試苐二廷對賜進士苐
一己巳英庙北狩郕王監國𬒳命同啇輅入内閣継母余
卒力求終制忤㫖去起左春坊大學士兼侍讀不𣸪入内
閣矣迁太常寺少卿天順元年召見慰諭復入内閣以前
職兼翰林院學士典机務上方倚任李賢𢾗召面議賢退
亦諮時而心服其諒戊寅春上聖烈慈壽皇太后尊號時
謂李賢此當復有㤙典賢曰一歲难再赦時曰冝因此行
優老之詔朝官父母年七十与誥敕百姓年八十与冠帯
賢是之甲申正月上豫命太監牛玉執筆上口占遺命四
事時与同官撫讀涙下稱勿殉殯御曠越千古玉偹以聞
上亦為隕涕憲皇嗣統進吏部右侍郎兼聀如故尋議两
宫徽號内監夏時倡言曰錢后大病似冝但尊所生李賢
曰遺命在時曰賢言是矣夏既入傳仁壽宫㫖岀子為皇
帝母當尊太后無子誰太后者宣徳中故事不聞乎賢目
時公執筆時書今日事与宣廟不同胡后曽上表譲位退
閒别宫故正統初不加尊號今名分固在也夏欲權照例
作譲表時毅曰即誰敢擅為之時同議者畏不敢彂一詞
夏作色曰公等懐二心根理不便時拱手大言曰太祖太
宗列聖在上錢后無後何所利害而為之争所不敢不極
言者以今皇上聖徳也若推大孝之心两宫同尊為當衆
一声曰善夏再入請命良乆出曰已賜俞允時又曰湏照
上聖例加二字不然恐無别夏曰同尊何别時曰加二字
便称謂非有尊卑也乃以慈懿二字加其上上又委曲劝
諭仁壽克成大礼成化元年加兵部尚書明年乞帰省又
明年總裁英庙实録成進太子太保兼文渊閣大學士尚
書如故四年慈懿太后崩詔大臣議葬所衆相視莫發時
獨大言梓宫當合塟𥙿陵主當附庙無可議者具䟽引漢
文帝合葬吕后宋仁宗合葬刘后故事上猶重違母后之
意不即可時与在廷文武群臣跪伏文華殿三諸上為感
動始從時議平涼府土逹滿四集衆為乱官軍𢾗北退保
石城副将毛忠孤軍深入䧟㐲兵部尚書程信速撫寕矦
朱永以京較出時曰賊杲四出攻刼不可緩今保險𬒳圍
七路湏之一两日㨗至也京軍不再行同官輅亦曰覌都
御史項忠布置賊不足憂信又請錦衣衞千戸一人徃覘
之時曰徃無益徒乱将士心信以不從其議危時曰忠軍
若敗必斬一二人然後更發兵時信忠不変議已而㨗至
則十月已执滿四等賊寨悉平次年械所俘至京且言武
臣劉清等浚削甚故反清与馮傑伏誅改時吏部尚書十
一年加少保贈太師謚文憲
論曰預聞天子家事誠難幸与李文逹同朝而言得行
時端慎貞朴外和内剛爭慈懿而外辨閣中不當南面
坐正宫闈廣嗣儲又論景帝固安公主及笄冝嫁沮太
監劉永誠不當封伯上地震十事彗見七事皆名言也
而出䖏之際頗正按皇庄之設天順以前無之夫普天
率土皇荘胡為支憲嘗䟽及之㽞中是後言官無再議
革罷者好貨利民源于比矣
　　馬文升
馬文升字負圖湖廣均州人生有異兆貌瓌竒景㤗二年
進士為監察御史時領院王文王翺皆嚴重鮮可而獨器
文升出按晋楚有聲改按察使福建成化元年以南大理
卿艱歸固原圡逹滿四名俊㩀石城反即家拜右副都御
史廵撫陕西与都御史項忠恊討滿四擒之或言文升殘
僅轉一階左副時諸賊楚李胡子潼關火蝎児滿城王彪
各因亂鵲𧺫文升前後悉授算禆将搗平之茶法乆弛飾
復故淂馬八千餘匹進提督甘凉寕夏三鎮軍務鹵犯臨
鞏文升率師遂北獲其平章鐡烈孫于黒水口八年鹵復
㓂韋州深入固原及好水川文升設伏湯羊嶺誘斬三百
餘級鹵輜重去勒石淂勝坡紀功平岷州叛畨獲其酋首
入右侍郎兵部明年鹵犯宣府出飾薊遼兵偹奏遼陽之
西廣寕以東列舟為梁戍河上彼此淂以呼吸製五花营
八陣圖兵頗精練上以副都御史陳銊代還轉左上禦邊
十五事頗及銊苛摘諸過銊以是衘文升㑹建州女直三
衛挟海西衞都指揮散赤哈大掠鳯集諸堡鉞掩近塞進
貢彛也僧格䓁屠其十族以為功諸彛恚且大入上遣文
升徃撫之時逆璫直喜功欲偕行文升頷弗辭則急馳鎮
盡撫黒鎻忒諸部紇直後至不及恨文升絶且以其敵体
無所餽遺遂与鉞共搆文升以為彛變寔文升激之上遣
刑部尚書林聦徃勘竟如直言詔獄戍重慶久之直與鉞
敗文升乃淂復官致仕十九年以左副都御史仍撫遼東
明年進右都縂督漕運遷兵部尚書貴州都匀苗叛時議
用兵文升不可遣官勘䖏卒無他尋有中㫖調參賛機務
孝宗改元入為左都上行耕籍禮教坊以襍伎進頗陳䙝
語文升正色叱之汝曹苐陳農作苦耳此胡為者特命提
督十二團营轉尚書兵部上安攘十三議謂薊宣大冝置
縂制大臣三府　有鎮守太監宜汰各路分守守偹監鎗
䓁内臣俾事權　相掣肘上從其議文升既秉兵柄六軍
諸校多所嚴覈(不)能無侵貴倖于是有怨家夜持弓矢驚
文升門且飛書射東長安門内上給金吾衞之因稱病乞
休不許使中貴人挟醫視疾㑹小王子𢾗萬入㓂文升曰
無能為也已果徙去安南侵占城五州地㑹二國各入貢
面折諸廷安南詞服文升責令還所侵廣西土守岑欽与
姪溥相仇殺文升苐騰書戒飾納欵請死特加少保兼太
子太傅有内傳陞画工張玘䓁二十七人錦衣衛千戸文
升不受詔江南歲祲有司請募民入粟授以指揮䓁官文
升復諍如前上皆止勿行哈宻事𧺫圡魯畨阿黒麻以罕
慎非親屬襲殺之入貢求主哈宻文升以入貢非所拒請
責問罕慎何以死又以王宻哈非元遺裔不足挕服諸畨
遂令慱訪王姪陕巴立之既阿黒麻𣸪擄哈宻及金印去
乆之益驕横且欲萬人入㓂文升曰土魯畨至苦峪衺逺
道乏水草彛使入貢多載水行今逺来使肅州有偹彼豈
淂全歸哉此虗聲恐我已果不至竟使酋目牙木蘭入㩀
哈宻文升計遣縂兵彭清間道夜襲之牙木蘭遁復空城
而歸弘治中阿黒麻方與赤斤蒙古相仇攻促上書請罪
還陕巴仍王哈宻㧞三種都督寫亦虎仙䓁佐之收撫離
散㡬二千口給(耕)具種子事在哈宻傳清寕宫災上命文
升与工部議興(建工)成而公私不告匱廕一子錦衣百户
十四年進吏部(尚書)首言近日傳陞䓁官将八百餘員
减一官朝廷省一官之費胡鹵犯邊納馬入監者七千人
以陕荒歉上粟入監者萬人今日之濫進日多他日之害
　不淺語痛切明年考察来朝官汰不職二千餘人人無
異議及考察京僚給事中吴蕣王益自以􁂌妄當斥因先
事誣論文升及都御史戴珊欲兩持以觧文升曰吾安淂
廢天子法悉署去之滿九載加少師兼太子太師武宗立
吉㓙之費計黄金五千兩白金百八十萬两户部欲裁諸
王賜并借勲戚荘田租課文升言此時冝推㤙而奪之非
禮議不果汰去弘治中傳陞官七百六十三人盡籍寕晋
河間静海皇荘地還民而中貴人之主荘者淂盡革御馬
(監)王瑞以大婚禮所須器物應用儒士李鼎䓁七人楷篆
西天西畨字已得請矣文升持不肯上文升素與劉大夏
不恊嘗薦許進提督團营劉宇總制宣大大夏廷数宇過
宇㡬不免侍郋王􁃽與大夏􁇢戚文升意抑􁃽并出侍郎
熊繍両廣總督以便之大夏與繍並恚恨遂合李東陽謀
去文升嗾御史何天衢特訐之文升辭二十一上乃允歸
三年以党阿許進雍㤗除名子琇錦衣百户調鈞州所人
以為瑾党(焦芳)搆之文升尋卆正徳五年瑾誅芳斥琇𣸪官
錦(衣<折 t="33"/>贈太)傅謚端粛予祭葬嘉靖𥘉加贈特(進)
(左柱國太師文升)卒無㡬大盗趙鐩亂河南(至鈞州以文)
(升家在)捨(之去攻)破泌陽時焦芳已跳匿燬其家發芳篋
取其衣冠縳葦為人而屠裂之曰恨不為天下殺此賊
　論曰焦芳以葦縛馬鈞州以木主皆像人而一爼豆之
　一屠裂之情故殊草諌筆鋒與定邊劍術両利頋乃馳
　諭已定不專恃撻伐為能更諳大畧或以其詩有白髮
　無心　鞭之句意在屠滽先淂吏部稍介介夫公忠
　如端粛乃以私逆之乎又云𥘉遷吏部與刑部閔珪並
　推南人楽閔稍遷怒刑屬官一年之間刑十三司無一
　轉官者謂端粛似隘嗟乎亦私􁃸之一也如額度僧道
　一䟽有云祖制府州縣合額該三萬七千九十人㩀成
　化十二年度僧十萬又十年𣸪度二十萬合以前二十
　萬共約五十餘萬計食米可抵京師一歲之用况私自
　剃度　于寺觀者不可勝記又修造金碧無度則厲民
　之最大者㢤此等傑論誠不可没若薦副都宇雖同劉
　継亦微有曲狥同鄉之迹矣
　　費宏(孫曽謀入/致命目中)
費宏字子充號鵞湖江西鉛山人成化癸卹年十六與継父
瑞同領卿薦甲辰不苐瑞曰吾嘗夢汝領班籖北監籖為
彭文憲時故物文憲𥘉状頭北雍汝苐勉之丁未果第一
人授翰林院修撰弘治中皇太子出學青宫首改左春坊
左賛善武廟嗣服歴禮部右侍郎轉左時逆瑾竊柄無所
染瑾敗諸所變更悉釐正唯山東河南陕西山西鄉試瑾
所增觧額宏謂求賢大典此科姑如數不為例陞尚書兼
文淵閣大學士進户部尚書兼秩如故㑹錢寕入宸濠賄
䂓復䕶衛宏執不可有同列覬代宏隂助寕忽傳㫖詰責
宏宏引咎力請退宸濠既䘖宏必有以中之㑹宏群從有
與郷人難者愬㑹城宸濠教所難捃摭宏事入奏欲以試
宏不測下都察院時大司馬彭澤掌院事洞其奸駁罷宸
濠計不行乃嗾諸嘯聚奸黨焚掠其室廬積聚盡又侵毁
其先墓己夘宸濠反遣数十騎趋圖宏過進賢縣令劉源
清挌殺之及濠平以宏嘗賛畫郡縣方畧附上宏功世廟
𥘉降勅起宏進吏部尚書謹身殿大學士大同䘚叛殺參
将賈鑑廵撫張文錦議大用兵宏曰變出扵激撫之便四
年帝以灾異命撰勅脩省宏䓁奏用度不能莭省則民財
竭於科歛工作不能停减則民力竭於奔走近京土地半
為庄田而民間飬馬當差之費無所辦納入庫錢粮賠過
多而逺方承領官觧之人無所控訴太倉無三年之粟而
兄食者收充不己京营無十萬之兵而做工者借撥不休
忠直之士以觸忤得罪而未蒙寛宥䑓諌之臣以敢言為
職而倍加詰責有罪當刑者每經審録而不為断决無冤
可辯者或加優㫖而仍令㸔詳皆足以下致民怨上干天
和帝納之罷仁壽宫役召採木侍郎王軌還京進少師兼
太子太師華盖殿大學士丁亥以疾辭子懋賢以進士選
庻吉士方乞歸飬丁未宏復起入閣陪祀歸䘚年六十有
八贈太保謚文憲孫曽謀守遺訓勵行食貧以㤙貢崇禎
辛巳任通許知縣方五十日賊攻城急悉心守禦力竭城
䧟投井死
　論曰無所　瑾猶之乎不能正瑾也而執䕶衛不復至
　大忤宸濠然則宏之處瑾時當有殊用以自免賛畫郡
　縣行大見矣孫曽謀殉通許文憲詒烈㢤宏為礼部尚書
　時将會録所刺文字指摘疵謬以白栗旁識之聞上上召示
　阁臣東陽為不行然則上猶曲狥而礼部寔無失職彭謚文憲
　而宏亦爾夢中却預㝎其為人㢤
　　王瓊
王瓊字徳華北直晋州人成化二年進士以工部主事累
官右布政使正徳中歴户部尚書轉兵部當是時錢寕諸
小人寵用事瓊有權術借用之以行其所欲才故大負膽
氣逺慮而敏察尤百倍廷臣居户部各邊錢穀士馬不啻
百千億瓊悉数如誦故書事至應機立断不爽毫髪邊帥
多溢請瓊屈指某所庤㡬何某所上納㡬何今盈詘㡬何
請者驚沮及為司馬所遣将征討輒受方略数千里外如
燭照曰閫以外聼自制之大事先後聞可也王守仁廵撫
南贑請便冝瓊報可瓊語僚属曰俾守仁得假此以待他
變廵撫誠無湏此已宸濠𥘉動朝士惴惴不敢遽賊濠瓊獨
下詔削濠屬籍正賊名且曰湏之王南贑以濠至矣守仁
果以便冝同伍文定起襲濠濠敗頋守仁不自功歸功瓊
上𥘉单騎廵邊廷臣諌不聼議嚴兵京師瓊曰即果如有
讒夫曰将閉門以自為也禍孽作矣乃馳奏行在命文武
大臣戒都門而調諸将各邊粛士氣大同遼東延綏士馬
皆趍行在而以大帥一人開閫河間近保京師逺控齊魯
檄薊州都御史臧鳯保定都御史李瓉嚴兵要害徃来扈
蹕其在京守備以下時察奸宄内外剔心出力以是乗輿
出邊塞逾年不致非常瓊鎮定功也是時饑民乗間為盗
最大者山東劉七河南趙燧蜀藍與鄢江西桃源華林瑪
瑙多者至一二十萬攻城剽府庫尚書彭澤陵完先後平
七與燧而餘黨日愈熾告變無虗日瓊手口猝百應動合
機冝鹵突山西界掠去逾歲乃復入陽若東指瓊曰冝必
趍舊利集諸鎮兵勤要害賊果至大敗之進少保太子太
保内監陳金詗両廣蠻以為瓊功加少傅旋以應州功加少
師兼太子太師或謂瓊結諸倿倖遂躐公孤至此尋進吏
部尚書世宗入國盡誅倭倖亦連瓊詔下獄閣臣廷和欲
論瓊死己赦出戍邊後廷和因議禮不合罷歸瓊上䟽自
列語多侵廷和釋為民鹵是時大入陕楊一清還朝難其
代宰臣桂蕚言瓊於一清即令六部諸公及在外耆舊誰
可比瓊者一清曰瓊才無比頋其心術使人不敢信蕚曰
聖天子在上徂詐咸奔命竟䟽瓊上詔復瓊兵部尚書兼
右都御史縂督陕西軍務瓊至鎮土魯番請還我哈宻率
十國番彛入貢瓊引彛使伏階下風諭朝廷威徳由是諸
番皆受約束勿後三四年間兩陲無事河西四郡民詣撫
臣唐澤頌瓊願得瓊長鎮我河西澤以聞上降勅褒羙羗
彛㓂鞏昌瓊曰欲撫罕开必勦先零請自固原以至洮岷
各於要害大耀甲兵撫定六十五族勦平二十六族又自
蘭洮盡三千餘里修築邊墻以禦吉􁂫俺荅大修楊一清
之政加振刷焉十年甘露降於固原瓊採以獻因言陕西
天旱民飢流徙者衆請大加賑䘏以上應天眷上悦令議
賑還朝轉吏部尚書逾年卒於位贈太子太保謚恭㐮
　論曰恭㐮指頋了濠不動聲色致天子欲以獻俘為玩
　知當時鎮定之功於社稷最大使責以必懟群小瓊一
　束手天下事尚忍言哉恭㐮大率修掦文㐮之政物論
　與彭澤並稱儒臣知兵頋論哈宻事與澤相左雖然澤
　也不䘚
　　韓文
韓文字貫道山西洪洞人也母姙文夢紫衣神投謁曰與
爾文潞公因名文成化二年進士授工科給事中與同官
梁璟王詔㑹劾都御史王越邀功啟釁而薦前吏兵両尚
書李秉王竑語陟両宫上怒逮至文華殿考訊㡬死王詔
頓首引罪語慨切上怒觧還文職歴參政山東濟南旱俗
有乗旱聚衆發人墓暴其屍名打魃以未雨文曰是甚於
尫巫之暴矣下令天即旱吾法不貸汝自是無有敢打魃
者弘治中廵撫河南救荒多善政己陞南尚書參賛機務
歲復大飢文咨户部預支官軍俸粮三月救民戸部不可
文曰救荒如救焚民命旦夕安能忍死以待得罷我當之
召入尚書户部摘塩法七弊復日夜筹所以𥙿國之䇿一
時浪費頗得裁省武廟登極諸閹導上嬉棄萬㡬弗躬文
每朝退對属吏言輒泣下郎中李夢陽曰此諌草入交論
諸閹三老顧命臣持其章甚力公誠及此時率諸大臣死
諍之千載一日也文改容曰善即事弗濟吾年足死不死
不足以報國明日召夢陽屬草草具文更再竄之是不可
文文弗省也不可多多弗竟也其畧曰臣等㐲覩聖容日
即清癯視朝漸晚政事日非皆言太監馬永成谷大用張
永羅祥魏斌劉瑾丘聚䓁置造偽巧滛蕩宸衷或撃毬走
馬或放鷹逐犬或俳優雜劇錯陳於前或導萬乗之尊與
外人交易狎暱媟亵無復禮體日遊不足夜以継之劳耗
精神虧損志徳遂使天道失序地氣非寕雷異星變桃李
秋花考厥占候咸非吉徴切惟此等細人惟知惑上以便
行私不思赫赫天命責在陛下一身今大婚雖畢儲嗣未
建萬一遊宴傷神起居失莭雖将此軰立付菹醢何𥙷於
事先帝臨崩顧命之語陛下所聞也上得䟽驚泣不食遣
司禮八人詣閣議一日三至閣議必誅瑾䓁上頋不忍令
内侍李荣手文䟽召語諸大臣幸少寛之則瑾䓁窘求安
置南京閣議持之必八人中王岳者亦青宫舊伴素剛厲
切恨瑾䓁與同監范亨徐智宻奏上必正瑾罪謝天下上
意屈而吏部尚書焦芳素暱瑾遂以内閣堅持之議泄瑾
䓁夜趋上前繞㐲哭地歸罪岳三人上惑立收岳䓁下獄
旋諭閣臣明貸瑾䓁閣臣徤復上䟽争之謂不知誤用其
失猶小天下尚幸知而去之知而不去上下相疑内外不
恊必至於亂亡而後己宗社所関誠非細故上不聼即日
詔瑾入内司禮而徤䓁各上䟽求去瑾益㺯權罷文官給
事中徐昻論救㘴除名文子士聦高唐州知州士竒刑部
主事皆削籍降夢陽山西布政司經歴尋罷之已又矯詔
逮文詔獄且殺之㘴贖米三千石瑾誅得復官致仕世宗
入継大統賜勅存問加柱國太子太保文以致仕後加拄
國盖曠典云嘉靖五年䘚年八十有六贈太傅謚忠㝎
　論曰即瑾等猶畏閣議是當從帝驚注處進觧以王岳
　等三人為玉鑰匙鐵門関或不致鎻煞也大臣扶植正
　氣令宵小不一决漸且澹之許尚書進曰若軰得踈斥
　足矣亟之恐有甘露之變其圖維更逺而惜再世文潞
　公猶困一石顯
　　許進
許進字秀升河南靈寳人成化二年進士𥘉授監察御史
輒與太監直忤㑹遼東御史强珍劾都御史陳鉞阿直啟
釁東邊直反訐珍他事械京進率諸御史恊救珍論鉞罪
上是進言鉞既鎸俸而卒謫戍珍奪進俸三月直尋暱一
方士連湖廣縂兵李震以逆聞進又為震白冤上肆方士
於市進亦卒為直所䧟杖午門㡬殆弘治中歴僉都御史
廵撫大同兵部尚書馬文升素知進進無不得請以是邊
務得修飾進許小王子瓦刺両部通貢奉約謹凢入関盡
下馬脱弓矢就舘聼命北鹵惮進威名雲中上谷河曲諸
塞迄無牧馬代藩諸郡王或驕乾没芻餉進一切持法行
已意嘗發武邑王聰沐不律狀廢為庻人四年論劾鎮守
内臣石巖巖反誣進降知兖州府陞陕西按察使己文升
勇復哈宻進以僉都御史廵撫甘粛上方畧今日之計結
好北鹵撫諭南羗以彛攻彛佐以漢兵出其不意土魯畨
所遣擅哈宻者可縛而至也果襲牙蘭復哈宻轉右副廵
撫陕西継張敷華後因其舊整齊之関中有張明鏡許重
磨之謡入侍郎户部勅勘壽寕侯賜田河間盡覆所占還
民鹵㓂宣大兼僉都提督軍務與平江伯陳鋭出居庸時
從征諸将多貴遊子弟為參随冀冐功進下令盡編入伍
否以軍法從事時縂兵王璽失律軍敗奉詔切責致仕歸
己廷臣論薦四十八䟽㑹上崩不果用康陵即位起兵部
尚書䟽勸勤聖學戒逸遊璫瑾以吏部尚書焦芳入閣傳
進代芳兾進暱已進傅公議輒持正㑹瑾欲盡革天下提
學官進持不可瑾鋭庇劉宇宇遣人讒道於瑾兾代進稱
進妄薦雍㤗南户部敗瑾斥泰削進籍而宇果代進随捃
進大同時籍士出雇役錢失勾校為吏乾没且録進家適
瑾誅得觧復官致仕卒進議事有逺慮初廷臣必欲誅瑾
執堅進曰比属得踈斥足矣疾之己甚恐甘露再見時不
能從卒貽禍縉紳甚烈進八子六登仕籍詔舉郷試蚤卒
誥歴官南户部尚書讃少保加太子太傅吏部尚書文渊
閣大學士詩工部郎中詞知府論太子太保兵部尚書𥘉
進位冡宰誥以給事中避嫌改翰林撿討讃以御史改編
脩進削籍誥謫判官讃知縣誥後起為南通議與王湛諸
君子講學改侍讀學士上所著三書一通鑑綱目前編一
圖書管見一太極圖論以國子監祭酒從謁先聖文華殿
進中庸喜怒哀樂章講義嘗論學謂理氣渾全夲無支離
宋儒析理氣為二尚堕佛老之教王浚川㴱然之誥素澹
於仕進嘗曰来若披衣去若觧帶䘚謚荘敏讃尚書刑部
時議郊禮分合曰昭格天地不在礼文而在渊徳及轉户
部議有創行者輒為報罷曰利不百不變法起太宰時沿
途州邑供帳盛設獨陳文革具成禮讃以文雅志古道卒
召用之積加太子太傅入内閣太廟成加少傅尋引疾致
仕上怒削籍卒贈少師謚文簡論有才畧好談兵尚書時
嘗進九邊圖時稱石畫以事削籍起縂督薊遼上晚年好
玄修論進家蔵紫清仙人白玉蟾真蹟一夲上嘉其忠欵
　論曰許氏八子而六顯歴六曹吏户兵刑加文渊焉相
　傳進起家御史時高夫人騎而従想見古走馬勤瘁之
　風進功在邊夫人想亦能參帷幄萬一其所以教子無
　紈綺習誥以理學讃以貭素有自来也獨異進能持甘
　　露之觧而身忤直㡬不免豈感於直之故悔己甚之疾
　　為非䘚倖完於瑾時哉余同門　閔氏粛世三尚書子
　　弟布素呼其僕從若不敢出聲披衣觧帯儉朴乆世良
　　有然耳
　　王鏊
王鏊字濟之南直吴縣人㓜頴悟不凢父朝用令光代嘗
挾鏊遊大胥輒下茟不休侍郎葉盛提學陳選咸以天下
士目之成化甲午應天首觧乙未領㑹試廷對或忌之置
一甲第三授編脩弘治中歴侍講學士上遊後苑鏊講筵
惓惓文王不敢盤於遊田既罷上誡所幸李廣今日講官
所指殆謂若等時東宫将出閣大臣首薦鏊以夲官兼諭
徳厯吏部侍郎鹵警䇿禦鹵者八語頗侵權倖正徳𥘉内
閣謝遷舉鏊自代時内侍八人導上荒酒鏊恊尚書韓文
率文武㐲闕諌有㫖督責不撓尋司禮瑾欲引冡宰焦芳
而衆議推鏊遂與芳俱入閣大司馬劉大夏怫瑾㘴激變
土官罪死鏊言土官岑氏未叛激變云何劉得减議或悪
楊一清於瑾謂其築邊大費鏊言一清為國修邊頋乃以
功為罪乎瑾議焚廢后吴氏䘮以㓕迹鏊曰服即可以不
成塟不可以苟景帝汪妃薨鏊言妃廢不以罪冝復其故
號塟以妃祭以后皆従之當是時瑾權傾中外然見鏊開
誠與言或亦聼用尚寳卿璿等三人忤瑾瑾拳之鏊正色
言古者刑不上大夫幸勿過折辱得免及焦芳專事媕阿
鏊阻之不能得益忤瑾瑾伺鏊無所得且聞交際亦絶曰
過矣鏊懇辭䟽三上得歸屏謝紛囂翛然山水之間嘗自
賛曰噫嘻先生何如其人窮年校書結髪勵行權璫狂猘
不能媕阿一有違言超然不辱遇事直前不知頋忌歸臥
空山晏然窹寐論者以為信筆云嘉靖𥘉遣行人存問鏊
上講學親政一章曰國家經筵之設盛矣然而寒暑皆輟
春秋月不過三月三日風雨免事故有妨免講之曰夙具
講章至期事訖綸音賜宴肃然而退上下之情未見親洽
至於日講可謂洽矣然體分過嚴上有疑焉未嘗問也下
有見焉未嘗献也伏望於便殿之側復設弘文舘妙選天
下文學行藝著聞者七八人更畨入直大臣一人領之如
先朝楊漙故事陛下萬㡬有暇時造舘中屏去法従特霽
天威從容訪問繙經讀史或及古今成敗民間疾苦間亦
遊戲翰墨大畧如家人父子有疑必問有見必陳可以昭
盛典而崇聖學至於古内朝之法今華盖謹身武英三殿
此遺制也請倣其意大臣三日或五日一起居侍従䑓諌
各一人上殿輪對諸司請事上㨿所見决之有難决者與
大臣靣議之使人人得以自盡唐虞之世明目逹聰嘉言
㒺㐲不過是矣大禮議起連逐輔臣且起鏊未及卒年七
十有五贈太傅謚文恪其所論𫐠後儒多所未及又嘗論
史班固死天下不復有史矣古所謂史者類世守之人主
所至執筆以随一言一動皆其親見所謂信史也後世史
官雖具員而無定職惟易丗之後紬前後奏䟽而分曹書之
夫生於數十年之後追書数十年之前是非曲直茫然無
㨿縱有所聞或非其實即有其寔又或奪於衆不得書或
迫於勢不敢書或局於見不能書故一時君臣謀議勲葉
汨没不傳而奸險情應亦無能發其微以戒後世監領者
又徃徃私好悪其間故曰不復有史季子延陵為中書風
流不堕
　論曰相傳文恪歾時太湖謁陽山崩哲人之萎誠関造
　化今所遺堂卑隘如庻人之家慨然想見先民典則性
　嚴方外不甚露同異大率隂折邪萌嘗作明理克己二
　箴以進徳砥行清不絶俗嗜欲澹然
　　梁儲
梁儲字叔厚廣東順徳人别號欝州居士晚更號厚齋成
化戊戌㑹試第一廷試二甲第一改庶吉士歴編修兼司
經局校書侍孝廟於東宫日進講讀歴司經局洗馬復侍
武宗東宫講讀戊午冊封安南國王充正使歴少詹事仍
原官迁吏部右侍郎奉命充正使冊封魯藩正德改元轉
左進尚書兼學士專典誥勅掌詹事府事時逆瑾窃权專
恣有不附已者輙以計去之乃指摘大明會典紕繆貶儲
吏部右侍郎實録成復尚書俄又調南京吏部尚書加太
子少保田賦儲門人也承瑾然指儲罪請沒儲貲以代天
下輸租之丰瑾遂矯詔抄儲家儲在南京聞之色不為動
五年瑾敗召復官歴少傅兼太子太傳謹身殿大學士廕
一子錦衣世千户儲辭改尚寳司丞又辭改中書舎人又
固辭弗允進少師兼太子太師華盖殿大學士先是楊文
忠廷和首秉朝政以父丧去位儲請敕遣行人督促上道
儲終遜居其下士論多之武宗之将幸宣大也廷和暨同
官蔣冕皆在告中外􁁦洶莫敢先發儲與毛紀泣諌於左
順門既而紀亦在告儲獨廷諍累日不得命陕西秦藩請
良田為牧地嬖臣錢寕入藩賄請上許之兵部及科道交
章執奏而大學士廷和冕時又引疾不出儲曰公䓁皆托
疾如國事何時内臣督促草制儲振筆上制草曰昔太祖
高皇帝著令曰此地不畀藩封非吝也念此土廣且饒藩
封得之多畜士馬饒冨而驕奸人誘為不軌不利宗社今
王請祈懇䔍朕念親親其畀地于王王得地冝益謹母收
聚奸人母多蓄士馬聼狂人勸為不軌震及邊方危我社
稷是時雖欲保全親親不可得己王其慎之毋忽上覧制
曰若是其可虞其勿與事遂寝㑹上自稱威武大将軍鎮
國公朱壽廵邊令内閣草制大學士廷和冕同儲力諌不
聼屡使促勅廷和冕又稱疾不出至是上御左順門召儲
儲奏曰臣不敢奉詔上震怒手劎立曰不草詔齒此劍儲
免冠觧衣帶伏地涕泣曰臣有罪今日即死他日陛下猶
憫臣若遂草詔陛下他日悔而怒曰儲無禮以臣名君臣
罪不可赦上以其不可奪擲劍起竟不俟草時禮部尚書
李遜學等廷議建儲居守朱寕隂受寕王宸濠賄謀入寕
王世子江彬亦欲立所厚逺藩儲大聲曰皇上春秋鼎盛
建儲未冝輕言萬一有他吾軰伏斧鉞矣王瓊王鴻儒亦
助言之議遂寝九年滿進階持進光禄大夫勲左柱國宸
濠反駕且親征議廷和居守儲冕扈從至南都凡七請回
銮不報時且郊儲與冕奏曰両都郊祀祖宗配位不同南
都郊仁祖皇帝配天北都郊太祖皇帝太宗皇帝配天若
遂郊配位不知所裁乃不果郊又将南幸儲與冕手執章
奏跪請於行宫西階自邜至酉汗浃背上遣中使傳諭再
四弗起對曰臣未奉俞㫖不敢起上乃諭曰不復南矣儲
起駕還至德州儲自劾請罷不允抵京再䟽又不允杜門
求歸上固㽞𥘉宸濠未敗朝臣餽遺皆有記籍既㐲誅彂
籍獨儲與青溪王不與帝崩與廷和等同受遣命茦世祖
自興邸入正大統儲與冕實奉行勸進事稍㝎復申前請
言官連䟽劾儲𥘉假宸濠衛兵是為故縦反者請召置獄
正罪如陸尚書完云儲曰余惟致仕去終不辯或曰是儲
不臣迹著何所容辯儲終不辯而劾者不已乆之乃知與
宸濠衛兵者非儲寔廷和當制正徳九年三月十五日之
為也舊例閣下當制擬㫖親署衘著茟迹故不得誣儲三
䟽乞致仕無片言自明上䘚可其奏賜勅特遣行人送歸
命有司月給廩食歲致輿隸儲歸日與弟參議億徜徉山
水間嘉靖乙酉上念定䇿扈迎功唯儲未録詔廕子丗錦
衣衛指揮儲䟽辭上重違懇誠報可而迁子均輔為尚寳
司丞儲䟽陳謝慰劳有加䘚年七十有七贈太師謚文康
儲沉重愽稚接人和易立朝四十餘年群邪用事從容其
間若履坦途御史西安張璉論列詆毀人不能堪儲引慝
徃謝竟力荐璉璉至大用所著欝洲集藏于家
　　論曰梁文康坐中書堂較廷和冕更難者二両在告避責
　　也儲曰公等皆引疾如國事何尼秦牧地之請抗帝廵
　　邊之勅一口獨瘁而有机用于其間乃獲帝肯至於南
　　都跪請與冕共之似猶有互力也寕饋獨與青溪王
　　不著記籍而素不自以異衆至扵假衛宸濠代廷
　　和受謗必不自明爱君之篤而以雅量𥙿之雖與
　　廷和冕共竭心膂而二公猶在範圍之中矣休休有容
　　一个臣不過如此
　　楊一清
楊一清字應寕雲南安寕州(或曰己/陵人)父景以永樂郷薦歴
化州同知一清七歲能文心計精取市㕓曰記米塩繁屑
多寡之数一過輒舉無遺於六經百氏無所不窺夲朝故
事尤歴歴通曉八歲以竒童入翰林為秀才憲宗命内閣
選師教之受業於黎文僖淳寓居丹徒年十四中順天郷
試時己抗顔為人師有文中子之風矣十八登成化壬辰
進士授中書舎人二十三年擢山西提學僉事改陕西所
造士率魁天下為状元者二其以學行功業􁩾聞者不勝
数乆之歴南太常卿壬戌鹵火篩入㓂以右副都御史督
理茶馬察出荒熟牧地十二萬八千四百七十三頃具奏
准招啇自携夲箆茶入轉進茶司每一千斤價五十両大
約計官銀萬両舊買馬不過千匹此可三倍之其利在官
與開中啇茶不同累朝以爲便甲子鹵大篩復大㓂遂以
廵撫兼經畧邊務一清劾罷縂兵武安侯鄭甲及兵備不
職者数人請釋縁事守備楊宏自劾裁抑鎮守中官支應
歲省数千金創城平鹵紅古二處以援固原築墙瀕河一帯
以捍靖鹵忤瑾不克竟己丑鹵数十萬入寕夏乗勝直抵
固原一清輕身定平凉㑹縂兵曹雄議堵禦鹵聞一清至
褁衆走正徳改元命縂制全陕三邊兵馬上䟽極陳戦守
之䇿凢十餘事皆関要害閹瑾以不先白己内批罷一清
官歸休丹徒復他搆逮詔獄大學士李東陽力救免庚午
安化王寘鐇反寕夏太監張永奉命討賊復起一清縂製
且發一清謂永曰寕夏不足平非乆當有㨗報内變事非
公莫與仗也永入陕果聞仇鉞己擒賊永還遂謀去瑾力
靈川土人素苦漢官科虐一清再釐飾之母事㴱刻謂邊
軍之困由科差煩重私役買閑為弊居多屯軍地去粮存
逋迯萬数而湖地草灘半為将領所㨿反私役採取以自
封殖於是自鎮守太監及縂兵以下各退出後占有差條
陳地方急務十数事其大者乞旌死莭都指揮楊忠李睿
等與􁃸瑾意忤己延綏鎮廵奏請㑹兵捜河套零賊一清
建言邊城空虗河西邊鹵屡肆搶攘乃舎門庭侵犯之㓂
尋伏蔵迯難之嫌得不償失事止𥘉真鐇之變監永聞一
清内變之説佯示不知一清引永手畫瑾字永曰識之且
問根幹連結即言何自入一清曰爾時當獲有間觀討賊
不付他人付公上意可知矣䄂出二奏一言寕夏一及内
變且嘱永勿急俟面数安化㨗上心傾公乃屏人入此奏
永沉吟一清曰公言無不濟即否公頓首請上立詔瑾蹂
跡之無反状寕殺永謝瑾継之以哭泣上必大警瑾誅公
大用益矯所為吕强張承業暨公千載三人但須得間即
行稍緩敗矣永勃然作曰老奴何惜餘年報主己而入京
竟如一清䇿上覧奏主瑾侄劉二漢方面大耳潜謀不軌
輒頓足立召瑾瑾方應召己有别㫖令永没其家矣上既
縳瑾下獄猶疑未信及登城閲所抄兵器露不絶始吐舌
竟誅瑾䓁永乃備言一清夲謀以才望召為户部尚書尋
加太子少保改吏部起廢㧞幽凢為逆瑾所搆䧟連茹以
起時両京山東河南盗賊䗦作廷臣惑撫議一清獨執不
可曰中原百姓敢稱兵熾亂罪不赦時太監谷大用縂督
軍務一清薦侍郎陸完為提督宻示機冝金山之㨗竟如
所料云㓂平加少保尋簡入内閣以時事多乖言不盡用
稍示模稜家人子弟頗為奸利時論貶之乃因災異上䟽
自劾錢寕啣之遂謝政家居宸濠變起一清以田居議固京
口閲城設險出粟賑軍東南恃以無恐後上南廵信宿其
第時有導上幸浙者一清從容諷諫亦以梁儲䓁力勸遂
不果嘉靖𥘉大禮議起一清寓書冡宰喬宇張生此論聖
人復起不能易也四年再起兵部尚書兼左都縂督三邊
陳急務四事㑹張錦奏遷顯陵一清曰地道尚静體魄冝
安山陵既定無故移徙恐有他虞况獻皇帝大塟之後陛
下自藩邸陟至尊不謂之吉壌不可也乃不果遷未㡬復
吏部尚書武英殿大學士加少師兼太子太傅上製詩一
章賜之一清明於知人仇鉞王守仁楊宏伍文定俞諫等
皆所振汲而從學者尤多丹徒靳貴同在内閣太原喬宇
為冡宰皆執弟子禮於陜得三士康海吕柟馬理皆為門
人其在靈州每諭諸将曰無事嘗如有事提防有事嘗如
無事鎮静七年以灾異極陳脩省上自引咎同官張璁力
排之求去不允明年以璁意薦永壽儒士葉㓜學為翰林
待詔㑹張桂事相左激忤並落職學士霍韜以一清内主
之力詆上前一清乃疾去而璁蕚復職尋以入餽為張永
志墓㘴閒住九年卒時八月夜四皷寒風颼颼堂户閉忽
皆洞開前一日有卒過一清門恍惚見驅輿出騎従旌幟
甚盛䘚私念曰吾聞楊公病今将何之及間出大市又遇
楊公如故己乃聞一清殁以為神去一清生而隐宫貌類
寺人無子學博才雄善調停應變濟務尤曉暢邊事羽檄
旁午一夕十䟽口占指授悉中機冝又好汲引人人或訾
已顧揚薦之一時俊逹喜功名者争趋其門晚稱石淙先
生二十七年贈太保謚文㐮
　論曰時同朝有両神童東陽四歲能書一清七歲能文
　一則容瑾善其用一則制瑾妙其用皆旋轉乾坤之才
　拘理者未可與語此力賛璁議以情合禮三殿閟侐之
　説似賛帝􁑴勤恰亦不失遵祖敬皇騎龍上天邃菴旌
　旗空引即失傳吾謂文㐮不死有太學生孫育以邃菴
　郷人蒙恩最渥及霍文敏廷訐一清育恐見及録其逸
　件數十上之冀自觧未幾䘚一清徃吊之其子跪阻吾父
　負恩愧煞地下一清曰無為彼借我免禍我自冝凉之于泣
　謝人稱雅量規為極大不屑屑口舌争頋正徳九年之弭灾
　五事一視朝太遅二郊祀太慢三不冝創𣑽宇于西内四不
　冝調邊兵于禁地五皇荘皇店及織造䓁事害民巳甚明
　知不報而不淂名及之意在圖淂當騖群吻非其義較之以苦
　口塞責者千里
　　喬宇
喬宇字希大山西樂平人祖毅以進士歴官侍郎工部父
鳯聀方郎中皆知名宇受經楊一清弱冠第成化末年進
士復從李東陽遊肄業古文辭𥘉授禮部主事改吏部進
郎中迁太常少卿宇慱該兼精篆籀篤好山水雖棋奕之
戲亦冠一時長身偉貌舉止凝重導駕齋壇孝宗持竒之
歴陞户部左侍郎正徳中劉瑾用事恬守無間以南京兵
部尚書𠫭賛㡬務寕濠反㐲死士三百城中且起宇從容
筹畫戦守外對客談笑飲奕自如而宻偽作虎牌二誤之
飛報某月日上命某縂兵統京邉軍某縂兵統土漢兵若
干若干次第出某路刻日宸濠盡矣又以守備太監劉瑯
頗與濠善間使人以利害惕之瑯懼於是盡發濠所置間
諜梟之江上使指揮楊鋭守安慶固南京上游濠攻安慶
乆終不利去退入鄱陽湖為廵撫王守仁所縳武廟親征
朝正朔行在有㫖百官戎服入宇獨朝服率先江彬扈駕
出入挟邊軍魁然大也宇先選徤児為肩輿矬小耳彬傲
張其武問宇即南中有堪角塲閗手者乎宇曰無之且未
及選也出敝與卒稍稍試之邊軍一再閗皆僵彬大驚若
失彬射生暮返呼聚寳門門者曰喬尚書鑰不私啟門近
行宫除道不馳伏馬不呼知之乎彬竟止宿報恩寺彬率
多偽傳宇必面奏行之以保障功加柱國少保兼太子太
保吏部尚書嘉靖初史道誣劾楊廷和下吏部宇荅奏道挟
私妄言遂為御史曹嘉所論稱疾求退不允錦衣校尉支
俸通倉横取狼籍主事羅洪載按罪詞迎百户張瑾洪載
遽杖之瑾奏洪載擅笤禁衞下洪載鎮撫獄宇從林俊孫
交後上䟽論救請改付法司不允張挂䓁以議礼得幸宇
䟽畧曰禮官之議隆正統也蕚璁之議厚私親也按祖訓
有兄終弟及之言即所定大明律稱所厚者曰父母本生
亦曰父母陛下稱興獻為本生正統之傳一夲之恩盡矣
無鈌可無更議上怫己席書代汪俊尚書禮部召璁蕚等
於南京言官馬鳴衡等並𬒳黜謫皆由内㫖宇言陛下以
一二人偏私掩天下萬世公議特出内降不與廷推為國
家百餘年来未有之事䟽入報聞宇又力言朝廷飬士名
莭為先皇上御極凢先朝傳㫖陞官雖匠役諸較亦盡黜
革今學士之選甚荣而以恩澤倭倖處之非所以勵銓衡
也上切責之引疾去大禮成以冠帯間住宇自處澹泊家
居用陶甓衣服若寒士延接儒雅如恐不及負一藝者悉
𬒳欵奨平生未嘗有惰慢之容毁譽之口及没二妾劉許
自殺以殉之
　論曰希大争大禮争内降侃侃不撓乃先是不間逆璫
　豈無意整齊君側乎曰事有大於是者矣寕濠之役後
　世功其戦不功其守於是王與伍獨烈鄱陽而不知安
　慶門開寕势如游龍氣壓金陵彼米從其客計不及頋
　而大可危者見矣是故有王與伍不可無􁩿􁩿才有餘
　其計智稍近新建賭墅而屐齒故不折雖所應敵大小
　不同而鎮定之力本於其學何必傳習為能哉
　　楊廷和(子/慎)
楊廷和字介夫四川新都人系夲麻城五丗祖避亂入蜀
父春湖廣提學僉事廷和負竒頴日讀書以卷計嘗夢天
門開遥瞻卓楔曰祭昌時十二歲舉於郷成化戊戌進士
授翰林院撿討弘治中歴詹事府少詹事兼翰林院學士
正徳元年進詹事仍兼學士二年侍經筵例進規諌上謂
監瑾經筵畢何復贅此瑾奏廷和與同講劉忠冝外謫並
岀南京侍郎皆添註尋陞廷和户部尚書入為户部兼文
渊閣大學士時孽璫毒蒸寰宇数年内駭奔未息南平北
討政府囂欲同官李東陽曰吾於文翰有一日之長若經濟
湏介夫明年加少保兼太子太保五年進吏部尚書兼武
英殿加少傅兼謹身殿七年如少師華盖殿屡䟽視朝及
御経筵罷邊兵嚴宫禁西僧市肆等事不聼明年三月以
憂去𧺫復上廵邊廷和病言北鹵不時出没正統故事可
為明鑑不報來年六月工復議北征廷和復力争上竟自
稱威武大将軍促内閣草勅廷和䓁合諌必不聼十五年
廷和及同官毛紀䓁上䟽行在謂大祀之禮在正月社稷
之祀並在仲春孝貞皇后大祥在二月二日禮冝即時祔廟
今俱改卜至再朝覲官員吏部考察上請未奉定奪離任
既乆政務悉廢殿試進士亦己踰期自去秋聖駕南行至
今八月有餘在京在外各衙門題奏俱未蒙發㐲望即賜
班師以躬萬㡬不報當是時五位虗拱宸濠播亂訛言載
路包藏禍心者所在而是廷和血誠隻影周旋其間逺奉
綸音近承慈㫖大合衆謀小事獨断獲免非常反大駕至
自通州事勢倉猝四家鋭卒環布蕭宻伺一髪之纇禍且
不測廷和外示安徐側身匡飾蹕以無恐時有狂生上書
数廷和過失廷和延禮生泣下曰乆當不負良規已而駕
晏豹房安危俄頃禁從兵悉属江彬廷和宻與太監張永
謀啓太后請㫖誅彬先傳令散軍士各就賞所彬覺顧瞻
無人遂就擒旋以優賞犒思歸邊将俾令掃迹出関以免
後禍盖承㫖專制者卄有七曰乃定遣迎世廟禮廷和請
由東安門居文華殿上箋勸進擇曰登極上語長史袁宗
臯遺詔以吾嗣皇帝非為太子命從行殿受箋由大明門
入日中登極下詔改元廷和釐正國是以新詔裁割冒濫
職員十四萬八千四百餘人省太倉栗歲二百五十餘萬
大禮議𧺫廷和簡漢定陶王宋濮王故事授禮部尚書毛
澄且曰異議者以奸䛕誅時有未選進士張璁詣禮部侍
郎王瓉言帝入継大統非為人後與漢哀宋英殊瓉故宣
言於朝廷和以其抗禮嗾言官論瓉調南京於是尚書澄
㑹公卿六十餘人上議請考孝宗而稱興獻為叔父益王
子崇仁王後興獻称興王為考而稱益王為叔父帝曰父
母可互易若是耶其更議廷和與冕紀䓁持前議堅争帝
争皇争入門争謁廟皆廷和為之倡一再封還手勅及張
璁作大禮或問辨継統継嗣之異以遺内閣不聼上惑之
廷和不獲已乃草勅云奉慈壽皇太后懿㫖以朕本生興
獻王稱興獻帝母稱興獻后憲廟貴妃卲氏實生興獻稱
皇太后仰承慈命不敢固違旋以火灾帝亦心動勉稱孝
宗為皇考慈壽皇太后為聖母廷和遂授㫖出璁為南刑
部主事慰之曰南中非子所冝柰何以大禮相厄也上諭興
献帝冊文朕冝称子廷和不可復諭冝稱長子廷和令禮
部侍郎賈詠題主云興獻帝神主不署考與叔亦不稱子
遣成國公詣安陸上尊號并尊卲氏壽安皇太后太后薨
廷和議哭靈一日十三日除服帝不從必以二十七日禮
官請素服御西角門上不可勅禮部上尊號曰孝惠康肅
温仁懿順恊天佑聖皇太后時遣内臣蘓杭織造廷和踵
科部臣章僑等力諌且曰蘓杭諸府饑窘非常正供不給若
更兼以織造恐激他變勅書必不敢草上怒其違抗切責
之廷和遂移疾乞休詔許之科臣葛鴻奏乞慰㽞不報乆
之竟考興王入太廟事在興王傳命費宏監修大禮全書
易名明倫大典勅曰大學士楊廷和創主濮議尚書毛澄
不能執経㩀禮蔣冕毛紀轉相附和林俊著論迎合喬宇
為六卿之首乃命九卿官交章妄執汪俊継為礼部仍主
邪議吏部郎中夏良勝脅持庻官必遂邪志何孟春鼔舞
朝臣伏闕喧呼姑從輕議廷和為罪之魁以定䇿國老自
居門生天子視朕法當僇市特寛宥削籍為民毛澄林俊
既病故各奪生前官職蔣冕毛紀喬宇汪俊己致仕各奪
職間住何孟春情犯特重夏良勝醸禍獨㴱俱為民其餘
姑不問已正法與者不再䆒廷和初以翊戴功加伯爵廕
一子錦衣指揮使辭免仍加録廕進太傅不拜三年以議
大禮盡革及卆復夢天門開有二旙導之去隆慶中復其
官加贈太保謚文忠廕一孫尚寳司丞一孫入監讀書遣
官祭塟廷和才器恢廓郷先逹余粛敏子俊夙重之歸老
之日獨持大明律與别曰介夫當相天下請熟此以助他
日謀断廷和於書無所不窺耴資経濟故於當代典章條
格人才政績邊防阨塞軍伍錢役叢瑣逺邇心計耳濡如
身親周旋而抵掌可述酬荅機務之際殆𥙿如也張永嘗
以束厰功乞封已持内㫖引内官劉馮児例要廷和廷和
曰劉以功封其族人非加諸其身也取故牒示之乃已其
談笑觧紛如此至當大亊智勇奮溢臨九死而不囬位極
人臣居處同於寒素每官歸必為郷人建一惠利初通水
利灌涸田萬頃號學士堰次捐建坊牌費脩城城成而賊
至淂完次建義田贍族人廷和四子長慎字用修號升庵
廷和得子遲禱神見夢五代夏魯竒至曰武臣也以中庸
十八篇輔之遂生慎年十一工古文辭擬過秦論廷和曰
吾家賈誼也十八從父禮闈較士淂落卷雀銑呈父録經
魁銑後称慎小座主云二十四状元及第或以廷和故目
為面皮狀元既授編脩䟽諌武宗廵邊不報移疾歸丗宗
即位諸權閹張鋭于經䓁㘴論死而以金免慎進講虞書
金作贖刑稱贖者用之於小過若元悪大憝不在此典明
年代祀江瀆詣京口楊一清家質其所藏書疑義一清言言
成誦遂大驚益肆力於學預修武廟實録甲申两上大禮
議跪門哭諫一再廷杖死而復甦戍雲南之永昌雲南按
臣郭揇卜舘雲峯居之上議并為諸臣請逮獄為民自是
無敢救慎者慎在戍與昆明胡廷禄晋寕唐錡大理吴𢡟
李元陽永昌張含相倡和放浪聲伎隤然禮法之外至酔
而傳粉作雙了挿花舁行市中諸妓捧觴從凢酋彛欲淂
慎詩多以精白祾作祴遺妓妓酒間索書祴諸酋便購歸
什藏之有規慎者慎曰聊以耗壮心遣餘年古人嘗有之
時圡舎安銓鳯朝變𧺫慎與副使張峨謀堵禦賊敗去外
艱詔許歸㐮事復還滇布政髙韶聘修雲南通志或有冐
嗣頴川友徳覬世爵者慎不可赴廵撫劉大謨召修蜀志
還復戍所既七十餘且還蜀雲南廵撫昺㨜四指揮銀鐺
即慎家勾之甫至昺已墨敗然遂不能歸病萬禅寺與李
元陽䓁訣有魑魅禦客八千里羲皇上人四十年及知我
罪我春秋茟今吾故吾逍遥篇䓁句海内惜之卒年七十
有二穆廟初進贈光禄寺少卿盖明興士大夫博學饒著
𫐠無如慎者凢宇宙名物經史百家下至稗官小説醫卜
技能草木蟲魚靡不䆒心亦訂其訛謬至於論王導之賊
晋室辯太王之非剪啇魯之重祭不始於成王周公春秋
五覇㴱斥乎椘宋秦繆引墨子及修文御覧以辯范蠡無
載西施之事引黄東發蘓東坡之言及李漢韓文序以辯
文公與太顛書之偽駁歐陽氏非非堂之説斥戴石屏之
無行傳莭婦唐貴梅之死証據古今闡揚幽隐重慶守劉
繪嘗貽慎書有鑿石辨剥泐破冡出遺忘之語言其實也
好學窮理老而不􁑴平生著𫐠一百有九種而周官音詁
轉注古音畧六書索隐分隷司講風雅逸篇五言律祖選
詩外編為最精鑿後何喬逺作史稱少師武臣之夢其戍
籍乎中庸十八章所謂追王者是大禮之兆矣慎妻黄氏
為尚書珂女世傳黄詩開闢過於慎
　論曰明時十二歲顯大理卿朱奎太常卿任道逺両以
　　神童侍東宫與介夫而三子升菴十一而工古文辭二
　　十四而状元及第可謂世早逹莫侔也論禮雖少變通
　　頋所持近正不為阿容至南選張璁似大有意然已知
　　璁口必不可捫欲示畫一而豈意帝夢不釋璁又復有
　　佐璁奪帝聴者則介夫格心之學尚缺講觧從衆從下
　　夫子亦或曲通天子議禮禮時為大亦更有其道矣獨
　　于正徳時不逺朱寕張鋭䓁為　濠𣸪䕶衛及太監張
　　忠　濠隐乃欲𣸪革䕶衛以免後患既又因御史蕭淮之䟽
　　剴切甚意勧濠上䕶衞自贖上命駙馬崔元奉上諭行廷和
　　意也遂大索寕藩偵䘚介夫持礼極正而猶不免𥘉終牴牾
　　不一莭乎然与此尚書之指故自别
罪惟録列傳卷之十一下
　　徐階夏寅
徐階字子升南直華亭(人)嘉靖癸未進士第三人授編修
與告歸娶永嘉張璁議撤孔子象階力異議且得罪廷臣
多申救者勿問謫延平推官毁滛祠剏杜学清乆繫盗阻
尤溪亂監司以屬階設方畧旬日獲其渠帥歴僉事副使
督學浙江江西稱𫐠王文成　有説亦像祀焉累進國子
監祭酒為籍籍諸生淑慝月朔　誦之以吉服受淑籍素
服受慝籍遷吏部右侍郎故亊吏部官率鐍閑示嚴階特
破例開門延訪無􁑴陞禮部尚書荘敬皇太子薨階議䘮
禮稱旨累請立皇(太)子不報庚戌鹵闌入逼都城階請出
　　　　李珍於　敵愾自效中涓䧟鹵歸為鹵乞貢
階計緩之令辯士先之風諭淂戒備及勤王兵集鹵果退
𧺫聶豹戍所為都御史料鹵且言　安卒善戦雲中卒善
諜冝各用其所長時朶顔三衛寔隐導鹵階以露其迹必
大治之不可而忘之不可姑責(以)扞圉失職使彼易受而
後撫之上以為然自是言便冝者率宻諮階階請益任用
初孝烈方皇后宫闈之變有翊䕶功及崩上意祧二宗而
以孝烈主祔廟階言女后不先入廟冝祀之奉天殿别室
上怒趍階再議階不得已更請太廟奉先殿各益一室令
仁宗緩祧而后先祔上亦不許竟桃仁宗祔孝烈然天下
皆以階議為正加少保兼東閣大學士上欲罷入衛䘚階
言非計因請汰营兵老弱者而取其餉以充賞賚倡勇敢
皆見納一品滿三載進柱國太子太傅倭犯邊海階請并
責承守令俾恊将較主守失事者罪之鹵数優邊宣大不
得耕畜戍䘚月餉七鐶僅易米二斗而畿甸二麥熟階議
移餉其地米價且漸平上如其議給事中吴時来主事董
傅䇿張翀極論閣臣嚴嵩罪嵩疑(階)所使詔下三臣獄考
掠無實二臣逺戍階獲觧尋加太子太師進少師己嵩姦
益露上乆察階忠宻札諮問不絶鮮及分冝矣於是御史
鄒應龍復踵論嵩父(子)切上勒嵩致仕下其子世蕃獄戍
之上以嵩去忽忽不樂手諭階欲傳嗣令擬詔階謝不敢
適吏禮二部奏遷應龍通政遷議報可矣忽内㫖切責二
部應龍僉邪不冝官階力觧得免上乆亦悟輟嵩直廬賜
階階既居首揆盡反嵩政務收人心用物望嚴杜筐篚天
下翕然想望風采前是軍功率及閣臣階以為倖不冝與
賞将作大匠徐未有殊寵上欲崇以宫保階力持祖宗無
是例上為黙然十五年滿加上柱國固辭會方士熊　䓁
進長生餌階力言不可用上因問此日乩何以不　下荅曰
此邪術惑聴未冝㴱信上亦頗怠厭之鹵大㓂通州階請
先備順義以竒兵徼之古北口鹵果走順義不能入出古
北口遇伏大敗去請城張家灣以固委輸穆宗在𥙿邸景
王未之囯爱幸日異姦人謀欲廢興階為匡䕶萬端景王
䘚就國上下制建穹壇及更興都故宫殿階苐以蔵匱為
言工已𥘉䣕𢡟卿挟嵩熖歲益淮揚塩課(額)十餘萬額不
登啇多亡匿急則雉經階請仍其舊户部主事海瑞上書
戅得罪逮詔獄階言瑞求死以沽直言母遽與其名瑞得
母死上乆病欲幸與都以階言且止穆宗即位請罷齋醮
土木復諌諍得罪諸臣舉莭行及怙退乆廢者御史齊康
受新鄭拱㫖力詆階階引罪乞休九卿大臣咸代階辯而
䑓諫(同)劾康連新鄭新鄭去位康亦逺謫時有中㫖令館
臣(撰中秋)致語階謂先帝新棄群臣非宴樂時臣不敢奉
詔上於是為罷宴上謁陵甫至齋宫使中貴以意問曰祀
在次日即輕騎一出觀形勝恐無害階曰上以祀来乎以
以觀形勝来乎上遂先陵事己欲用太監李用䓁分監营
兵又命修内教塲勒中貴習騎射階持甚力上難階且止
至欲一幸南海子以階諌不果一品九年再滿力求去詔
慰㽞加伯爵俸固辭尋階與中使李茅忤稱病不出御史
張齊因汚階奸利六亊階再䟽辭獲允新鄭再起啣階舊
適漢陽知縣孫克弘家人公事入京科臣韓楫誤以階同
郷謂階所遣猝入其卧索私書不得輒彰言克弘夤縁遷
轉極口詆階拱又使所暱監司郡守曲伺階黨里必侵階
階恬然不校拱敗獲免甲戌孫元春舉進士每戒之曰無
兢之地可以逺忌無恩之身可以逺謗咸謂名言卒年八
十有一贈太師謚文貞階材器老成學本姚江生平無姬
媵之侍無臺榭之餙與人無偽田宅禄廕輒以推分弟侄
所著有世經堂集文有根抵嚴扵法度同郷夏寅能文留
心世務嘗以諸葛武侯范文正公文文山自期歴官布政
使嘗䟽論両京離合之勢以制之天下重臨清徐州以固南
北咽㗋正風俗立紀綱崇文化作人才并議文廟禮樂之
数皆　夲又曰此生不學此日閒過此身一敗為三可
惜
　論曰姚江身其學不能逺忌與謗然則文貞其有加精
　者矣英明之朝其用諌貴陳與諷歴朝良弼得行其直
　幸而成名與不得行其直幸而成名於格心之法尚差
　絲黍文貞之以無兢無恩自處其成名而非幸也哉夏
　寅三可惜不従致知入頋立論頗合則
　　張任
張任字希尹南直嘉定人嘉靖中以進士高第擢工部主
事出督淮浦漕艘强於職吏不敢夤縁為奸有竒羡悉以
歸長府比三歲得八萬金滿考無害晋員外治武庫同舎
郎黄元恭鞏與任皆好為亢直言頗侵分冝嵩嵩聞之不
善也㑹幸帥鸞白上請勾稽武庫仗淂借以中任任䓁悉
外𥙷任淂大名府通判量移同知嘉興遷袁州府袁政分
冝里居也分冝嘗從容謂次相華亭階為我擇一良守階
曰以趙頴川鉤距所不知欲袵席之則亡踰任者而分冝
故　之遂以任任至官廼日取分冝暴横舎人子加三木
焉曰此因而主惠小民意也憂去𥙷嚴州嚴俗樸而簡任
一切用柔道理之鄢中丞𢡟卿者挟分冝重不觧臺紱而
治鹺政所至假檢攝為恫喝公私帤如掃獨難任無所問
曰去之此曹子强項不易語盖時淳安有海瑞云既分冝
罷任始擢山東按蔡副使乆之佐治漕工甫就官署火妻
楊與子女四俱𬒳灼任病悸乞骸骨不報進參貴州藩至
長沙忽心動復上章乞歸不待報而外艱訃至矣起浙江
右布政移山西時嶺右大藤破八寨蠻連龍哈布咳二圡
司尤獷虣任以右都御史出廵撫廣西簡行伍申約束蠲
逋賦發公庾斥貪墨抽鋭士分道治賊刈其東岄尤黠者
㨗聞復大誓師合搗其穴不三月悉盪平斬級垂萬鹵男
女如之牛畜器械萬萬計圖善後七筴設三鎮戍要害分
信地迂衛所廣屯田開道路議粮餉上從之而任病矾卒
矣贈兵部左侍郎録子入太學
　論曰分冝能安袁州守而鄢御史不侵嚴州希尹作用
　故别或猶以華亭好口故然則清勤素白亦果忘之歟
　功名在藤蠻以强項淂行其所為故又以袁州分冝不
　能不存任任之幸也
　　趙貞吉
趙貞吉字孟静號大洲四川内江人性通穎六歲讀書日
盡数卷年十五淂王守仁傳習録以為獲所歸嘉靖戊子
甫郷荐走謁故相楊文忠廷和於里廷和一見嘆曰孟静
杜稷臣也内艱事佛埋古刹不擲沐觧衣者数年舉禮部
廷對都御史王廷相撫其卷曰雖沼安䇿弗能過矣上嫌
其語竟置二甲尋悔之乃首列庶吉士特㫖留舘授編修
貞吉奏請求直儒以賛大業為執政所不懌謁告歸𧺫歴
遷國子監司業進諭六舘士首掲中庸性道教為訓鹵薄都
都城嫚書入朝責欵急上集群臣議日中莫敢發貞吉大
言曰城下之盟春秋耻之莫若下詔引咎録周尚父之功
以勵邊帥釋沈束之獄以開言路輕損軍之令重賞功之
格飾文武百司共為城守遣官宣諭諸将並督力戦詔以
左春坊左諭徳兼監察御史領勅宣諭并給白金若干惟
所措頋勅未有督戦語貞吉以宣諭亊畢還奏上怒謂貞
吉所領金未有措置苐為尚文束遊説詔錦衣逮杖落職
𥙷廣西荔波典史量移徽州府判己而上每念及貞吉歴
遷光禄寺卿六任皆南都三殿灾貞吉移書執政言大工
復作不冝提編加賦重困於民相嵩見之大忤又三年陞
南戸部右侍郎艱歸改北時議薊州増設户侍一員督餉
練兵嵩以属貞吉貞吉以部中與薊州何異出無益嵩作
色且罷嗾其黨給亊張益劾貞吉奪官去貞吉屏居王溪
荘聚諸生復申致知之㫖隆慶改元𧺫吏部侍部兼翰林
院學士蹔掌國子事充日講官時北鹵陷石州貞吉数與
執政議邊事不合乃自求南禮部既行適上頋講筵無貞
吉諭還貞吉日講乃復以禮部尚書兼故官時議招練南
兵十萬於張家湾貞吉執不可曰曩南京建振武营已致
大變今欲十振武营於都城側㢤進文渊閣大學士入輔
大政請論大同邊臣棄城之罪不果行又請遵柤制收兵
權以飾戎務将見􁄐官軍九萬人分為左右中前後五营
各擇一将統之責令開营教習仍以文官廵覈之每歲春
秋校閲凢将官能否軍士勇怯枝藝生熟皆淂奏聞而賞
罰行焉要令五营盡成精鋭有亊則領勅将兵於閫外亊
畢則納印歸卒於营中上以為善而亦不果詔貞吉兼掌
都察院加太子太保㑹兵部尚書霍冀為科臣所論劾疑
貞吉主使力䟽求退貞吉亦䟽辯乞休上不允閣臣髙拱
啣故相徐階欲中以危法追䟽階假託遺詔凡𧺫用先帝
罪臣明係讐主冝有以治之貞吉拂衣𧺫曰若是則将如
宋奸黨碑矣拱色變迄不淂逞於故相階嗣又以故錦衣
陸炳係階姻家嗾御史追劾舊例一品爵應議拱不待議
輒擬削爵没産自是貞吉與拱大忤亡何俺荅孫把漢阿
吉等内降貞吉請慰来者心詔與那阿吉指揮使阿力哥
正千户時鹵求封貢朝議紛然貞吉獨請督撫姑置封貢
亊苐令俺荅速献投鹵叛入趙全等九人易其孫去是時
考察科道㫖從内出貞吉曰是新鄭将倚法為報復計也
䟽争之給事中吴時來伉直不附拱拱鋭欲去之貞吉不
可争至日中拱知貞吉不可奪卒從貞吉以故䑓省名士
得全者衆然拱益恨貞吉刺骨嗾給亊中韓楫枉劾貞吉
貞吉䟽懇放歸俾拱復專内閣上允貞吉暫還時論惜焉
後鹵果還叛人趙全䓁獻俘禮成上以貞吉甞與議廕一
子中書舎人貞吉抵家諸門人請設教聖水寺擬作二通
遺諸門人内篇曰経世通外篇曰出世通二通各分二門
内篇門曰史通曰業通外篇門日説通曰宗通内通之門
八部史通部曰統曰傳曰制曰誌業通部曰典曰行曰藝
曰術八部具而百代九流之緒備矣外通之門四部説通
部日經曰律曰論宗通部曰单傳直指四部具而頓漸半
圓之㫖悉矣疾作輟編卒年六十有九贈少保謚文粛貞
吉孝友天至剛忠英偉稱其氣貌觧褐即身任天下憂先一
語雖百挫不囬其文章不襲人後而慱辯雄㴱要歸於道
　論曰迹文粛所著𫐠儒禅兼以是為文成之學也而不
　大見其用如文成新鄭以􁪀忌故忤文粛却不能奪女
　粛聖水寺固在也在文成學擬禅而不言禅在文粛學
　擬禅之學不必不言禅此有同異㣲分處
　　葛守禮
葛守禮字與立山東徳平人嘉靖己丑進士司理彰徳有
盗横連士族百家平之入立事兵部閲髙䴡貢使却其私
交國王為立坊界上以志其亷歴按察山西晋籓遣官清
牧地㕍門外酷㡬致亂閧傷王官守禮但治倡亂者使吏
代輸其賦亊平改布政陕西㤗藩以收地侵民田立石隴
上守禮仆其隴上石田還民韓貧宗譁㑹城晝閉曉譬定之
且入覲蔵吏奉羡金為装叱不受吏曰徒嬴後人矣曰安
知後人必入此既上計髦其小吏吏未髦也為引罪布政
㨿報不實何忍小吏受枉尚書敬服歴吏部侍郎時議添
設重臣省灾各郡守禮曰是擾之也責廵撫便尚書缺守禮
攝部相嵩意有私屬不應令别推必私屬必不應以是忤
意遷南禮部尚書條禦倭四亊精選将而重任之調近兵
以戦練郷兵以守曰上彛獷優不任也倭野戦則長攻城
則短冝占地令清野且勸輸巨室不責小民以傭賃之意
通之亡何用灾異自劾去穆宗即位𧺫尚書户部時發帑
金賚邊議汰伍守禮曰以萬金賈衆怨哉議止嘗曰屯塩
不𣸪則國費無經錢法多鑄而務精則私鑄無所取嬴門
課襍税兼收銀錢則民不致偏滯復上寛農重本䟽艱歸𧺫
刑部請嚴酷吏復抗論客兵之害冝畿輔郡縣一切編為
保甲無事則耕有事則戦即以客兵行粮食之不果行時
追論方士王金進藥世廟詿誤守禮獨以為誣一時服其
得體改左都御史振紀綱禁侈靡且請端夲原自朝廷始
曲阜世令不任朝議流官易之守禮請舉賢者以代世職
如故以太子太保致仕守禮通經術嘗論宣鎮退守南山為
非計又論揚州坐啇無力赴邊報中塩多積滯以致邊啇
不行墾曰亦不舉何以𥙿邊又論招軍不如練土兵而無
軍名可以精用著有家訓静思稿若干卷䘚謚端粛
　論曰端粛風格初見寕飾三籓而禦倭𥙿边両算確有
　　禆百世惜不果其行誠練郷兵扼要但清野毋令狂逸
　　倭自盡此周亜夫委數郡之䇿也何至与為東西坐大
　　困而練土著一法後世防邊無過是不征兵而兵是即
　　與以募餉而無安家在道之費而餉减彼耳目習則畧
　　生患害切則怒勇且問護其里与飽人而䕶其里孰急
　　飽近者護其里与飽逺者而走以䕶其里孰便又况危
　　疑怨毒氣䘮則力敝夫何所頼之而主邊計者卒不出
　　此則以喜功与缷責両念無寔寔固圉之意李牧十年内
　　不責功而将畧千載莫嫓盖将將者之能矣觀明季榆林
　　廢将尚能自繕致死豈非練土著之明騐欤
　　徐中行
徐中行字子與淛江長興人白晢羙姿容能古文詞工談
笑以嘉靖進士授刑部主事與諸曹李攀龍王世貞交驩
同年梁有譽宗臣吴國倫咸相劘切㑹郎官楊継盛上書
劾相嵩論死中行時饘食繋中間入一慰劳慷慨欷􁓭進
郎中継盛䘮歸中行觧槖追賵之相嵩乃伺諸嘗善継盛
者於是太宰李黙𬒳蜚語下法曹當中行讞黙素知中行
中行意稍寛之詔不可出知汀州府時廣㓂蕭五以衆犯
汀中行啟関入避難男女無数堅壁老賊賊不能破移圍
指揮董珖壘中行開城恊撃敗之盡􁪁其所俘歸復令㐲
兵髙吴道徼之擒其酋推功武平令故中行畫乜已謂三
圖當要衝議城之以一通判控治㓂益觧憂歸𧺫汝寕伊
王負上寵創築城垣及諸不法事甚夥中行承㑹勘緩頬
為王数利害悉王悚立毁垣及省諸不法有大猾誣中通
判何甲𬒳逮何義不受辱雉經死而猾踞横自若中行為
捕猾致於理汝人快之左遷歸士民遮道哭中行性好客
客滿座所稍能綴韵語操一藝者問衣衣之問食食之為
草書噓薦立数十凾不􁑴中行坐是益困意樂之𥙷長蘆
之轉運判官甫三月遷瑞州府同知超為山東按察僉亊
内艱𥙷湖廣廵武昌故友諒陳氏後曰柯彩鳯者貟湖為
盗薮中行掩而斃之於獄捜其積粟藏鏹以賑飢人活萬
計黄鶴楼燬計以廢殿材新之忽江漲有大木無主随水
下者数十以樹樑棟楚人異之參議雲南遷副使福建所
携書数千卷逺不能歸寘滇庫轉參政有黠而蠧於倉者
凢七十家中行亷淂之以輕重受謫自是軍食足進按察
使中行三治其省政益習城西有積水百頃一山踞之為
創亭榭沿堤植桃李輕橈徐進與僚從稱觴賦詩樂也遷
江西右左藩偶宗室有䦧墻者互自發其隐中行百思所
以保全之不淂在輿忽眩不可語抵署中夜䘚貧不能歸
䘮時王世𢡟分部南康為經紀其道里費海内與中行一
面無弗嗚咽悲詫中行孝友敦睦寛然長者性有臧而無
否輕財好施為詩格髙而調逸近體宏䴡悲壮無子有青
蘿館集續集天目山堂前集若干卷
　論曰此風雅之歸也王李始之中原称七子其諸附以
　見者猶或鄙簿書為塵褁頗尚晋麈若子與弇州故克
　辦艱難而弇州猶􁋯紀載時天子尚清浄中原無事所
　為韻語大率雍容浩慱而無惻憫欝離之情
　　喻時
喻時字中甫號吴皐　光遂人嘉靖中以進士令吴江
用治行苐一徴拜御史鹵欲求貢或謂狡紿我弗許便時
䟽曰鹵以虗紿我而我遽絶之是授彼名也鹵以寔輸我
而我逆拒之是創彼心也我且又代負大不為彼先不為
彼後内固吾守而外探其㡬此在一才邊吏任之仍條備鹵
十四事上之咸報聞相嵩𥘉幸上有墨聲時抗䟽論列謂
其人險而獪乆之且亂天下䟽入度淂罪素服候訊㐲闕
上心動時言而難去嵩為已弗䆒時遂出視鹺河東歲旱
或曰旱利鹺勿禱雨時毅曰吾豈忍以吾職易吾民禱輙
應於是歲大稔而鹺額亦不縮相嵩日益貴用亊時移疾
歸强𧺫按蜀自方面大将而下廉諸不法状窮治亡所縱
蜀以大治一夕夢若灼爛数十百人環號救次日問所部
則有野火飛渡江為灾近千家焚死者不能殮時為棺槥
埋之夕復夢來謝歴右僉都御史督西輔六郡時練兵寔
選将扼險鹵騎入犯距浮圖峪十里覘我師整逡廵引去
改督操江佐南䑓数上䟽陳便冝計擒大盗汪然朱良弼
䓁振武营兵驕再倡亂時奪其謀進左副都督䜊運時故
嘗為江南会悉利弊為四議以請其大指約束長賦者毋
私兊留减存料銀添給運䘚行粮改徴脚直詔可著為令
薦督陜西三邊軍務時至則奨率将士出邊擄首鹵百餘
馬駝牛羊稱是鹵吉能賓兎台吉入㓂時合三鎮兵邀破
之獲首鹵五百餘又以延綏兵搗鹵獲百餘級三上㨗乆
之拜兵部右侍郎恊理戎政鹵入㓂京城時佐大帥鎮逺
侯营于郭鹵不敢越而南出為南兵部以浮言謝去已復
召為南戸部侍郎條上四亊曰明主選重部選省觧納分
水兊詔次第行之乆竟以不勝劇䘚
　論曰忤分冝諸口皆從積權已甚之後吴臯彂之最早
　使輙平抑之可不至流毒縉紳許許顧分冝䆒不尋仇
　吴臯也則吴臯力自逺與一决而以身殉言者稍别後
　丗盛稱殉之者而首論嵩輙忘之
　　程㸅
程㸅字文純江西南城人嘉靖中舉郷試授景州學正砥
礪名莭次以文藝主瀛洲書院充浙江考官鄭尚書曉其
首選也内艱𥙷曹州轉松江府學㸅力鎮浮誕崇亷貭謹
條約上禮誼士習丕變擢知塩城縣塩城海邑民竈賦猺
多奸弊覈正之拯旱蝗活冤獄築堤捍决河治倉便轉運
凢與民興利去害恐後轉上元俗雜政殷勲閹虓驁臺省
牽制㸅一意利民以誠感孚與誦翕然有誤殺孝陵獸坐
死㸅白司㓂得末减時霍尚韜為南宗伯頗有風格民謡
有曰禮部霍韜天有日上元程㸅月無雲歴守鎮逺鎮逺
不率彛方也㸅勤恤其隐屏私餽寛榷市懲暴横清驛傳
决疑獄省浮費毁滛祠建社學卭苗叛豪猾與私通者痛
鋤禁擒其酋彛懾不敢犯轉陜西苑馬寺少卿稽侵地復
牧軍簿覈丁馬除𥙷疾作致仕去㸅入官四十年初終一
徳白建莭婦孝子忠烈祠塟野死者其折獄不務苛訊要
以理屈其心令訟者愧伏退或相視泣觧每去必有誦聲
獨居一楼兄子又舉其半他鬻作籬自障為詩有風雨半
間楼之句葢紀實云
　論曰程南城風莭治安攸頼而以乙榜鞅掌四十年不獲
　啖長安一黍資格之拘如此使在制科𥘉造沈尚書固
　　年尚書冨楊都御史信民勲莭㸅當之𥙿如也乃副苑
　　馬曰過此無以處之矣
　　張佳㣧
張佳㣧字肖父蜀人也自號崌崍山人嘉靖二十九年進
士為滑令有弁而急装者一髯輔之至邑門叱曰我官校
也縣官欲捕若邑耿氏豪度與令連出七首交令項速與
我萬金免全佳㣧曰即安所得萬金髯者曰以問蔵吏佳
㣧曰蔵無金即有之上賦長名氏子蔵金法必死死䓁寕
死法引其項前曰速取去髯者曰吾苐淂金湏汝首何為
佳㣧徐謂曰郭中多冨入我出一𥿄授之即不萬可半致
也呼一小吏書應賦二十人人致二百金來時承簿跼蹐
儀門外淂令所賦金主名乃皆游徼驍武者也人偽奉二
十金而䄂短兵前謁令曰倉卒中所賦金止此佳㣧陽怒
曰賦汝人二百金今十一何以觧二公槖一人忽前出七
首䄂中髯之首己落地群縳　者訊之則知名賊也急跡
郊外有四輕騎并執而磔於市佳㣧治滑有聲時李于鱗守
順徳為比壤佳㣧嘗出其詩贄于鱗于鱗為折節講釣禮
陞戸部主事與王元羙遊而豫章余徳甫汝南張助甫𣸪
相與翺翔其間稱三甫云官頗浮沉最後為都御史廵撫
應天中蜚語去召撫陕西未上改宣府鹵别部長滿五擁
鉄騎六百闌入獨石口行剽掠時己通互市乆矣佳㣧檄
大帥麻錦伏兵邀之生獲其副八頼滿五使求之辭甚哀
佳㣧以属大帥錦俾建旗鼓縳八頼将斬而馳赦之八頼
感激去逡廵滿五驕挾益賞佳㣧下令有浮予一餅一肉
者斬滿五乃媾段柰台吉馬駝牛羊以償然滿五銀定倘
不浪强俺荅不能制於是廷議梢益之賞以覊縻之佳㣧
獨建議謂漸不可長鹵既聞佳㣧治兵互相恐乃更還所
掠人畜獻馬百六十疋牛羊槖駝稱之求勿觧互市上稱
佳㣧處分能慴鹵是歲佳㣧所减省緍錢以萬計城七堡
一城又城獨石半壁猫児峪三城修南山邊墻萬六千九
百四十丈功倍而費省入為兵部右侍郎先是浙撫以中
㫖减营卒月餉三之一且以新錢半之時錢法壅不行卒
無所得食噪而縛撫軍車中撫軍以二千金謝過南関榷
使王謙亷而淂民輕身出以片語安之次日二黠魁馬文
英楊廷用陽自縛詣両臺使曰吾實為之請受法他無與
也然兵皆匣刄待矣䑓使者無如何姑以好語慰藉縱二
人弗治具聞詔以佳㣧出代鎮而市民之亂復作則苦夜
役不均乗兵亂踵𧺫者𥘉城中諸柵各設役夫户捐錢粟
募遊手充之主是必正身受役而役者徃徃倚豪有力以
免前游手又以驟失蒃亦怨㑹有丁佐卿者僑處素舞大
與市大猾相結詣官府請如故事便率不聼佐卿忿曰即
吾曹無爪距营兵之不若耶諸大猾稍稍動而㑹佐卿坐
他法郡杖而囊之三木諸大猾聲衆奪之立響應二千人
焚𥘉豪有力免役者之家掲長竿裂所掠衵衣幟之袖白
刄相向破両䑓使者門盡挾其衣装以出監司而下走匿
佛廬僅免佳㣧方抵治從数卒輕肩輿好諭之衆叩首退
已而復剽掠巨室夜火光亘天佳㣧宻授䇿营帥誘前二
黠文莫廷用令剪亂民贖罪二人奉命喜帥群䘚奮討之
擒其豪五十人梟諸市亂遂戢乃佯功二黠給冠帯意自
得蟻視群䘚稍侵侮之群䘚怒曰爾吾伍也何至是佳㣧
復授䇿营帥乗群怒禽二黠戮之餘皆赦勿治兵民両安
優詔拜右都御史兼兵部右侍郎縂督薊遼三鎮時遼左
與大鹵上蛮近而開原故属彛逞家奴仰家奴與之通為
嚮導数犯邊佳㣧令大帥李成梁率精騎搗其营斬二奴
復有寕逺伯設㐲之㨗築墩百七十七墻六萬五千七百
尺加太子太保陞兵部尚書致仕䘚
　論曰崌崍與弇洲等並郎署時六七雄詩壇頫一丗乃
　獨沉毅蔵用不露知非止詩人已也弇洲與詩期以周
　條矦之畧崌崍自信不如非謙也然而料邉故長頗有
　成績至定浙閩不過反掌事以其不成亂不入叛遂為
　悉情寔於此
　　梁夢龍
梁夢龍字軋吉號鳴泉北直真定人嘉靖癸丑進士以庻
吉士改兵科給亊中劾先後両冡宰李黙吳鵬號敢言擢
吏科都清以順天府丞副臬河南河决沛縣領河務躬箕
􁅗功成參籓関内治兵精嚴隆慶中歴僉都御史鎮撫山
東先是遼飢跨海息登莱島峙中者数千乆之出没抄刦
無虗日夢龍調上招安三䇿東土遂安已河塞宿邊口覆
運艘数百議通海運屬夢龍加俸一級以右副都移鎮中
州中州盗蟻結夢龍曰吾獲盗報功訌吾民矣法當使無
盗畫九議行之不数月户廢扃卧也神廟嗣立歴户兵二
部侍郎改右都出制薊遼剔除四鎮疾苦於是簡軍實修
馬政築城壘謹斥堠擇将領精偵間先後奏大㨗九俘斬
共三千八百餘級名酋首三十餘顆獲馬三千五百餘匹
廕一子太學生一子錦衣衛千户邊墻成晋太子少保召
入視兵部事除積馬之令以薊遼㨗晋太子太保廕千户
世襲陞吏部尚書有故人求莭鉞驚曰此豈餅飥可呼取
耶其入慙去江陵居正卒張四維為政素與夣龍㕁夢龍
遂為御史李植所訐及乞骸骨歸所著有賜麟堂集讀書
日録史要編海運新考各若干卷
　論曰諸邊才大率能無盗不能使無盗隆萬間中上安
　　平不見兵革夢龍所云不訌民可以不訌民也而邊事
　　亦易見功然非江陵之善用鳴泉鳴泉即欲以難見功
　　亦甚不易張四維時有乞骸而已
　　楊慱(子俊/民)
楊慱字維約號虞坡山西蒲州人嘉靖乙丑進士知盩厔
徙長安治清有劇盗督土兵犁其穴陞兵部主亊上幸承
天大學士翟鸞行邊檄慱賛畫廵遼東時建州海西二部
貢不至諜為兀允住所閉遏慱言鸞令得𥙷貢而勅遼東
鎮撫治兀允住閉謁之罪調職方鹵犯朔州議備京師既
出陽和塞條善後歴僉都御史廵撫甘粛條屯田亊冝以
上撃鹵八里河灘頗斬獲復㨗鎮羌求昌山丹鎮番等處
𥘉哈宻牙木蘭為土魯番所廹以五千衆内附𥘉議安挿
白城山未果慱至促修威鹵并金塔寺古城添築白烟䓁
城堡凢七建墩䑓一十有二諸彛樂從移帳七百有六数
十年番患不作請增榆林泉大芦泉諸處墩䑓鑿龍首䓁
渠墾田三萬餘𤱔上從之以功轉副都時鎮邊長峪横嶺
三城為鹵衝慱令固鎮邊以扞二城嘗與縂督曽銑合參
仇鸞及鸞内結殺銑而慱為上所信獲免鸞敗拜兵部侍
郎經畧薊保二鎮慱謂古比口潮河外實殘元避暑故道
北鹵入㓂之第一門户也乃相度地勢増築墻堡分屯劲
兵以為應援又創為墩城之法行之小村大村各異使之
家自為守人自為戦台還提督九門故事歲七月輙分兵
守陴如㓂至慱曰此自疲術也亟罷其营兵不劳而費省
出縂督薊遼保定軍務先是邊臣多調客兵慱謂當練士
兵為根本又謂增兵不如練兵増馬不如飬馬禦敵之機
敢戰不如慎守縂以匹馬不入為功三十三年西鹵把都
児　紏其諸部七大酋十餘萬騎百道並進慱
督軍右北口禦甚力鹵不得入并力孤山堡夜躡堞上我
軍斮腕堕鹵氣沮多所斬馘鹵退屯馬頭山連亘数十里
博令死士持火器潜入鹵营夜四五駭之鹵驚自相蹂躪
死比明遁去論功晋右都御史兼侍郎廕一子錦衣衛千
户明年鹵萬騎入馬蘭谷撃却之召拜兵部尚書加太子
少保議固宣大冝守北口石門一帯議防薊遼冝守冷口
古北口昌平紫荆倒馬関一帯而又明戦地調兵食俱有
碩畫憂歸㑹鹵俺荅黄台吉脱脱合圍大同右衛六閱月
召還夲兵出援鹵退去議善後城守以為廢将在城妻孥
利害切身不賞而勸與現任互為守城之主而分守出戦
之事不預請蠲𬒳鹵州縣税粮有差復議守隘調度激厲
壮勇恊同薊鎮同報鹵謀修復墩堡申明職掌数事而邊
功則廵撫與本兵不淂預賞以防張大掩餙之罪上皆允
行遂與大同右衛東路牛心山等堡塞築墩䑓二千八百
七十二座濬大濠二道各長三十里小濠六十四道晋太
子太保鹵酋哱來最驍輕騎優邊計擒之鹵徙帳去巳鹵
復入薊州慱移鎮居庸擺邊耀武者三㨿墻舉火旌旗徑千
里鹵望見震不敢近塞召還加少保慱語諸将曰兵馬按
伏為要然湏設於賊衆将至之日不先時以老師於賊衆
必由之䖏不避地以玩㓂敵過即掣不愆期以匱財時浙
督胡宗憲入賂相嵩欲以平倭功封侯慱執不可授柱國
贈三代請給三鎮播種之資可得秋望比之歲荒召賈省
費實多已鹵土蠻等大㓂遼東破錦州营授方畧却之已
而鹵自墻子嶺磨刀峪潰墻入犯京師戒嚴縂督楊選誤
聴偵者馳援潘冡口慱邀止其行不得手為書三止之又
不得博内援縂兵孫臏遊撃趙溱戦死灤東副縂兵胡鎮
重創走宣大縂督江東率衆壁順義鹵飽去望塵尾之參将
趙琥伏大撃之頗㨗慱乃條上經畧薊鎮事冝六則俱報
可復上京营十亊一核操練之實二核戦守之實三核将
領之實四核軍士之實五核論議之寔六核火噐之實七
核兵車之實八核城守之實九核弹壓之實十核哨探之
寔上悉著為令舊例擺邊始六月迄九月撤邊慱曰當以
鹵情緩急為序不必拘泥月分一品再考改吏部帝崩荘
皇帝奉遺詔録忠諌舉遺逸博皆賛成之修平宸濠功復
新建伯王守仁爵一品三考晋少傅兼太子太傅謝病歸
復𧺫以冡宰行兵部事時報鹵警寕前急慱為條議預防
中窽神宗嗣立以一品四考晋少師兼太子太師請擢兵
科兵部属及差邊御史俱以曽厯邊亊者取用以偹他日
兵偹督撫之用癸酉分獻夕月壇疾作歸数月䘚贈太傅
謚㐮毅子俊民字伯章號夲菴嘉靖壬戌進士調禮部主
亊有詔賜賚戚里趍徃宣吉謝曰此内賜也冝於迎和門
頒之非禮官所淂與不徃歴僉都御史督漕甫二年積羡
八萬五千餘金令民得占墾東土間田而輕其租数年可
易草莱為沃壌改兵部左侍郎㑹議鹵王嗣封欵未可遽
罷陞户部尚書首言萬暦六年所増内供銀二十萬冝停
取邊餉向止四十萬今增至二百八十餘萬冝損裁議未
决而寕夏䘚叛朝鮮中倭東師且迫議增塩筴議拜爵免
罪議勸輸議借漕議轉山東粟而又皇長子出講長公主
婚仁聖皇太后䘮百𥙷苴恐後時增取滇金趍辦鋪宫珠
寳内㫖㳫至俊民每亊争執𥘉止礦議既而奸弁獻䛕以
濟大工為名於是礦使四出採珠榷税稽積塩括羡贖利
盡歸宦官而民害始大百諌不入進太子太保攝家宰卒
贈少保俊民沉審有大畧兢兢法理間亦以權輔正稍規
模㐮毅云而完莭粹行以觸讒忌至死猶追訾其估計事
　論曰國家壞於不知兵而好言戦楊維約諸條晝事事
　可行亊事行之歴乆逺可無弊惜乎朝廷專務粉餙意
　　不甚属及其衰也撫卷而思維約亦何及哉子俊民之
　　能於度支襄毅之教也盖知農而後可以云知兵
　　張居正(孫同敞入/致命目中)
張居正字時大號太嶽湖廣江陵人也嘉靖丁未進士以
庻吉士授編脩輙㴱求國家故典與時政取衷之時嚴嵩
為首輔居正有其門入頗淂嵩意居正衆斥之歴國子司
業與祭酒髙拱善選侍𥙿邸講讀己𥙿王即大位居正以
院學士進吏部左侍郎兼東閣大學士緫裁世宗寔録進
禮部尚書武英殿大學士時閣臣六人徐階李春芳頗折莭
下士而郭樸陳以勤號長者獨髙拱躁戾頗不容言路居
正最後拜獨持體分威望重於他相上言六事大率慨丗
宗末􁨡政體漸即凌夷急振刷之未能也而拱去趙貞吉
入位居正下然自負長軰間呼居正張子有所語朝事則
曰唉非爾少年所觧居正内怫與中貴人李芳謀復召拱
俾領吏部計以扼貞吉拱至春芳去貞吉不能為拱下亦
去尋閣臣獨居正與拱両人而拱益狷淺言官先後抗章
極論拱拱意居正實使之面斥居正数居正色赭謝亡何
上晏駕司禮馮保乆見抑拱奉太后命立逐拱上㓜冲居
正尊上嫡母仁聖皇太后亦尊生母李貴妃皇太后特加
慈聖二字徙居乾清宫撫視上主持國秉馮保稍稱肺腑
内臣加居正右柱國進兼中極殿大學士居正受平䑓面
諭慨然以天下為己任政自己出㑹大計竣亊請上召群
臣廷飾之有曰近歲以末士習澆漓官方刓缺愛悪横生
恩讐交錯漸使朝廷威福之柄徒為人臣酬報之資此後
有不精白乃心恪㳟其職我祖宗憲典甚嚴朕不敢爾赦
勑下百官悚慄居正一意以其朷所陳六事力行之期於
法之必行言之必效首重考成於部院六科及外撫按凢
所奉行章奏各以大小緩急為期限違限者逓劾之内外
官復重乆任郡國守相有異等進廷陛慰劳之六曹積有
功能拜卿寺轉䑓省有司積穀不如数不淂陞遷此其用
入行政之大凢也盡取天下之土田清丈之俾足國𥘉故
額民無逋賦官無重歛用給事中楊言之説以清驛傳自
两都大臣及各省方面不淂濫一夫一馬用提學御史禇
鉄之説以清學校大邑不能過十五人鹵歲與我互市饒
馬則减民種馬令以其價歸太僕歲可積金四百餘萬此
其樽莭理財之大畧也嘗設御屏文華殿後繪天下輿圖
左列文衘右列武衘各為浮帖十日一易以便朝夕省覧
凢事取上㫖行之上或欲免刑居正曰冤憤不洩太和不
復與其瘐死獄中而人不知不如伸法而天下警黔國朝
弼数犯法當逮朝議難之居正擢用其子而使单騎縳之
貸死錮南京上欲加封戚臣都督王偉伯爵及加厚戚臣
武清伯李偉坆貲皆封還内㫖執不行凢賚彛添織𥙷賞
開鑄及殿工㤙例諸上諭俱為停止又以逮議與受事多
意見不侔乃令謀善者即經畧其事計定断而行之録邊
功不參文士之力平嶺東賊藍一清林鳯䓁又平嶺西羅
旁及諸狼賊四川都蠻皆出秘算而籌邊亦無遺䇿紅力
寨善飬木屯之㨗尤為大創撤戚継光縂理薊門主於善
守揣測曲中邊鎮奉行東自四海冶西盡甘州五千餘里
㡬無𤇺火居正自取獨断吕調陽張四維先後共事拱手
受成而已数年間法紀大張弊亦盡剔㑹留都一小閹酔
辱科臣趙参魯事聞居正以馮保意為降㫖謫参魯外典
史於是科臣余𢡟學御史傳應禎次第䟽争杖戍奪職有
差居正至俯上前泣不肯𧺫上下御座手扶之陸奉常嘗
貽書諷居正以為太過居正荅書謂伊周當大過之時為
大過之事而啇周之業頼之以存㒒以一𥪡儒擁十餘齡
㓜主立天下臣民之上威徳未建民有玩心㒒一以尊主
庇民振舉頽廢為務凢以定國是一人心所謂剛過乎中
吾知安國耳諸何足惜上以師臣待居正所賜御札皆不
名為搆第江陵御書匾閣曰純忠居正有子嗣修得舉禮
部上㧞為一甲第二人尋進居正左柱國太傳上将大婚
慈聖且去乾清返慈寕諭居正善納誨帝外艱居正内念
身退政事必紛更費𥙷救頋露意馮保言上固㽜之於是
院部䑓省咸上章請留居正居正遂不奔䘮祗請不造朝
青衣角帯入閣理政大婚時𬒳紫横玉從事時詞臣胡中
行趙用賢部臣艾穆沈思孝䓁咸具䟽請相臣終制進士
鄒元標至云元宰首斁大倫何以師表天下中行用賢奪
職去艾穆等謫戍已得㫖歸塟上諭内閣調陽等大事母
得專决湏馳張先生處分調陽不安累䟽乞休比居正還
朝道經㐮陽王出候折簡邀宴即偏殿其賔主出過南陽
唐王亦如之抵京召見平䑓予假十日乃入閣復遣司禮
李佑郊迎其母穿御道而過烏斯蔵投書盛詡居正徳意
有所餽上聞勅受之𥘉廵按御史趙應元以未㑹塟請告
䑓長陳炌論糺應元斥為民户部員外王用汲劾炌居正
益䟽䑓省紀綱必冝振粛上奪用汲官亦斥為民繇是大
小廷臣悉勤亊居正勿二以邊功廕一子指揮僉事加歲
禄百石後又予一子尚寳司丞上漸偹六宫屡宣進太倉
金錢居正以海内水旱為灾徐宿民屑榆皮為粥捐賑不
可緩乞上首儉徳宫中服御可省者省之賞賚可裁者裁
之至云施布以惠緇黄不若存活億兆功徳尤隆也於是
蠲貸詔時下五年太倉歲餘壹千三百餘萬石八年紅朽不
可食子𢡟修敬修與四維子甲徴皆中式而敬修状元及
第授禮部主事南兵部趙丗卿言時政隂詆居正出為藩
國長史大察去之𥘉上即位馮保朝夕𧺫居提抱力小有
扞格輙聞慈聖慈聖素誨上嚴且曰内庭可矣即張先生
聞之柰何上故嚴居正而馮保意自得所以事上不能一
切從順上漸長厭之左右用事皆貴幸意不甘保素居正率
請於上削為净軍且勸上戒遊宴以重𧺫居專精神以廣
㣧嗣莭賞賚以省浮費却珍玩以端好尚親萬㡬以明庻
政勤講學以資治理上廹於太后不淂已皆報可居正又
嘗纂古君入治亂之事其治者八十一亂者三十六應隂
陽之数繪為圖以俗語觧之使易曉名曰帝鑑圖説上之
至是復屬儒臣記髙皇帝及列聖寳訓實録分類成書几
四十欵請以經筵之暇進講又立𧺫居泣紀上言動日命翰
林臣四員入直應制備顧問嘗曰夲朝立國規模大畧似
啇綱維丕振人心不摇此用威之效也皇上冝體行之滿
十二載加上柱國太傳䟽辭上柱國乆之病四閲月不愈
以遼東　功進太師臨革猶張目曰主恩
未報柰何上為輟朝数日贈上柱國謚文忠自是四維始
為政漸更故事中貴人張誠者𥘉見悪馮保出外至是以
故所幸復入遂言保居正交結專恣狀悉且言珍藏踰天
府上心動謫保奉御居南京籍其家而言官新進者益務
攻居正御史楊四知語尤峻遂奪居正上柱國太師兼太
子太師再奪謚居正所任王篆王國光諸人皆以次黜削
而中行用賢元標等皆召還遷秩有差劉䑓贈光禄少卿
四維遂矯居正一切務為寛大收人心而法度漸廢弛矣
初遼王見廢至是其妃上辯冤䟽且曰庻人庫中金寳萬
計悉入居正讐語也上輙命籍其家淂黄金萬両白金十
餘萬両敬修自經死後謚孝烈尚給田四千𤱔贍其母已
復敕法司盡削居正官籍戍其弟都指揮居易及其子編
修嗣脩越二十餘年論大定海内思其功上亦㴱念之凢
誥贈及謚俱給還如故永暦中偏安粤西同敞者號别山
孝烈敬修之孫也以諸生為●●瞿式報門人歴官兵都

　論曰天下事徃徃有持其是不足以濟共持其是益不
　足以濟各持其是既不足以濟且為禍亊有大小時有
　緩急善百世者不頋一時制萬物者不姑息一事此豈
　𥪡儒所能觧明興無大臣寔拜三公者止文忠一人耳
　功在社稷也別山即無所見其莭概亦無愧乃祖按萬
　暦元年王大臣一事欲借以敗同官髙拱出紀録大非
　信筆大臣𥘉供戚継光何不逮継光一訊􁅪儒既與啓
　處行教之何不並􁅪儒一貭既云緹騎已及髙門時髙
　家居胡速也而不竟髙之至與不至吏部慱太僕幼滋
　既明向江陵言之則亊大彰継中何必暗指其事衆給
　諌非一口何持五日不淂止也白一清臨審厲聲云本
　無影響安得誣之是未嘗畏江陵而大臣所供何曽識
　髙閣老一語曷不究問到底送法司時大臣即啞可手
　畫辛儒亦病啞乎度江陵勇以致君自任何至顯犯公
　論如此且與馮保内合豈無他題目足以難新鄭者而
　爲不了之案遺譏萬世史入細書存疑也非此鍊石以
　𥙷天安淂孫敞之願入地而呼天者㢤
　　任環
任環字應乹山西潞安人舉進士知廣平沙河滑三縣陞
蘇州府同知嘉靖癸丑倭㓂東南是時天下承樂乆吏民
不知兵革賊至輙奔環獨訓民兵身先之自書姓名於腹
背手足曰吾死識而收之聞者感泣與䘚士同寝食或連
日室腹露宿立泥淖未嘗自異其所部益自奮敗賊上海
之八團賊奮刄及庖人蔽免三𬒳創守太倉憤賊疽發背
環子請環還郡叱曰吾敢以疾辭臣死忠妻死節子死孝
三語而已歸以語爾母吾不能泯泯與婦子對泣幃榻間
也賊至褁瘡出海怒濤如山舟人咸震眩失色環意氣益
厲麾斬百餘級未㡬連敗之隂沙敗之佯山敗之南山賊
望見環旌旗輙遁擢按察使整飾蘓松兵備甲寅賊復入
犯民争走城阻鑰號野亟命啟入曰入賊吾當之活数十
萬人一再敗賊葑門進副使賜金綺廕一子副千户世襲
内艱𧺫倭平乞終制許之陞山東布政再憂居䘚贈光禄
寺卿
　論曰明文武判環非將門子乃不忘馬革如是腹背手
　足書姓名可以怒甲士百千環也使以督治倭何至縻
　年歲泥金錢坑䘚隊張皇駭戦朝野哉
　　陳尭
陳堯字敬甫南直通州人弱冠舉於郷從呂文荘柟學大
指反求二字嘉靖中進士觀政工部時議庙興献大内勿
遷尭上議部尚書禮縁情著也而制於法弗用以主事都
水治清沍厰廉勤嘗請改鑿黃河上游避灌口以逹清江
不果後治河者檢故牘行之世受利歴营繕郎中時将作
頗費尭獨務莭省建沙河行宫議徴啇尭不可工畢所省
金錢数十萬計己建大髙玄殿堯入視工籍汰其十之三
已又視工直籍汰如之盖所汰率中貴人之私人與虗直
中貴既無如尭何則目尭陳古人陳古人云尭所省又数
十萬計工完上功上獨不遷尭乆出知台州抵府掃去一
切供億讞决以情衷三尺而行吏抱案堂皇受成事諸從
持挺両廡惴惴日昃不淂飽然率以善滿去竟尭任無訾
陬者調南安郡多佳山水数從其賢士大夫㳺以尭不好
飲相與稱尭醒翁作醒翁亭記比尭歐陽尭亦因自號以寓
景止轉長蘆運使時塩課不入尭請禁私塩烈課増至萬
餘參政廣西搜伏田革濫費民不病轉貴州按察使時三
殿灾所採木倚貴州兵民不勝力尭為更畨之議紓其攰
布政使用苛法採丹砂以貢都御史議開未寕銀池堯皆
力持之右布政雲南未上移廣西左他郡兵歲五百戍㑹
城浸溢倍之者三尭悉勒如故諸降胡徙粤者丗廪已收
别子託報効世半廪堯苐令廪及身已所裁省復萬計晋
右副都御史撫四川分冝嵩頗不善也六番招討楊氏死
二子争立且用兵尭移檄授其長嫡符争已白蓮教𧺫千
人尭苐捕首難衆觧滇苗大酋鳯継祖拒捕以其衆跳建
昌尭曰待之継祖乆覘尭亡他意束身歸尭進工部右侍
郎兼右僉都縂理河道時議修髙郵河堤當用石石所從
逺不易就尭請多樹木隔以板茭土寔之省費過半復請
蠲淮徐河負三萬金召侍郎刑部未代而景㳟王自楚返
塟輜重千艘黄河徙道者百二十里尭探刁陽湖得故􁑀
道令􁑀舟自潰口入轉逹明陵母所亡失移疾歸尭性(好)
書尭手卷不廢以嫉悪聞卒祀郷賢子大科進士為河南
司理
　論曰陳古人人計足任諸不効莭者居多夫財𥙿而何
　弗辦也避河灌口樹木髙郵禁私長芦柔寕反側似非
　料費然利在大逺縂㽞有餘嗟今人皆醉而古人醒哉
　　陸光祖
陸光祖字與䋲浙江平湖人嘉靖丁未進士知濬縣治衝
民多轉徙光祖奏裁舊額之役粮五之一民多任俠自經
鹵訌嘗以激變𧺫乆之為不逞者先祖收之尺籍中名曰
義兵使公効民氣静曲周人李邦珍反畏其能不入境兵
部議内地氏築邊光祖不可令出錢僱邊民民安秋大潦
乞賑撫按不許光祖自為䟽上之得减課十之三亷邑文
人盧柟冤為平反其獄擢南主事忤相嵩以母病乞歸嵩
罷𧺫禮部郎中賛尚書主伊王典楧罪痛革諸王府襲封
請婚䓁濫費守陵内侍張　進甘露請㤙却之縣令吴府
上方藥希寵口至邸切責之府悔稱疾去景寕王以私中
有司邊維垣䟽争之淂可神宗生𥙿邸請告廟受百官賀
㽞中轉吏部議逓减吏胥頂首大計外吏有不飾當去冡
宰欲以其父夙稍假之光祖意不奪改文選獨開門延訪
大言曰樹棘局户而知天下士有是理哉從蜚語中白王
崇右張瀚䓁　資超擢海瑞劉陽張澤薛申等㑹試後考
庻吉士𥘉不　例光祖曰非丑禾無才乎自隆慶戊辰始
科必選著為令侍郎朱衡外遷嗾御史孫丕揚論其恣横
内璫王本仁以宿憾搆之免去神廟嗣立歴工部侍郎時
相居正專争奪情者相継謫削光祖遺書規諷語頗切至
部臣王用汲救御史趙應元忤居正且不測光祖故與居
正同籍推相善排闥入委曲開喻得觧嘗論折漕事居正
至色變不為奪䘚𬒳論復罷居正卒𧺫改吏部侍郎諸後
進皆文致居正罪以逄當路光祖謂居正府權非弄權也
且擁䕶㓜主綢繆國家其功安可冺衆以其異出遷南工
部而䟽論随之或陳其生平大莭得不問阻凍潞河便赴
其友張佳㣧陪　邊墻𣸪見劾求去不許竟掛冠還里堅
卧再䟽求退淂請未㡬𧺫南刑部尚書主事劉以漢持不
受嘱為御史所劾光祖抗章直之已改南吏部特䟽内監
張鯨奸賄請早建國本寛諫臣李沂皆留中入尚書刑(部)
改吏部部　嘗書光祖御屏下署清正二字云文選郎
王敦執法中涓啣之嗾罷去光祖力争之壬辰大計　罷
卓異而特設清吏一科謂主卓異天下将矯䖍鷙詭而騖
於名主清吏天下必刻意勵行以礪其實忽内㫖枚卜侍
郎張位趙南臯二人光柤執不可謂閣臣所薦即稱得人
而祖制决不可壊私薦内降其端决不可啓詔是之尋得
與㑹推　田義與元輔合謀中蜚語先祖固請老乗
傳歸尋卒贈太子太保謚荘簡𥘉光祖為御史丕揚所訐
　掌銓所以推轂丕揚者無不至御史蔡時鼎陳登雲皆
先後忤光祖者光祖知登雲才引為知己時鼎方廵塩両
淮以亊謫去淮啇遂誣之以賄光祖為刑部力白其誣及
為冡宰率汲汲引用老成或曰登用後進可為将来地曰
老成逼桑榆不及今用之奄忽岩穴矣吾不敢先身謀而
後國家世稱為中興吏部云
　論曰陸荘(簡)是非鑿鑿而性不任矯䖍御屏二字評可
　以移為吏(部)作謚夫以趙南臯而奉内降使非光祖力
　持祖訓趙不　後世貽􁋸規諷江陵力抉用汲彼以為
　愛江陵之至(矣)掌銓不圖報復世以為難乃益用推引
　提䕶豈非有得於好知惡悪知羙之㫖者乎國爾忘身
　中興(吏部)有之矣
　　周思兼
周思兼字叔夜號莱峰南直華亭人也少抱嬴疾㡬殆嘉
靖癸夘扶疾試并㨗丁未出知平度州州凋敝歲屡祲思
兼曰救荒莫若省事諸政令不便者悉蠲之而身廵行阡
陌問疾若縳一籃轝置盂飯其(上不從)輿隷令其郷民得
次舁舁一郷郷懽呼迎吾父來吾郷更生矣居一載州大
治父雪鵠來觀子治潜東莱民舎問守何状曰徃太守理
一訟費歲月即理亦㘴困今守神明一食頃可立决今故
無訟晨𧺫見其家柌設主(率)妻子環拜而祝之廹視則其
子　也藩府閹縱庄奴奪民産　僉亊執法捶庄奴斃獄
閹怒嗾王聞下所司擬僉事(大辟)思兼奏撫檄再訊王盛
具邀思兼思兼輙赴之嚴　席王不能吐一詞及閹奴已
思兼對成案遽曰是胡難决僉事無意殺人决杖不如法
當淂杖今為宗藩故加罪一等閹誣告法當戍以宗藩故
末减足矣於是僉事竟淂平復(故)職旁郡饑民掠入界卒
持之急且作亂思兼曰此軰皆(亦子饑)求食耳作小木牌
数千散四郊令曰執此就撫可得粟所散牌一刻集城下
吏恐不敢納思兼縱開関人諭之皆復業去嘗割月俸贍
士之賢而貧者至不能自為朝夕忽有野鴿來巣簷下種
類驟繁因取以𥙷給井㫖州人驚謂天所惠亷吏也以治
行苐一當遷州父老伏闕乞還任乆之擢繕部員外郎督
厰清源州當去復遮道哭擁車不得行同年生李姓者貌
類思兼偶經平度人争傳呼故周君至踴躍奔赴比見各
嘆息去李𥘉不知何故既而曰叔夜何以得民如此厰窰
多羡利猾民𧖟食其中思兼至　以獻則怒却之呼
䘚為担水濯庭堦曰母以汚我故亊公私船北上者例帶
磚有額貯堤河獨中使不肯思兼法行中使惕不敢皆如
例時河勢将决思兼冐赤日去盖募民嚢圡築堤堤成甫
三日秋漲大發萬煙井免於汨没晋水部郎廵通惠河政
如清源僉湖廣按察司亊武岡(州)有庻宗将軍五人恣豪
徤集無頼白日探丸殺人嘗持(刄入)王宫王亟走匿斫柱
岀州倅以下悉奉指使監司為不入境者垂二十年思兼
詣州度非遊徼可辦私聴民自捽捕已而民各縳豪黨至
悉置之獄五将軍怒臂七首入思以去思兼思兼逆知之
佯為揖而捫其臂曰母妄動吾為足下百口計即足下廼
為此曹死耶五将軍計沮而退(列其罪錮)髙墻所奪田宅
子女悉還民州民為塑像立碑思兼拒不淂使人毁像仆
碑民争舁蔵之攝篆江防有巨盗劉某者其黨挾妖術積
不能擒度無可自容扵思兼暮夜宻投千金思兼思兼怒
廣設方畧竟殱之艱去卒年四十有七從祀學宮
　　論曰迹叔夜諸政以循謹頋両拄籓豪一不能吐舌一
　　不能奮臂英畧百倍又况治河已盗俱有逺慮利非所
　　動名亦非所動也平度祠之為一叔夜同年生似之為
　　一叔夜武岡塑之為一叔夜安得分身以厭群望
　　李遷
李遷字子升江西南昌人嘉靖中以進士為庻吉士奉昭
聖皇太后遺詔使蜀復使滇餽遺無所受改南工部主事
諸衛貢舶例勾衛卒運之監税每盡槖其路費至挫産不
能給遷請官董之無令苦卒進武選郎中黠䘚孫寕以他
亊失守備魏國意遂誣以盗孝陵壖地所株引多遷行勘
寕忤魏白之與吏部郎楊忠愍輯定樂志擢濟南知府山
東諸籓臬禄俸例籍太山香貲貯郡藏郡長率私其貴重
者遷獨㑹諸寮劑等之不以毫髪自盃徳王請惠民藥局
益府地遷執不可已復請織(造局)遷復持不可改二局祠
薛文清王文成二公使儒生　書其中以杜王請歴按
察廣西時靖江王與諸宗䦧下遷治遷乃奏記王曰大王
挾貴凌諸宗人諸宗人亦挾衆抗大三両挟有不敵也萬
一諸宗人中心有司之約束褁足不入端禮門大王能晏
然己乎且宗人之去賤無㡬罪易勝也其指逾萬数不易
盡罪也大王急下教自責令諸宗人一切聴臺議月朔必
朝見祭必從請名請婚惟大王則大王之貴長在而諸宗
人亦永服王曰善靖江以寕進湖廣左布政使當入覲宿
郵中盗以左使當大槖夜窺之無所得得一稍重者踰垣
出之則古石研也進右副都御史撫右輔中貴人馮保㴱
州人也有兄女出嫁中道盗可五十人剽其装以去兄訟讐
家為之州守以非讐家縱去兄遂詣遷謂守納財賄遷固
知守不問兄乃私捕讐家鍜錬五毒脅問官强誣服引同
盗至百餘人獄上遷曰馮始牒五十人今胡倍之盡反状
為破械中貴人聞之怒真盗果他發中貴人慚鹵自墻子
嶺􁞻京師東北遷走三千騎勤王合諸鎮蹙鹵境外多所
鹵斬歴兵部左侍郎兼僉都出總督両廣倭方入掠率諸
軍大破之斬鹵以千計古田右廣亂薮也遷調狼土兵十
三萬七千人進蕩其寨柵六十有五即陳擒大酋韋銀豹
斃黄朝猛斬首萬餘降其衆二萬遷請進古田為州出監
司填之以功進右都御史左廣盗蘓継相世蟠㨿掲陽之
黄寨僣稱王而其党曽魁㩀石硿杜髙山㨿大莭相犄角
為聲援左廣大帥郭成故嘗討下之継相間因成私人戈
楠賄成且中己遷召成切責之令縳盗自贖成激强自力
斬戈楠遂破継相窮追之獲於五房復破擒曽魁時杜髙
山乗間襲奪資餉以去益奮躡之破其太莭寨獲髙山于
古銅鼓障前後淂村柵三十六俘斬千餘人復進破海豊
賊曽朝元下村柵十一鹵斬五百餘朝元砣死還破継相
之黨楊仁寳於几重坑追至鵝毛山淂仁寳散賊田二十
萬頃予民時舶主許瑞者擁萬衆出没近島名事中國而
隂導倭三百犯廣之大金門遷使諭瑞急縳倭自効不者
吾以兵掃若瑞惶怖掩倭艘悉獲以獻遷前後所捕誅倭
及劇盗凢十大勝㑹新鄭拱為首輔不喜遷於遷功多所
裁削遷因清逺颶風作地震英徳開建諸邑大水上䟽引
罪且乞裁諸濫税不報請告歸尋江陵當國馳草㡬千言
大率勸以崇寛大慎用人宥直臣修戦守諸大計故劉御
史䑓以論糺江陵削官里居遷修書問之及劉死戍所遷
哭之慟遷貧及卒㡬無以殮
　論曰李兩廣才辦賊頋大勝者十似勇於功名乃其祠
　文清及文成即未辯両家之學同異而以古為歸求之
　於心事有原委非必以其風莭崖異也而亊在底定之
　為小儒所難跋即又豈以清介為歸者哉
　　孫丕揚
孫丕揚字顯之號立亭陕西冨平人嘉靖丙辰進士以行
人擢御史首劾大學士嚴嵩詞切直上弗罪出視居庸按
順天皆以風裁著已换淮揚有縣尉考績下等當繋訊丕
掦竒其貌笞之五還其官勉無員㑹按部過其邑尉不郊
迎怪之則擲三首庭下匍伏謝罪曰感公恩殺賊自効後
至萬死景王就封中官驛騷甚丕揚亷一驛丞與中官同
里能善視之授以指丞故作無意謁中官令中官淂見之
語洽因曰此間孫御史曽弹分冝公所知也屬某詗伺内
侍所為而公奉法如是當具白之幸更約束旂尉母自累
累王中官頗戢隆慶中髙拱再相専特䟽紏之拱大怒擬㫖
切責言官遂誣以前任不法使保定僉事甲証之奪官聼
勘萬暦元年拱以罪罷𧺫右僉都御史廵撫保定故僉亊
尚在入謁丕揚飯之曰努力為之勿以前故自疑僉事感
激自奮果與薦牘丕揚以拱故瀕死然拱所在行諸大政
未嘗不心折與諸司語稱髙先生不敢字也居官嚴而清
無不奉法謹加副都歴應天府尹南都諸曹為减騶從屏
聲樂進大理卿歴戸部侍郎南右都人以方海剛峯云已
觧官歸二十一年𧺫刑部尚書甫之官請清天下冤獄又
上約束郡邑省刑䟽謂天下法之害民者不在大辟逺戍
之重刑而在過撻過罰之輕典重則動必掣肘禍人也恒
難輕則欲可從心禍人也恒易上嘉納飾行之復改左都
時上漸不視朝䑓章凌替丕揚釐正之上言掌道之任使
冝專按差之舊貫冝仍廵視之責成冝乆丕揚以亷隅自
厲謹取予不苟言笑諸御史入謁無不洒然變色進吏部
尚書創掣籖之法以示至公不便者目銓部為籖部以􁋸
之已分籖為東西南北以通其窮制曰可着為令仍諭吏
部官缺上親擇之丕揚獲申㑹推之法上曰用人卿專職
也科道官職司弹劾不淂㑹舉滿三歲加太子太保嘗按
參政丁此吕不飾罷之吕黨還訐丕揚丕揚復自白詔戌
此吕於是江西人咸怫丕揚而浙人沈思孝素以直莭聞
者亦不喜丕揚大學士張位與此呂同郷内主之丕揚因
抗意紏位弄權結黨有㫖切責乞歸已復𧺫吏部尚書年
八十矣務剛毅屹然嶽立而性頗𥚹少容遂與刑部侍郎
吕坤恊而交悪思孝推坤為都御史不報所推内外大僚
數十人留中丕揚乃言朝署俱空叩閽無路國家亦安用
此臣乞賜骸骨亦不報大學士向髙代請之蒙褒可於是
復視事時諸曹缺候選者淹不淂㫖丕揚乃令便冝代署
借俸辦事中外稱便上聞之亦不罪也明年辛亥大察時
東林浙人互黨不並立副都御史許宏綱有時望名為公
平而以浙人故不能堅持御史金明時借攻訐自安舉朝
大譁丕揚致與弘綱水火丕揚所黜湯賓尹張嘉言徐大
化劉國縉䓁皆與東林為難而王紹徽喬應甲方有清名
以歲例出為藩司於是攻東林及秦人者益𧺫為難丕掦
乞歸不許竟掛冠去䘚贈太保謚恭介
　論曰孫恭介世以比海罡峯失其倫矣罡峯𥚹執且屑
　不可以善逺大立亭擢縣尉使殺賊善驛丞使間中官飯
　僉事使奮後効諸如此海能望其涯涘乎海法人不能
　以守孫法可遵之無斁也頋籖選之法所以示無私非
　所以善器使天官黜陟賢否大略耳夫果達與藝不審
　而用之皆敗貪詐與忮不曲借而概棄之無功反用而
　才者亦或相非概棄而不才者必至旁嚙自改為籖部
　乃有此權用否乎且以示不足也輕朝廷之所為職掌
　也其法止以避黨而於是黨從此益滋古開門延客人
　未嘗疑其為私獨非吏部歟
　　陳洪濛
陳洪濛字元卿浙江臨安人號抑菴貌偉而髯嘉靖中與
兄觀察甲同成進士洪濛授刑部主事歴郎中所隷錦衣
緹騎逮治亡命巨盗日三四至為㢲心衡之犯内服不冤
擢知彰徳府宗室驕子弟人人惴相約髯使君在勿犯洪
濛務隐卹閭閻治有聲郡鄭藩厚烷以老儒好危言獻四
箴觸天子怒遂有既廢見淴子祐橏誣王罪罪大辟以上
詔内侍及司㓂緹帥徃治之以屬洪濛洪濛不事巧鍜不
淂實中貴恐即非縣官指柰何洪濛曰法如是止耳王卒
㘴長繋國無奪其後復爵如故以郡守第一遷江西按察
副使飾兵九江除戎器蒐䘚𥙷艘完城堞諸盗𧺫必窮迹
其窟而洗之内艱歸𧺫故九江治益以椘之蔪黄振舊政
治平進山西左參政時伊王治河南以驕恣不道聞天子
使刑部侍郎趙大佑䓁徃按如鄭故亊大佑請洪濛移洪
事以洪濛嘗治鄭獄平故洪濛自晋來恊治伊獄捕逮其
國臣翼虎者拷訊不少借王坐長繋加䓁國除洪濛還晋
所部獲邊諜及大盗之持白蓮教者以功論賜帑金又嘗
設法輸庾数萬石救隣道飢擢按察湖廣遷四川左布政
使時方建大朝宫材木俱取辦蜀困且不支洪濛從容調貲
費公私頼以濟晋右副都御史廵撫貴州兼督山東辰沅
諸軍時施州蠻黄中叛跳川東支羅牛欄坪囤剽掠傍郡
邑詔洪濛偕椘蜀二鎮合兵討之洪濛自川東入㴱箐多
張疑兵誘賊賊矢石盡則間道奮死士繞出其後破殺鹵
千五百餘級焚洞砦百餘而蜀兵亦從西北躝之黄中廹
乃挺身跳入椘叩軍門請死盖貴與蜀两鎮有戦功而椘
坐淂戎首蜀與椘争功不能决洪濛苐謂椘蜀勢異而勦
撫两得皆天威也平之尋又與石都督邪憲合筴破叛酋
楊珂之六洞十二寨悉俘其父子兄弟餘黨歸農者萬計
請老方候代傳鎮逺卭水巴苗普面䓁叛洪濛復率邦憲
兵輿疾刻定之曰即病不以遺後人劳洪濛歸而御史三
上前後戦勛賜白金文綺加䓁乆之病良已屡薦不𧺫𥘉
洪濛在娠母夢宋蘓文忠公冕而入乃生稍長欲奪其業
使習吏洪濛不肯曰即奈何獨棄我吏屬文不能如兄觀
察敏十五忽病病中夣與故王新建視師大㨗既覺若脱
然病酒者自是文思勃發以文章成名既視師貴陽過文
成故謫所爲恍然前夢洪濛性孝友好施予伉直不能腹
蔵過然亦不復留以是人雖外荘洪濛而中無怨者尢不
好侈靡間挾二奚輕刀信步湖山間猝值之不知爲貴人
也所著書有五經輯畧性理纂要諸子粹言葩經講義督
撫奏䟽台鴈咏稿蔵於家子禹謨以進士爲中書舎人
　論曰佐治鄭伊両籓獄即何難西南反側夫合文忠文
　成為一身舞茟練戈自應夙贍獨異夢文忠而不能文
　夢文成而不能文者忽而能文又從病中悟得余頗不
　信及余從子嗣馨自言病中恍若有人投以格子眼遂
　爽然格物之理要是病乃易慮或不是謊
　　郭正域
郭正域字羙命湖廣江夏人萬暦中進士選庻常䆒心典
故諸興革利弊講之熟與首輔一貫意相左方侍講讀東
宫例不當外調出為南京祭酒倣司馬光十科胡瑗三齋行
之師道飾請罷納貢不冝以明經之選等於鬻爵李寕逺
子以都督就婚魏國騎而過文廟不下學録執而抶之都
督怒愬魏國願以免劵抵學録正域曰學録奉公是先師
抶若也天子尚皮弁拜廟乃走馬其門乎魏國氣平遷詹
事神庙之季政亊堕廢一貫主于隐約待悟正域曰聞之趙
韓王之補牘陳晋公之執奏李文靖之焚詔即皆非乎一
貫語塞及沈鯉入相正域上二字一曰仝一曰緩仝者勿
獨為君子也緩者持乆而入之時琞積于鯉而正域與鯉
莫逆一貫益恨之遂有南北黨之目正域以侍郎攝宗伯
事多所持正争大体抑私人馮僉事坐椘人抗内監陳奉正
域請必直之一貫曰不死数毆税監者而僉事安得免正
域曰苦無主名一貫謂何必主名正域怫人可無名死乎
閹魯保竊両淮塩政兼蘇杭織造請專勅與関防閣為草
敕既正域持関防不與曰任両職誨争不可西畨闡化王
遣僧入貢例與鈔淂鈔無所用棄之市猾執上賜昂鈔直
䂓利正域言惠不以寔不如無惠詔改折著為令孟夏之
朔有事太廟㑹日食正域按禮諸侯旅見於天子入門不
終禮者四日食其一也朔􁑖救日翼日𥙷享從之因請䘏
小民重大臣録䑓省簡方面議宗法覈邊貯省内供賤寶
玉赦諌臣修朝房以副天下仰望主謚議𥙷謚七人為伍
文定吴悌魯穆楊繼宗鄒智楊源陳有年而大學士吕本
在議中輔臣一貫𢋫意怫正域曰黄光昇謚則海瑞當殺許
論謚則沈諌當殺吕本謚彼葛守禮諸臣不當鐫其秩而
没其䘏乎留中己椘宗假王之獄𧺫一貫謂親王不當勘
問正域以事関宗社不勘是非安淂大明及九卿䑓省詳
議大畧責成撫按居多禮部節略以進而言者謂正域党
楚宗匿議不以寔聞一貫袒椘王王訐正域勒歸聼勘行
次陽村而妖書之事又𧺫妖書者為東朝作危語波一貫初
不知誰何茟也上怒大索一二䑓省以正域頗與四明二
欲傾正域及鯉鯉兄方官國子邏䘚圍守其舎而正域数
僕有𬒳摘死無状偶淂皦生光情稍近刑部尚書蕭䄂片
𥿄授郎王迹古脱生光而歸罪正域述古正色曰獄情不
出囚口出䄂中乎訊日御史牛應元沈𥙿學士唐文献争
力事稍觧僕纍方釋而兄方亦淂請歸正域在家候勘卒
而椘事竟詘宗人熹宗登極贈太子太傅
　論曰蛟門之与沈帰徳郭江夏其相厄不知何自𧺫大
　約朝廷方尚口而相臣欲以隐約為格心兩無疪而兩敩
　也即以假王事蛟門或以事乆逺繁重姑安之以存大体
　而必賊椘宗以快王是欲以不安為安而正域又或以椘
　宗之必不安以拄寕波後世以此案比梃撃為両可原似乎
　不深求持挺撃者與不深求覆椘者皆可以息争然而事有
　不同梃撃断冝存其是而以渾厚安神祖之心假王自冝
　著其非而以平反審天潢之寔搃之強安其所不安而黨
　成矣匪生光之誣服江夏其不完矣夫如妖書者只冝自
　問而防川何為
　　梁應澤
梁應澤字射矦先世籍清苑永樂𥘉以扈駕功世錦衣徙
順天應澤成萬暦乙未進士授户部主事領通州倉稱亷
能歴知徽州一秉寛大禁税奄之害民緝騎較之勾挕冨
尹尤以威明著時奸啇請以織造㱕内監應澤抗言内監
淂以騐駁優有司不便報可副使河南擒巨盗二紅四紅
散其黨南計典去𧺫㭪鳯翔平凉清韓藩逋賦萬計有搆
富宗于韓王者矯令籍其家應澤立擒首悪置之法韓宗
以安復以擴攞出没設墩堡練義勇條上土達班軍屯塩
法皆報可歴雲南按察使已再舉卓異而朝貴齕之復調
平凉參政按察九江天啓中璫𦦨張甚拷掠汪文言至誣
坐黄太僕賍不辦應澤讞其獄為助輸免其追比改山東
布政使時以蓮賊兵防餉急應澤建抽借二議不增賦而
餉足毛文龍借牽制為名先後増餉歲至五十一萬米二
十萬布二萬至欲撤天津東兖磁州真定兵以其餉餉海
外應澤上言餉不可撤議淂寝擢右僉都御史撫治鄖陽
上言天下大計兵餉為先冝合户兵督撫為一人又言毛
文龍非有大志當核其用兵㡬何駐兵何地督師受上知
遇宜服兵屯田生聚教訓無專倚辦餉以病民上温㫖荅
之叛将冠漢中授計関南道劉應遇殱之降其衆崇禎二
年都城告警入衛應澤最先還治擒礦盗千入緝蓮妖教
加右副都廵撫如故請减遼餉三萬有竒宛人誦之四年
疾㱕䘚贈兵部右侍郎所著有古名臣經濟畧三子以樟
領郷荐苐一庚辰進士
　論曰梁侍郎津津古名臣經濟其自命有在矣不餉海外
　已測毛覺華不足恃合户兵督撫為一人倪鴻寳後𣸪
　言之矣事不一手左右互撃古開屯乆任一手之力也
　夫
　　釗應遇
劉應遇字玉庸别號念劬湖廣孝感人以萬暦辛夘郷試
七上春官不第令永寕邑連陕州靈寳諸山險阻民易為
亂㘴郷貴焦氏凌轢赴圍城斬木應遇受命治之遂单騎
從僕五立抵城登楼開諭諸乱若聚衆不觧報仇乎叛乎
叛不赦果報仇吾䏻收焦氏快汝衆羅拜數焦氏衍豊者
罪泣下觧散去于是請罪衍豊擬鬼薪律而衆詣永寕降
歴户部主事傾家代同郷楊忠烈漣入賍不􁑴魏逆敗上
六大苦䟽且為諸㕦觧網有云完賍諸臣聞有挈族盡逃
為海濱瘴厲者諸臣之子有死于途為晝號之鬼者殺其
身破其家𣸪絶其祀忠䰟不民先帝應昭鍳之上為惻然
未完之賍悉與豁免陞啇雒道白水之難賊㡬二萬諭降之
渠三十有竒自詣獄尋赦去漢南㓂起𣸪親行伍十二戦
平之調関南大𠫭零賊背川𣸪叛借撫行勦無𣸪遺孽奉
特命廵撫甘粛自荘入凉北走蔡旗東抵黒山入鎮番渡
河出塞合圍扵蘓武山而還復自甘粛經平川臙脂堡由
金塔直至嘉峪関歴廵視周二千餘里嘔血畫便冝八欵
入告時銀歹黒岩把都䓁部咸膜拜奉約耕牧五百里外
秋防無騎躝入辛未正月之三日忽衣冠向北拜奉特恩
不䏻終事朝廷矣絶口不及家事卒詔賜祭葬贈副都御
史
論曰國𥘉用人甲乙並進嘉隆以来限資格過甚其自
　乙榜建牙開府者海忠介艾平江皆由直莭杖戍顯此
外指不數屈獨應遇與孫元化劉可訓丘禾嘉㕦書授
鉞一時四人元化罪誅可訓事去獨禾嘉䘮師大凌罪
不足贖應遇盡瘁邊𤇺所至􁅊績庻不負烈皇帝破格
求才至意
　　張延登
張延登字濟羙號華東山東鄒平人萬暦二十年進士歴
内黄上蔡二縣有治行在官資用一切自家致之考選兵
吏二科給事中時朝論紛囂獨䟽陳王道無党之説福王
請益地上䟽言周秦諸藩地少而延景府地廣而促此夲
朝得失之林也時東事方殷大僚充位邊報至輙令廷臣
㑹議延登䟽言遼左之患在撫鎮遷易不常委任失人功
罪不明賞罰不决所致即議兵餉亦當覈舊曰十一萬之
数與近日八萬之数稽其逃亡隐占而不當議增今未見
其形先傳其影聼塘報之恐喝輙令廷臣射覆而在事之
人反䄂手旁觀坐待一成之畫偷得避嫌之便成則收其
功敗則不執其咎此人臣之利非國家之計也其後東事
果敗如延登言己未主大計以公事投劾去天啓𥘉歴太
僕寺卿其㑹議遼事有曰今日非盡罷四方募兵之使不
足以息山澤思亂之人心非蚤罷登津各撫之建置并力
於廣寕不足以省天下無益之加派當時以為至言四年
以權奄有干政之漸疾㱕七年陞右副都御史廵撫浙江
首上䟽毁奄祠崇禎元年閩㓂周三老擁三百餘艘䦨入
石浦延登率標兵撃走之賊轉攻爵谿不下聞大兵至宵
遁乃復㑹三區兵進勦賊攻徤跳守将吴用冝死之乗勝
復犯石浦延登遣參謀成大用以火攻之焚其巨艦三十
餘艘擒賊首滚江龍賊走大陳山立柵自固復督諸軍深
入燬其巢追至下鎮關賊去加兵部右侍郎兼右都御史
五年陞工部尚書改左都七年主大計尋乞歸乆之𧺫南
京右都署南京刑部事多所平反䘚年七十有六贈太子
太保弘光中謚忠定延登為人伉爽英逹尚氣莭若吴麟
徴祁彪隹夏允彛劉理順先後並出其門
　論曰以氣莭聞門多殉國之士制科射覆乃有心印頋
　當時欲以射覆了東事乎坐待偷淂四字足以銘當國
　治兵诸公外此護覆而并以不射為工矣曰雖覆無力
　　也張鄒平治海未見全略使受遼左而淂行其説豈止
　　人臣之利哉
　　朱家民
朱家民字同人别號天民南直江都人籍扵滇世居関壮
繆祠傍母夢大蛇自祠出繞其室生家民㓜稱神童日誦
萬言登丙午郷薦㑹滇南沮賊就選涪州知州清户口除
包賠給牛種剪豪強興學校通啇賈凢興除皆便民𥙷湖
州同知改真定撫賞宣雲才守推第一擢知府貴陽時安
酋作乱㑹城困奉中丞三善檄走蜀借援圍觧陞安普監
軍副使大小百餘戦闢路抵盤江黔自安酋􁞻後蓬蒿数
千里次苐築城十一座爲其民生聚計議造鐵橋自董之
橋成復建鼓楼爲橋䕶建月城爲楼䕶水西之酋不敢南
越由按察使遷布政使以亷惠稱烽息餘餉六萬還官録
功加一級召對賜宴推廵撫延綏四䟽乞帰家民操醇潔
不市恩不修郄推心置腹自奉儉約為粒殍槥死不倦曽
大計入覲值保安州𥘉䧟奉部㽞不三月而定家民紀事
詩有白髪平番人尚舊丹編留朔姓傳香之句以三子潮
逺貴贈荣禄大夫潮逺以大都督搃兵漳潮䓁䖏
　論曰朱光禄應盤錯有餘而卒不克竟其用或曰退食
　之暇䆒心宗旨頋生平奉王文成范文正為法而猶恍
　惚空無乎子潮逺文武才所著有風動石恍然亭集行
　世
　　朱爕元
朱爕元字𢡟和別號恒岳淛江山隂人萬暦壬辰進士以
大理評事歴廣東提學副使㱕省十年𧺫陕西按察使分
廵隴右遷四川右布政使天啓元年藺酋奢崇明以奉調
援遼兵至重慶反一呼二十萬分道㓂成都爕元誓衆登
陴多所擒斬間誘賊驍将來歸朝廷以為能擢爕元僉都
御史廵撫四川專任討賊遂率大兵兼程追勦定叙州復
重慶賊乃渡瀘水去三年加兵部侍郎總督川湖陕西七
月遂入藺州清其巢穴拓地千餘里先是賊誑煽諸彛謂
己淂成都水西安氏為藺接界世相仇殺至是與安邦彦
觧仇相結互為唇齒㑹黔撫王三善敗没于大方崇明子
寅最雄狡乗勢復優藺爕元立賞格購降彛授之計宻令
圖奢氏而身率師出遵義為黔聲援朝廷晋處元兵部尚
書賜尚方劍改撫貴州莭制貴湖川雲廣五省軍務爕元
大治兵分道並進而所遣降彛斬奢寅首来獻遂專討水
西既艱歸而黔事壊崇禎二年仍𧺫撫貴州縂督如故乃
合滇黔蜀三方進勦而親督大軍駐六廣逼大方賊犯赤
水爕元令守将佯北誘之至永寕大兵出其後互奮撃賊
遂大潰臨陣斬崇明邦彦餘賊及逺近諸彛復擁安位以
抗王師爕元窮逼之安住大恐乞降率諸彛四十八目納
欵乆之黔人復𧺫釁相讐殺爕元立誅首亂者数人事乃
足九年移師誅五洞叛苗益剪水西羽翼由是黔中遂安
自貴陽上下六衛及椘之清平偏鎮四衞一千六有餘里
皆設亭障通商旅如内地矣方藺州𥘉定諸将吏咸𣣔郡
縣其地爕元不可請以外四里膏壤歸永寕衛而内四里
深險磽瘠者分給降将使各守其圡上從之事在奢崇明
安邦彦傳𥘉龍場􁆡者在藺州水西之界二酋常争此地
奢氏敗水西假之以居㑹蜀人争功欲設官屯兵以自廣
爕元力言不便謂内激藺彛必死之鬬外挑水西扼吭之
嫌兵端一開未易猝止讒者謂曲庇安民天子亦疑之詰
責数四有㫖行勘而爕元持議益堅及勘地界䘚如爕元
議安位死無嗣朝廷又欲用兵郡縣之爕元復䟽言水西
有宣慰公土有各目私土公土冝㱕朝廷私土冝卑分守
詔竟從之録功累加三少䕃錦衣二人戊寅䘚于官賜祭
葬如禮
　論曰以藺援遼離穴不勇即使東㨗亦卒難制豈皆如石
　砫之忠闔門死國哉建此䇿者自冝追辟而不問廟計
　何在也既窘東北又釁西南一之不脩兼以両􁁄藏竭
　伍缺而任西南者又轉輾務盡以逄内喜功之一念不
　知其不勝任夫両拳分應豈有倖哉而况流氛孔熾分
　應無既如恒岳頗才而事以𧺫倒益費朝廷又不知所以
　用恒岳矣
　　熊廷弼
熊廷弼號芝岡湖廣江夏人少强記牧牛讀書髙襟偉辯
負膂力能左右射萬暦丁酉郷試苐一戊戌(成)進士司理
保㝎時稅監王虎枉盗礦多人極鍛錬􁈇參随亦以他事
在禁撫按以獄屬廷弼治虎飲廷弼酒語次及參随廷弼
曰公粛客以此乎虎語塞乃問虎礦絶否曰久絶矣何不
撤礦曰即行之不二年也然則臣廷弼老不任哉曰三十
未老也廷弼曰礦絶何利礦而公論撓礦不休天子乆厭
之矣臣今撓礦必𬒳論然荣於百薦牘臣未老必復用而
公則危虎悟釋三百人而廷弼亦釋參随以報兩人遂相
得䘚請撤礦上從之以能擢監察御史時給諫宋一　劾
遼東廵撫趙楫及寕逺伯成梁棄地罪命廷弼徃勘㑹張
燁代稅監髙淮與廷弼先後出廷弼宻授意寕前道使稅
者騷之燁惧反走遇廷弼薊州廷弼恐之曰税不罷則遼
必叛遼叛是淮以禍遺公也不如合辭請罷稅善果得請
稅罷出関諸役方即迓輙勾淂其奸利者戍配数十人而
軍餘避役賄大吏為舎人者咸聞風去相沿搃兵責其營役
錢貧冨差廷弼革其十之九以實伍謝騶從過半以数騎
冐雪出勘至撫順関觀碑界訖建州以中軍入謁慰之曰
吾不携一兵此意知之乎建州遂以五百騎入衛所進酒
輙飲之諸騎嚙指曰大帥乃不疑我上言楫成梁可斬者
八二人以奥援不報當是時建兵已吞南關結歡西鹵使
東圖北關亦西犯邊壊欵議使我不暇東頋以希淂志於
遼廷弼曰是當反其計用之親北關以樹其仇撫西鹵以
伐其羽翼召南關灰扒諸部以携其腹心断其手足而是
時挿漢適盗薊邊總督王象乹檄遼撫李植總兵杜梥搗
其巢牽之梥夜出塞無所得則殺屬夷百数十人以哈流
兎㨗聞廷弼頓足曰敵方嗾鹵與我難而更挑之乎上書
請易帥不報于是拱兎脩哈流兎之怨䧟大勝堡屡入殺
数千百人而治邊欵鹵皆洶洶建師因結宰賽侵北關開
原益危廷弼親廵開原為北關觧宰賽怨皆感服乃大修
邊自三坌河歴遼瀋汎懿鉄開􁕉北關七百餘里而甃清
河等七城不經督撫請命不費縣官金錢而事辦復上䟽
請修西河邊六百里上曰盡如此御史吾何憂㑹楊鎬以
遼撫出代李植廷弼復上　䟽曰臣惟遼左今日之患莫大
於無人連年受鹵撿拾無遺族屬𬒳殘而𥙷軍不淂田土
抛廢而徴粮不淂禎軍不得則墩軍盡不淂不佐以堡軍
堡軍盡不淂不佐以营軍而营軍又漸盡矣徴粮不淂則
額粮虧軍食必乏軍食乏京運自不淂不多而京運且不
至矣自邊臣好邊功以開釁棄邊人以償仇而本務不修
以人予鹵則今日存遼之計當以保人為第一義而保人之
計莫先於寔内與固外實内之事非一屯田積貯為大固
外之事非一修邊併堡為大髙城㴱池息民飬士外固封
宇内務農田蠲其煩苛簡其文法鹵來則拒去則弗追搃
之㩀險而坐以困之不逺出以倖功任其去来順逆我皆
待之於境内握之於尊爼而欵戦之權無一不自我􁄐之
因偹陳修邊築堡之利十有五以為用守為戦所以存遼
而復有三幸五惧之説㣲侵撫臣于是與楊鎬交相駁議
遂寝還督學應天坐勘家居四十五年撫順清河連破四
道之師皆没京師大震亟𧺫廷弼大理丞兼御史宣慰遼
東而開原復破殺掠数萬事益急立陞兵部右侍郎兼僉
都御史經畧遼東随四蒼頭出関而鉄嶺敗信復至廷弼
乗夜趨三坌河時遼陽且空城逃廷弼執倡逃在籍知州
李尚皓等斬逃将劉遇莭王㨗王文鼎并籍最貪參将陳
險之家戮之以狗於是諸将股栗積惰俱𧺫頋城中自三
路敗後精鋭皆盡潰䘚僅三萬人鎧仗不具所募南衛新
兵萬人輙散去而掘濠防瀋者聞北関破盡矣鋤钁走軍
中日数驚或請撤瀋衛遼廷弼曰徒示弱速敵無濟也廼
偽為褁粮欲進状敵聞之疑不進于是乗間濬濠練軍為
守禦計廼上言曰今日制敵之説有三一曰恢復一曰進
剿一曰固守顧以此時驟云恢勦臣知其難不如分布要
害以守為戦之淂䇿也為靉陽為清河為撫順為柴路三
坌河間俱當設重兵主将一禆将十五士䘚三萬使各路
自為一分合竒正以當一面而鎮江南障四衛東顧朝鮮
當設副将一禆将八士卒二萬夹鴨緑而守與四路總為
一分合竒正以成全局無警就彼操練小警自為堵禦大
敵互相應援又復出偏師迭優妨其耕牧疲敵于奔命見
可而進知難而止而又宿兵二萬遼陽駐防以壮中堅存
兵一萬海州三坌河以偹後勁㽞防海運兵一萬以杜南
侵計用兵一十八萬步騎半之諜後金改元稱號并有西
關灰扒魚皮島刺惡古里弓知价河伊難一帶海東諸處
又收集開鉄兵萬人計兵已近十萬應以十八萬非侈也
十八萬人計餉三百二十萬粮百八萬石馬九萬匹計荳
九十七萬二千石草二千乙百六十萬束責成兵部户部
督撫各有鎮通盤合濟而以守為戦之局成上敕行之且
大修城親至撫順關示規畫進兵状将軍賀世賢曰此乆
委敵徼卒且不敢徃勿輕廷弼曰吾疑之以使敵自偹暇
我三月工可竣也城完又以四路惟撫順坦直距瀋陽奉
集各六七百里于是復城奉集而命世賢以三萬人守瀋
柴國柱以二萬人守奉集敵大入両軍扼之互有殺傷竟
不能西越光宗即位下璽書劳苦廷弼方廵奉集而敵十
萬至瀋陽廷弼擐甲禦却之㑹光宗崩給諌姚宗文請欵
西鹵察北關遺裔閲視遼東廷弼曰講不足恃與宗文忤
而諸在事劉國縉閻鳴泰韓原善皆與廷弼相左蜚語徧
京師於是御史馮三元張修徳給事中魏應嘉交章論廷
弼廷弼抗䟽力辯即請三臣出勘言官以劾者勘可劾者
非体乃令給諌朱童蒙徃還報稱廷弼守遼瀋功廷弼歸
待後命以袁應㤗代之天啓元年御史周宗建等交章訟
廷弼劳當𧺫兵部亦言廷弼在遼修城濬濠嚴戍防布火
器復奉集瀋陽二空城還為重鎮官軍士民皆垂泣遮道
訴遼陽数十萬生靈皆廷弼所㽞誠如諌官言大學士劉
一燝擬㫖報可時黨事紛勝給事中郭鞏劾一燝私廷弼
而御史江秉謙又劾鞏下廷議㑹邊警益急𧺫廷弼兵部
添註右侍郎趣入朝未至而遼陽失熹宗怒謫郭鞏于外
須廷弼急時已用寕前道王化貞為廣寕廵撫化貞恢譎
自喜踈不識机事大言我兵不必多有西鹵百萬在西兵
可無調有布衣孫得功子弟兵在過河可無戦有李永芳
内應在餉可無轉輸有河東粟麦在第淂三萬人渡河敵
可不劳而致戲下也當事者悪聞艱難便化貞遂以才可
獨任發帑金百萬與購西鹵廷弼至聞前計愕曰虎酋雖
有衆非後金敵孫淂功䓁皆市儈郷兵皆白徒易去就不
可用李永芳受後金恩厚未敢信我軍屢敗氣失哭死扶
䘮不暇未可輕過河遂進三方合制之議一在天津一在
登莱一在小海搃以内䕶畿輔外為廣寕後援相机進取
而獨主化貞者意忤上乃晋廷弼兵部尚書兼右副都御
史駐山海關廷弼薦用佟卜年等請宥髙出胡嘉棟等立
功自贖言者復以保逆保逃為廷弼罪言官孫杰至追劾
大學士一燝及吏部尚書周嘉謨以誤用廷弼嘉謨罷去
適毛文龍有鎮江之㨗化貞因誇大之欲乗勝進取廷弼
以為小勝不足狃以是釁日益積而大學士葉向髙從田
間来素與廷弼㕁化貞又其門下士䟽稱化貞才當專任
不冝更受節制化貞請屯兵西平盤山廷弼言堡馹窩卒
百計小屯兵千計不能首當敵一莭破則西平鎮武盤山
無不瓦觧冝置㳺兵河上出没不測以亂之而大軍营廣
寕柵壘倚角練士待戦計遼陽去廣寕三百六十里自河
至廣寕尚二百里南阻海北界西鹵中僅路隄一道隄外
潮溝沮如蓬蒿沒人馬難决驟又無居人可掠即欲至廣
寕而束於一隄度四五日至彼且疲吾固壘勿與戦不出
旬日彼自歸乃可乗也化貞遺書京師誓必復遼中秋前
後㨗音當至衆皆惑之㑹御史方震孺賑䘏至河上上言
河不足恃者六廷弼又極言河上不可駐兵化貞堅不
聼河上兵露無恃皆怨旦夕思敵至可逃廷弼見廣寕武
偹大弛拊膺曰事去矣連章請彂援兵且曰臣言可用則
願如臣所請不可用則請罷臣專任化貞且言河西人心
己去臣呼兵而兵不應呼餉而餉不應呼工匠器械無一
應者臣知事不可為願㽞臣言以為他日左劵化貞恚使
入言兵部已欲渡河而廷弼沮之子是尚書張鶴鳴侍郎
王任晋及䑓諌多右化貞上言机不可失下部議言人人
殊鶴鳴䓁又言化貞撤則毛文龍必不為用廣寕土兵必
潰西鹵必觧体冝用撫臣特賜尚方劍加卿貳啣以重之
而更推廷弼他所廷弼将自右屯還關而在晋復力言經
臣不可撤廷議未决敵已渡河連破西平振武守将多死
化貞所任先鋒孫淂功奔還廣寕呼城中亟降登陴者至
欲縳化貞以獻化貞獨以数騎馳出廷弼将視河上離右
屯七十里聞敵己渡河趣發兵援振武振武敗耗至則趋
閭陽将援廣寕而廣寕敗耗𣸪至遂遣各道分三路䕶潰
兵民入關而身以五千人駐大凌河待化貞化貞至見廷
弼而泣廷弼曰六萬人蕩平遼陽竟何如化貞慚謝問計
廷弼曰今無及矣惟有䕶百萬生灵入關勿以資敵詔逮
化貞而廷弼奪官聼勘勘官乃謂化貞棄廣寕廷弼棄右
屯罪均㑹勘論死讞語有云比之楊鎬更多一逃比之應
㤗反欠一死未决逆奄用事欲殺楊左等無名以為入廷
弼賄緩其死五年閣臣丁紹軾出遼陽傳上前謂廷弼所
撰将以掩罪餙功懐不軌上震怒立命矣市傳首九邊坐
没帑十七萬捕妻子繫獄掠治長子兆珪不勝椘自刎死
毅宗即位奄敗少子兆璧甫成童詣闕訟冤工部主事徐
爾一亦上䟽謂廷弼一案罪無一㩀而劳有足矜按遼時
早見事机及與化貞共事所謂因兵因間因粮者皆預䇿
其必敗名是經畧而無其寔如屡䟽原派兵馬不與部覆
又髙置之若謂不死守右屯則又有説昔唐郭李之討史
思明也既與九莭度之師同潰似冝扼河陽橋而勢不能
為尾生之柱則今右屯者郭李之所為河陽橋也舎此止
山海一重門限矣且能全此五千人不散至大凌河面付
化貞正與慕容三萬獨全事相類豈淂與化貞之獨握兵
馬誤用西鹵誤信永芳以致潰敗者同曰道乎所謂罪無
一㩀者此也四路初　遼陽一空城耳經理未一載屹然
金湯築奉集瀋陽屯虎皮馹迎拒敵兵于横江之上又當
廣寕再潰廷弼至關盡勒缷刀馬在外伺關騐放凡二百
八十餘萬人以息擁潰所謂功有足矜者此也才既籠盖
一時氣又凌厲一丗而掲辯紛紛致攖衆怒是足以殺其
身者哉若夫為廷弼鳴冤者閣臣韓爌部臣周嘉謨科臣
惠世掦臺臣周宗建等皆當世賢豪長者㑹爌復用更言
之乃淂身首歸葬𣸪原官謚㐮愍
　論曰㐮愍一字經曰守此時賤守字以為怯至無可守
　而後思此一字無及矣李侍御清稱㐮愍功不及忠粛
　而劳苦與冤以死相似盖用與不用之分也余謂才相
　埒而一見一不及見一専任一姑任之名任之則用與
　不用両法外另一若難英雄一法使萬世呌屈嗟党事
　之所貽毒至此哉其遺書經畧全集而外有續草續牘
　或曰陳新甲罪大才亦大馮元颷才短楊嗣昌才大罪
　尤大搃不能望㐮愍涯涘頋孫閣部承宗差與左右固
　関門幸䖏呼而必應之時福過之矣嗟在朝以淂寸為
　功不知以不失寸為功盖用人甚難也
　又曰㐮愍負才使氣誠有之以是衆正咸与可而尔或
　有疵之者如職方耿如杞主事鹿継差並怫經而　撫
　撫言戦徑言守撫言三岔河可駐全師徑言廵徼必及
　撫言扼險可竒勝徑言兵潰可虞撫言不事召募經言
　必益兵撫言欵鹵可恃徑言不可恃撫言孫李内應經
　言间谍可虞水火如是而庙算兼任之乎且坐以同律
　萬古呌屈按遼陽傳出丁紹軾䄂中立付西市而㦯傳
　蔣應暘者襄愍故属弁也化貞逄璫谍应暘觀音經
　後有图䜟数语坐妖言矣市連襄愍死之日洗沐整
　冠北拜曰我大臣也奉㫖豈敢草草手持一䟽作尸諫
　提牢主事張時齊斥囚安淂上書廷弼曰此趙髙之言
　也獄中上書古有之矣絶命祠有云他日倘拊髀安淂
　𧺫死魄絶筆歎可惜一歎天地白玩前二語己知東鑰
　必不固图䜟之識頗近之
　　蔡復一
蔡復一字元履福建同安入萬暦戊戌進士以户曹累陞
湖廣按察使兼𬋩兵備分廵荆岳而強虎清溪筸子坪等
哨兵索餉為亂復一計擒首亂六人誅之事定遂陳制苗
實政議将有三曰重責成曰嚴制馭曰察機權議兵有七
曰選精鋭曰除戎器曰申䇿應曰守要害曰割冒粮曰明
賞罰曰權勦撫而議苗粮淂法有曰生苗之敢於刼者熟
苗為之嚮導也察何嚮導懸粮以待其擒賊自郊然後𥙷
給熟苗約束而生苗自不為患矣又曰如本酋絶原粮作
缺不許他苗冐領以偹勞賞勿輕許名粮名粮無窮而劳
賞一時有限也其有頭目侵削苗粮者許本苗赴理仍禁
客土漢民不許私買苗籌而議漢民有三一曰防啓釁圡
官招集流民中有豪俠險徤之徒交結哨官既放債以折
兵粮又逼債以致兵窘致無告者挺身以投夷懐仇者紏
苗以釋怨此豪民實開之釁也冝嚴行禁革二曰遏投住
凢熟苗與苗寨民不許縱入内地其思漢願囬者聼官發
原籍當差行李貨物不許官兵優動敢有新投苗寨者𬒳
擒以謀叛論仍行保甲法其縱容户口投苗者事發連坐
三曰絶勾引生苗入犯或分隊潜入而㑹某䖏或先期散
伏而發某時其至必有所藏其饑必有所食若無勾引接
濟彼茫然不知内地虗實又安敢入不測之淵哉而議土
司者有二曰覈戍兵曰責擔承而兵事四蠧之議尤爲切
要一曰占兵兵既役于官則不復問撃刺之事矣卒曰何
彼䄂手而我荷殳伍皆觧體一曰賣兵兵不任戦其𥙷伍
必有恒餉而哨官居爲竒貨有兵與無兵同一曰賣苗苗
之攻哨亦可畏也惟與苗爲市可以饜其惏心一名賂十
餘金以上既可徳苗又可肥已而禍遺飬癰一曰賣路卑
辭與約苟完本哨而已餌於東而刼西餌於外而刼内遂
以盧麻二縣爲􁒅此四蠧縂属膏肓而賣苗路尤不治之
疾因條五議曰束隊伍曰把苗路曰立㑹哨曰練火攻曰
責欺縱以制四蠧陞右布政使改山西左天啓元年以右
副都御史撫治隕陽時貴州廵撫王三善䧟没以兵部右
侍郎兼僉都御史出撫貴州加縂督上䟽言黔之禍在苗
不在水西其害在無民不在無兵黔自鎮逺府至亦資孔
道千餘里四面環苗而以一線鳥道孤行於其間苗有儂
有𦍕有狆有蔡有宋與玀鬼犬羊非制苗無以孤賊非附
民無以寔黔于是出兵勦諸叛苗先後共攻破一百七十
四寨擒斬二千三百餘人及其黨阿賈等有名寨首五十
餘人盖六衛苗酋惟天保阿秧最雄受水西偽都督官職
自二酋擒水西失勢官兵始淂􁑖力西討矣復一未淂代
卒於官
　論日蔡侍郎制苗諸議頗悉而其如利苗之不制而因
　以制苗為功頋此日制苗有功無觧扵不能制賊之罪
　也典樞者欲借以缷罪則不可何則制苗與制賊難易
　懸矣
　　徐光啓
徐光啓字子先號玄扈南直上海人也先世從宋南渡祖
毋尹以莭聞光啓㓜矯摯饒英分嘗雪中躡城雉疾馳縱
逺跳讀書龍華寺飛陟塔頂趺頂盤中與鸛争䖏俯而嘻
其為文層折於理于情進凡思五六指乃祝筆故讀之者
不辭凡思五六指猝未易識而寔可試諸行徃徃顧盻物
表神運千仭之上以北雍㧞順天首觧甲辰成進士選庻
常好論兵事以為先能守而後戦約以二言曰求精曰責
寔㑹萬暦末年廟謨腐於體例臣勞頺于優尊此四字可
呼沉寐後数十年長計無過此光啓甫釋褐一口𥙿之也
授簡討分禮闈與同官魏南樂不恊移病歸田於津門盖
欲身試屯田法因就間彊理数萬𤱔後草農政全書十二
卷以聞本此歴左春坊左賛善奉敕封慶藩盡却餽遺時
方東顧四路進兵光啓䟽上此法大謬䇿楊經畧鎬必敗
且曰杜将軍當之不復返矣及全覆歎曰吾姑言之而不
意其或騐也分列五要無過練兵除器而最切監䕶朝鮮
意以内兵萬不可振則因糧海國為之訓成嚴旅譬我特
設犄角猝便呼應名為振孱寔則将助朝廷未嘗浪一金
錢而車徒不辦自足時未便明言止以監䕶二義先示威
惠光啓且釋中秘書竟欲身之已淂㫖行矣為言官祝耀
柤所沮不果觀他日朝鮮他效我失左臂大事去則所料
己在二十餘年之前哉改訓兵通州以詹事府兼河南道
御史甫就事又以安家更畨二議不恊事不就㑹神廟崩
予告回籍天啓改元遼警𧺫光啓知兵一再投書遼撫熊
廷弼有曰人皆天之勞子其所厚予者勞之更甚願深體
此意於煩惱中淂大安慰今日之計獨有厚集兵勢固守
遼陽次則保全海盖四州為上䇿多儲守噐精講守法而
善用火礟為最良且曰足下欲空瀋陽之城併兵合勢亦
無不可第断不冝以不練之卒浪營城外致䘮鋭氣寒城
守盖自廷弼受命而東其指在守與光啓頗合祇以廟無
成畫議論分㳫群以黨事相左撓廷弼者衆未㡬瀋遼相
繼失守光啓曰吾言之而又不意其或騐也請急用前法
堅壁廣寕時復以經撫委任不􁑖戦守無㩀而光啓練兵
除器之説徒令舌敝無𥙷大壊臺抨疾歸癸亥即家拜禮
部右侍郎兼翰林院侍讀學士纂修神廟實録時魏璫用
事南楽廣㣲以通譜勢張意引光啓為重固不應益忤嗾
䑓臣論劾閒住崇禎𥘉𧺫原官𥙷經筵講官䟽請講筵併
參論軍國重大事冝及古今沿革利弊以勞加太子賔客
充熹宗實録副搃裁時挿酋虎墩兎犯宣大上憂時一䟽
有曰用寡莭費臣言之屡矣請但與臣精兵五千唯臣(所)
須母或牽沮試要害不騐臣執其咎騐則以次逓増然(亦)
不得踰三萬一當十可三十萬也不果用改本部左十一
月遵化不守都城驚甚光啓應召平䑓曰臣故言之而不
意其或騐也急請嚴垜守毖火器走勅招􁨲督師袁崇煥自
遼左入援倖戦輙敗及事定請終練兵除器之説不果用
陞禮部尚書兼輸林院學士恊理詹事府事辛未八月大
凌河兵覆光啓䟽萬全之策有云用戦以為守先歩而緩
騎冝聚不冝散冝精不冝多陳車營之制甚悉條奏中有
曰速召孫元化於登州此議行後可無呉橋之變矣不果
時廷臣酷水火光啓中立不逄黨故此置若忘之獨天子
知其學主自盡将之以誠不任氣特寺敕以原官兼東閣
大學士參預機務時督師孫承宗行邊老謝事上意光啓
繼之光啓尔自意可盡展其所欲為卒不果進太子太保
兼文淵閣尚書如故代享太廟釋奠先師八月病乞休不
許慰問特至病劇猶請以山東參政李天經終暦事誡家
人速上農政全書以畢吾志卒年七十有三贈少保謚文
㝎以農政一書(有)禆邦本加贈太保並両廕光啓寛仁果
毅澹泊自好(生)平務有用之學盡絶諸嗜好博訪坐論無
間寝食甞曰冨國必以本業強國必以正兵大指率以退
為進曰此先子勇退遺教因權之諸大政無不以此遂(於)
治暦明農塩屯火攻漕河等咸所究治先是元年五月(日)
蝕欽天監推箕刻数不合光啓受命監修暦事與西洋龍
華民湯若望䓁精心測騐上暦書前後共三十一卷大約
按地南北差其(後)先以交食不誤為凖所為農書計十二
目而終之以荒政其議屯田以墾荒為苐一義立虗實二
法招􁨲之其議塩法也歸重禁私剖悉明暢至論火攻不
惟其攻惟其守曰以大勝小以多勝寡以精勝粗以有捍
衛勝無捍衛獨于漕議謂漕能使國貧漕能使水費漕能
使河壊國貧者東南五倍而致一西北坐而靡之水費者
自淮以北涓滴為漕用則滋田者寡河壊者㑹通河横絶
　　　　萬世不能　河易決必以　望為主使
形水勢瞭然于中　經權而治之之法可以施矣且曰
可待　而河不能為我難則兼採支運之意以莭次之諸
議雜見志中盖四十年耳　目營指畫口授惟此他無及
也宦邸蕭然敝衣数襲外　著𫐠手草塵束而已啓居約嗇
如寒士門無襍賔不設姫媵廳事至不能旋馬訓子孫母
空期明日期明(日則)今日是作夢之日以夢廢今日而明日
不醒當奈何　從主退作觧且曰吾児可倖吾孫其不免
矣其審以天道也夫
　論曰求精責寔四字平平無竒文㝎持之終身不
　時深而騐物切以為求治䘚不能易此時非東林以
　懟東林即東林尔　以空言難非東林而文㝎中立既
　不譽發　以四字善東林而後可以難非東林至于
　固圉亦只練(兵除)噐四字是所謂寔也精也總之以救尚
　口之窮又按文㝎嘗著選練論有義募義餉義薦之勸定
　营制有散可散操合可(合)操之用因民兵代戍之議而曰即
　此費以飽近京丁壮自足成練因固京師之議而曰火砲
　我之所長勿與敵共之因帑議而曰欲𥙿諸餉必行屯田
　而隨有墾荒議旱田用水議以官爵招致巨室議及
　　　　　屯額科　宜通邊額宜貶諸例
　　　　　　　時　藉教鹵令習文物
　　可以弱鹵攵㝎曰文盛則武衰自然之理也今韃　不
　　古冒頓五胡之强以其樂華凨之故嗟乎使中朝無黨以
　　光啓為中樞而專任熊經畧東事守在遼東一語乃終
　　始之矣
罪惟録志卷之十二
　　九邊志縂論
明𥘉造設遼東宣府大同延綏寕夏甘粛六邊各屯重兵
鎮之時大寕環遶山右東勝䧺峙河北河套未入火節三
鎮亦皆邊也初險在我彼不淂持我乆之險與彼共之則
以逸待劳之計失矣而况乎失險若以地之輕重論諸邊
皆重而薊州宣大山西尤重何則拱衞陵寝底定神京宣
大若肩背薊晋若肘腋也以守之難易論諸邊皆難而遼
東甘粛為尤難何則遼東僻處海濵三面皆敵甘粛孤懸
天未四面受警也以一代之情勢論之薊鎮属彛隔以蠻
嶂利用守宣大山西雖逼可汗而封貢覊縻利用欵遼東
乆稱用武全陕亦嘗罷欵么䯢噬觭湏用撻伐然此大凡
也欵恐不終而適自怠戦則両持而勝算不必在我古云
守在四彛善用之可以無敝易曰天險不可升也地險山
川丘陵也重門撃柝以待暴客安可不慎圖之也㢤
　　九邊志
宣府鎮即古上谷郡亦稱山後州元為宣德府其地與遼
為唇齒國𥘉設開平衞置凉亭等八驛接連獨石後自大
寕興和淪棄異域開平孤懸莫可犄角乃移衞獨石而宣
遼聲援遂絕東自火熖山西至大同界一千三百餘里西
路踈則洪蔚急北路踈則延永急龍門趙川踈則沙城麻
峪鷄鳴新城急由海子口薄四海冶則南而黄花西而永
寕不得高枕而卧永樂七年始設鎮守總兵正統三年置
廵撫都御史天順元年置户部督餉郎中宣徳元年始命
御史監察歴乆而兵偹副參逰守䓁官始偹縂七路險阻
而獨石為全鎮咽喉四海冶適當山陵後宣府守道所轄
上西路參将分属萬全䓁七城堡轄守偹六操守一宣府
守道所轄下西路駐柴溝堡參将分属柴溝䓁六城堡轄
守偹四操守二宣府守道分轄南路參将所属東西䓁八
城堡轄分守一操守二宣府廵道所轄上北路參将駐獨
石分属衞一所一又十一城堡轄守備四防守八添設此
路參将分属龍門䓁六城堡轄守偹四操守三廵道所轄
中路參将分属葛峪堡十一城堡轄守偹二操守二防守
三守道所轄東路參将分属永寕䓁十二城堡轄守俻六
操守三防守七坐营一又東路參将分属营城二十五為
寨九堡一轄守偹一操守二千搃四原額兵馬官軍一十
五萬一千四百五十二貟名天啟中寔在八萬一千三百
八十三員名馬騾五萬五千二百七十四疋頭寔在三萬
三千二十五疋頭歲額錢粮主兵京運民運屯折塩折共
銀一百七萬六千九百七十六両零客兵京運塩折共銀
一十九萬七千六百両
遼東鎮沿邊墩䑓障塞操守官兵共九萬五千三百六十
九員名遼東都司定遼中等二十五衞安楽自在二州招
集馬軍七萬三百十八名歩軍三萬七千四百九十五名
屯軍一万八千六百三名　塩軍一千一百七十四名鐡
軍一千五百四十八名全遼徭役自均徭銀歲觧外脩邊
夫三万八百八十六名脩倉夫七百五十名局造一千九
百四十五名窑造一千二百七十二名納粮五千四百八
十四名跟官三千七百九十八名斗級四百一十七名獄
䘚三百二十八名皷手二百九十三名水手一百一十一
名司兵五百二十六名全遼水道路河先年海運于東昌
堡由路河通運廣寕正統間遼東都督請築河堤岸為長
廣道自海運罷河亦􁩱嘉靖𥘉濬復􁩱末年倄路河通舟
楫敵下得渡踰年復濬深一丈濶二丈永利閘瀋陽城西
北平鹵堡南河一道弘治中建閘于河東南搤敵騎去瀋
陽城三十里離邊十三里大率水阻其前兵躡其後每得
勝算
大同鎮右并州地原設大同府部應渾蔚朔四州大同懐
仁等七縣山西行都司領十四衛暨井山馬二所代王藩
封在焉國𥘉大将軍鎮之永楽間始設廵撫副将天順間
添設分廵按察使司戸部嘉隆中添設遊撃等官置遼邊
等内五堡次設鎮差等外五堡次城新平等三堡全鎮以
完後又増築雲岡等六堡萬曆中築大邉五百六十餘里
後復築三屯等堡所轄陽和城廵撫道将駐札左衛道将
駐札朔州城守通駐札其駐札參将者為新平堡天成城
得勝堡助馬堡右衛城威逺城平鹵城井坪城搃在雁門
關外凢大同廵道所轄北東路參将分属得勝等八堡轄
守俻六􁄐守一陽和道所轄東路參将分属陽高等四衞
及靖鹵等七堡轄守偹六操守二陽和道又轄新平路參
将分属新平等四堡極衝轄守俻三防守一大同守道轄
井坪路參将分属㓕胡等十城堡轄守偹八操守二朔州
城楽昌王分封在焉大同守道所轄西路參将分属平鹵
等四城堡極衝轄守俻二操守二大同左衛道轄右路參
将駐右衛分属破胡等十一堡轄守俻五操防八大同左
衛道割北西路參将分属助馬等九堡轄守偹五操守四
大同右衞道轄威逺路參将分属雲石等五堡轄守偹三
操守二原額兵馬官軍一十三萬五千七百七十八員名
天啟中寔在八萬五千七百八十員名馬騾五萬一千六
百五十四匹頭寔在三萬七千四百七十一匹頭歲額錢
粮主兵每歲京運粮草折塩折共銀九十九萬六千四十
六両零民運及屯粮本色共五万一千五百二十五石零
客兵毎歲京運塩折共二十万八千五百両零
山西鎮古冀州地太行峙其左黄河遶其右天險之國也
内晋籓及廵撫布按都三司并府衞分列外藉大同以為
籓籬内恃三関(雁門偏/頭寕武)以為鎻鑰參将駐省城歩軍分諸
堡塞防守馬軍赴永寕州等処防河遇冬月氷結發禦冬
司官軍赴保徳等処防河地有礦税民甚苦之其冀州道
駐汾州府有慶永二籓宗儀頗横其雁平道搃轄路參将
駐代州所轄守偹移廣武又振武雁門一衞所邊之内外
設有八岔白草水峪胡峪四堡以相犄角除雁門最險餘
皆平適不當衝代有知州等官及行太僕寺户部管粮主
事暨雁門道整飾偏寕等處㝷草行太僕寕武岢嵐各設
兵備以代為省北重地也其雁平道轄北樓路參将属三
関城二守俻邊之内外有團城等八堡其寕武道轄中路
參将所属利民等八堡守偹五防守三千户所三邊之内
外續設小蓮花等十五堡嘉靖中改縂兵鎮守寕武又添
正兵坐营標兵守偹各一員所轄朔寕等三堡守􁁎搃各
一其岢嵐道轄西路參將駐偏頭關分轄老营等二十城
堡為逰撃一守偹五操守四防守九衞所者三而邊外豐
州灘歸化城及板升諸䖏皆順義部落欵後鹵絡繹不絶
边口二䖏了角山等三十二䖏極衝邊外鹵王三娘子部
下駐牧岢嵐有知州等官及鎮西衞所嵐縣有知縣等官
興縣亦然岢嵐道轄河保路參将所轄河曲营六城堡屬
守偹二操守二防守一千户所一本路逼黄河廼北鹵套
鹵交侵之地隔河即属大敵他鎮防秋此復防冬與春故
守凍有兵打　有例河曲有知縣等官保徳有知州䓁官
原額兵馬官單七万九千七十七員名天啓中寔在五萬
八千三十七員名馬騾三万五千五百三十九匹頭寔在
二万五千八百九十四疋頭歲額錢粮主兵京運民運折
色屯折塩課塩折共銀六十二萬四千九百五十四両零
客兵京運年例共銀七萬八千両零
延綏鎭東連山右西接銀靈秦之北蔽也國初敵迤河外
延綏以寕自東勝既失北馬南渡時創边䑓墩垣于河之
口建沿邊榆林等諸堡聊用遏逿然鎮治舊在綏徳自成
化中徙鎮于榆林置衞所墾屯田立學校屹然成重鎮焉
然其勢肩背受敵神木以東猶阻黄河之險其西如鎮静
寕塞瓦楂梁定边营諸処川原平曠直逼鹵巢况榆林四
面皆沙五榖鮮少自火蒒㨿河套而吾耕牧之利已失或
云黄河可逆運以飽守者言之而不能用所幸榆鎭士馬
宿称矯勁塞上酋長素所心慴迨其後也徤児之氣索扵
入衞之徃来驕子之心愓我明愛之仇恨冝鰓鰓憂之若
夫葺二边之險以固乃籓籬増衝边之堡以聮我䇿應而
又復腹内之班寕以嚴秋防除近边之壅沙以遏馳騁冝
有所以善延綏者也
寕夏鎮古朔方也黄河襟帶于東南賀蘭蹲峙於西北魚
米饒衍稱四塞腴區然鹵勢不同昔犯甘凉皆由山後今
則視賀蘭為通衢矣昔犯鎮城尚俟氷結今則渾脱飛渡
即夏秋亦並戒嚴由平鹵城抵花馬池三百里在在皆為
敵窟花馬川原平衍尤易長驅正徳𥘉始增置後衛每秋
移駐廵撫於此良有以也逮降彛煽禍全秦震動雖大難
已平而道蘖之入鹵者未反禄産之逋誅者不安似冝有
偹以待之鎮逺関為平鹵之障距邊纔八十里自淪棄不
守而欲遽復漢武舊城豈可得乎
甘粛鎮僻䖏河西漢武時甘為張掖郡粛為酒衆郡西則
燉煌也國𥘉将軍馮勝定河西以嘉峪関為界永楽中封
元裔于哈宻遂以玉門之西為守迨其後哈宻吞䧟于土
畨則西收最便火酋盤㩀于海上則東返無期曲先四衞
莾揑二川俱不可問而四面皆勁敵矣且仰華創建于西
海則北馬假道于甘凉腹心震岌抑又甚之武威諸部旧
領数邑自故土既棄疆界曰蹙黒松以東稱一線焉非屯
魯氏之土兵杜賔酋之阻遏則荘浪之咽喉可慮也西畨
諸族夙號外籓既而鹵曰掠畨畨折于鹵區區維繫獨茶
馬二字其可虞者一矣甘州界在数郡之中則奸究之薮
也而鎮畨又(雄)挺北塞之外必凉永相援乃成犄角粛州
日在窺竊而地不可邊西寕畨鹵交集即險不足恃兼以
地砠民貧􁄕然(用)武走集何贍濬􁩱墾瘠所急須也
固原鎮舊開城地也居八郡之上㳺為三鎮之要害弘治
中鹵㩀河套㓂在門庭始立州衞設總督屯以重兵領以
大将稱巨鎮焉鎮迢逓㡬六千里而花馬為門户自賔酋
住牧扵松山則安㑹蘭靖受其害火真盤踞于西海則臨
洮鞏昌罹其毒生畨時見掠刼􁆐畨多生異謀中葉西鹵
㓂洮河両川悉㩀厥後北鹵㓂固原諸路分侵所幸南北
不合謀先後不並發全秦要區猶得既危而復安是故欲
防河套之鹵以安原州則嚴花馬之守遏興灵之衝冝講
也防山後之鹵以安蘭靖則増沿河之堡屯常戍之兵冝
講也防西澥之鹵以安臨鞏則増大将以資弹壓皷畨人
使為我用冝講也
罪惟録傳卷之十二上
　　致命諸臣列傳總論
觀太祖之葬元福壽而祠余闕也為之頓首楮上者数周
封微箕表比干𥘉非决扵原者漢斬丁公後世髙其義獨
代死紀信不聞厚卹明扵勝國猶急賞其大莭則扵諸啓
運殉義寕𣸪爽報盖以教後世之為人臣者切矣明殉義
于譲皇烮皇両朝最盛古無与埓凡猝然死因所属而而
死因縁所事而死非有必死之意与不肯生之義俱曰適
然不録非不録也所以嚴録之者也其若諌而死者意在
諌也不以死例凡死國死職死事死志其所遇不同而致
身則一負重望持絶續与天争命是為死運盖有関正閏
者另一格在抗運傳中至扵國亡与亾君亾與亡不成國
不成君而亦與偕亾淂附國亡與亡君亡與亡之例曰死
國受官不欲曠其官即不受官務官之事不去曰死職曰
死事匹夫婦無死之責與夫讀書庠序未嘗受禄可以無
必死之名而必靖其志曰死志吾以降死運者一等歴朝
無遺卹但有欵䘏搃之褒忠之義大昭嗚呼毅庙盖以身
教也夫
　致命諸臣傳上
　　張天祐(郭元/帥)桑世傑趙忠劉成(李/崇)茅成
張天祐濠州人姊為滁陽王夫人有才力用事行間毎與
太祖先後宋林児来招諸将謂天祐曰公自度䏻以此衆
獨當元不敗乎否姑就之遂與郭公子等徃以其都元帥
右左副元帥命歸從渡江至正乙未破元集慶路降将也
先中叛與元御史大夫福夀扼戦秦淮敗績都元帥郭甲
右副元帥天祐陳殁
桒世傑巢縣人元至正戊戌同俞廷玉廖永忠等以水軍
来濟時屯黄墩同黨趙普勝中叛謀不利太祖世傑洩其
計扵華髙髙以聞太祖恐諸部意觧詭言取兵和陽合攻
海牙寔以兵勢壓巢湖軍淂歸普勝走依天完世傑從渡
江歴功判行樞宻院事戦周江隂之石牌䧟陣死追封永
義矦配享太廟肖像功臣廟子敬以父䕃都督僉事從征
洪武二十二年歴功封徽先伯弘光𥘉追謚世傑忠烈
趙忠從渡江取太平大破海牙兵扵江口随克集慶路太
祖定都以太平為股肱郡命忠為興國翼元帥守之未㡬
擢興國分院判從克池州淂粮㡬萬石陞樞宻院判鎮池
州至正戊戌漢趙普勝自樅陽来㓂忠戦殁扵陳飬子王
䁀襲職
劉成靈壁人從太祖立功由百夫長陞縂𬋩同耿炳文等
克長興以副元帥恊守㓂不敢犯者四年至正辛丑周以
十萬衆来侵嬰城固守成開西門擊敗之擒其将宋元帥
等追至東門敵反兵力戦援不継陳殁副将李崇亦戦死
䛇贈成懐逺大将軍立廟長興歲祀之
茅成定逺人從和陽隷常将軍麾下克太平授萬户定常
州寕國陞總𬋩克衢州陞副元帥守金華改太平興國翼
元帥從克安慶援安豊戦鄱陽克武昌遷武徳衞正千户
陞指揮副使取贑州安陸㐮陽泰州皆有功調征浙西克
舊館至正乙巳圍平江戦死贈鎮國上将軍僉大都督府
事䕶軍東海郡公弘光中追謚武烈
　論曰世傑忠成三人為滁陽故舊成蒙贈卹若天祐郭
　元帥更宻迩最暱死後絶無所聞豈猶以滁陽王之故
　欤後既追王滁陽為立祠以二死侑享亦無不可
　　胡㴱
胡深字仲渊浙龍泉人頴㧞有智畧涉獵子史百家及天
官術数之書父鈺仕元行省員外郎深或談兵甚竒父警
之曰才雖撥亂智在識主及父使髙䴡歸卒奉䘮南還元
末兵乱嘆曰浙水東地氣盡白禍将及矣結郷里自固石
抹冝孫辟參軍事募兵旬日淂数千人引屯竹口㑹温州
韓虎等殺主帥㩀城叛深請身徃論之軍民服深長者伏
地泣曰吾属氣不静一閧至此正無䖏乞生遂以城降時
龍泉盗賊深師王毅以師執害毅者窮其穴移攻遂昌賊
守者出戦㴱望見笑曰不堅壁乃永敗以正陣接戦竒兵
夾擊之别遣逰兵搗其伏賊大敗生擒八百人太祖既下
婺衢獨䖏州不附時深守龍泉上遣已降葉琛諭深禍福
深奉䖏下邑四来歸太祖素聞深擢左司員外郎深語參
政胡大海曰䖏無閗志内㝷干戈亟擊勿失大海遂與耿
再成合進敗石抺冝孫䖏州下還集舊部從平江西守吉
安㝷縂制䖏州軍民事請寛塩稅二十取一啇販大集以
沒入庄田代租軍興足而民不苦諸全守将謝再興叛誘
周兵犯東陽深引兵合援走之深曰諸全浙東屏障今失
險請急築新城五指山下守之旬日而成無何周将李伯
昇大舉入㓂城堅下可㧞敗去太祖以為深功賜之名馬
温州方明善取平陽岀偏師復之并復瑞安侵地遂攻温
州方國珍惧請納歲幣乃還師太祖即吴王位與朱亮祖
合攻　取浦城崇安建陽元陳有定帥銳卆􁃸我師深以
氣悪未即戦朱亮祖迫之破其二柵敵悉銃圍深數重日
暮深率精騎突出伏𧺫馬蹶見執有定慴不敢害深諭錢
鏐故事詞義侃侃㑹元使至督促乃見殺追封縉雲郡伯
深知識絶倫藝術無不精曉倜儻好施予馭衆一以寛厚
用兵十餘年未嘗妄戮一人上常與宋濓議胡深文武才
浙東一障比伐閩日中有一黒子劉太史監奏東南必失
一大将亟使諭之深已𬒳害弘光中追謚衰節
　論曰縉雲之學彷彿誠意獨誠意不與明對仗偶然耳
　誠意果獲從帖里之請亦豈不以一矢遺亡元者頋觀
　天最旱逺過縉雲而深父鈺智在識主一語則己不後
　青田鈺在當無參軍石抹之事矣
　　張徳勝(汪興祖袁/義朱顯忠)宋國興(妻曺/氏)
張徳勝字仁甫合肥人才畧豪邁沉毅剛决元末結寨巢
湖與同事俞廷玉等以舟師来歸時徳勝弟(後賜/姓袁)義為趙
普勝所留不淂從徳勝以萬户渡江取太平擒陳也先擢
𬋩軍總𬋩𣸪擊破方山從取集慶克鎮江陞秦淮翼元帥
從下常州宣州再陞僉樞宻院事從下冝興天完普勝䧟
池州進擊敗之栅江口𣸪池州統畧太湖至馬迹山降周
将王貴復從取安慶夜襲普勝浮山砦追斬偽參政郭太
于沙河漢友諒犯龍江伏兵大敗之降其将張志雄等追
至采石殁扵陣贈蔡國公謚忠毅侑享太廟子宣㓜飬子
同嗣職及宣長上命宣嗣為中軍都督僉事坐累降神䇿
衞指揮同知以廬州衞世襲弟袁義𥘉隷㕠刀趙(即普/勝)及
趙死來歸積功陞僉興武衞指揮事北征山陕皆有劳陞
興元衛同知洪武五年統兵下海征倭十四年從征河南
有功明年鎮椘雄力禦鹵鹵遁加椘雄衛指揮入朝上惜
其老命太醫院為染其鬚鬂俾囬撫治以威逺人陞右軍
都督僉事卒子聚襲指揮使先是飬子同𣸪姓名為汪興
祖巢人嗣職後從搗漢安慶克江州進㧞蘄州從取南昌
敗張士誠之兵扵安豊鄱陽之戦興祖等六舟深入摶戦
擢湖廣行省參政武昌平還攻廬州克之陞督府副使克
淮東平呉陞同知督府從大将軍北征取山東州縣衍聖公
希學等謁軍門興祖禮遇之洪武元年立皇太子兼領右
帥府事從克汴梁還濟寕取元都狥永平下山西收大同
即命為守禦克武朔為晋王府武傅兼山西行督府僉事
三年封東勝矦弗與誥劵令自効圖寔封從将軍友徳克
階文蜀平章丁世貞㩀險距我興祖躍馬直前中飛石死
時文州𣸪䧟守将朱顯忠死之以興祖殁王事授原封矦
爵世劵子㓜以所賜田五頃令與宣同居顯忠亦預卹典
弘光中追贈勝國公謚武愍
宋國興定逺人從渡江毎戦跳盪先登歴功授總𬋩洪武
元年太祖戦陳埜先南䑓兵却國興年十八請出閗太祖
壮其氣觧白龍𫀆衣之與常遇春馳突敵陣敵誤𫀆以為
太祖攅槊仆之𬒳執見殺贈西寕矦國興妻曺聞之亦赴
井死弟晟嗣矦晟子瑄弘光中追贈如父矦謚果節
　論曰張合肥宋定逺此從龍最先戦殁者也徳勝有弟
　有子國興有妻皆足以傳不負張與宋
　　花雲(妻郜氏侍児/孫氏朱文遜)耿再成(朱文/剛)
花雲懐逺人少孤從母嫁張氏貌偉幹而黧黒驍勇絶元
至正癸己仗劍謁臨濠太祖竒其才所至輙克破懐逺城
鹵其帥以歸㧞全椒夜襲繆家寨㑹取滁州雲獨從太祖
先諸隊猝遇賊数千雲舉鈹翼太祖疾䇿馬貫陣走衆警
曰何来黒厮勇莫當甲午從取和陽授勾𬋩從渡江克太
平充宿衞下集慶陞縂𬋩狥鎮江諸縣過馬馱沙劇盗数
百遮道雲行且閗三日夜皆擒殺之圍常州㧞之拜太平
樞宻院判克常熟獲䘚萬餘從攻寕國先登庚子漢友諒
既破安慶以舟師圍太平急雲以安逺大将軍守太平城
卒止三千人不足戦賊勢决雲守固賊不淂入城西南隅
下瞰姑溪敵從舟尾縁堞上城䧟縛雲并縛太守許瑗雲
𧺫奮身大呼縛盡觧縦奪左右刀馳擊殺五六人賊怒攅
碎其首懸舟檣衆射之雲至死罵不絶年三十有九追封
東丘郡矦弘光中追謚忠毅瑗別有傳妻郜氏嘱侍児孫
曰城破将軍度必死國妾亦必死将軍而抱哺我三歲児
母令花氏無後扵是踴身赴水死孫抱児從漢軍行至九
江軍令棄児水中不肯𣣔殺之孫佯諾乗間涉水寄児漁
家脫簮珥令善視之𣸪歸軍及友諒戦敗孫脫徃漁家視
児故在負以走夜宿陶穴中旦僦舟渡江而為敗軍奪舟
去棄之江中孫抱児遇断木浮入葦中採蓮實哺児七日
不死夜半聞有人呼之一皓首自稱雷老扶與俱行逹上
所上泣置児扵膝曰将種也賜雷老衣呼不見上嗟異児
八歲賜名煒侍皇太子就學年二十授水軍左衛指揮僉事
偕孫氏至太平奉郜骸骨束草像雲葬上元縣世廟𥘉其
五世孫指揮僉事請扵朝郜氏贈貞烮夫人孫氏安人立
祠致祭時有元帥朱文遜與雲同難文遜太祖飬子也累
功擢元帥嘗從秦友諒攻無為州克之恊守太平拒賊戦
死
耿再成字淂甫泗州人元至正癸己来歸立功泗滁和陽
集慶鎮江陞元帥守鎮江改守揚州以冝興為要害数當
周㓂令再成守之上取金華為前鋒守䖏州石抹冝孫犯
境擊敗之冝孫走死先是軍行㣲私粟民間號砦粮畏莫
敢言再成曰民飢死矣軍胡為者白扵胡參政大海罷免
之嚴戢部下招撫流亡称賢将陞院判苗将李佑之賀仁
徳叛應金華再成方與客飯聞変上馬收䘚不滿二十人
迎叱賊手揮劍連断数槊兵不継賊亂槊墮馬騰擲罵不
絶死縂制胡深收其屍藁葬之贈髙陽郡公謚武壮子天
璧方奉命起發苗兵入京未至聞変急收父舊部討賊而
朱文忠已破賊斬之矣天璧襲父職仍守䖏州禦方張二
㓂有功陞制勝指揮副使敗陳友定從下杭州陞指揮同
知世襲両廣平調囬從征㐮陽等䖏移鎮西安招諭河州
臨洮皆下改杭州指揮同知洪武七年捕倭外洋舟沉死
又朱文剛太祖飬子也小名柴舎歴功陞元帥克䖏州與
耿院判恊守聞変不及上馬猝遇害贈鎮國将軍附祭功
臣廟同難縂制孫炎别有傳
　論曰外以巨敵单不䏻戦内以間起猝不改防花安逺
　耿院判両以烮著然未足盡其才頋孫之生不弱郜之
　死而天璧亦附父烮光父
　　熊鼎(白/源)
熊䁀字伯頴臨川人元末卿薦入試禮部竒不見録漢友
諒禮致之不應鄧将軍下江西聞其賢聘至不受官留愈
府參軍事母憂既葬上微與諸儒摭作公子書以訓貴戚
子弟授徳清丞召議禮儀呉元年除中書考功慱士遷𧺫
居注時上精求礼楽之事懸楽噐扵庭令翰林學士朱升
審辯磬聲忤㫖上欲置升吏鼎曰石音難辨自古而然唐
虞唯后夔能和磬声下此未及因言楽自性生人君䏻致
中和則萬民和萬物和然後乃言楽也上怒觧則新行赦
矣㑹廣信報茶稅失寔促御史徃亷状丞相善長諌不聼
鼎與給事中尹正進曰乃以細故而煩御史按問乎失大
信且䙝國威上良乆曰止之浙西運粮餉師率五石致一
鼎曰金陵何所食食浙西而柰何令重困上恱更詔之戊
申即大位凢更創諸典多所預聞立浙江按察司以為僉
事分部台温郡苦旱至輙雨民喜曰此㷱便君雨也是時
經才氏竊㩀之後偽官悍将迭為民患鼎出竒計籍遷江
淮之間温有邪師自號大明教餙殿堂極䴡騖民無算奏
毁之而中朝使者以事至郡多挟娼佐飲有司罷扵供應
鼎下永嘉令籍倡户数千械送之京平陽州杜吏目賍事
發妄連知州梅謚民数百遮道争之鼎歎曰法不令我收
無罪釋謚以情聞寕海強民陳徳仲以怨宻支觧黎異死
冤乆滯鼎方閱牒忽有青蛙躑案不去若有所告鼎祝曰
吾淂真殺異者蛙乃去蛙果住数曰及逮徳仲至乃去訊
淂寔抵異有故校奪民妻五年矣鼎攝至校抱二児泣曰
還妻二児飢以死鼎命置児妻傍児哇不歇鞫之果他人
子論如法扵是所轄𬋩軍者一夜遣人妻數百改治濟南
論罷州縣貪私数十軰六郡粛清時河北甫下濟南宿重
兵兵嘗潜縦火名救火掠且盡鼎庀火具嚴保伍即火坐
故縱火患乃息陞其省副使洪武三年拜晋王右傅㑹徙
邊徼襍差入内中道散事連鼎左遷大同衞知事𣸪召授
經秦王令為皇太子說書上問春秋諸侯王㡬何鼎不能
對上怒改刑部主事奪其俸八年西戎朶児只把内附出
鼎為岐寕衞經歴鼎計西戎終必叛上書謂西京岐寕漢
唐内地不可棄朶児只把非有歸向之誠今急之則遁淂
其地而無民緩之則恐羽翼既成漸至䟦扈宜稍給種粮
撫其遺民以良将參守之上覧奏歎曰熊鼎故不迂九年
遣中官趙成徴還次西凉打班驛遇朶児只把叛兵擁之
北行鼎持議凛凛與成等皆遇害又白源為婺源知州蒞
政亷勤自奉薄除夕以𬞞食薦其先人澹如也信州盗来
㓂城下力不敵赴水死
　　論曰熊伯頴開國循良選也即不迂不冝邊置之源則
　　迂矣
　　王禕(子紳/孫稌)
王禕字子充浙江義烏人元至(正)中詣闕上書八千言不
報隠居青巖山禕長身山立􁃽不可即術士齊琦見而恠
之引間曰公偉器似従異代為功名禕私自負及上克婺
州徴禕　大乱極而聖人出琦言在是矣署中書省掾
上每稱子充不名曰學問慱不過濓才思雄不過禕両人
皆以文墨見知頋禕頗称任用辛丑江西平献頌岀試儒
學提舉司校理陞侍礼郎兼引進使轉𧺫居注出知南康
府經輯有功上即大位召入議礼忤㫖改漳州府判瀕行
䟽辭太指忠厚以存心寛大以立政二語頗寓䂓切尋修
元史召還與朱濓同為搃裁禕史事擅長裁繁剔穢力任
筆削書成拜翰林待制同知制誥兼國史院編修官洪武
三年預教大本堂經明理逹善開導奉使吐蕃㝷召還五
年徃諭雲南元梁王把匝刺瓦爾既至王疑不奉詔禕抗
言曰足下不忘漠北矢心萬里孤傲已見諒于天下矣而
所以為故君謀者則吾不知天不祚元拱手中原絶幕遺
魂仰恩日月氊酪如故皆我殊恩而足下以為斧鉞未将
遂思𣸪熖乎足下不過恃林箐深邃夏多霧雨地氣蒸欝
入其境者或難持乆然則果欲驅羅羅之族岀与江上争
一旦之命乎但閉壁也尔未審于天道人事之故矣此者
草窃争雄名為帝子不下数十而天命有歸次第殂廢且
也孛羅内難張李䲭張以擴廓之才不免束手天非夢夢
大略已見而我之所以㑹獵于滇者足下未知之乎永寕
一卒坐塞烏撒鞬普㝎而挫曲靖襟喉一撥足下即何以
為大理籌矣果欲延息以不廢故元歲臘一杯羔是貴識
時比于錢竇亦可数世善敗之机惟足下裁擇梁王猶豫
数日不荅禕復以大義責之有曰龍􁑂鷁艦㑹戦昆明悔
無及矣梁王頋其臣咸失色歛容謝曰使者且休為改舘
享上賔禕留数月㑹元遺孽自立于沙漠遣使侍郎脱脱
至雲南覘梁王中貳欲迫殺我使以固其意梁王持两可
不决匿禕春登楊氏家脱脫聞之益誚責梁王王不淂已
岀禕脱脫欲屈禕禕不屈罵曰爝火餘燼尚欲何為睨梁
王大兵旦夕無梁矣傍有向脱脱為禕觧者脱脱曰此雖
孔聖義不能生之竟𬒳害司徒逹里麻䓁殮而火之莫寔
其処或曰瘞地藏寺北時六年十二月也著有華川前後
集玉堂襍著續東莱大事記子紳字仲縉父死時甫十三
明悟泛經史百家能文章事毋何盡孝及䘚哀毁踰礼時
蜀王能下士奉幣延以為客紳痛父死蠻徼欲求遺骸王
憫之給糗以行遍覔不可得作滇陽慟哭記以志感建文
中薦為國子慱士預修髙皇寔録献大明鐃歌皷吹曲十
二章與方太史孝孺友善嘗從容勸著書以淑来學孝孺
不應紳悟遂畧文藝潜心道徳㝷以父莭死上開詔贈禕
翰林學士奉議大夫謚文莭開國以来文臣有謚自禕始
革除免正統中復贈𥘉官改謚忠文紳以建文二年䘚有
継志斋集十卷行世子稌字叔豊受業孝孺之門孝孺妻
以女及孝孺死難稌周旋其間又與廖鏞鄭珣等至聚寳
門外求遺體歸葬不淂卒㘴逮繫文皇念稌祖死國特宥
免之辭疾還金華讀書青巖之下從遊者日衆稌與童景
庸書有云痛念遜志名蹟日就湮沒欲執事与令兄啇確
捜輯其學行幽潜生平始末為家傳行状以傳同志遂輯
方氏遺文為侯城集性至孝𥘉紳痛父沒每食必斥兼味
稌一遵遺志子孫相承閱百年不変郡邑交重之礼為郷
賔分献先聖庙稌踈髯偉貌出必􁃽然右冠眼所著有青
巖稿聖廟文纂金華賢逹傳續文章正宗既䘚門人私謚
曰孝荘先生稌子汝舉進士授中書舎人亦辭疾不仕弘
治𥘉與陳獻章並薦應台道卒
　論曰開國無掉三寸獲地者吳客工曲譬不足動平江
　側耳子充振塵而梁王歛容改舘使無北使脱脱誚譲
　他昆明諸績可不必報也獨恠請難以後子紳孫稌与孝
　孺善坐免伊父贈謚則刑不及孥不可引而追削開國殊
　　典是無人父亦自無其父矣正統中復禕贈謚与卹建
　　庶人為千古莫及
　　吳雲
呉雲字友雲直隷冝興人父仲傑厯元湖南提舉雲少有
文行仕元翰林待制洪武元年魏國逹㝎元都送至京師
除弘文舘較書郎二年改渭南縣丞有惠政厯官刑部尚
書出為湖廣參政八年坐事𬒳逮釋之時元梁王抗雲南
王禕奉使莭死上固不欲勤兵𣸪命雲徃㑹梁王使鐡知
縣院等二十餘人使漠北為我所獲上欲以思懐之令與
雲偕行至沙塘口鐡知院䓁謀曰吾属奉使不成中道𬒳
執罪必死誘雲胡服辮髪詐為元使者今改易制書共給梁
王覬免罪雲不從適梁王亦遣人刼降雲以死自誓終不
為屈遂𬒳害梁王壮其莭命收骸骨送蜀給孤寺藏之事
聞贈刑部尚書謚忠莭與王禕並祀祠額為二忠雲子黻
國子生季兖交趾逺㳺知縣曽孫承宗以卹官中書舎人
　論曰雲之不從二十人所為是不與共紿梁王也紿梁
　王而有雲南此二十人者皆可以上績所為免罪者正
　在此而雲胡獨見異曰胡服辮髪誓不一借且奉命逰
　說而出此萬一不成而先坐屈不為也既不預二十人
　所為梁王冝徳之乃遇雲大不若王忠文則梁王以𥘉
　禕使不成中疑寕一决哉收其骸骨藏給孤惕逆命恐
　啓兵非真壯其莭也若永樂七年郭驥賷書諭韃靼
　可汗夲雅失理頗彰中國威徳夲雅怫欲殺之益抗
　不屈死盖自委三衛後驥莭不著曰與雲䓁稍有異
　也
　　許瑗(王/䁀)孫炎(王道/同)王愷(子行/章城)葉琛(萬思/誠)
許瑗字栗夫楽平人聪明強記元至正中両以易經舉江浙
郷皆苐一㑹試輒不第放浪呉越間時醉毎大言自負人
䘚未許之也戊戌太祖駐兵婺州瑗以儒服進謁且曰誠
欲掃除僣乱冝攬收英雄切上曰善授博士留帷幄參謀
議以太平邊漢命為總管勵士䘚脩城隍撫歸附與守将
花雲拒漢城䧟𬒳執罵不屈死之追贈髙陽郡矦弘光中
謚惠節瑗時与判官王䁀同難𥘉有祠在府治西並祀
孫炎字伯融句容人面黧黒跛一足持辯風生能為歌詩
元末與丁復夏煜等揮麈騖筵炎更丰采相激好立机括
觸指爛然雅能飲淂一爽句拍案浮白大呼㧞劍舞亦以
經濟自負頋章句生謾罵孫炎男子豈効若稿死蒿下太
祖渡江召見慨然曰碩明公延攬賢士以成大業上恱辟
行省掾從征浙東擢同知池州尋改池為華陽府己亥擢
行省都事是年䖏州𥘉下其治盗賊尚憑結不觧上才炎
以都事徃縂制䖏州許便冝付省符未署者聼辟任一切
不從中覆炎匹馬入城上寔未嘗與一兵但以口舌安反
側進百姓廷諭之曰天命有歸元不臘矣汝度朝廷舉動
即何如諸盗名字者若戲兵溝中何益告若遵化有後福
毋自蹈虀粉時以故風辯岀之果若人聼衆叩頭謝轉相
告語復以檄随之率投刄去乃復籍諸好動者練為兵紀
律嚴明用偹不虞扵是奸吏強族素驕蹇咸束手歛戢時
才俊士多伏山谷悉以書招致劉基葉琛章溢皆知名而
基為最負氣與炎類自以不當出炎下使者再徃返不𧺫
基㝷以寳劍遺炎炎謂劍當以献之天子削不平封還之
草数千言投基文詞甚美基不荅乆之基徃謁炎飲酒酣
炎論古今成敗之事如傾峡基乃深引服謝曰基自以勝
公審今基何敢望公炎遂奉命延禮基詣都至正壬寅降
苗叛殺守将耿再成而炎亦𬒳擒幽空室脅炎炎始猶紹之
賊覘非夲情燖鴈斗酒噉炎曰以此與公訣炎怡然㧞劍
割鴈舉巵酒仰天曰嗟乎我乃盡此䑕軰賊持刀睨炎炎
飲酒自如復叱觧衣炎怒目曰此紫衣上賜吾常服以北
面引枕而卧賊義之不忍伺其睡乃害之事聞追封丹陽
縣男妻王為賊擒亦不屈死炎事親孝與人交緩急可倚
門人蔣敬次其詩傳世弘光中追謚忠愍時同難為王道同
道同𥘉為中書省宣使陞帳前縂𬋩以義烏知縣能擢䖏
州知府為賊所逼不屈死追封太原郡矦
王愷字用和當塗人㓜有大志通經術間為府史至正乙
未上渡江召至幕府為掾參决戎事進中書左右司都事
㝷胡大海己下蘭谿與愷定議取婺降之己亥克三衢擢
左司郎中佐将軍大海總制衢州勇民事愷簡民丁六籍
其一得兵一萬二千八百人斥度地淂田五萬七千𤱔給
兵屯種兵食俱足㑹常遇春屯兵金華其部将或優民愷
械而撻諸市遇春使人譲愷報曰将軍天子股肱撻一部
将而民安計将軍所樂聞矣遇春為改容謝擒開化江山
諸叛岀粟賑貸興學校士民恱服徃来李平章文忠多用
其䇿漢㓂龍江上詔嚴陵師葛俊擣廣信牽制之愷謂俊
非大将統全師徃不可俊請胡大海行廣信乃潰辛丑分
省扵婺控浙東大海專治軍旅以民事悉委愷時力役無
藝乃核故田額粮多者為里正寡者副之合計約一斗役
一日賤貴無苟免胥猾屏息綱紀粛然壬寅苗軍亂胡将
軍𬒳害擁愷而西愷正色叱以大義賊渠劉震䓁不即殺
囚之别室愷罵愈厲賊黨胡淂真素與愷隙曰無自貽患
乃見殺并殺其子行𥘉變作人勸行走行曰豈有棄父求
生之子哉及椽吏章城俱及難追封愷當塗縣男愷善謀
能断都事中書時嘗白事未許却立户外比暮不去上出
怪而問之從容諫如𥘉上為允行尤長吏事以儒術餙案
牘辭簡而意周喜為詩歌情意爽豁子三長為侍儀次為
行同難次升童弘光中追謚愷荘愍
葉琛字景渊䴡水人𥘉仕元為歙丞已又為青田武義二
邑令所在称神明宿奸隱猾不鈎鉅而得時葉賢三等作
亂從石抺冝孫為畫䇿捕斬之時又諸坑洞渠魁竊彂行
省承制授堔元帥守桃花寨太祖下䖏州琛謂其下曰金
陵兵有紀律且氣候精明必成大事時與宋濓等並徴而
琛以吏材見知與章溢同授营田司僉事𣸪命佐僉院鄧
愈知府洪都至正壬寅祝康之亂愈脫走琛迎戦于市𬒳
執不屈大罵死之追封髙陽郡矦𣸪其家貌祀洪都功臣
庙上嘗曰吾南昌諸臣文失葉琛武失趙徳勝至今扼腕是
時都事萬思城亦與琛同難弘光中追謚琛荘敏
　論曰太平洪都邊漢衢䖏邊吳是諸殉所以勵後之守
　　孫夲立曽萬中(朱潜許圭霍輝劉齊/朱叔華趙天麟童曽)
孫夲立廬陵人曽萬中吉水人元末俱為土軍元帥恊納
速児丁守吉安漢㷱天瑞兵至走納速萬中與弟粹中及
夲立等力屈迎降天瑞使其偦徐指揮恊守本立等恥居
徐下太祖詣龍興則潜来納欵遂以夲立為江西行省參
政萬中為都元帥粹中為行軍指揮還守吉安至正癸卯
天瑞𣸪犯吉安本立敗走永新永新破見殺大都督朱文
正援兵未至而吉安䧟漢使饒鼎臣守之文正𣸪取吉安
鼎臣走以李明道曽萬中等守之明年明道與萬中隙間
納鼎臣兵城復䧟萬中死之右翼元帥同知朱潜統軍元
帥許圭萬户霍輝戦死脇降副指揮劉齊及知府朱叔華
不屈又破臨江執同知趙天麒友諒以三人殉洪都城下
復䧟無為州知州章曽不屈沉扵江
　論曰吉安咽㗋両廣贑之内蔽其地互為彼此者数其
　人互為生死者数而夲立等九人不淂不著
　　趙徳勝(裔孫輔牛海龍程囯勝李継先趙國旺/徐明張徳山夏茂成張子明捨命王)
趙徳勝太祖所賜名也鍾離人状魁偉馬上運槊如飛壬
辰兵亂為義兵隊長無所見西謁元歸徳王忙哥觀王馭
軍無律不欲㽜時太祖駐軍滁陽傳聞母李在軍中乃棄
其妻来歸以為帳前先鋒從取鉄佛岡全椒後河諸寨元
将脱脱圍六合禦之中流矣殆盡乙禾剗鷄籠山群盗與
偽将軍韓漙酣戦直搗烏江下和州夜襲陳也先营復戦
却之遂取儀真録功授總𬋩府先鋒從㧞采石下太平皆
有功丙中元将蠻子海牙擁兵采石断淮西路也先营方
山為應從戦力皆破走之下金陵功最丁酉從大将軍逹
取鎮江破猫獠軍水寨下丹陽金壇平宣城轉承信較尉
領軍先鋒下廣徳大将軍困牛塘掖岀之縳張士徳于毗
陵戊戌攻湖州定冝興之叛擢中翼左副元帥庚子漢重
兵犯龍江徳勝守虎口城最嚴力戦伏𧺫友諒敗走復太
平陞後翼統兵元帥辛丑從取安慶乗風直遡小孤抵九
江友諒宵遁分兵收黄梅廣濟克瑞昌􁌏江吉安諸州壬
寅降将祝宗康㤗叛㩀南昌從大将軍逹復其城創右肩
定諸縣授僉江南等䖏行樞宻院事以兵從都督朱文正
守南昌臨江吉撫三城叛擊復之至正癸卯友諒以重兵
六十萬圍南昌徳勝率歩䘚開門􁃸戦手射偽将金指揮
應弦仆明日敵環城數匝百攻具城壊徳勝先諸将截戦
且築城壊𣸪完廵城至東門敵彂蹶張弩中其腰膂鏃深
六七寸嘆曰丈夫幸不死牗下甚善即不能待主上廓清中
原㦲擊案卒追封梁國公謚武桓侑享廟庭肖像功臣廟
位苐八子叡代領其衆徳勝沉摰朗直號令一行旗幟改
色平生未嘗讀書随機應変智畧如神性䔍孝友有士君子
之凨其時先後國勝死者為左翼元帥副使牛海龍萬户
程國勝出圍突戦中箭死樞宻院判李繼先出戦𬒳掠死
左副元帥趙國旺引兵燒賊艦𬒳追板橋戦死𬋩軍百户
徐明有胆力善脩餙軍中呼為胎裡謊追射賊堕坑漢誘
降不屈死張徳山夜半刼賊舟不克死夏茂成廵城中砲死
張大舎子眀間走金陵求援還至湖城𬒳執友諒官之萬
户令狥城誘降子明佯許諾至城大呼援兵旦夕至矣碩
諸公守力語未畢賊以見賣攅槊死先有捨命王失其名
出偽請降緩敵子明因淂間出漢怒殺之及漢滅追封海
龍為隴西郡伯國勝安㝎矦継先隴西郡矦國旺天水郡
矦眀合肥縣男茂成總𬋩徳山千户子明𥘉贈武毅将軍
飛騎尉千户加封忠莭矦皆廟祀南昌合十四人武桓子
叡歴都指揮同知以父故世襲清浪衛指揮武桓兄弟六
人兄均祥先卆弟鑑指揮僉事端沉毅剛果屡從征伐積
功歴興化衛指揮僉事端子麟廣東都指揮同知㓜弟𥙿
興化衛正千户麟子夲永樂中襲邳州衛指揮使督造海
舟運神木营宫殿以才稱四扈出塞皆有功宣徳中從征
漢庶人陞都指揮僉事䘚官子輔嗣正統十四年輔以都
指揮練兵禦鹵有功充叅政出居庸守懐来天順中陞都
督同知成化元年縂兵征両廣蠻俘斬二萬餘明年封武
靖矦食禄千二百石又明征建州夷俘斬千人四年論功
予流矦劵輔辭流矦乞世伯予伯世劵二十二年卒贈容
國公謚恭粛
　論曰趙武桓以死存南昌為牛副使十四人領䄂運籌
　固出朱大都督而摧盪藉師臣力使洪都不及八十日而
　下勝勢壓金陵王謝之燕不知誰家故武桓䓁死猶之生
　　韓成(丁普郎張志雄及/宋貴等三十五人)
韓成直隷虹縣人有勇畧壬辰從太祖舉義克泗及滁授
鎮撫守禦渡江㧞太平克金陵鎮江等處陞元帥守金壇
從攻常州敗援兵觧牛塘圍遂取揚州從下婺州𣸪池陽
戦龍江擣江州下南昌皆有功陞帳前搃制親兵左都指
揮使侍帷幄從援安豊攻廬州至正癸夘鄱陽之戦成以
小舸翼上舟反繞於後兵不相及遂死之或云代死馬家
渡贈髙陽郡侯廟祀南昌追謚忠壮子觀字彦賓以舎人
帯刀侍衛父沒命為桂林指揮僉事世襲陞都指揮使觀
為人刻忍赴鎮廣西有儒生出迎以為賊間悉推岀斬之
諸蠻聞風膽落召還陞都督同知再副楊文征五開永樂
中以舊臣拜征南将軍鎮江西数月復鎮廣西從征交趾
有功鎮交趾十二年卒賜祭賻而成同死鄱陽之戦者又
三十二人丁普郎𥘉仕陳友諒守小孤山太祖兵促江州
普郎迎降積功授行樞宻院同知鄱陽之戦身𬒳十餘創
首落猶執兵若戦状植立舟中不仆贈濟陽郡矦追謚武
莭張志雄巢人故趙普勝部将善戦常怨友諒殺普勝故
龍湾之戦無闘志率其黨來降友諒既大敗走志雄言於
上請急狥安慶無備卒取安慶鄱陽之戦志雄所乗舟檣
折不淂進退敵以数舟攅刺之志雄　自剄贈清江矦宋
貴京兆矦陳兆先頴上侯李信隴西侯王勝太原侯李志
髙隴西矦昌文貴汝南侯余㫤下邳矦徐公輔東海侯劉
義彭城矦陳弼頴川侯王咬住太原伯姜潤定逺子王鳯
顯羅山子郈明梁縣子常維徳懐逺子王徳合肥子朱鼎
合肥子王清旴𣅿子王善先定逺子汪澤廬江子丁宇含
山子逯徳山汝陽子羅世荣随縣子陳冲巢縣子裴軫定
逺子常徳勝夀春男鄭勇興随縣男袁華虹縣男史徳勝
定逺男王理五河男王仁舒城男曺信含山男皆立廟康
郎山令有司以時致祭
　論曰太祖嘗云在鄱陽時如雷臨首此三十五人者疾
　　奮亦似奔雷真所為龍戦即見血氣不磨也而韓髙陽
　　追漢紀信之莭更難或曰此小說家以恱聼者與郭英
　　之鏃漢皆不果
　　于光孫興祖(平定龎/禋孫虎)曹良臣(周顯左荣張/耀章存道)濮英
于光字大用都昌人磊落有大志天完𥘉𧺫其将張福夏
彰㩀湖口而元将王旦入㩀鄱陽都昌當其衝互受摧掠
光集鄉兵自固乙未天完下鄱陽于是都昌亦不守賊搜
得光以為元帥鎮鄱陽駐饒州嗣陳友諒弑天完寿輝自
立光誓不肯北面友諒遂與左丞徐椿以饒州来歸太祖
命鄧愈鎮之與光連营堵守輙敗漢友諒兵去授江西參
政與愈同視印悉聼大都督文正莭制㝷以行樞宻院判
官戍徽州上賜冠衣訖復觧金連環束光光䟽謝誓報國
自是㧞杭州戦鄱湖克武昌皆在行有功轉指揮同知從
平吳進階懐逺将軍北征下山東入汴梁佐郭興守潼関
戦元左丞舞戈横貫其陣并㧞潞州復同戍鞏昌屡戦王
保保走之洪武二年保保知大軍南還以重兵圍安定州
光自鞏昌将兵徃援次馬䦨灘敵猝至腹背困𬒳執時蘭
州亦𬒳圍守将張温堅壁不戦保保遂勒光至城下諭温
降光諾則大呼曰我不幸𬒳執公䓁堅守大将軍逹五十
萬至矣賊怒披其頰攅槊死城中聞之守益固保保攻不
利引去上聞之流涕曰于光不食言賜祭鷄鳴山光氣格
脩整动讀書知大義善皷琴能詩雅徤可觀兼通醫學望
之翩翩佳士及持㦸上馬意思壮徃所向無前卒淂死所
孫興祖字世安濠人𥘉從和陽無所見渡江屡排敵有功
遷指揮使鎮海陵敵不敢犯境陞大都督府副使移鎮彭
城及大将軍逹取元都建燕山六衞命顓戍守紀律嚴粛
洪武三年北伐與指揮平定龎禋䓁次三不刺川遇胡兵
殊死戦出入震盪斬獲近萬人援兵不継皆殁於五郎口
贈興祖燕山矦配享通州開平王祠謚忠愍同時别道死
者為孫虎虎夀州人以婺源嚴州諸暨功授千户克新城
取桐廬皆先登陞海寕衛指揮副使調福建及還從左副
将軍文忠征沙漠至落馬河與元太尉買驢力戦死之追
封楽安郡伯
曺良臣安豊人𥘉聚郷里立堡以禦侮至正壬寅上駐金
陵来歸命為行省參政從征廬州戦鄱陽有功下淮東平
浙西陞行省左丞從定山東河南進平元都陞行省平章
奉命守通州元丞相也速萬騎壓营時大将軍逹部衆悉
徃山西兵不滿千諸較惧不敢戦良臣奮𧺫按劍曰彼亡
國之餘必怯戦不足畏宻遣人沿河各樹赤幟袤三十餘
里鉦皷震之鹵果駭去躡薊州斬獲而還洪武元年復守
通州再從大将軍敗王保保封宣寕矦禄九百石四年征
蜀克歸州瞿塘功五年從李将軍征沙漠嶺東道兵出和
林㴱入至阿魯渾河及其禆将周顯左荣張耀章存道䓁
皆戦殁贈良臣安國公謚忠壮子恭襲爵顯合肥人歴功
為指揮使後追封汝南郡伯子巖指揮使是時從副将軍
湯和中路岀塞戦断頭山䧟陣死贈都督同知
濮英廬州人少勇敢開國累功陞都督僉事洪武十三年
襲鹵西凉破之獲元平章豳王以下数千人復獲阿者失
里王之母妻斬部下納哈撤荅䓁八十餘人二十年從馮将
軍勝降納哈出扵金山以十萬騎南行英為殿其潰衆匿
山谷者怒大将軍之奪其馬出邀英英馬踣𬒳執至其廬
絶食不言乗間自剖腹死詔贈金山矦謚忠㐮明年贈樂
浪公時有臨江矦陳鏞從征異道䧟鹵死英子璵即襁褓
封西凉矦食禄二千五百石璵年㓜趍朝𬒳蹋傷命懸玉
字牌璵冠勅人遜避稍長練兵臨清二十六年㘴黨戍五
開生子真女適寕河王子鏞永楽元年鏞為璵子陳情赦
真賜鏞為子淂官指揮
論曰皆烮塞外者也而光於蘭州比張子明之義興祖
於五郎口附常開平之蹟英扵金山收馮宗異之功氣
猶寒幕北矣若虎之落馬河存道之断頭山地名識之
欤
　　葛誠(盧振杜竒余/逄辰彭貳)湯宗倪諒
葛誠為燕王長史奉王命奏事京師吿王隂事受宻命伺
燕及王称疾圍火署中潜告布政使張昺王無病也昺不
為偹及燕兵𧺫伴讀余逄辰字彦章宣城人遺書戒其子
分必死入涕泣以諌而文學杜竒者燕所舉賢良方正亦
勸王當守臣莭勿二王不聼召指揮張玉等計殺昺䓁起
攻九門夜克其八護衛指揮盧振獨不從亂誠宻命事露
與逄辰竒振皆一時遇害都指揮彭貳者聞変挺槊上馬
大呼市中燕王反從我得生衆聚千餘人欲入端禮門遇
燕徤卒龎来興丁勝格殺貳衆散從燕弘光𥘉追贈誠大
理少卿謚果愍逄辰苑馬少卿謚忠愍竒翰林院檢討謚
貞直貳舒城伯謚武壮振都督同知
湯宗江西贑州人為北平按察司僉事上言北平按察使
陳瑛宻受王府金錢有異謀詔逮瑛謫廣西燕王入國召
瑛還為都御史窮治建文諸臣多坐夷㓕啣宗左甚捕至
族死
倪諒燕山左衛千户上変告燕府官較于諒周鐸䓁伏誅
燕王入國捕諒不屈死籍其家壮者戍瘴邊㓜者刺離間
親王字于面充錦衣鞍轡局㓜軍弘光𥘉追贈都指揮
論曰皆與聞燕始事者也廟算不工而葛誠以下七人
　成名誠為長史非與伴讀逄辰文學竒䓁一例居平懐以
　誠懇持以道義塞其非㡬即否涕泣以之為之審順逆
　陳淂失燕或重彂乃徒欲告変為功㢤逄辰竒以苦口進
　居然輔導之職矣及事彂振不從乱而貳挺槊奮呼䖏
　護衛而以不䕶衞為功是祖制給以私人而私燕者以公効
　寔炳大義瑛徒摯刻豈遂能造燕湯僉事亦遽以告変為
　功㢤雖然以隂事聞固有不淂不然者而朝廷胡輙以伺変
　責誠机淺甚矣金錢有迹䏻殺瑛則可不然不明其罪而
　他遷瑛無不可謫瑛非所以防燕也淬燕也
　　陳夀國周廸陳徳李玉
陳夀國國𥘉以智勇隷徐大将軍逹歴官指揮僉事從征
中原克関隴守原州洪武元年故元韓札児南犯力竭城
破死之
周廸國𥘉從取江西湖廣功授百戸從征廣西圍永州故
元援兵駐東郷将軍揚璟遣鎮撫召深及迪徃擊之廸戦
死追封賜祭
陳徳國𥘉以功歴指揮僉事洪武二年大将軍逹自将攻
興元分左副将軍鄧愈招諭土蕃徳随愈戦殁于岷州
李玉國𥘉為雷州百户洪武二十四年禦倭戦死䛇録其
子爲千户
　論曰洪武中陳殁之光聞者皆預知天之例而不悉贈
官豈有所遺欤抑失攷也
　　梅殷(瓦刺灰/黄彦清)李堅胡觀
梅殷河南歸徳人汝南侯思祖從子也尚寕國公主為駙
馬都尉恭謹有謀能騎射髙皇帝駙馬中最爱殷且大漸
頋太孫燕王不可忽也徐謂殷曰汝老成忠信可托㓜主
授一劔曰敢有違命者奉此及太孫即帝位殷常侍左右
燕兵𧺫殷充縂兵官守淮上扼燕師燕王遺殷書以進香
皇考欲假道至金陵殷曰非制也弗許燕王怒復書且誅
君側之惡殷割使者耳鼻曰姑留汝口與殿下言君父恩
義燕王竟不道淮安渡泗水破旴𣅿出六合有京師殷尚
擁重兵淮上王逼公主招殷公主嚙指血為書付中使致
殷殷淂書慟哭詢帝所在曰去矣殷曰君存與存君亡與
亡吾姑忍俟之乃還京見上上曰都尉在軍劳苦殷正色
曰劳而無功大赧事上　之永樂二年都御史陳瑛言殷
招藏亡命八十餘私匿韃靼人與女秀才劉氏朋邪詛呪
乞正其罪上曰梅殷朕自處之其令錦衣衛執所匿韃靼
人送遼東明年冬殷入朝都督譚深指揮趙曦故與􁅏隙
令人擠殷死笪橋下誣殷自投水死都督許成訐發上怒
置深曦罪二人對曰此上命也柰何殺臣土大怒立命力
士持金瓜落二人齒斬之謚殷榮定時有色目瓦刺灰持
刀自屠挾取其膓以祭殷復自縊殷旁𥘉公主貽書阻燕
兵燕王不荅燕兵至江上亦與公主書言興兵不淂已令
公主遷居太平門外勿罹兵禍公主亦不荅公主髙皇后
長女也殷既死公主牽文皇衣大哭問駙馬安在上笑曰
為公主踪跡賊無自苦遂以殷子順昌為中府都督景福
旗手衞指揮僉事且曰朕不念爾毋爾安淂至今日後皆
改孝陵衞指揮使宣徳中與世襲孫純舉進士為中都副
㽞守殷有文學嘗攝山東學政而李曺公嘗掌國子論者
以國𥘉皆文武林云有國子慱士黄彦清者從殷軍中發
䘮私謚譲皇為孝愍皇帝㘴死并逮從子貴池典史金蘭
㝷淂釋弘光初追贈彦清光禄少卿
李堅者亦駙馬都衞武涉人父英仕元為樞宻知院洪武
元年自陕州來降授指揮僉事從征歴功戦死烏撒之作
窩巖贈指揮使堅尚太祖第七女大名公主嘗與駙馬歐
陽倫梅殷陸賢典賑北平建文中進公主大長公主堅素
負才勇充左副将軍都督寗忠充右副将軍從長興侯炳
文征燕遇燕兵諸将謹偹西北燕兵突擊岀不意破西南
長興侯大敗堅與燕将丘福接戦互有勝負䛇封灤城侯
食禄千五百石世劵已而兵敗滹沱河薛禄引槊中堅堅
墜馬大呼我李駙馬勿殺禄持堅見燕王王曰爾至親即
為此奈何械送北平道卒子荘以公主故特宥當嗣公主
懼禍繳誥劵荘流寓南京詩酒終其身
胡觀為駙馬都尉尚太祖第十公主從軍中白溝之敗為
燕兵所殺
論曰太祖二十六子寜各戴燕十六女梅李胡抗燕而
　殷之才過于堅殷之義亦烈于堅頋皆不頼寜國大名
求生者白溝之事惜也紀載不詳太祖嘗語皇太孫燕
　王不可忽思深哉教之矣
　黄子澄(楊/任)
黄子澄𥘉名湜以字行改字伯淵江西分冝人先世嘉宋
靖康𥘉為太學生從陳東伏闕上書請誅蔡京𣸪摘開封
府尹王時雍奸邪坐降亷州司法參軍子澄少從邑人歐
陽貞受易周與學受尚書梁寅受春秋博學負俊聲洪武
十七年鄉試第二眀年禮部第一掲榜五色雲見廷試第
三授編修累官至太常寺卿建文為太孫時嘗宻召東角
門諭以諸主尊属擁重兵且奈何子澄曰母慮大小強弱
之勢懸而順逆之理異勝敗可知也及即位兼翰林院學
士上曰先生無忘東角門之言子澄蝢首曰不敢遂與齊泰
等宻議削奪諸王兵權㤗欲先燕子澄曰燕素强未易跡
周齊岷代在太祖時毎以不法見督吾先縁周以事周燕
母弟譬手足剪其一且先周燕必來争可以并坐燕有名
㤗曰善時燕世子及両郡王俱至京㤗欲先收之子澄不
可曰是與以反名不如遣歸乃白上使李景隆襲執周王
橚歸京師勅燕王棣議其罪王上書言周王所為形跡暧
昧幸念至親曲垂寛宥上覧之惻然謂事且中止子澄與
㤗争之未决明日復言之周己不競可慮者獨一燕下燕
大事定矣否者燕威名日盛蔓難圖也上猶豫且曰朕在
位未乆連敗数王何以自觧于天下燕亦欵惧称病不出
子澄曰成大事者不頋小信先人者制人上曰燕知勇善
用兵雖病猝難圖冝更審之乃以備邊為名出兵開平諸
鎮及更置北平守臣伺燕府事日急燕兵遂𧺫自以周公
輔成王指摘中朝左右及耿炳文諸将相継敗北上始憂
之召問子澄子澄猶以辦燕甚易薦李景隆代為大将軍
臨行惓惓授以兵畧景隆庸懦不任既戦輙敗棄其師還
赦不誅子澄哭争之曰景隆觀望懐二心不誅何以勵士
卒謝祖宗不聴自是江淮諸将連敗子澄拊膺慟曰事去
矣錯薦景隆悮國萬死不足贖燕兵至淮朝廷名遂子澄
㤗等使宻行募兵而以竄齊黄告燕冀緩師不淂更遣少
卿薛巖求罷兵又不許子澄乃奉宻詔携妻子微服由洞
庭詣蘇州知府姚善倡義勤王善乃編籍其子崑山珪為
道士更名玄㣲守譜籍玉為里正更名彦修奉毋許與子
澄相約同死國事㝷又上言子澄才畧足捍國難不冝屏
棄聞逺以快敵人方亟召子澄未至而燕王入金川遽即
位購子澄急太倉武士湯華縛詣京師不屈稱殿下以兵
力取冨貴豈知殿下忍竟有此座上觧顔曰聞卿慱洽善
讀書不比方孝孺執迷朕将悉赦若罪子澄曰冨貴瞬息
事何足重輕殿下即悖謬不化吾恐子孫效死而𧺫何以為
訓上色変已又曰汝欲借兵日本我抗乎曰皇祖𧺫義兵
定天下以殿下勇力冠世與典兵大藩永衛王室而北翟
胡塵不能靖頋反自噬臣引小彛内攻與殿下之逆謀何
異上令引所録族属文冨福逺等六十五人妻族外親三
百八十人齊至哀號震殿廷澄不変上曰知汝必不我用
給筆札自供乃大書曰湜夲先帝文臣不職諌削藩权不
早以成此兇殘後嗣慎不足法燕王怒命截其手且曰汝
雖不入島彛足跡已至海上復命截其足磔死年五十三
族人無長㓜籍江西者皆斬獨子彦修作崑山語充觧役
潜收骸骨藏焦山乆之漢王髙煦謀逆王乃追思子澄之
言削漢護衛徙居樂安州謂侍臣曰卿䓁謀國勿以黄子
澄臨刑語為諱洪熈元年七月淂塟崑之馬鞍山御史劉
璉為立傳而銘之萬暦𥘉其孫黄熊與蔣乾同以上冡争
地致訟忽地中声如雷化青氣冲西北去裂溝淂劉御史
璉志驗寔上聞因封墓立祠及攷永楽𥘉舉彂革除之黨
者亦曰蔣乾易世為仇人皆異之子澄又有㓜子二或云
一子為啇人携去易姓名為田經遇赦家湖廣後𣸪姓黄
表者字汝明中正徳卒已進士弘光𥘉追贈子澄禮部尚
書謚莭愍時有楊任與子澄同難任嘉興人以人才擢知
袁州府方家居與子澄宻計戡定事敗籍家九十三人知
縣徐本縱其妾沈淂遺腹子宏五世淵有幸存圖藏于家
弘光𥘉追贈太僕少卿
　論曰吾憮然念伯巨分封太侈之言矣齊黄自視何如
　伊霍輙児子畜北平哉為此時計朝廷兢兢上下相戒練兵
　塞隘静以待動使無可為兵端而老佛春秋盛長髙煦
　勢将内亂逡廵燕或不起即起不烈儒者㨜理言兵定
　隔数指授老悖以不勝之器臨計不反頋之敵即豈有
幸乎㤗為樞臣子澄並參宻議㤗不争炳文而子澄乃
　力薦景隆二公即以族償吾不興矣頋其所學不精而
　志無疵也東角門之言不足存而効尤一語使燕王他
　日却慮宣庙𥘉果見之吾不得不存之以警後世之詒
　謀者按黄表係子澄族姪子澄妻彭氏蚤䘚後妻李氏懷
　娠三月懸殺于市宗黨女婦發教坊司司供子澄牌位大
　風吹失更供之䑕啣失知子澄神毒教坊也或云西院
　鄭氏世不接分冝之客
　　黄觀(黄/魁)
黄觀字瀾伯一字尚賔直隷貴池人𥘉從父贅許㓜頴敏
受學元待制黄哻哻死莭觀益砥礪該慱有聲性至孝嘗
圖父母墓圖自随閱之輙　貢洪武甲子入太學是歲領
鄉薦第二辛未㑹試第一及廷對禦戎䇿稱㫖又擢第一
拜修撰命編寫省貪等録侍東宫講論累遷尙寳卿禮部
侍郎𣸪姓建文𥘉更官制毎部増侍中一員位次尚書命
觀為之仍掌尚寳司事與方齊並見信用燕兵𧺫索齊黄
急觀草詔極其詆斥四年宻奉詔募兵上㳺旦督諸郡勤
王燕王淂國列文職姦臣罪状觀名第六王索大寳不淂
疑付觀𧺫兵矣索觀急觀至安慶聞変嘆曰吾妻翁有志
莭必不辱我當招䰟葬之明日家人至言夫人暨二女同
𬒳執果有象奴淂之夫人紿以釵釧出市酒急携二女及
家属十人投通濟橋下死觀曰招䰟時應不錯也至李陽
河朝使見迫知不可為紿曰入賀新朝禮當豫習朝服東向
再拜投羅刹磯湍流中急求之僅淂觀冠鬃以献命束芻
蒙觀冠而剉于市年三十有九逮姻黨百餘人繫獄仁廟
𥘉悉放還反人柯暹為之傳是後清溪居民時見觀冠裳
夜携二三女郎徃來溪畔為駭嘆立祠其文集尚存㤗州
儲尚書家天順中池人至南京栁林有破棺倚頺垣下詢
之父老咸曰此黄状元妻女云盖投水時三人執手如貫
流至賽工橋土人惧有後命且棺以待後亦不問萬暦癸
邜青陽施益臣為封樹立墓焉夫人投水時嘔血通濟橋
石上石成小影隂雨則見之或傳為大士影有僧舁至其
菴中夜見夢曰我黄夫人勿誤沃以清泉悽容宛然側立
東向髣髴鬘鬟人咸異之清江龔守迂知貴池復于學宫
西偏即其故址立祠祀觀而少司空徐良彦移前石置祠
題曰翁夫人血影石時有吉安黄魁為禮部侍郎亦不屈
死祔觀祠連族六十二人弘光𥘉追贈觀太子太保謚文
貞妻翁氏貞懿夫人
　論曰大書燕𧺫兵即皇帝位即何以辭其子髙煦将亦
　大書曰漢王髙煦𧺫兵乎明書太祖即皇帝位是矣乃
　有不書太子而即位者何以為天下公是即何以為萬
　世公是乎正其是而後遜國諸臣㓕姓鍖族不悔曰死
　淂其所而後靖難諸臣顯爵厚禄不悔曰生淂其所時
　葉惠仲廖昇皆以修寔録辭徑直烈死吾以三公克追
　南史負簡之義
　　瞿能(楚智皂旗張荘/得小馬王衛徤)
瞿能字世貞直隷合肥人驍勇有名開國都督僉事通其
父也能以四川都指揮使從凉國公玉由大渡河擊西畨
有功𣸪從都督聶緯討建昌叛酋月魯帖木児已而改副
凉國公破賊雙狼塞譲皇即位從李景隆為禆将攻北平
能勢鋭與其子良材䓁䇿精騎千餘人突入彰義門景隆
忌能首功遽止之候大軍並進于是北平夜汲水沃城城
堅不淂上景隆兵大敗退駐白溝河北軍南侵能父子徂
擊傷燕卒甚衆燕軍已却㑹燕有内官狗児者亦敢死與
王復率数萬騎夾攻能擄都指揮何清而日已瞑明晨復
戦燕王先以七騎馳能且進且退能令軍中縱射燕王馬
三𬒳創則三易馬顧矢三服亦盡乃持劍奮擊劔亦缺折
急走登隄佯招後軍以疑能能攻稍緩王走去薄暮能即
奮鐡騎前突燕陣大呼斬騎百餘人而俞通渊滕聚復引
衆来㑹勢益振燕衆且亂忽旋風𧺫燕王見能陣少動乃
以勁騎遶岀陣後突擊與郡王髙煦騎兵合遂斬能父子
于陣通渊聚皆死精兵萬餘人䧟沒夹河之戦有都指揮
椘智最驍常從宋國勝凉國玉岀塞有功㑹平燕将軍盛
庸戦却𬒳執不屈死之皂旗張者名能時以都指揮充偏
将力挽千斤毎戦輙麾皂旗先登轉戦山東屡有俘馘夾
河力戦死猶執皂旗不仆而荘淂者從夾河手擊殺燕将
譚渊燕為氣沮得𥘉嘗出塞有功隷宋忠麾下懐來之戦
一軍獨全又小馬王失其名臨淮人官指揮好騎小馬軍
中以小馬稱之白溝之戦脱胄付其僕曰吾必赴敵死若
以此訃家及戦敗立馬𥪡旗而死又衛徤係山西孝義衞
軍授鎮撫戦不勝死弘光𥘉追贈能平陽伯謚㐮烈皂旗
淳安伯謚英烈得贈分水伯謚忠愍智左都督小馬王都
督同知
　論曰李将軍白溝之役唯恃能父子耳觀王度賛㨗東昌
　景隆己謝事尚或讒之則其突彰義而見忌所必然也沃
　　水不成旋風不起能功成賀誰戰勝乎景隆不援楊夲曰
　　譬種瓜我劳而人食之愚亦甚矣瞿合肥父子為建文
　　中一戦三鎮撫戦殁猶之戦也
　　馬宣(曽/濬)余瑱(孫㤗/彭聚)卜萬(朱/鑑)
馬宣建文𥘉為北平都指揮使燕兵𧺫巷戦不利走薊州
悉發兵西逆還與鎮撫曽濬嬰城守燕王使人反覆諭之
不奪力竭城破𬒳執與濬俱罵不絶口死弘光中追贈全
椒伯謚直壮濬未詳卹典
余瑱建文𥘉以都督守北平燕王猝𧺫不及戦出保居庸
都督宋忠以大兵自開平入援次居庸令瑱守居庸而身
退壁懐来瑱单関破亦走懐来燕師疾擊懐来忠先敗瑱
猶堅壁燕兵紿曰石頭城已破瑱曰石頭城雖破吾自不
釋懐來力戦𬒳執不屈死時都指揮孫㤗褁血䧟陣死都
指揮彭聚亦陣死河北指揮使張倫率両衛官軍南奔結
盟報國𥘉從大将軍景隆継從盛庸軍嘗先登卒死義弘
光𥘉追贈瑱東陽伯謚翼愍㤗象山伯謚勇愍倫保昌伯
謚貞勇聚左都督
卜萬建文𥘉以都指揮恊搃兵劉貞陳亨等從大寕出鎮
松亭将援北平貞性㢲愞不断而亨有二心萬智勇絶燕
王忌之行反間偽為與萬書稱萬過當而令誤投亨所亨
發之獄萬以聞己而燕䧟大寕還擊松亭北平行都司朱
鑑力戦多斬獲陣死松亭竟敗出萬獄勤降不屈死弘光
𥘉追贈鑑􁀼山伯謚勇愍萬左都督
　論曰薊州即不守居庸大寕寔係北門鎻鑰而懐來松
　亭二戦朱忠以退舍法志劉貞以堕計不終遂使燕氣
　遽張拊背失勢俞瑱卜萬之死益重㤗山矣而宣濬䓁
　之殉城亦称首義嗟廟算不精大将不知兵偏禆以烮
　見匪所尚矣楊松潘忠死雄縣而外滄洲之戦都督徐
　凱陳暹陳暉都指揮俞瑱趙滸胡原李英張傑徳之掠
　千户范瓛滹沱河之戦指揮鄧戬陳鵬真定之圍都督
　寗忠都指揮劉燧朱荣白溝河之戦都指揮何清指揮
　滕聚定州之戦都指揮花英鄭琦王恭指揮詹忠渡莱
　水則指揮費榮㧞東平則指揮詹璟㨗汶上則都指揮
　　薛鵬戦渦河則胡騎都指揮林帖木児火耳灰哈三帖
　　木児晏鬼里戦淮河則守将丁良朱彬敗灵壁則都指
　　揮孫晟王貴䓁一百八十餘人且夫燕事不成諸臣豈
　　非廟祀世劵荣施無斁者哉
郡縣無令乆淹又言逃民不卹勢必嘨聚為盗冝令有司
招徕之不願者聼附籍暫免差徭上從之三年加太子少
師李景隆及諸将屡敗北受命督軍儲弗後嗣聞金川門
之変赴京師燕王收迪治不屈并收子鳯山丹山䓁六人
将刑鳯山大呼廸叱之曰死即死胡為者廼截鳯山等鼻
舌支迪口廸啖丼之曰忠臣孝子滋味自不同益罵不已
俱𬒳磔淂詩衣帯中有千秋公論明于日照徹區區不二
心之句又有五噫詞並悲烮蒼頭侯束保拾遺骸歸塟姻
戚之連坐者掘而投諸湍㓜子珠生五月乳毋芮潜置溝
中淂免八歲為怨家所訐文皇特宥珠戍撫寕㝷徙登州
為蓬莱縣人洪熈中詔釋廸宗戚戍邊者還卿給産業成
化中郡人祀迪郷賢祠郡守凃觀判李黙相継祠于其故
居私謚曰靖献敖英為之賛弘光𥘉追贈太保謚忠烈迪
四世孫䁀字文相弘治乙丑進士授禮科給事中劾廖愷
子倖舉郷試㑹流賊𧺫預机冝與巨璫争辯不撓坐繫獄
罷歸嘉靖改元詔復䁀陜西參議督兵平賊兵􁁎延綏畨
夷寕帖歴陞應天府尹未任卒子其學慱聞嘉靖甲辰進
士擢御史奏緹帥陸炳擅作威私人徐甲專擅漁利有詔
下甲獄備兵粛州時哈宻諸彛為亂出堵定之歴撫大同
破走酋俺荅兀慎轉副都御史屡有戦提正韓籓奉國将
軍融濡於法以户部侍郎總陜西軍務陞右都鹵㓂花馬
池禦之多斬獲以原官縂宣大平遂人丘福于弘賜堡召
理戎政以南刑部尚書致仕卒謚恭靖子琛官生太守
暴昭山西浮山人洪武中以薦授大理司務歴北平參政
乆之拜刑部尚書清介有峻莭在官布衣麻履而已嘗奉
命撿附大誥條例于律書名大明律誥上特署政平訟理
二旛論罪囚諭昭等曰諸囚論决朕前恐一時未淂其情
今後武臣死罪親听以外悉令奏聞所司引囚至承天門
命行人持訟理旛傳㫖諭之其無罪應釋者持政平旛宣
徳意遣之又令府部院科等官詳加審録其寔犯死罪以
下悉如律襍犯死罪准贖建文中充採訪使至北平審知
有変歸請偹燕燕兵起設北平布政司于真㝎詔以原官
掌司事與鐡鉉䓁悉心經畫兵敗召帰燕王入國昭岀亡
執之不屈罵不絶口命先去其齒次断手足刑死弘光𥘉
贈太保謚剛烈
徐貞陕西人建文中為工部尚書燕兵入棄去譲皇出亡
或一至其家族誅又命教坊司亂其妻至死有㓜女亦隷
樂籍楽官陳儀隂飬之不致失莭洪熈𥘉遇赦為择嫁良
家儀在穢籍而尚義如此
侯㤗北平南和人累官至刑部尚書燕兵𧺫㤗與侍郎郭
任主抗禦之䇿壬午二月督學濟寕五月𣸪督餉淮安經
畫苦心嘗徹旦不寐京師失守㤗行至髙郵與其隷上髙
縣人茅邜仔同𬒳執泰不屈死之妻曽配象奴弟敬祖子
玘皆論死籍其家弘光𥘉追贈㤗太保謚勤貞
陳性善名𣸪𥘉以字行浙江山隂人洪武己丑進士上第
上嘉其凝重属目乆之授行人司副已而改翰林為編脩
時遣御史李鐸徃取誠意伯基遺書㝷命性善等繙録諸
惮上威嚴戦汗不成書性善動止安雅書法妍正留中竟
日家人以為死矣既出乃大驚乆之拜礼部左侍郎薦𧺫
薛正言韓冝可于戍隷皇太孫在東宫乆知性善及即位
益感知遇盡所欲言嘗曰陛下不以臣迂過許臣行而䛇
書云云何以信于天下帝為動容燕師南下改副都監平
安軍戦灵壁敗績遂與大理丞彭與明欽天監副劉伯完
指揮王資䓁数十人皆𬒳執文皇縦之歸性善曰辱命罪
也而又活扵燕乎朝服躍馬入河死後追戮坐徙家赦還
與明伯完皆逃去不知所之時餘姚黄墀陳子方亦與性
善同難弘光𥘉追贈性善太保都御史謚忠莭
郭任直隷丹徒人或曰定逺人亷慎有吏才建文間為户
部侍郎朝廷用齊黄之䇿討諸籓之不靖者欲以次及燕
任奏曰天下事先其本而後末則昜成除悪不去其本臣
誠以為迂計先周湘是為燕深其謀矣且兵貴神速曠月
持乆銳氣既竭姑息随之所謂强弩之末不能穿魯縞有
坐困耳燕王聞而惡之及兵出給餉不乏燕兵入金川任
不屈死子經亦坐死少子金山保戍廣西三女給配象奴
嘉靖中鎮江知府劉儲秀祀之卿賢祠弘光𥘉追贈太子
太保尚書謚清毅
陳植直隷廬江人洪武中為吏部主事歴官兵部侍郎燕
兵入植受命督師江上麾下宻議迎降植以大義責之誓
死固守都督金甲殺植率衆奉迎自陳邀賞文皇立誅甲
命具棺殮植遣兵䕶䘮葬于白石山植　人惧皆変姓名
走匿無敢㑹葬者
王良字天性河南祥符人歴官刑部左侍郎建文三年受
詔問燕國人罪從末减左遷浙江按察使嘗謁岳武穆墓
曰為臣不武穆爾者非夫也燕王入國召良良集臬司諸
印私第踌蹰未有决妻問故曰我分應死念未知䖏若妻
曰妾何難事君為男子謀及婦人乎因饋良食潜去置其
子池傍自投池死良感其義烮死遂决列薪於户為遺書
令妾抱池傍子徃匿某僉事所縱火闔室自焚諸印并鎔
上曰良死分也良不淂輙毁印以毁印罪良徙其家于邊
台人陳遂私識良死事每談及流涕沾襟正徳中白日現
形官署按察使梁材學使劉瑞割公署水鑑亭為祠歲時
祀良弘光𥘉追贈太子太保尚書謚貞毅妻某氏貞烈淑
人
邊昇河南榮澤人洪武中以明經薦累官兵部侍郎有氣
莭燕師渡江昇率兵逆拒殊死戦𬒳獲不屈死弘光𥘉追
贈太子太保尚書謚果愍
金有声河南人為刑部侍郎建文四年奉命與黄覌張顯
宗王叔英徴兵江西有指揮朱進随行六月南昌百户劉
恩縛送京師有声死進亦死弘光𥘉追贈有聲太子太保
尚書謚翼愍
盧􁀩一名珙浙江仙居人歴官户部侍郎性爽宕不勤小
莭大義凛烈喜飲飲輙醉睥睨狂歌知與不知咸目為狂
士燕師入裂眦憤長謳自盡弘光𥘉追贈太子太保尚書
謚貞逹
胡子昭字仲常或曰子昭四川大足人冨經術性方介從
學孝孺為蜀獻王所重以明經薦榮縣訓導建文𥘉陞翰
林檢討歴刑部左侍郎坐方黨臨刑詩有両間正氣歸泉
壌一點丹心在帝郷之句父復𥘉毋郭皆年八十并其子
五人紹緝継等皆謫戍弟子義以薦歴山東僉事聞凡難
棄官携二子避丹稜蜀獻王憐之令削髮自全子義曰吾
兄無後當不絶吾姓諭二子逃去不知所終正徳中廵按
御史熊相祠子昭歲祀之弘光𥘉追贈太子太保謚介愍
　論曰建文中躋六部尚書為正二品以國是全寄之誠
　重之也迪弭盗靖夷頗觧韜鈐而不與為兵部曰㤗不
　可也㤗自以聲罪致討戦無不克迪不譽景隆安淂與
　聞樞事性善以礼部改監軍不勝事植與昇咸受事兵
　部當北師江上而尚言逆拒乎任户部典餉昭與㤗以
　刑部亦典餉餉辦有聲徴兵子昭方黨貞匿六自應不
　免獨良以刑部岀署外臬而逈以户部狂浪放言皆可
　逃死乃俱不欲活為燕臣曰國是所在非不得也
　　程夲立茅大方司中周璿
程本立字道原系岀伊川徙杭再徙桐鄉父徳剛通書史
法律負才氣元欲官之以疾辭本立少有大志讀書不務
章句海􁇏沈夀康時稱為孝隐先生嘗勉本立以聖賢之
學本立復從金華朱克修淂聞考亭之傳造詣益深國𥘉
舉明經秀才除秦府引禮舎人改周府從王之國大梁二
十年進長史随王來朝被累謫雲南馬龍他郎甸長官司
吏目携一僕赴任所時六詔𥘉附叛服靡常酋史可代煽
誘百夷為逆本立單騎撫定之西平侯英布政使張紞皆
禮重之委以統領守禦歴險逺自椘雄姚安大理鶴慶䴡
江永昌徧徃撫綏民夷稍安三十一年奏計入京應天府
尹向寳翰林學士董倫薦本立學行政事冝留中朝以翰
林充纂脩官預太祖實録未㡬陞左僉都御史俸入之外
不通餽謁時稱清御史建文三年坐失陪祀調降仍留翰
林編纂明年寔録成改江西按察副使未行燕兵入自經
死為六月之十有三日燕王即位追奪官籍其家無遺資
所著有巽隐集十卷
茅大方或曰姓毛太興人慱學能詩文少有竒名或贈之
詩曰陸機此日能為賦賈誼何年復献書洪武中以儒士
應辟典教淮南考績入朝召對稱㫖擢秦府長史制詞褒羙
且勉以董子輔相之業大方感激顔其堂曰希董方孝孺
為記稱其志意敦大深得正誼明道之㫖建文中累擢右
副都御史燕兵𧺫憤國命日蹙遺詩淮南守将梅殷相激
勸(詩曰幽燕消息近如何聞道将軍志不磨縱有火龍翻/地軸莫教鉄騎過天河関中事業䔥丞相塞外功名馬)
(伏波生我不才無𥙷/報臨風一歎一長歌)壬午八月𬒳執不屈與其子順童道
夀文生同日死二孫添生歸生死獄中妻張發教坊是年
病死大方有希董集五卷行于世嘉靖𥘉同里主事張甲
居京師夢朱衣自稱茅某請祠歸而祠之弘光初贈太保
都御史謚忠愍
司中陕西鞏昌人洪武末年以監察御史署都察院擢(右)
僉都御史燕師入召中不屈命以鐡箒刷其膚肉至盡而
死姻婭同死者八十餘人
周璿山東諸城人建文𥘉以神䇿衛經歴言事擢左僉都
御史革朝不屈死之妻王氏子蛮児永楽中猶繫獄弘光
𥘉追贈監察御史謚粛愍
　論曰執法莫如順逆二字燕當無都御史其人
　　林右林嘉猷楼璉
林右字公輔浙江臨海人洪武𥘉為中書舎人與方孝孺
友莫逆奉璽書行邊進左春坊大學士命輔導皇太孫以
事謫中都教授㝷掛冠歸燕兵𧺫聞孝孺族誅私為位哭
扵家永樂戊子島彛訌海上閭里推為長率群弟子勦平
之上聞右名遣使召之稱疾不赴令武士械至京上雅欲
官右右曰罪人逃死巳乆藉令可仕當與孝孺同朝矣上
大怒命曵岀劓之死後数十年葉耻斋次其遺文陳龍山
為之傳祀鄉賢祠弘光𥘉追贈禮部尚書謚貞穆
林嘉猷名昇以字行寕海人師同邑王琦琦坐累徙(雲南)
姻族咸匿去嘉猷獨徒步追送泣别後與鄭公智負笈(六)
千里師方孝孺漢中方氏多及門獨得二子喜曰二子爲
能匡我以儒士軗文四川蜀王為之更名良顯建文𥘉薦
修髙廟寔録授編修遷陕西僉事嘗𬒳召詣燕邸知二郡
王𬒳寵素驕悍謀傾世子以聞上乃遣錦衣千户張安持
書詣燕許世子王燕以亂燕燕内使黄􁃽因間世子計且
淂行世子竟先彂事遂洩北兵至坐方党逮入謝僚友曰
大丈夫見義勿辭九月與公智同死弘光𥘉追贈嘉猷太
僕卿謚穆愍
楼璉字士連淛江金華人嘗從宋潜溪學洪武中以藍田
知縣擢監察御史坐事謫戍雲南至是召入𥙷翰林院侍
讀燕王得國命孝孺草禅詔不可淂改命璉璉强受之歸
慙其妻子妻曰得無傷宋先生乎璉逡廵一夕經死
　論曰右嘉猷已離舘而猶從是字　學也璉𥙷入舘而
　竟以是字不愧宋先生之傳
　　鄒瑾(魏冕/鄒䃼)劉端(王/髙)廖昇盧原質
鄒　江西永豊人洪武中以義師守重慶遇金華王紳握
手如舊識紳稱其議論磊落砥忠莭㝷以薦至京建文中
為大理寺丞燕師逼城下瑾與甥監察御史魏冕率同僚
十八(人)即殿前毆都督徐増夀㡬死㑹輟朝大呼請急加
誅時御史曺鳳韶翰林史仲彬及張紞廖平胡閠復前力
請上遂手刄増夀于朝京師䧟瑾自殺詔夷其族男婦四
百四十八人冕亦永豊人見諸臣多叛附曰度諸公改莭
必不嚮大用徒自汚亦自殺已而法官希㫖追罪夷其族
又同邑鄒朴字爾愚建文𥘉以儒官仕周府直言極諌王
不聼上嘉其忠召陞監察御史改陞秦府長史燕王入國
後聞鄒瑾卒憤激不食亦卒弘光𥘉追贈瑾本寺卿謚嚴
愍冕太僕卿謚毅直
劉端江西南昌人與同邑王髙皆建文二年進士端負氣
毎以天下為己任遷大理寺丞而髙為刑部郎中燕王入
國端與髙並坐縱方孝孺息樹廕劓鼻而死端獄中詩
綱常千古事此日属銘彛著有儒行十二萹懐古詩艮次
百家輯録後賜端大莭柌或曰端約髙棄官去跡露并(執)
不屈死
廖昇湖廣㐮陽人學行知名與方孝孺王紳軰友善洪武
中為左府断事擢太常少卿建文元年預脩髙廟寔録昇
朗逹負氣書南北用兵事語多徑直聞忠誠伯茹常自龍
潭還言割地不許状慟哭與家人訣自經死殉義獨先諸
臣弘光𥘉贈礼部尚書謚文莭
盧原質字希魯浙江寕海人毋方氏孝孺姑也所學淳方
氏為多洪武戊辰進士及第第二孝孺嘗投之以詩(詩曰/奉天)
(殿上榜𥘉開共看江南淂秀才好/與青蘿居士説今年文運屬天台)詩中青蘿居士謂景濓
也授編脩乙亥陞太常少卿建文中宻參謀議燕王入國
坐方黨見族弟原樸等並死弘光𥘉追贈原貭禮部尚書
謚莭愍
　論曰瑾與冕自殺而猶不免扵族端髙昇原貭搃因孝孺而死
　則與朴之因瑾而死更光按瑾与冕十八人奮毆増夀殿前而
　始淂尚方一試与陣馘張玉王真等一例稍為金陵唾氣若原
　貭䓁四人外如胡子昭鄭居貞林嘉猷鄭公智方法樓璉共
　十餘人皆死方氏之學者也方氏之學足以死諸公死方氏
　多一人生事燕殿下少一人矣北来之勢可以無所不可而不
　䏻使十餘人不為方氏死朱太史國楨欲令盡陪祀正學良是
　　林英(妻宋/氏)曾鳯韶(妻李/氏)王度戴徳彛(嫂項/氏)王彬(崇/剛)連
　　　楹董鏞丼霖謝昇丁志方李文敏鄭公智
林英字章叔福建古田人洪武末由貢士選御史屡建讜
言大都以重郡縣順民心為本太祖深嘉之建文𥘉奏請
裁抑宗藩必行主父偃之䇿不報復劾奏李景隆誤國其
語激切反為所中下都察院拷訊謫知瑞安時民多逋亡
英按𤱔丈量所餘虗糧令墾荒𥙷之立鄉約行文公家禮
建立齋舎與諸生講學燕師𧺫用御史大夫耿清言還英
舊職命與翰林修撰王叔英募兵廣徳比至勢不可為嘆
曰臣生無𥙷于時死有負于國天命将傾力難以濟再拜
自經時年三十有四燕王即位妻宋氏繫獄自經死弘光
𥘉追贈英太僕卿謚毅莭
曽鳯韶一曰唐姓江西廬陵人以洪武末年進士為建文
中御史燕王來朝馳皇道入不拜鳯韶抗言非禮大不敬
詔以至親勿問北兵逼議遣使諭燕無敢行者鳯韶慷慨
請行比至姚廣孝言于燕王却其書無所報燕王入國詔
復御史不至加吏部侍郎又不至刺血書其襟曰予生廬
陵忠莭之邦素負立朝剛鯁之膓讀書而登進士第仕䆠
而至繡衣郎既一死之淂宜可以含笑于地下而不愧我
文天祥属妻李及子公望曰我死勿易我衣裳遂自殺時
年二十九李亦自經弘光中追贈鳯韶太僕卿謚忠毅妻
李氏貞愍淑人
王度字子中廣東歸善人少力學通經史洪武中以明經
薦為山東道御史紏䋲不避權要䟽十餘上多見採行燕
兵𧺫将軍李景隆累敗退保濟寕詔以盛庸代之度宻陳
便宜遂有東昌之㨗及徴景隆還不誅反用事忌庸併讒
度度稍黜燕兵南下急度𣸪請募兵有小河之㨗勅度勞
軍徐州比鳯陽失守方孝孺與度書誓死社稷燕王既即
位坐黨戍賀縣千户所坐語不遜論死夷其族萬暦間詔
赦諸死莭族黨在戍者恵州守黄時兩詢淂度後三十五
丁悉與除籍弘光𥘉追贈太僕卿謚㐮愍
戴德彛浙江奉化人洪武二十七年進士第三人授翰林
編脩陞侍讀上嘗諭之曰官翰林者雖以論思為職然既
列近侍在朕左右凡國家政沼淂失生民利害當知無不
言徳彛感奮直聲震于朝改監察御史建文中改左拾遺
燕師南廹預齊黄䓁謀議京師䧟逮至責問不屈死徳彛
死時兄弟俱從京師嫂項氏家居聞變度禍且赤族令盡
室逃并藏徳彛二子山中毁戴族譜己而收者至一無所
淂械項京師炙體焦爛竟無一言戴族以全弘光𥘉追贈
徳彛太常卿謚毅直
王彬字文貭山東兖州人洪武中進士為御史廵淮揚燕
兵至彬與指揮崇剛共守揚州力指揮王禮欲舉城降彬
知之執禮繫獄彬外禦内防七日不觧甲有力士能舉千
斤彬常以自随燕飛書城中有縳王御史降者官三品左
右憚力士莫敢縛禮弟崇厚賂力士毋誘其子岀彬方觧
甲浴千户徐政縳之以献并縳剛咸不屈死彬妻子皆死
正統間彬白日現形院中親與提學副使劉瑞談其死事
正徳中祀彬名宦夲州弘光𥘉追贈太僕卿謚忠荘剛追
贈徳清伯謚壮愍
連楹山西㐮垣人洪武中以太學生授左春坊太子賛善
啓沃多太祖羙其剛正改御史乆任十餘年北兵起與御
史董鏞相誓以死比有忠莭者皆㑹鏞所凡廷臣有二心
将校戰不力者輙露章弹劾之燕王至金川門門開楹始
伏迎猝𧺫空拳冐馬首欲犯王不得𬒳縳詞色不屈引頸
受刄有白氣冲天尸僵立不仆弘光𥘉追贈正詹謚剛烮
董鏞字伯庸湖廣長沙人以文學薦入太學建文時為監
察御史以奸黨論死女發教坊姻族死戍者二百三十人
丼霖南直懐寕人洪武丁夘郷薦為監察御史剛正敢言
中䑓推重之燕王淂國後𬒳執抗言求死從容就戮子孫
相戒不復求仕正徳中知府胡纉宗祀之郷賢祠弘光𥘉
贈太常卿謚貞定
謝昇南直沛縣人建文時為御史練兵給餉夙夜效力燕
兵入不屈死之父旺子咬兒謫戍金齒妻韓發丘福軍中
四女送浣衣局弘光𥘉追贈昇太僕卿謚貞勤
丁志方山東聊城人洪武乙丑進士由吴橋知縣擢監察
御史燕王逼京城謂妻韓曰師至城必䧟吾惟以死報國
汝其携㓜子潜歸撫之以延劉氏後及兵入𬒳執不屈死
之子賢甫十歳易姓為龎孫毅中成化丁酉郷薦始復其
姓弘光𥘉追贈志方太僕卿謚貞定
李文敏山西蔚州人以監生為監察御史陞四川按察使
未之任燕兵入以奸黨論死
鄭公智字叔貞寕海人力學好古工文辭與林嘉猷皆師
孝孺孝孺薦之蜀献王徃徃称述河間東平賢行王説之
建文𥘉以賢良授御史吏事精敏持法不阿燕兵入㘴方
黨論死宋濓孫慎又坐鄭党卒以濓故慎見原弗問
　論曰聀持斧皆以言見而身從之英献䇿鳳韶抗言度
　宻陳徳彛預謀議彬鬼談楹露劾所以言不一法而指
　切鏞霖以徃即不以言著而從容以就所謂不言而躬
　行者乎獨竒彬与王良皆王姓而皆現形忠臣不死可為
　九原兄弟
　　龔㤗陳継之韓永葉福
龔㤗字叔安浙江義烏人九歲孤毋傅躬教之日記数千
言長從宋濓之門人宗思睿㳺洪武十九年領鄉薦入太
學奉㫖閱齊府獄監安東倉盡力搜抉吏部䇿試第一除
户科試給事中建文時遷都給事中燕兵渡江令㤗廵城
㤗與妻傅訣曰國事至此我自分必死爾苐携㓜穉歸否
則俱溺井無辱俄宫中火𧺫㤗馳赴為兵校所執文皇以
非奸籍得釋㤗憤自投城下死年三十六妻負遺骸歸葬
于永吉累官兵部右侍郎弘光𥘉追贈㤗太常卿謚端果
陳継之福建莆田人建文庚辰進士授給事中嘗以江南
僧道多占腴田𧖟食百姓奏請稍為限制僧道人給五𤱔
餘以賦民從之北師南下建白抗禦多所指斥又言于朝
曰徐増夀燕之至親必有隂謀宜先事誅之不聼燕王淂
國召問不屈磔于市父四秀毋黄氏年垂七十發丼肅編
伍皆䘚于道男徴仔四歲随毋姚氏給配象奴女阿宗給
指揮袁江為奴弟余翔等坐戍邊弘光𥘉追贈太常卿謚
荘景
韓永陕西西安人建文時為户科給事中豊幹羙鬚髯音
吐宏朗毎慷慨論兵事上俯聼喜之京師䧟杜門不出台
見欲復其官曰吾王蠋耳何以官為不屈死弘光𥘉追贈
太常卿謚荘介
葉福福建閩縣人官刑科給事中燕師𧺫自誓必死遣僕
歸報其母曰福為王臣誼不淂為孝子矣及師逼京城福
守金川門有内叛納降者福憤自殺載閩三忠祠碑弘光
𥘉追贈太常寺卿
　論曰給何事給死事諸臣非無事者㢤
　　劉原弼張安國(談/敬)徐子權樊士信巨敬鄭居貞(孫為/虹張)
(萬明李翹鸞黄/大鵬洪祖烮)
劉原弼字良輔元末舉鄉試不第以貢任刑部主事燕兵
入原弼率家人巷戦不勝死索遺骸不可淂其家刻木為
人葬之六世孫自强嘉靖甲辰進士歴吏部員外郎忤嚴
世蕃出山西副使营卒王慶為變戮慶以殉廵撫四川平
黄中蔡伯貫二㓂以功拜户部侍郎歴刑部尚書
張安國浙江定海人建文中為工部郎中燕兵入安國訣
妻賈大事去矣無能為即柰何賈請與偕去安國乃與泛
舟太湖已聞金川啓皇帝自焚安國慟曰食人之禄安得
靦顔新主之世輙漏其舟自沉死時兵部郎中譚敬亦自
盡弘光𥘉追贈安國光禄卿謚貞愍
徐子權江西新淦人洪武中進士為刑部主事燕兵入聞
練子寕死慟哭賦詩有翹首謝天闕飛䰟返故郷之句自
經死弘光𥘉追贈光椂卿謚貞慤
樊士信湖廣應城人洪武中進士建文中以兵部主事守
淮河燕兵下士信禦之力不支遂死弘光𥘉追贈光禄卿
謚荘愍
巨敬陜西平凉人洪武末為監察御史抗直敢言建文中
改户部主事清慎有聲燕兵入𬒳執不屈死之夷其族弘
光𥘉追贈光禄卿謚毅直
鄭居貞南直歙人父潜洪武中仕潞州同知居貞豊頰羙
髭髯嘗從貢尚書師㤗遊以明經歴禮部郎中方孝孺教
授漢中居貞以詩送之有終来巣阿閣庻以鳴昭代之句
建文中為河南試左參政坐方黨死有閩南集関隴行藁
歸来稿随稿檜廷稿其後遷閩世君福州之瓜山傳至良
鐸四傳為虹崇禎癸未與伯父元勲同成進士授浦城知
縣隆武中擢監察御史以百姓遮㽞令廵視仙霞自鎮臣
鄭芝龍撤去関戍北師至執為虹欲降之為虹曰負國不
忠負祖不孝髪在見志旋責餉急囊無一錢父老李石鍾
䓁数千人各歛進乞御史命不可淂臨刑紿刑者有金錢
某園弛縳至其䖏忽奪力反刺刑者不中遂自戡其胸不
死就刑年二十有五是時同難為中軍㳺擊張萬明及萬
明子翹鵉而兵科給事中黄大鵬都督洪祖烮咸共事僲
霞者大鵬為虹先後出劉理順之門而元勲在揚州時鎮
臣髙傑違㫖欲寄家口城中百姓以傑殘閧不可元勲為
講之冐衆怒見殺
　論曰原弼以刑部巷戦安國以漏舟自沉或皆傳聞及
　攷弘光中贈卹不及豈尚湏再核乎子權士信敬贈謚
　鑿鑿也居貞祖孫以莭著家教㦲
　　程通龍鐔石撰宋徴
程通字彦亨南直績溪人祖平戍延安有同謫而旅死者
平遣子以誠負遺骸歸其家其家不納乃買地葬之通少
有至性嗜學執禮洪武十八年貢入太學父䘮哀毁至妻
子不能識己祖平年大耋通上書臣壮無父祖猶父也臣
祖老無子孫猶子也更相為命願代其役辭極哀帝憐之
持其章不下隂召平與通東西立指平汝識此人否祖孫
相對哽咽不能仰視上嗟嘆立除平籍驛還郷庚午通舉
本京郷試時遣諸王将兵行邊以封建䇿諸貢士通對稱
㫖置第一除遼府紀善燕師𧺫從王渡海來朝進左長史
曽上北禦䇿數千言燕王得國有發其封事者械至京論
死家属戍邊簿録其家淂田止數十𤱔遺書数百卷牯皮
数張而己時谷府長史劉璟亦死難追贈通苑馬少卿璟大
理卿謚通端直璟剛莭璟事在父基傳
龍鐔字徳剛江西萬載人洪武中以國子生授浙江按察
使左遷長洲知縣陞晋府左長史燕師起朝廷徴兵于晋
鐔引大義力主發兵燕王淂國械鐔下獄不屈死後收其
遺骨淂所遺書賛有盡忠為臣盡孝為子忠孝歸一死生
非二之句今其家書遺草及諸哀輓猶存
石撰山西平定州人洪武中為寕府在長史大寕䧟寕王
為燕草詔乞恩府中䕶衞盡從燕撰獨不屈支觧死弘光
𥘉追贈苑馬少卿謚貞愍
宋徴浙江人建文𥘉為宗人府經歴上䟽請削罪廢宗籓
属籍諸王聞之皆恨徴徵又嘗與謝昇牛景先虞振数言
耿李諸将失律懐二心不可任燕王入國責問不屈磔死
夷其族弘光𥘉追贈光禄少卿謚直愍
　論曰咸輔導王國務義若渴而王若不聞也者徴又能
　以不義督諸王者哉
　　姚善陳彦囬(黄希/范)周継瑜葉惠仲
姚善字充一湖廣安陸人𥘉姓李志行淳實學識髙逺工
詩與㑹稽唐之淳相唱和洪武中郷舉為祁門丞歴知蘇
州府𥘉太祖以吴承元俗僣靡相尚䋲以重法嚚悪者更
持短長訟蜂起難治善洞曉政骵晰人情数延郡賢良詢
治道啇畧民生休戚因俗救正由是衆皆易嚮轉称大治
隐者王賔獨居陋巷善躬徃候舎車徒歩叩門自称太守
姚善賔乃開門延語極歡及賔報謁望門再拜而返善自
邀還辭非公事不敢入又将侯韓奕奕避入太湖善嘆曰
韓先生所謂名可聞不可淂而見者乎錢芹老􁛮病自守
甚髙善𥘉願見不可淂㑹俞貞木以明經見重于善月朔
望必延致學宫講經書訓士善嘗遺菜物貞木誤致芹所芹
受之吏覺其誤詣貞木以告貞木曰錢先生不茍取予今
受不辭必仰府公之賢善喜使人先道意芹請月朔㑹學
宫善如期至迎芹坐上坐質經義芹曰此書生之業也而
事有急于此者矣善竦然跽請教芹出一簡但授善便揖
去視之皆戦守制勝之䇿也時燕兵己南下善宻結傍郡
𧺫兵赴難薦芹為行軍断事招給事中黄鉞等參軍事善
㝷至京師畫䇿防禦時朝廷故貶齊黄以緩燕師善言于
朝曰今人才孰有過黄太常者乃置閒散以快敵方召還
㤗子澄而善奉詔兼督蘇松常鎮嘉五郡兵勤王未及戦
燕王入國索子澄急子澄走善所欲航海舉兵善曰公可
善不可公朝臣四出號興𣸪善聀守土善與城存卞子澄
遂去善為麾下許千戸縳献燕王曰即欲以一郡抗吾哉
善厲聲不遜死之時年四十有三子莭發戍賀縣千户所
㓜子継兒坐配保児習匠正徳中廵撫秦金祀之郷賢祠
弘光𥘉追贈善太僕寺卿謚忠厚
陳彦囬字士淵福建莆田人父立誠洪武𥘉舉秀才為歸
安丞𬒳誣論死彦囬謫戍滇南并戍弟彦囦遼東彦囬入
滇從者多道死㑹赦無力乞原監戍者憐彦囬縱之貧不
能歸閬中教諭嚴徳政薦彦囬明經為保寕訓導三考至
京承顧問陞平江知縣給事中楊惟康復薦彦囬亷幹擢
守徽州数月政教一新建文元年以循良受上賞祖毋郭
承重乞守制奪情留徽乞終服不許許葬徽郡彦囬每視
事畢走墓下哭甚哀徽人名為太守山上以囬故除弟困
戍藉燕兵至江上彦囬紏義勇勤王不成械至京師死之
籍其家妻屠氏配為奴弘光𥘉追贈太僕卿謚惠莭而代
彦囬為徽守者黄希范嘗上防燕䇿数千言後衞士紀綱
幸用事發之咸論死籍其家
周継瑜建文中為松江同知勤王詔下輙榜募義勇入援
極陳大義人有讀之而泣者燕兵入收磔死瑜撫州人
葉恵仲原名見恭以字行浙江臨海人與兄刑部主事夷
仲見㤗並有文名時稱二葉性元直雅為方孝孺所知恵
仲𥘉任廣武衞知事建文中以知縣入史舘與修髙廟寔
録二　年考禮部陞南昌知府未行燕王入國坐寔録書北
兵為逆黨磔扵市籍其家弘光𥘉追贈太僕少卿
　論曰相傳克一屈莭賢士頋錢断事一簡未嘗稍有所
　見必薦黄太常果以為知名乎哉太守山豈能奪太行
　之髙矣勤王榜與寔録必有信筆可觀
　張彦方鄭華顔瓌(子有為唐/子清黄謙)鄭恕(妻彭氏/妾夏蓮)向樸
張彦方浙江龍泉人建文元年由給事中以便飬告改樂
平知縣四年勤王䛇下彦方搴旗紏義𧺫兵一邑嚮應有
武弁意不進彦方擊案大哭曰赴君父水火尚有身哉遽
率所部抵江口遇燕逰兵見執𬒳害于楽平時暑月經旬
暴屍如玉無一蠅玷集父老竊葬縣治之清白堂弘光𥘉
追贈太僕少卿謚荘愍
鄭華字孝思浙江臨海人洪武十八年進士𥘉授行人奉
使川廣有時名建文元年詿誤謫東平州吏目燕兵起謂
其妻䔥曰吾義必死顧親老且汝少妻泣曰君為國妾寕
不為君于是託其家無錫丞趙治進及兵至州長貳盡棄
城走華獨率吏民憑城以守力不支不食五日死而城破
弘光𥘉追贈太僕少卿謚貞荘
顔瓌字伯瑋江西廬陵人唐真卿之後聰敏介直能文辞
建文元年徴賢良擢沛縣令燕師起官軍駐徳州瓌百法
措餉民不優三年設豊沛軍民指揮司集民壮五千築七
堡北禦㝷挑選精鋭三千益山東所存皆疲弱四年正月
燕兵攻急呼援徐州不至瓌諭弟珏子有為曰兵勢如此
孤城無援瓌與城俱矣急歸語大人無念子劳苦因題詩
察院壁有丹心不改人臣節青史誰書縣令名之句指揮
王顯開東門入燕兵瓌冠帯升堂南望再拜自經死有為
不忍去半道還自刎父傍以從縣丞胡先為之瘞其屍俄
而主簿唐子清𬒳執将兵者欲縱之去子清曰吾義不令
顔父子獨死時典史黄謙不肯為燕招降徐州遂俱及難
正統𥘉御史彭勛為瓌起坆立祠稱瓌孝友敦内行楊士
竒嘗過沛悼之以詩有曰千載山河遺跡在一門忠孝史
官知弘光𥘉追贈瓌太僕少卿謚忠恵唐子清工部員外
謚莭義黄謙工部負外謚果毅瓌子有為翰林院待詔謚
莭孝
鄭怒字夲忠浙江仙居人治尚書好古慱聞聘昌國縣訓
導㝷陞知蕭縣建文中嘗有平燕䟽不用燕将王聰攻䔥
力竭城破不屈死之後藉其家妻彭氏妾夏蓮及二女當
配亦死之子濓湜從子温汲謫北平種田祀恕台八忠祠
弘光𥘉追贈太僕少卿謚恵莭
向樸字遵慱浙江慈谿人朱文簡敏中苗裔也尊慈湖之
學洪武末以人才應詔帝問家何為對曰種田因語大麥
何以四莭曰以其占四時耳授獻縣令建文中燕兵𧺫獻
當其衝無城郭乃集民兵激以忠義與燕将譚淵迎戦力
不及城破懐印投繯死民哀而葬之嘉靖間祀郷賢弘光
𥘉追贈太僕少卿謚恵荘
　論曰彦方振弱旅江上勝耿長興三十萬李曹囯五十
　萬䓁敗也而二彦有死之心東平與沛與䔥與獻豈責以
　必守等敗也而二鄭顔向無生之氣二語不驗天也夫
　録顔瓌院壁全詩曰太守諸公鍳此情祗因國難未䏻
　平丹心不改人臣莭青史誰傳縣令名一木豈堪支大厦
　三軍空擬作長城吾徒雖死終無憾願采民風逹聖明
　　陳思賢(伍性原陳應宗林珏/曽廷瑞鄒君黙吕賢)王省(女静/子禎)
陳思賢廣東茂名人質直好義洪武末為漳州教授以忠
孝朂士多所成就燕王淂國詔至思賢慟哭曰明倫之義
正在今日遂堅臥不出迎率其徒伍性原陳應宗林珏鄒
君黙曽廷瑞吕賢即明倫堂為舊君位哭臨如禮郡人執
送京師思賢與六生皆死之嘉靖中提學副使邵鋭立祠
祀之弘光𥘉追贈思賢禮部郎中謚貞愍
王省字子職江西吉水人洪武中郷薦至京詔免㑹試命
吏部次苐擢用省獨乞歸飬㝷以文學徴上親試稱㫖當
殊擢自陳才薄親老乞便飬淂浮梁教諭改睢陽又改濟
陽燕兵𧺫為㳺兵所執詞氣慷慨主兵者義而舎之歸坐
明倫堂伐皷聚諸生哭曰若等知此堂何為明倫諸生亦
皆哭遂以頭觸柱死女静適邑人周鳯岐為即墨主簿聞
燕兵至濟陽女泣曰吾父必不生二遣人訪之竟得遺骸
歸後有司祠之學宫子禎成化中為夔州通判亦抗莭死
于賊弘光𥘉追贈省禮部員外謚貞烈
　論曰聖門曽子武城一束可以活諸公然而義不同也
　越㓂于魯即不必覆之且扵明倫無與燕以叔父稱臣
　明倫者正有致身授命之義然則當以子思居衞之法
　與曽子同守庻㡬不負大學之道四字
　劉政方法
劉政字仲理直隷長洲人建文元年孝孺主考畿輔以託
孤寄命題淂政第一曰鳥中孤鳯也燕兵𧺫憤不食淂疾
草平燕䇿将献之朝病未果問家人燕兵毋渡江乎家人
秘不以告乆知之頓足嘔血死從孫鳯掘竒有太霞䓁集
方法字伯通直隷桐城人少孤母程氏教之以儒術顯魁
梧英敏聞朝廷利害輙奮激慷慨欲以身任建文已邜方
孝孺典應天試中式授四川都司浙事以亷直聞嗣燕王
得國諸籓入賀有表當署名法獨投茟奮𬒮岀曰舊君安
在何以見方先生詔逮法法誡從者及安慶告我既至望
拜先人墓訖踴自沉於江求屍不獲妻鄭藏其餘髪指甲
守莭㡬四十年卒遺命以所藏者殉塟後裔多顯者
　論曰仲理伯通方正學所糊名淂之者也而以其文知
　其人平燕䇿與應制所荅問何如賀燕表料非託孤寄
　命負大莭者所能辦闈試為國求賢治平之寄在此方
　元年燕謀未棘正學輒大莭自矢頗不祥四種書豈無
　久長不㧞䓁類或曰是壬午預教然則孝孺學術止此
　徒守死而善道未講也相傳法在郷校見有府吏小遺
　大成門外必白當事撻之允㢤正学門生至明末徃徃
　師生授受大義焯爍率本扵此
　　東湖樵樂清樵
東湖樵浙東臨海東湖之上口不二價燕王入國詔至臨
海湖上人相牽走縣庭听䛇或歸語樵新皇帝登極矣樵
愕曰皇帝安在或曰聞闔宫自焚樵慟哭輙投湖水中死
相傳栁一景湖廣人刑部郎中嘗請殺李景隆不聼遁去
與太學生蘓州王志同為東湖樵夫
樂清樵甫樵歸聞方慱士卓侍郎等殉難籲天號哭曰我
安淂為燕氓遂寘柴橋下投水死或云樂清樵係指揮張
安𬒳執道亡者
　論曰致身偽録必有以寔無寔之人過矣樵死更難何
　必以其名與氏
　　呉克忠(父允誠柴秉誠/弟克勤子瑾)
呉克忠韃靼人𥘉名荅蘭父把都帖木児永樂三年與其
黨倫都児灰率所部五千餘人自塔溝來歸于宋晟上大
喜賜姓名吳允誠授右軍都督僉事倫都児灰賜姓名柴
秉誠授後軍都督僉事俾居凉州自是韃靻部落聞風欵
至上所以待之並如允誠六年從征卜哈思之地以功陞
都督北鹵相戕潰散允誠子克忠與秉誠子别力哥碩率
精騎廵邏漠北其年允誠從北征韃㓂虎保䓁廹脅允誠
所部同叛允誠妻與其次子𬋩者及所部指揮擒獲之賜
勅曰允誠之妻婦人而丈夫其厚賚加陞𬋩者為指揮僉
事九年允誠以左都督同中官王安追叛鹵火脫赤至把
力河大擄獲封恭順伯十二年從征汝漢還鎮凉州䘚贈
邠國公謚忠荘子伯賜克忠襲其職洪武中克忠以擒胡
功進封矦進𬋩者為廣義伯正統九年以擒鹵喜峯口加
太子太保土木之変克忠與其弟都督克勤盡力御鹵鹵
㩀山巔矢石交下官軍死傷殆盡克忠下馬跪射矢盡獨
刺殺数十人與克勤並死之追封邠國公謚忠勇克勤亦
贈遵化伯謚僖敏克忠子瑾嗣伯天順五年曺欽反瑾戦
死追封凉國公謚忠壮
　論曰忠義性成誠不俟講貫幕以北讀何書
　　劉㑺(劉昱吕/毅薛嵓)
劉㑺永樂中歴官尚書時𥘉定交趾黎季犛之亂六年交
人簡定反託言興復陳氏㑺以尚書参軍事偕黔國晟率
都督吕毅以兵四萬遇賊厥江㑹颶風大作㑺誤䧟賊𬒳
執賊戯欲令㑺一揖免死㑺曰死耳豈折腰賊大罵遇害
布政兼按察使劉昱同難毅亦戦死先是季犛叛命偽迎
故安南王裔孫陳添正至丘温之芹店伏發大理卿薛嵓
死之已而英國輔以征彛将軍晟副之執簡定正法詔贈
㑺太子太傅謚忠愍
　論曰以㑺大臣折腰賊較弃地更辱地原非我有㑺朝
　　廷之身也不以大小倫
　　劉子輔(馮貴侯保陳忠琴彭陶森輔陳/洽劉任柳升崔聚史安陳鏞)徐麒(蔡/顒)昜先
　　劉安(陳/麟)李任(顧/福)何忠(桂/勝)
劉子輔江西廬陵人永樂中以太學厯官都察院御史廵
浙江有風裁陞廣東按察使坐累左遷移守諒江有政績
先是内臣馬麒出鎮交趾苛歛無度民不堪命十六年清
化土官黎利再反左右参政馮貴侯保猝戦敗績死之十
九年利已就赦授清化知府復反都指揮陳忠陣殁知府
琴彭守茶籠死之宣徳元年詔成山侯王通以步騎十萬
岀堕賊伏指揮陶森輔䧟殁参軍事尚書陳洽死之賊攻
交趾詔復令安逺侯柳升黔囯公沐晟助通賊攻諒江急
旁郡皆䧟子輔守諒江獨固而通不進食盡城䧟城中民
咸以子輔義盡鬭死不肯降子輔烮不汚賊自經死一子
一女皆先自盡時中官馮智駐諒江指揮劉順與子輔合
守城破咸死之安逺升輕進䧟伏例馬坡中鏢死都督崔
聚史安陳鏞俱𬒳執不屈死之七萬人盡沒賊攻丘温指
揮使徐麒千户蔡顒死之破諒山知府昜先死之賊逼冨
良江守備劉安指揮陳麟並死東関先是原都督蔡福與
都指揮朱廣薛聚于瓉指揮魯貴千户李忠等及降賊教
賊治攻具破東関攻昌江都指揮李任指揮頋福咸死之
詔贈子輔參政貴保左右布政使順都指揮同知馮智事
在宦寺傳
徐麒以指揮與千户蔡顒守丘温時徤卒皆調去城守单
不能戦力竭城䧟城中以麒顒義無一人降者賊怒屠城
麒顒皆自縊死詔贈麒都指揮同知顒指揮僉事
易先湖廣湘隂人以國子生歴知諒山府有善政任滿當
遷交人乞㽞進三品禄留任城䧟不屈自縊死
劉安以前衞守備移守乂安賊逼冨良江安促保東関遇
賊𬒳執佯順計與其所部為内應入指揮陳麟而千户包
宣反向賊泄其計執安及麟欲殺之安麟奮𧺫奪賊刀連
殺数人自剄詔贈安指揮同知
李任金華人以都指揮宣徳𥘉年守昌江賊攻昌江急任
守固降賊蔡福等陣呼任降大罵與指揮頋福逆距前後
三十餘戦皆㨗賊益以象攻城或潜地道入則鑿横渠應
之即從渠中發礟石殺賊甚衆九閲月糧盡賊雲梯登城
奪其門猶率死士三戦三敗賊力竭城破任與指揮福皆
自剄死詔贈任都督同知福都指揮同知
何忠字廷臣湖廣江陵人永樂中以進士歴監察御史坐
言事出爲交阯政平知州明敏有吏才成山通戦不勝計
偽欵寔請益兵忠與副千户桂勝奉表偕賊首陳渭老至
冐江内使徐刘泄其謀賊復執忠以叛勒忠降酌忠忠怒
擲杯賊中其頰賊乃臨以利刄不慴且鋸忠忠益大罵預
作絶命詩詩曰萬里孤臣乆困時䄂中懐奏請王師紅塵
失路風霜苦白曰懸心天地知死向南荒應有命生還北
闕定無期英魂不逐西風散欲助天兵殄叛彛勝亦傲同
難後御史清江黎恬和忠韻有云憐君罵賊殞軀時孤節
能傾百萬師詩句仍㽞千載恨封章上奏九重知聖㤙優
渥褒何重王道昭囬慰所期哀悼不勝慚後死臨風揮洒
思難夷詔贈忠同知勝正千户
　論曰安淂以馮智昜馬麒奠安南服㢤此地古常内版
　非朝鮮比觀何廷臣以御史言事出此則吾外之彼安
　　淂不自外外者非我有之謂也子輔而下十二人莭成
　　而地不足南矣噫
　　方政(洛宣/翟享)周敖(子曰/路)
方政以武績歴左都督正統中麓川宣慰思任叛從黔國
沐晟提兵征之晟欲使人諭降政輙渡潞江擊其将緬檢
走檢斬首三千餘級𬒳圍上江晟以不奉命援不至政全
軍䧟沒晟亦自殺詔贈政威逺伯謚忠毅後思任子思机
復㩀孟飬為亂王驥復以兵出都指揮洛宣指揮翟享皆
戦死
周敖陜西河州衞軍餘也正統已已聞上皇北狩慟哭不
食七日而死其子曰路為衞學諸生出舎外學聞之不昜
儒衣巾奔至家見死父痛觸庭槐亦死衝血滿面里人憐
而䘮之河州守為臨其䘮不昜衣巾而歛助以麥四十斛
白金一斤
　論曰升死彊塲分耳而晟違莭制死之然則忘身一也
死土木極多而此一死足存子死更足存曰不意其死
　之也
　　陶成(子/魯)葉禎(子公荣從子/官慶璩用和)
陶成字孔思欝林人永樂中𧺫家郷薦授交趾縣興史為
黄福所知被薦累官淛江按察司僉事九載考績民詣闕乞
㽞陞夲司副使正統七年倭㓂東海守邊三司率懼罪自
經朝命推成成量海㓂登陸處及来風時月預布丁令板
汙淖中賊蹈扳𬒳刺仆伏兵四合殱其衆事聞䝉上賞正
統十三年賊葉宗㽞䓁逼蘭溪推成守蘭溪間俘執魁党
数百人招降二千餘人宗㽞䓁遁負隅時尚書石璞搃兵
徐㤗乆屯無功推成抵賊諭之成輕身㽞賊壘七日率感
悔岀降獨渠陶淂二者竄不受招成斬首擄数百人降者
復二千餘人淂二復遁乆之来攻武義武義故無城得二
縱間柵内兵接燒柵以應成力竭突陳死景太中諭祭贈
淛江右參政子魯以廕官新㑹縣丞之任年二十有一願
師事新㑹令王重重曰與子約毎晨後堂授經岀治丞無
煩乎魯大喜下拜重曰子異日當為國名臣勉之成化中
大藤峽諸賊亂両廣都御史韓雍總師討之檄魯隷麾下
魯率惘暍睡雍輙笞責之不窹也雍威嚴擬王者凡長吏
進見長跪白事謹魯似不為意其後復以睡𬒳笞曰敬白
大府無事可做安淂不睡雍竒此語傲曰丞能即揣我此
日魯曰具知之矣雍戯曰即丞能辦此賊一峒乎對曰匪
直且昜事雍以魯妄對罵曰丞食新㑹粟耳丞事不辦廼
昜賊吾所部文武数十百人審無可當吾寄者否而翁自
徃矣魯從容抗言曰明公知賊之難攻者乎非賊難也我
難其攻賊者也魯觧食粟所以辦賊右蔣琬龎統廢邑事
後乃為蜀名臣請毋昜魯魯淂畢其才雍頋其語壯改容
謝然則将㡬何而辦曰三百人足矣雍少之曰魯猶以為
多兵貴精果将魯魯請自擇雍遂以魯為别将曰任為之
魯乃榜于軍十五萬人約曰有能舉百鈞矢射二百步者
詣我乆之如約淂二百五十人曰未也復下令外募募数
日足三百人日操練陣法椎牛酒犒丼苦共之士氣百倍
卒以先登大破賊斬首無筭賊穴所淂士女金帛悉以分
于三百人己無與者衆益奮雍大称賞毎出以魯從軍言
於朝擢為新㑹縣令代重而㓂適至魯進邑父老語之曰
四境皆賊氣吞吾城非戦不可保城非致死不可戦非尔
父兄率子弟不可致死非教不可妄致子弟死乃擇子弟
之才勇者日訓練之称為敢勇軍環郭為輔城溝之溝施
蒺藜燎柝晨夜桴皷如雷城西北當賊衝寨而立之長當
險有長堵有邏有堠首尾應捄勇敢軍既技擊習熟見賊
若㝷常毎出戦感激争奮隣縣亦恃無恐陞廣州府同知
仍掌其縣事魯凡歴陞廣東僉事副使湖廣按察使及左
右布政使皆特勅兼廣東副使并治廣西兵備廣人称魯
為三廣公魯自其為丞至布政使平瀧水後山賊置徔化
縣平恩平陽江賊置恩平縣平新寕白水賊置新寕縣又
平潯梧荔浦府江曰縣諸賊凡斬首二萬千四百有竒撫
散十三萬六千有竒為両廣保障者四十五年魯用兵神
秘賊不能測其東西向與其兵數署檄面曰某封某日某
時發至期發疾走㑹勿失㦯故示閒暇逰覧賦詩夜飲俄
𧺫如厠則濽岀主兵而兵分道中夜合圍乗其不備徃徃
勝勿敗也視麾下如家人父子厚卹而嚴其令凡賊破玉
石必分非以馘多為能為宋文天祥陸秀夫張世傑立大
忠祠扵厓門時時造陳獻章請益欝林與新寕有祠祠魯
父子
葉禎字夢吉廣東髙明人宣徳中鄉舉歴潯州鳯陽同知
天順中調慶逺時賊發来攻慶逺禎白於督撫葉盛括丁
壮躬鞍馬服弓矢日訓練之搗峒酋韋父强計敗之賊憤
必欲丼心禎大圍旗山禎整旅出復敗之奪囬子女千人
凱旋不偹賊躡後截禎子公荣殺之復合攻鷄刺䓁寨禎
呼都指揮黄越不𧺫深結東蘭那地二州土官戦桞青救
不至禎身𬒳数創與從子官慶民壮璩用和等三百人皆
死之嶺南故無雪禎死之日雷雨大作平地雪深尺許䛇
贈禎廣西布政司右參議
論曰陶蘭溪胆識過其子而主兵者不如韓雍三廣公
雖運籌枕上亦總師之氣足以将其怒故淂失異夢吉
之死天亦為䘮之
　　張瑛(陳/荣)王清
張瑛正統中為建寕太守多善政十三年福沙縣民鄧茂
七反㓂建寕詔遣搃兵劉聚出禦賊時䖏州盗葉宗留亦
煽衆為亂建寕守瑛已陞福建左采政未離府任而賊攻
城急聚兵未至城单莫与守瑛身　民徤垜禦力竭陣死
已而尚書金濂寕陽矦陳𢡟次苐討賊茂七中矢死伊兄
子伯孫復横尋破貢川䓁寨執伯孫㐲法閩賊平陳荣者
以副搃兵從聚還討宗留守留死其衆推葉希八為盟主
荣奉監軍都御史檄分兵討希八荣陳殁指揮戴扎並死
之
王清正統十四年為副縂兵都指揮使時廣州盗黄䔥飬
作亂衆至十餘萬自稱東陽王圍廣州急清自高州來援
𬒳執押令呼清罵賊死
　論曰時􁃸監王振用事人心不平閩廣不靖所由来也
　瑛無兵責清不苟活大義自在
　　毛吉(王/麒)
毛吉字宗吉浙江餘姚人清剛嫉惡以景泰中進士授刑
部廣東司主事故事十三清吏司分理在京諸司刑獄而
廣東司當錦衣衛錦衣衛者天子親軍淂伺察百官隂事
凡奏獄具無所淂置辯以是公卿大臣厚遇諸錦衣有所
請託不敢輙裁抑之卒有犯者無所敢問而吉輙按治錦
衣卒如法人以其不畏强禦諢之為毛葛刺云時掌錦衣
者門逹横長安中百官遇諸塗避恐後吉出不避抗鞭而
拱逹達頋其卒此即所稱毛葛刺否乎䘚曰是也他日吉
疾失朝下錦衣鞫問卒喜群走報逹毛葛刺也下吾錦衣
矣逹簡巨杖令徤士提之纔十五而骨見吉方念若曺不
以事至吾司則己至吾司無活也意毒而不覺椘事已後
主司事持法䋲錦衣卒更過於徃時逹厭之諷吏部出吉
僉事廣東分廵恵湖痛懲豪徤募拳勇破石坑斬賊酋曽
玉楊肆破龍歸洞斬謝莹破上寳龍下寳龍斬楊輝以七
百餘人誅獲踰倍而七百人未尝失一成化中廣西賊流
刼雷亷髙三府吉率海康知縣王麒集民兵戦敗之縂兵
歐信䟽吉㨗以聞陞副使而麒陞本府通判已而河源賊
轉掠翁源吉率官軍二千兼程襲之多所斬獲賊西奔而新
㑹告急吉率指揮閻華掌縣事同知陶魯破賊大磴追至
雲岫去賊大营十餘里分諸将為三道約蓐食進擊属夜
晦失期而賊覺預伏兵营後空营以待官兵直入以為賊
跳争取輜重而賊反刼入閻華馬蹶見害吉怒勒馬挺刄
獨身旋徃賊衆趍吉吉手斬一人断一人臂而身𬒳創死
事聞贈廣東按察使録其子科國子生麒未之通判官亦
死於賊亦贈雷州同知録一子𥘉吉之出軍也具犒金千
吏余文主之存十之七文念吉貧宻歸其三于吉僕以贍
吉家吉作鬼語附僕婦請按察使至而語之曰吉死矣吉
使吏主犒吏舉餘金私諸吉僕請公勾查無令吉有貪饕
之迹以為地下羞子科舉進士仕至提學副使有名成化
間言父扵朝謚曰忠㐮
　論曰吉鬼猶清
　　申澄(毛忠/馬貞)
申澄成化𥘉為平􁧈衛都指揮使時士逹滿四襲封平􁧈衛
千户縱其下出沒掠盗叅将劉清每入其賄以為外廐意
輕清嘗匿逋亡有司不敢問及上闻捕四遂刼衆叛入石
城清不亦兵檄澄攻石城𥘉戦不利促再戦賊乗勝褁澄
澄力竭陣死及廵撫項忠以縂督出討叛參將伏羗伯毛
忠戦不勝死之有從征儒士馬貞亦死扵賊忠蒙贈謚祭
葬貞子順天府學生璞上章願同兄璠從軍石城報父仇
上憐之許乗傳􁪂
論曰把丹之後故胡種清為所輕而欲借勇扵澄乎伏
　差猶冐進而况貞乎璞璠誠不忘父猶之不忘君也
　姜漢(子奭/僕禄)馮禎
姜漢字大容世襲錦衣衞指揮使嘗以馘鹵功弘治中為
逰擊将軍追破鹵扵寕夏之清水营援大同魚䑓嶺觧其
圍還敗鹵小塩池正徳三年遷凉州副搃兵追鹵靖邊多
所斬獲遷都督同知佩征西将軍印鎮寕夏䟽漢唐二渠
便民無何有寘鐇安化之難鐇與指揮何錦䓁謀反頋独
難漢乃伏甲而招漢飲酒半酣鐇舉杯夀漢為微詞諷漢
漢手翻鐇所壽毅曰人臣懐二心有如此酒語未既両廡
甲出漢以銀罌提鐇不中而錦刄及漢手格之落二指益
大罵官家何負汝乃為此㓕門事竟見害鐇使百户韋臣
邏卒押故隷髙老走其家圍漢第男女無遺者髙老藏漢
子奭大甕中覆以米引卒捜甕卒視甕米也去之臣語隷
姜公己矣不淂其子奭奈何隷曰吾聞王令獲姜公子賞
千金官千户請預為公賀臣曰嗟乎隷之不仁扵而主也
公孫杼􁀋非人㢤隷察臣誠無他乃微言奭奭出米見臣
悲不勝藁覆糞車中放之郊為泣別奭又失道遇其僕姜
禄方絮語而𣸪為邏者所迹禄遽曰我公子奭也邏執禄
卑鐇殺之而奭淂走河上遇閻将軍則奭婦翁也益籌討
賊鐇既誅䘮歸寕夏榆林並祠祀已而沒鐇府官令奭收
父故佔惟所欲奭悽然曰幸雪憤九京己矣敢以為家不
取奭累官都督同知佩平羗将軍印鎮丼粛垂二十年𣸪
哈宻定吐魯蕃執牙木蘭斬脱脱帖木兒降卜児孫諸大
酋子應熊乆之為寕夏帥而髙老遺孫在官以百夫長設
髙老位哭祭之已禦鹵居庸𬒳五創不退世廟馳中貴問
應熊存否還對熊無恙更佩征西前将軍印移鎮雲中晋
左都督廕榆林衛百户世子顯祚佩征朔将軍印晋都督
同知
馮禎直隷舒城人由綏徳衛旗軍累功充參将正徳中分
守寕夏寘鐇謀變宻泄之署都指揮同知禦賊劉六伊洛
間斬首数百級陞都督僉事比至河南賊𣸪獗參将姚信
戦失利我軍陳亂禎下馬歩戦手殱数十賊死之詔贈洛
陽伯襲子大全都督僉事自是毎歲禎死日其地必大風
霾晝晦許立祠死之日祭之
　論曰當時仇鉞忌功謂漢不當赴宗王飲故抑其卹然
　鉞之後有鵉而漢之後有奭有應熊有顯祚也天自為
　不爽哉禎免寘鐇而不免于賊與鉞皆死
　　周憲(子幹/前)
周憲字時敏湖廣安陸人弘治六年進士貌魁梧性侃直
不阿歴副使江西廬山左湖盆塘諸賊窃彂每督兵討擒
之威信頗著己而靖安華林桃源賊作以知兵從都御史
陳全定靖安進壁華林絶賊岀入塹守之乆之憲輕信賊
諜急攻堕賊算軍潰憲創𬒳執罵不絶聲賊怒支觧死時
其子幹前救憲亦死之詔贈憲按察使謚莭愍子謚孝烮
　論曰澄平時賊亦昜為賊治賊者亦昜為治賊時敏乃
　堕賊諜是未為治賊頋不有其身誠難而子殉父死難
　如之
　　孫燧許逹宗以方(馬思聦/黄宏)
孫燧字徳成浙江餘姚人弘治六年進士歴河南右布政
使正徳中寕王宸濠萌逆朝議出才莭大臣摧其機牙陞
燧副都御史廵撫江西燧聞命歎曰上投艱我生死以之
矣携二家僮輕装入南昌南昌洶洶謂王濠旦夕淂為皇
帝燧左右盡為濠黨言動輙洩燧秘而嚴託禦他㓂曲為
偹城進賢南康瑞州南康安義郷者盗賊渊薮割地開為
縣請復饒撫二府兵備不果復又請敕湖東道分廵兼理
兵備與饒相為犄角九江當湖衝最為要害請重兵備權
兼攝南康寕州武寕瑞昌及湖廣興國通城廣信横峯青
山諸窯地險人悍設通判駐其地兼督六縣又恐濠一旦
𧺫刼有兵器假以討賊盡出㑹城兵器外府屡䟽告變盡
為逆濠伏途諸奸所淂即逹上所又諸權倖盗致逆濠索
貨燧不淂已乞休不允憂劳数月髭髪盡白己而江西大
水逆濠所善賊凌十一等出沒鄱陽湖行刼燧與按察副
使許逵調兵掩捕之賊竟走匿濠墓林木中不可跡明年言
官發宸濠反状詔遣大臣即訊宸濠果反伏甲府中大言
太后宻㫖須我監國燧毅争㫖何自濠曰天祚暗移即若
不知之乎燧曰妄言速死濠又言刻下金陵矣釋汝保駕
燧益厲声大罵濠令縳燧副使許逵奮争之亦𬒳縳旋捶
折燧左臂併逵見害恵民門外凡宸濠肆招誘羣党以郡
縣夙有備不淂恣猝大索兵器城中無所有䘚持挺如戯
鋒頓安慶旋就擒滅雖王守仁伍文定功多頋燧之局促
濠有方也燧既死阻于奸倖稽褒贈嘉靖改元始贈禮部
尚書謚忠烮立祠江西廕其子堪錦衣百户進正千户武
舉苐一人歴官都督次陞進士苐二人歴官南礼部侍郎
感父死濠終身不書寕字誓不為文夀人世稱䔍行嘉靖
末年卒贈太子少保謚文恪陞継妻楊文􁏭仁和人習古
文能詩毋儀婦道咸偹其詩附文恪集行世陞子鑨吏部
尚書鋌禮部尚書錝太僕卿鑛㑹元兵部尚書鈞知府孫
如法光禄卿如游大學士如洵副使曽孫有聞知府嘉績
尚書玄孫延齡中書舎人傳世顯榮莫與京
許逵字汝登河南固始人正徳三年進士長身巨口猿臂
燕頷沉静有謀略𥘉為楽陵知縣挺流賊能陞山東按察
僉事分巡遼海東寕道邊鎮懐輯歴江西副使宸濠蓄逆
嘗宻勸燧先發後聞燧以為不可使賊持有名然亦大竒
逵凡規防机冝悉與逵議及変頋語燧早聼逵言當不至此
益罵賊不絶口至惠民門挺立强領屼不動遂死逵父
家居聞江西有変為位易服哭曰吾児定持大義死己果
然嘉靖𥘉贈副都御史加禮部尚書謚忠莭官子瑒錦衣
百户進千户武舉授錦衣指揮同知
宋以芳或云王姓湖廣黔陽人以進士正徳中為瑞州知
府寕濠且為亂繕集民兵以待濠徴索使至不為礼亦無
應濠中以他事逮南昌獄及濠反械至舟中以方罵不屈
赴水死𥘉傳以方脱械去不与死難嘉靖六年濠舟子出
証其事廵撫陳洪濛上聞贈光禄卿廕一子又奉差户部
主事馬思聦獄不食死參議黄宏械絶脰死
　論曰燧嘗葺舊署淂古鏡地中背篆二十八字有光扶
　日月之句燧以為瑞什藏之豈知己早為燧賛未己也
　并為逵賛與以芳合賛矣
　　栁芳叚豸(霍恩/王杲)
栁芳正徳中襲丗百户六年江津賊曺甫作亂芳奉總制
洪鍾都御史林俊檄戦賊扵于東郷永澄等寨陳死
叚豸正徳六年為棗强知縣流賊劉寵以其中攻縣治守
单力竭死之時𥙿州同知郁采上蔡知縣霍恩寵黨劉惠徧
躝内地采与恩咸死之參将王杲戦賊武城亦死之
　論曰正徳中諸逆有挾以為名故較他叛更毒百户不負
其職凡守土有令𬒳破䧟者抵録郁采三人以見偷生
者之多也
罪惟録列傳卷之十二下
　　劉文炳(母杜氏弟文耀諸父継祖/妻王氏二女弟及諸媵妾)
劉文炳字淇筠北直任丘籍南直海州人父效祖以孝純
皇太后恩封新樂矦崇禎甲申三月賊突京城以都督奉
命守崇文門上御中左門召文炳及駙馬都尉鞏永固語
兵事秘不得聞大畧欲以家丁䕶太子南奔事不果十九
日昧爽上復命調京營兵内䕶文炳按营营潰還報上復
問䕶衛軍時衞士盡駭㪚不可問上黯然不語入有頃城
䧟文炳躍馬巷戦射多中誓與駙馬死賊賊競赴大内索
貨去文炳得歸第先是母杜度城䧟呼文炳及炳弟左都
督文燿右都督文炤楼懸孝純皇太后像注且拜嘱曰児
努力毋忘太后恩文炳䓁敬諾至是文炳不䏻為擬闔門
死國乃作数十繯楼上積薪其下命老僕鄭平召二女弟
一適武清矦子李國瑞一適恭順矦子吴希彬者湏史皆
至文炳趋其妻王偕其二女弟並登楼時母杜
杜㝷復下以二甓抵户甫上楼而文炳妻王與(二)女弟(己)
氣盡母杜從之繯絶續繹復絶盖六縊乃死長女弟
死驚登楼臂折暈復甦僕平扶持上楼九縊而後死
焚楼火熾文炳促投井見影曰戎服也不可以見先皇帝
覔冠服不得友申湛然方失朝歸晚幘與之幘小不可冠
折幘乃冠投井死而文炳叔父太保継祖𥘉常與文炳昆
弟坐井傍汲飲飲冽戲曰苟急難此九泉矣至是城䧟太
保果赴井曰戲語為䜟豈非天哉而太保妻左以連室延
焚死文燿在外城馳百里至渾河聞内城䧟入見闔門死
義状亦大書井傍左都督劉文燿畢命报國處遂(投井死)
文炳年三十有一一門媵妾僕從焚死者凡四十三人(惟其弟)
文炤存弘光中贈文炳師恒國公謚忠壮文燿
果
論曰自國𥘉至此無以恩澤攬權縫大璫為不道者知
諸皇后諸太后之賢矣馬孝慈之所詒謀逺也觀文炳一
　家無不念孝純六縊九縊刑于且然至晲井而不敢以
(戎)服亵至尊　從容守礼不二也已四　為知
　恩㢤
　　張振德(妻咨言二女一家九人徐希文及妻白氏徐大/礼王/碩輔左重洪惟翰馮鳳雛張志譽宋應)
(臯袁一修蘇樸/張盡倫胡縝)
張振徳字季脩南直崑山人以選貢除興文知縣興文故
戎縣萬歴中九絲蠻平因改名宻邇藺酋奢氏奢崇明以
朝廷徴兵援遼激而叛天啓元年振徳方預蜀闈事竣還
而土把樊龍反扵重慶興文治单振徳誓曰吾乗城守事
不可為則吾行吾志時兼治長寕長寕有簿来迎不可請
家人移避之復不可授書次子緄吾惟手持両印報國児
幸完冝為善畢吾未竟之志俄賊数千薄城勉躬胄出戦
不利退入署左臂二篆右秉七首危㘴廳亊妻以下人持
一刄㘴後堂積薪待焚賊入不敢犯散捜城振德望闕叩
頭火舉妻錢女淑安淑慶及僕婦蘓沈長㓜同焚死九人
振德亦竄入火死家人頋美嚴英先巷戦死賊酋胡宗禄
等見振德屍烟熖中愕稱忠臣不去口羅拜去緄間脱詔
贈振徳光禄寺卿謚烈愍廕一子紀錦衣世千户制曰生
吾所欲矧二十餘口赴義如歸國尚有人盖二百餘年飬
士之報振德治清且死出宦槖僅二鐶零給其子間走𥘉
藁塟縣南天壇山乆始得歸教諭徐希文華容人與妻白
氏𬒳執索金罵賊死其若奢酋之难在任死者為長寕主
簿徐大礼一家四口咸仰藥死南溪知縣王碩輔禦賊力
竭死灌縣知縣左重提兵援省遇賊戦敗死􁅋潼知縣洪
惟翰城破索印不與死遵義推官馮鳯雛罵賊死大足主
簿張志譽典史宋應樂集兵戦賊西壇陣死威逺經歴袁
一脩遵義司獄蘓樸不屈堕城死凡在籍死者合州原任
鞏昌同知張盡倫皷衆拒賊𬒳刺死永寕郷薦胡縝𬒳囚
計脱𧺫義且二萬埋内應賊中待時彂為火藥所燒殺
　論曰藺變非有逺計破城殘耳此時法失守必無倖寔
　以無可倖自全故不淂不出死頋死者寥寥振徳以下
　可數知欲生則無不可倖也諸死其不為倖生者㦲
　　徐可永(孫好古駱日昇黄守魁下十六人/王守忠李継周章文炳下八人)
徐可求字　西安人以進士厯僉都御史廵撫四川天
啟二年禦藺賊重慶力竭城䧟罵賊死廵守道孫好古駱
日昇從容自經時武臣搃兵黄守魁參将萬金守偹劉自
靖孫丗矦毛民望逰擊李縉指揮王登爵韓應㤗崔英李
世勛李承宗鎮撫郁聮若千縂王成龍千户鄭應欽百户
范之偉張羽汪起蛟俱陣死援将王守忠李継周亦並戦
殁其郡守以下重慶知府章文炳推官王三宅拮据芻餉
煩瘁同知黄世科熊嗣元知縣叚高選訓導趙　縣丞䔥
羙葛盛徳典史吳應元咸死之
　論曰藺畔猝彂兵法所云出其不意故防者踈而起而
　挺之者亦脆甚無恠其胥溺也諸文武咸皷徐撫軍之
　怒云
　　王三善(楊𢡟愈郭象儀梁思泰䓁四十餘人/魯欽楊明輝管良相丘具仰)
王三善字彭伯河南永城人萬暦辛丑進士司理荆州以
執法聞入為吏部郎忤䑓省疾歸歴右僉都御史廵撫貴
州時藺酋既叛水西安邦彦𧺫應之乆之挟安位為名衆
猶十萬以天啓壬戌園貴陽舊廵撫李橒廵按史永安嬰
城固守永安與諸将盟作飲血歌見志掘草根煑皷甲俱
盡戦江門敗績總兵楊愈𢡟推官郭象儀死之三善受命
馳援召諸将約吾軰失黔死法進援死敵䓁死柰何不以
忠義自奮于是令道臣何天麟督兵七千從清水江進為
右部道臣楊世賞督兵萬餘從都匀進為左部而身與道
臣向日升将二萬當賊鋒至龍頭营遇賊命劉超為前鋒
擊斬賊首阿成賊披靡大兵繼至進奪龍里城衆議兵深
入量而後進三善不可先驅岀不意賊果驚散奔癸亥正
月抵貴陽賊走陸廣河外三善排衆議决意自将至閠十
月部六萬渡烏江次黒石斬失机偏禆覃弘化令于軍賊
悉衆至始出十数騎憑東嶺瞰諸壘三善下令不俟中营
礟聲而出者斬乃閉营休土賊漸下山即平地怱舉礟應
聲擊之賊敗走再至再敗之賊柵􁇀山自固以老我師軍
中乏食賊以遊騎絶我樵採諸道将請退鎮南関三善厲
聲吾有三䇿聼爾曺自擇一斬吾首詣賊降一斬吾首焚
营遁其一則惟有戦諸将多泣下碩効死于是三善朱衣
峩冠督戦􁇀山示必死麾左軍㩀左山之顛賊倉皇下栅
來争畨卒龔鼎發弩仆一賊陣動鼎揮長刀直前両軍堵
墻而進賊大敗死者無筭焚其营明曰下令亟趋大方復
敗賊草子孔獲千餘人賊不復能軍我兵安行渡渭河十
一月入大方大方險逺阻絶為安彛千年窟穴前此漢兵
未有至者三善住宣慰宅遣人誘安位出降未决粮盡㧞
营歸賊從間道遮三善歸次内庄為賊間陳其愚所撞三
善馬蹶死之詳在奢崇明傳三善㽞心武事自家居時所
見侠客壮士皆籍名記之後多為用淂死力援黔時淂邸
報不肯發或問故曰朝議戦守紛紜毎苦聚訟觀之徒亂
人意其堅决如此從三善死者同知梁思泰䓁四十餘人
又總兵魯欽參将楊明輝咸戦死事在安氏傳三善奏㨗
時己加兵部侍郎至是贈尚書䕃一子錦衣世千户初奢
氏之未合邦彦也烏撒衛指揮管良相走告貴撫李橒水
西有難势必首及烏撒冝早防之橒不為意已而烏撒果
所執奢啓輝以其素重之為舘榖𣣔為乞撫地具仰姑
善賊間通秘計扵蜀撫願内應事丗為邦彦所殺
　論曰彭伯善将兵聼三策無不果也不彂邸報古専
　　阃之義應尔尔聚訟二字明武之所以不振㢤不止此日為
　　然矣所云四十餘人同知方明楝進士田景猷知縣萬應
　　奎　從龍捕官楊思炎武臣則王達陳濟民李邦王建
　　中王淂勝董兆舜秦屏民藍𥙷衮陳我谋田有龍耿良
　　張要宗延齡左正國周國用聶應徳馬武单天㣧李紹
　　宗談事　劉象民羅承冨曺思敬黄中和劉應龍陳冨
　　余報國張俸楊鯨羅𫀆羅承寵劉仲時楊通張懐　他
　　夫事以庸而誤彭伯以才而誤雖誤而致身之義自
　　烈則未嘗誤此四十餘人也皆烈也
　　龔萬禄(子崇學二/妾二孫李世勛)
龔萬禄黔人不識字以材官從大将軍征播授守備提調
蜀之建武營則盡𣢾盗為兵天啓二年大徴兵援遼而藺
酋奢崇明反建武距崇明之巢不二百里父老擁權署㳺
擊将軍事旬曰集兵二萬酋欲出成都不意而内忌萬禄
使漢目張甲説降萬禄偽䧏而并收賊代鎮長官黄光昇
于是誘殺賊無算間走叙州請于兵道某頋淂領萬人疾
搗其巢賊内頋可立尽也不果從無何賊敗成都走还晝
夜馳三百里𣸪請半道乗其敝又不納已賊復振䧟長寕
攻建武衆寡縣城䧟指揮李世勛自焚死萬禄手刃二妾
二孫欲自剄且已出大呼我龔萬禄也速與决賊竟不敢
逼視㑹廵撫朱爕元已至叙方有江門之戦奉檄䇿應力
竭死子崇學亦戦死贈逰擊世襲百户子亦世襲百户
　論曰萬禄不識字而攻其所必守与擊其敝与劳頗合兵
法一室殉禄戦則又有其家教㢤
　　姚文㣧(魏顯/炤)
姚文㣧字士昌華州人萬暦癸邜郷薦天啓二年為滕令
白蓮賊攻城急時登陴守不滿三百人及賊至数十人矣
賊初以延綏廵撫某公子行二者縱虐其里閧𧺫必甘心
二文㣧登城語賊吾執巡撫子二快汝汝速就𣢾賊羅拜
願受約束忽有箭自城西隅飛斃賊二眡之箭係延綏沙
桞簳賊以營有二文㣧賣之奮攻城破文㣧緋衣坐堂罵
賊𬒳縶延頸速刃我賊不忍縶三日賊與之食不食為詩
八章書屋壁以縣印遺状付門子魏顯炤及㓜僕守務北
向再拜自縊死顯炤乞棺于賊不許許以布嚢尸瘞官署
之池側賊從顯炤索印顯炤以印與父國臣以遺状與妻
之父髙登士罵賊死詔贈文㣧太僕寺少卿䕃一子琨入
監
　論曰此時無生文㣧也文㣧但有死耳所難門役顯炤
　所為可有生顯炤也而顯炤必死賊中魁訊恨二之創
　其至親故有就欵意将快此不共而後受令不然賊
　方欲淂城豈以執二一語便能羅拜去
　　滿桂(孫祖/夀)
滿桂者其先山東澤人以軍功􁑗宣府衛桂𧺫行伍跳蕩
積功至寕前衛指揮僉事天啓二年輔臣孫承宗行邊壮
之檄為中軍桂亷無声色之好與厮飬卒同甘若時寕逺
孤懸關外守将尤世禄单桂自請出恊守與道臣袁崇煥
經度招撫屯練不半載寕逺屹成臣鎮進都指揮使署總
兵官襲擊西鹵大敗之大凌河深入二百里五年後金攻
破覺華島薄寕逺拒守力寔授寕逺總兵官進都督同知
崇煥心忌之䟽桂移鎮山海佩征鹵将軍印仍賜劍以重
其權遂有笊籬山之㨗寕錦圍觧功最晋左柱國加太子
太保復移鎮寕逺崇禎𥘉王之臣為督師頗收降彛朝議
譁桂撫循所部勿変竟坐是召還已復出援錦州頗斬獲
拜征西前将軍鎮大同革占役清冐餉明𤇺候飾礟弩却
饋遺邊嚴己巳東師入大安口薄京師詔趣諸鎮援兵尤
世禄兵先至桂以五千人营徳勝門與袁崇煥之師掎角
桂奮擊身中三矢不退㝷桂軍西北而祖大夀軍東南京
城恃両将以為固拜桂武經畧搃理諸鎮随督宣大兵一
㨗安定門下已而督師袁崇煥下於理大壽以遼兵東走
勢单桂請調昌平尤世威八援未至而趣戦急不淂已與
黒雲龍孫祖壽麻登雲䓁疾進列营河口兵既接宣大兵
先潰桂與祖夀力戦死登雲遁還雲龍𬒳执帝甚恤桂贈
上柱國太保謚武愍廕一子世都指揮僉事
　論曰獨不慮大夀之以崇煥為勇乎崇煥收而大壽不
　反戈幸也大學士愷陽追盟之而大夀與盟亦幸也桂
　死而後如桂㡬人㢤侍郎劉之綸陣死而無功故不入傳
　　党還醇(李獻明何天球張鳯竒羅成功楊􁩮任光𥙿/徐澤王之諌安上逹李廷表楊其礼朱國彦)
党還醇字子真陕西三原人以天啓乙丑進士令休寕艱
歸補良郷己巳東師薄城力竭援絶死兵退家人覔淂其
屍横草中身数創赤体反接詔贈太僕卿謚忠節廕一子
入監時又有保㝎推官李獻明奉命出察薊宻軍餉􁕉遵
化左右請去曰莫非王土釋此安歸城破死贈光禄少卿
又保㝎餉司何天球永平知府張鳯奇推官羅成功滦州
知州楊嬚香河知縣任光𥙿遵化知縣徐澤良鄉典史之
諫教諭安上逹訓導李廷表驛丞楊其禮三屯縂兵朱國
彥俱先後死
　論曰己巳之難東師所過有兵未至而诚先空者良鄉
　滦州香河固安張湾也有城先空而不入者覇州三屯
　也有先䧏数日而兵始至者玉田遷安也有兵降而守
　臣不知者遵化永平也有虛聲及而不即攻者昌手涿
　州也有䧏旗建而䘚不取者順義也有兵留而不攻迹
　在若違若順之間者房山也有兵至而順兵去而守以
　援兵至而免者楽亭撫寕也搃由人心不固遂有諸狀
　若寳坻知縣史應聘永清知縣王象雲漷縣知縣沈域
　昌黎知縣左應選皆能固圍無恙而此良鄉還醇以下
　諸力竭而身從之猗歟誠不媿其官矣後趙州知州王
　　端冕東師破城不屈縛樹􁅼射殺之失考其年
　　鄧祖禹(鄧玘馬/鳯儀)
鄧祖禹字又　湖廣蘄水人以武甲科守偹瀋陽甫之任
城破中矢墜馬請告歸𧺫宣府守偹崇禎三年從申甫戦
廬溝橋不利轉涿州副搃兵偹兵辰沅擒苗首飛天王張
五保多斬馘苗平已移鎮黄徳亦守孝感奉撫援應城力
竭𬒳執賊聞其素觧縳揖上㘴好曰湏公為我作一主盟
祖禹曰朝廷福大諸公所以自善賊固㽞之乃謾罵湏換
我心肝乃可獻賊怒換汝心肝不難縳大樹剖五臓堕地大
聲問若祖禹還有心肝否五年紫金梁老􁋄􁋄等入蒙殘
數十郡縣總兵鄧玘石砫馬鳯儀咸戦死
　　論曰嗟百問而心肝在也問問者何如石柱尚有心旰何况
　　玘亦鄧氏
　　張可大(陳良謨盛雄姚士良/謝璉朱萬年張瑶)
張可大字觀甫號扶輿其先孝感人世襲千户調南京羽
林左衛以萬暦中武進士守偹建昌歴守瓜儀貢舶𬒳刼
扵帆山擒賊魁徐少山斬獲盡陞㳺撃将軍從征黎平之
城舟山條上八議擊倭破之扵五罩湖于茶山于潭頭加
副總兵天啓中陞南京錦衣衞掌堂以勤恪聞撰南京錦
衣衞志二十卷崇禎元年陞鎮守山東登莱䓁處兼防海
搃兵自三方布置議𧺫而登莱亦為神京門户可大定經
制井井㑹裁登莱撫鎮可大暫𬋩登莱恊守開府如故廷
議謂恢遼必先四衞復四衞必先旅順或議扼南関嶺或
議築長城島乃可大必扼塩塲口以便首尾呼吸設銃城
扵黄金山之最高頂固金州時朝鮮貢道改從登莱可大言
四害䴡船徃来内地奸宄易生一習知海道便扵勾彛二
私買違禁軍需三土人利其参貂朋與為奸四冝從覺華
島登陸入可大廵海中歴沙門鼍磯皇城䓁島籌畫縁海
地形兵力為書曰海防圖説考上之報聞二年搃兵毛文
龍挾䧏彛三千索餉抵登州可大单舸説却之尋妖賊作
萬人圍莱陽可大焚其六砦獲偽國公李成許湯斬之㑹
東師大入以兵勤王事平陞都督同知㑹劉興治作亂可
大令周文郁計撫之皮島别有傳而使部将陳治學恊守
防其變㝷果復叛治學斬平宣州之㨗東師遁陞都督五年
合勦土賊朱橋擒賊首王有才等四年上東頋切添設登
莱撫鎮以孫元化為廵撫而可大總其兵㑹大凌河𬒳兵
急詔遼兵内固登莱𥘉遼将孔有徳與尚可喜李九成耿
仲明皆島帥文龍故部自文龍為督師袁崇煥所害有徳
入為登撫標将而仲明為中軍時有德将島兵過吳橋偶
矢殪一鷄鷄家出毆擁縣縣官以兵噪發票禁噪者于是
一軍激斬禁岀噪者勢動不能已遂殺縣官刼倉庫連破
平度莱陽文登福山新城六縣時登州多安挿故遼𬒳難
民與孔郷里習從𧺫者盈萬有徳攻圍登州仲明為内應
月城破元化且自剄仲明遽止之姑令議撫可大次莱州
聞元化不果戦大駭移兵戦登之東門而副将張燾猝受
仲明宻傳反攻可大軍可大岀不意時㳺擊将軍陳良謨
守偹盛雄姚士良䓁皆格死可大方歛兵入登鞬関而元
化聼仲明撫議開門入有德有徳入露刄拜見元化令止
殺而軍譁無粮可大憤不得戦馳水营辭其母觧虎符授
旗皼吳振姬間道走濟南上之殺其妾陳氏具衣冠北面
稽首称可大不敢有負朝廷也縊死署之太平楼蓋元化
私聼仲明倉猝以撫于是日請撫以寔前諾而朝議不可
乆之益蔓元化不淂已與監軍僉事王徴由海道自歸京
師元化伏法徴放歸遂以謝璉代元化㑹山東廵撫徐從治
㽞保莱中礮卆敵乃道刼新任楊推官挾𣢾于登撫謝璉
璉䟽請講成贖罪知府朱萬年随璉单騎入孔营語反覆
䘚不成萬年怒盛称朝廷㤙威毒詬詈𬒳攅槊死遂貭璉
脅城城中不應挾璉至登州殺之萬年山西人係萬暦戊
午乙榜陞任時蓬莱𥘉破前推官張瑶號海眉天啓壬戌
進士舍民房抗敵見殺妻及子女四人俱投井死新城破
原任吏部郎中王象復死之別有傳已而廵撫朱大典以
援兵至孔耿尚諸将二百餘舟浮海東歸半道為周文郁
所敗三将後為東開國臣䝉上爵可大弘光中追謚荘莭
祠旌忠可大弟可士字文峙改字紫淀既為諸生通曉掌
故幕范文正景文南京次南樞志一百七十卷編國朝布
衣詩一百卷
　論曰主撫大非處全盛而束手一登㦲孔與耿尚皆旋
　斗異才果倚以為用即不用而不地用天為驅之人淂
　而厄之㢤可大以不淂戦死欲與天争
　　徐從治
徐從治字仲華浙海塩人母黄氏夢金甲人執干舞中庭
從治生萬暦丁未進士令桐城最堤八萬七千餘丈便民
忤直指改武學教授歴禮部出知濟南府卓異副使山東
分守兖時白蓮教徐鴻儒䓁作亂㩀鄒嶧䓁縣從治奉命
監軍佯攻鄒走嶧賊靡復攻滕賊退保両伏山躡俘鴻儒
伏法縦脅從四萬六千有奇在行間六月卧不觧甲倦不
支枕東平功居多㝷參政濟南加右布政使且督漕江南
而蓮妖再發留守沂與按臣主撫異歸養起兵備薊州兵
譁餉遵化徃一語定之復病歸崇禎四年起兵備武徳道
遼䧏卒潰䧟濟南六邑從治赴監軍之命于莱輙擢右副
都御史廵撫山東駐臨清與莱撫謝璉同日受事從治不
釋莱自二月朔迄四月敵攻城力百法以應堕敵䑓塞穴
道伏鎗砲死敵甚衆時縂兵楊御蕃㳺擊彭有謨王洪先
復斃賊賊却己洪敗反拉楊御蕃赱去莱單㑹賛畫主事
張國臣奉撫議出從治力持不可特疏國臣援師矢厲鬼
殺賊萬不能以撫之一字慢至尊而淆國是不報四月十
六日從治故不以撫璉故委去登城樓簡閱指麾目無敵
而猝為巨礟所中卒贈兵部尚書䕃一子同貞錦衣衛百
戸世
　論曰賊不西突臨清逍遥出此主撫者或有之仲華主
　勦力而豈從河上老也不幸死礟使獲底績而東賛運
　者咸内頋何憂諸流不可撥哉然則仲華之生死關興
　亡之大也哉
　　王象復(子與䕫與慧從子與朋/與玫從孫士熊士雅)從子五與㣧(子士和/妻于氏)
王象復字完𥘉山東新城人萬暦末年以貢任保定府同
知家居弟象春以進士歴南吏部考功郎常為光宗相地
慶陵以劳當進尚寶卿毅曰士大夫事君乃以他術進乎
不就乆之見楊漣二十四罪一䟽為䟦其後盛称應山敢
言楊門人何允泓梓䟽以行忠賢見而啣之傳㫖免官歸
及魏敗諸廢籍皆𧺫獨遺象春象春亦不言慷慨好談兵
偶占天象謂虗危之分應有急兵崇禎辛未果有吳橋之
変兵至新城象復率其子郷薦與夔擐甲捍禦力屈城䧟
父子咸𬒳執大罵見害而象春以病潜䖏獲免至十五年
十二月新城再破從子貢士與朋與玫及從孫鄉薦士熊
諸生士雅皆登城守禦力竭死之象復次子貢士與慧字
僧眼守其父屍不去亂兵執見其渠渠曰孝子也免之頃
賊舉火火延孝子廬孝子復守其屍不去賊為㓕火安孝
子賊退與慧乃迹諸死者殮之與朋字壽三與玫字文玉
士熊字渭濵士雅字大雅王與㣧係布政使象晋仲子為
象復從子也字百斯一字永錫戊辰進士選庻吉士改御
史䟽劾債帥忤政府謫歸甲申國変與㣧涕泣不食與妻
于氏子諸生士和同日縊死與㣧将死自作墓銘敘其家
世甚詳
　論曰辛未新城王氏一門莭烈可與甲申保㝎張氏並
　凛金石而王㽞一孝子與慧張留一亡人羅喆両家不
　可無後天為之㦲
　　陸夢龍(賀竒勲石崇徳費彦芳張允登郭/景嵩郭應響冦從義李寕王國璽)
陸夢龍别號景鄴字君啓淛江㑹稽人也相傳放翁之後
毋馮夢篝灯化為龍因以命名以萬暦庚戌成進士授刑
部主事轉部郎湯顯祖投書王遂東君郷劉時倩俠骨陸
君啟文心皆不可一世神庙末挺擊之案主張差風者大
司徒從之時錦衣衛緝事妄指固安男子殺人當死夢龍
曰此離都城六十里固安令不以聞乃煩京較乎發其奸
状歴遷九江兵偹常提較縳蠡湖三姓子弟之為盗者朝
廷以夢龍知兵原官改黔中比至賊犯普㝎渡陸廣夢龍
領偏禆為先鋒深入重圍而大将軍魯欽䓁懾不應夢龍
大呼此不前有覆矢下矣與所部王禕吳家伯縱呼直馳
下斬其林官七八人賊陣動魯欽䓁並皷之賊潰北奔追
斬千餘人于是紫薑平溪諸賊聞風觧去至納刀求欵乆
之平溪復叛夢龍但数十人疾趋之先之以旌旗賊望見
肆竄䘚㝎平溪陞總憲粤東清窳冐兵器一萬八千内艱
歸𧺫兖東署東平篆襲破東平巨盗手刄其魁陳善䓁令
曰脅從者不問于是諸屯寨一時潰去獨武城集有盗数
千夢龍口乗其未動先撓之躬負甲率徤士数百突其聚
斬賊首郭金城王好義䓁兖西悉平廷論以夢龍浮沉魏
監時秩不進復令偹兵固原時流冦𣸪自豫入秦崇禎七
年連犯固原秦州䧟静寕復䧟隆徳知縣費彦芳死之夢
龍疾馳賊戦老乕潭䧟賊伏倉䘚發砲誤自擊賊益乗勝
蝟至圍数匝禆将賀竒勲石崇徳破圍入救力竭皆陳死
夢龍吏事㴱察喜談兵能悉士意故士樂為用荆國方國
安其舊部也贈太僕寺卿謚忠烈所著易略四書觧憨生
集黔行録行于世子吉徴能徴先是四年甘泉賊䧟冝君
及葭州道臣張允登郭景嵩死之五年寕塞賊䧟鄜州道
臣郭應響死之紫金梁老徊徊殘豫道臣冦從義李寕王
國璽死之
　論曰陸君啓以文心試㓙隆德兼劉特倩之侠骨矣主
　　尹夢鰲(趙士寛/何/爕)孫士羙
尹夢鰲雲南人以郷薦厯頴州知州崇禎八年賊馬光王
綽號老囘囘攻城急穴城崩数十丈夢鰲持大刀當城壞
䖏賊縁上揮斬数十人賊入益多夢鰲知不免走投烏龍
潭死時鳯陽通判趙士寛字汝良掖人以官生歴任公事
至頴頴破亦趋烏龍潭死何爕里籍出身未詳為亳州知
州城䧟不屈寸磔死
孫士羙字澹如南直清浦人天啓辛酉郷薦𥘉授教諭舒
城賊至督民兵拒賊七十餘日舒完以功擢深州知州崇
禎九年東師入乗滹沱河水合三萬逼城城楼被火箭熖
𧺫士羙知不可為自刎于城之蕪蒌亭一室同死十五人
贈太僕卿
　論曰此毅庙九年前州郡之烈死者時破圉䓁㑹獵耳
　故道臣以下可数如是
　　趙躋昌龎瑜張紹登
趙躋昌崇禎七年為咸寕知縣時賊入漢中困雨就欵于
縂督陳竒瑜出峡復叛躋昌不及偹死之
龎瑜字堅白湖廣公安人由貢生知崇信縣縣故無城難
守崇禎八年賊至瑜端坐堂上捽之下則怒目揮拳若𣣔
擊賊者縳之野遇害瑜精易数方赴任筮淂姤之革警曰
吾西其不返乎及賊至遂誓必死詔贈瑜固原知州
張紹登字振夫江西南城人以萬暦辛酉郷薦授應城知
縣崇禎九年獻賊破城紹登方指揮北関其僕猝以氊冐
紹登賊不識乆之索出賊勒金紹登偽曰此何難僞引賊
入内署隘䖏手褁印提之破賊腦者二衆怒攅刺之猶大
罵不云口賊終義之不殊其頸枕以所刼紗帳棄去有雲
夢老人義紹登偹棺殮之䛇贈尚寳卿廕一子
　論曰崇禎至甲戌乙亥間殘州縣多及長令較前此更
　劇瑜以崇信紹登以應城皆與城俱覆閱二年丁丑之
　十月李賊䓁入蜀連破三十六州縣凡死事者于徳陽
　則知縣龔之安主簿鈕文鑛于灌則知縣章宗愚于金
　堂則知縣張于屏子鴻業訓導何孟清典史潘夢科于
　崇寕則知縣劉旋于郫縣則署印史諫訓導石成玉惜
　皆不淂其詳此時守土無㓗身之理自應棄其身以存
　印然亦大異乎偷生者矣不能為之傳姑存之果從倪
　鴻寳元璐議郡縣許留歲課食土著自保其里亦互保
　其里而長令輒用邊功例可獵五䓁則前躋昌諸人其
　選矣惜也徒飽賊刃以慷慨聞豈所頼㢤
　　曺文詔(賀人龍王希韓/侯良柱陣于王艾萬年)
曺文詔崇禎初為山西副縂兵勇敢知兵時流賊首亂王
嘉㣧自陕西渡河畧莱園溝文詔率兵擊却之已而大盗
王老虎圍荘浪文詔與副将王性善西勦擊賊于栗園大
敗之共克河曲斬首千五百餘級獲兵械馬驢数千㝷擊
王嘉㣧于陽城斬之復其城與諸将追賊先後数十戦賊
遁山谷延安慶陽千里稍即安與張福臻合援中部克之
寕塞逸賊連環慶諸冦屯鎮原之蒲河文詔奉檄㑹戦慶
陽之西澳以臨洮兵夾擊賊大小十餘戰遂北斬首千餘
級文詔功多時延西諸冦文詔奉縂督洪承疇先後清蕩
而鉄角城為邊盗薮文詔擊破之斬賊首可天飛生淂獨
行狼郝臨菴伏誅五年擊賊甘泉敗之降四千餘人六年
進都督同知連敗賊于忻代間斬首千五百級與廵撫許
䁀臣屯平定敗賊于榆社紫金梁老回囬䓁北奔復敗賊
于陽城斬首千餘級上令内監陳大金䓁分監其軍夜襲賊
于偏店逐之沙河賊自邯郸南走八年命文詔屯陳許扼
賊出入㝷鳯陽賊奔蘄黄奉檄邀之應随間㑹師汝州出
閿鄉直擣啇雒功冠諸軍旋擊敗賊伏于五谷六月秦賊
揺天動襲䧟西和文詔以兵至娑羅寨冦大至力竭自剄
文詔大小百餘戦未嘗敗北前後殺賊萬計賊中聞名時
有賀人龍戦賊多勝以疑見殺人龍米脂人以諸生效用
佐督撫討平羣盗恊勦王嘉㣧于山西追敗李自成于隴
州大破張獻忠于劍南身經百餘戦累官至都督總陕西
兵士馬盛強甲于諸鎮叛将劇賊多歸之者人龍推誠待
之如髙傑䓁嘗淂其死力人龍傲或多方命朝廷疑之既
而傅宗龍死項城汪喬年死㐮城或以人龍坐視成敗與
賊通廼宻勅縂督孫傳庭圖人龍傳庭故與暱人龍不疑
㽞傳庭坐方㗛語猝壮士持之繞其𥚑庭柱别壮士從後
斬之一軍譁傳庭曲慰定之而以其愛将髙傑陳勇為縂
兵領中軍髙汝利為副搃兵分為前後二十营任討賊時
守偹王希韓抗死頴州搃兵侯良柱戰死潼川逰擊陳于
王自刎六合降将艾萬年以副總兵守寕州拒闖被執不
屈死
　論曰文詔可謂良将而将將者不知兵遂使不終徒褁馬革
　奚頼㢤人龍即傲吾有以平其傲足可使也傳庭乃以殺人
　龍可㓕賊㢤然而非傳庭意傳庭不能生之耳賊曰賀風
　子已了關中無弑敵危㢤此語希韓良柱子王萬年並
　追文詔後塵矣
　　朱國相(萬文英六人武/聀四十一人)
朱國相以守偹駐鳯陽崇禎八年賊渠掃地王太平王躝
鳯陽鳯陽無城不能守知府顔容暄囚服匿獄中賊縱囚
獲之賊葢導皷吹㘴堂皇伏客暄于庭鞫問推斬之推官
萬文英䓁六人及武聀不知名四十一人俱𬒳害士民死
数萬賊剖孕婦戲拄嬰児百十扵竿聼其哀號為樂燔公
私邸舎且三萬光燭百里賊岀郊列幟自称古元真龍皇
帝焚皇陵楼殿皆燼火大松三萬餘株殺守陵太監六十
餘人縱髙墻罪宗百餘人時皇陵㽞守朱國巷戦斬賊二
十七人力竭死縂兵楊御蕃以川兵三千來援賊以筳蓴
卜于神不利刳神像而去
　論曰蟄龍不能𧺫搗古元國相䓁從為地下作衛所謂
　朱豈真玉牒中人乎然則古元何所指偽為元与龍鳯
　之偽為宋當有徑庭矣
　　孟兆祥(妻何氏子章/明明妻王氏)
孟兆祥字允吉號肖形北直交河籍山西澤州人以天啓
壬戌進士授大理寺左評事艱歸起典試四川擢吏部主
事厯考功郎中盡絶情靣崇禎𥘉詞臣黄道周以言事得
罪禮部尚書温體仁授指兆祥奏覆不應分考礼闈給假回
籍七年起原官兆祥性峻􁃽時中官㦯挾声勢有所私
拒不納尋别㘴降行人司副厯通政使癸未八月子章明登
進士弟方觀政吏部兆祥與其子言無不以古人曰勿謂
史　載忠孝事後人迹不及章明受教唯唯敭厯乆為刑
部　侍郎吏持牘上應覆勘八百條曰事即多掣肘兆祥
豈可以威刼以利㗖㢤䘚無一狥明年三月賊逼京分守
正陽門守陴者皆散城䧟或云有偽票東門令諸明臣自
署職名兆祥謂其子曰安䏻　吾首著他家冠從紛紛諸
公賊前恭高唱㢤北靣拜起投繯絶子章明字伯昭一字
顯之號絅冝視殮畢亦随自盡兆祥與其子皆長鬚髯丰
采嶽嶽陳文荘仁錫嘗序其所著夢覺言有曰肖形亷而
敬慈而毅取士必端與人言多引孟子孳孳為善一語弘
光中贈兆祥刑部尚書謚忠貞章明河南道御史謚莭愍
或曰兆祥妻何氏子婦王氏及僕婦左氏皆從死章明既
視殮其父母語王吾徃大人矣王曰君死妾請先君死章
明大呼賢㢤吾婦遂下拜大書壁有侮我夫婦屍者必厲
鬼誅之卧両扉加王緋服置右餘左徘以從之
　論曰登闖籍其冠皆從梨園中借應惜下塲收　速耳
　却千年粉在也丐者服猶未耐寒暑矣嗟梨園偶應人
　急而士大夫冠帯又從此䖏存之則梨園仍千年不化
　㢤古勝國受封守先人之礼明之札服降在此園觀忠
　貞登塲着鬚眉嶽嶽夫人乃子媳一劇蒼涼不知隕後
　世幾多眼淚也蒼歩者不知何所㩀云章明尚在
　　施邦耀(從子/湯賢)
施邦耀字尔韜號四明浙江餘姚人萬暦巳未進士授武
學教授陞國子慱士以工部主事典試雲南歴本部郎中
時魏忠賢煽虐邪耀獨行其意岀知漳州清廉苐一陞漳
泉道多所釐正崇禎中歴光禄寺卿㑹上供米浥爛請暫
折白粮佐司農中官訾其狥情奪禄迁通政使坐救黄道
周罷官歸十六年起左副都御史時冦盗所至守令不降
即亾去人無固志乃上察吏安民一䟽有曰今廵方御史
名為之非故事矣必遵故事若称職㽞任若不称職䧏逐
若奸貪廢事蠧政害民拏問彰揭事跡立見施行輿馬所
過貪墨魂奪又日進䏻吏而問之日進郷耆而問之何事
可以救民何法可以𥙿國庻不堕乃聀而其要必及諸身
贓罰不取圡儀不問謝薦不收夫身先犯之又悪能以法
䋲人哉且今日大患隐匿軍情為最甚以致封疆之功罪
不可問報功則多粉餙失事則多欺䝉何以為守圡者勸
懲誠以察吏之事責御史得一良吏勝得一良将去一貪
吏勝去一殘将及今亟為振勵天下事尚可為上嘉悦勃
各御史舉行邦耀與户部尚書倪元璐交㴱互引重明年
甲申李賊逼都城邦耀以死自誓賊既入邦耀遣從者觀
元璐所為還報曰户部行自裁矣遂誡從者候門外吾冠
　　王家彦
王家彥字遵五號開羙福建莆田人天啓壬戌進士以開
化知縣最調蘭溪行取擢刑科給事中歴户科都給事憂
去起吏科弹擊無避崇禎𥘉秦晋盗起家彥上䟽有曰秦
晋飢民相煽千百成群過都越境此由守土不早為之所
而亦由功令使然催科急者為卓異督責嚴者為循良㘴
是不肖而墨者竟以束􁉡濟其饕餮一二賢明之吏又為
文法所牽不得行其所學三楚閩越行見告矣倘今不早
為計不出五年誠有大憂碩陛下少寛文網俾得展布四
體一意撫綏上為嘉可已閩冦劉香老沿海為患家彦復
上䟽曰臣惟萬暦中嘗添設崳山海坛湄州浯銅玄鍾礵
山台山彭湖諸遊擊於一寨之中以一遊翌之錯綜迭出
雖支洋窮澚無不桉焉自昇平日乆而額船頓失舊制指
揮千百户等官延不踰城市㑹哨之法已杳然矣於是選
民兵募客兵編郷兵又聮漁兵業軍而五矣夫昔之爲軍
者一而可以殺賊今之爲兵者五而籍愈虗賊愈熾不如
按舊額而復之依分哨衛哨法核籍民兵客兵而簡練之
鼓郷兵而官兵勿驚優之復使沿海之四十二澳漁兵之
乖覺者厚其餉偵賊所在炤各邊夜不收例以爲海上耳
目而頓制之皆今日不俟再計而决者也今賊且生生不
已矣猶可留撫之一字以為海上之傳燈乎歴恊理戎政
右侍郎甲申三月賊逼京師分守安定門力督戦而城以
内應門開投城下傷臂足家人掖入民舎諷與俱去正色
曰國破君亡吾何之北向南向各稽首自縊死卄日之辰
也賊焚民舎一臂失餘体僕收歸弘光中贈太子少保兵
部尚書謚忠端
　論曰尊五論㓂誠為夲計然撲滅𥘉起亦易為力搃之
　文法所牽撫字難勦堵亦難也楊陳与㷱以撫之一字
　為傳燈即何惮而不為賊頋撫之中能善任即以為勦
　則撫可勦亦可此種机用即不牽以文法猶未易淂其
　　人而况拘法以論活局嗟乎悖矣
　　周鳯翔(從子/晋)
周鳯翔字儀伯號巢軒浙江山隂人登崇禎戊辰進士改
庻吉士授編修記注丙子典試江西以經筵講官陞南京
國子監司業宦十餘年家僅供饘粥父封君猶披布衣出
無車躬辛苦作歴左諭徳掌左春坊印嘗䇿兵餉之課有
曰遼舊餉額主客六十八萬奇耳米豆三十餘萬耳今㡬
五六倍于昔矣遵永薊宻諸邊復増新兵餉亦三倍于主
兵夫此徤㫕羙衣食飽妻孥酬酒肉皆四海之窮民㪣骨
抽髓鬻男遣婦以供之者也乃遇大敵縮而自保冦退則
割難民級以張功飽颺而入鐃吹紛如矣如是母論将不
勇即使韓白持㦸而勢不可戦若此者無異故起扵當事
權冝於一時而不為持乆之計棟宇墻璧不立而持袽絮
以禦風雨從東郷来則東應之從西郷来則西應之物盡
人勞而終無自完之計勢必弊極力竭而變生於不測為
今之計片言决耳使兵有定制而餉無旁泄廟堂之上飬
之以恩裁之以法嚴之以功罪賞罰即人誰不力于原者
甲申三月都城䧟鳯翔語吳給事丼来臣子義必死然必
得大行梓宫前一哭乃無憾呉然之二十日拊踊東華門
茶棚下歸寓家人従外入告鳯翔曰同郷賈人留京師者
大指数上崩三日矣某　自焚死某某自投井死縊死或
　　汪偉(妾耿/氏)
汪偉字叔度號源長應天江寕籍休寕人登崇禎戊辰進
士知慈谿縣最上以國家多難凡揆席鮮通民事詔天下
推知治行卓絶者授翰林儲他日用偉以是擢翰林院簡
討尋充東宫講官記注起居偉素慷慨敢任事又以破格
㧞擢益感激思報每得四方警信輒撫膺流涕十五年東
師長驅至淮而李逆䧟承天荆㐮䓁府偉乃上江防至計
首言布置之法冝扵沿江要害如武昌九江太平采石以
至江北浦口或駐莭建牙或聲援䇿應而􁄐臣與南樞臣
必緩急互應共力堵禦又宜借塩課截漕艘改折江廣浙
直各處物料本色以濟軍需皆一時碩畫因薦詹兆恒葉
樹聲楊四重郭惟經成勇袁継咸方孔照可大用癸未同
考礼闈門多知名偉善歛日引一二斗不至醉甲申逆賊
犯闕呼其妻耿浮白者再曰吾必死國矣出求駕經宫門
者三見宫眷倉卒走出不得至尊状乃还寓則耿先自縊
死耿年二十有三偉乃從容作書付其長子觀随具朝笏
北向拜闕南向拜母已亦輒自縊為三月之十九日也書
畧曰講讀之官旣無事权一得之長復不見用唯有一死
可以自靖継室耿少年矢志從我而死萬丗而没知比日
𣸪有趙昂彂㢤遂吮墨大書座壁曰身不可辱志不可降
夫婦同死莭義成双時與耿同縊尤右錯遽下縊曰雖倉
猝不可㕥無礼觀為壬午郷薦弘光中贈偉詹事府少詹
事謚文烈耿贈恭人盖先帝以知推特簡入翰林死莭者
唯偉一人偉門人孟章明碩咸建劉曙温璜及所薦郭惟
經成勇袁継咸皆次苐死莭不負偉觀或云觀生
　論曰史道隣聞北変𧺫勤王沿門上鉢以求飯兵徐寳
　摩謂綆西江之水不可以待果料江防如汪文烈何必
飽十萬十一可走也其訣子自命一得之長有以夫
　　劉理順(妻萬氏妾李/氏僕四人)
劉理順字復禮號湛陸河南杞縣人其學湛扵道徳以卿
薦罷春官垂三十年崇禎甲戌成進士殿試己擬李焻第
一上特簡領多士授翰林院修撰厯左春坊左庻子兼侍
讀時内外交訌委任不称理順課智功之䇿有曰智於小
不智扵大智於私不智於公是無智也而亦無功必以道
致之以信通之阿衡不聘則野農非熊不載則釣叟淮隂
不拜亡鹵耳亜夫之骸骨彭城疑也絳侯之四萬斤恣出
入不問信也意欲推保舉法以漢制郡太守淂辟除調用
之意行之俾各自遴其属且令有司凢因小過罷黜及迁
謫逺方者即有偏長並應舉用事不得行甲申之変聞召
粛衣冠入平旦門未啟俄大理卿凌義渠䓁至傳賊已入
城相頋駭愕湏臾宫眷盡出欲從行在不可得還見百姓
填街巷且歡迎賊理順悲踊曰獨非高皇帝豢養至今日
者哉甫就寓忽有紅衣随数卒至謂門者曰而公安在勿
驚理順出見紅衣拜地不起曰公長者公先人常活我念
無以荅厚誼今頗能自逹於李将軍請得為公地署公要
官理順辭曰君休矣義不能從紅衣去理順題壁有成仁
取義吾何不然之句遂北面再拜慟曰理順乆荷特恩愧
無一奇殄亂以致逆冦披猖萬死莫贖引帯自縊死妻萬
妾李及僕四人皆死之頃之賊持順令至衛其家乃見闔
門盡莭如此咸羅拜去弘光中贈詹事府正詹事謚文正
妻萬贈淑人子聖箴賢書
　論曰近代以来状元及第仗莭死者明最烈宋三人何
　栗文天祥陳文龍元亦三人李黼泰不華李齊而明則
黄侍中觀死遜國曹文忠鼐死土木余庻子煌死越暨
　両劉中允中允同升死江右中允理順死京師盖五人
　焉乃出自睿覧特隆知人知文哉妻萬妾李豈讀書翰
林院共侍講者歟
　　馬世竒(二妾/李朱)
馬丗竒字君常號素修南直無錫人祖濓進士知桂林郷
賢丗竒登崇禎辛未進士以庻常授編修時冝興延儒再
召咨以時務丗竒請急急蠲逋以蘇民困延儒入朝以其
議首奏行之厯侍講學士掌司經局印給諫章正宸䟽劾
政府忤㫖力争之常奉諭山東湖廣江西諸藩餽遺無所
受典試江右分較禮闈時尊卑濶絶至誠不通大亂将成
丗竒憂之乃有課人情之䇿畧曰人主者天下積重之所
歸也而藉以有其重者天下之願也人盡苦抑而喜伸人
主伸之人盡苦乏而善𥙿人主𥙿之故天下之勢恃以安
而天下亦無不願崇其分庀其林以奉人主人主之所由
重也漢元成之去孝宣未逺然言事者輒云國家之权輕
匹夫欲與上争衡然則天下之願去之矣切中時弊甲申
賊势益横召對昌言比因楊嗣昌宋一鶴左良玉䓁馭兵
無法所至淫掠賊又借勦兵安民為辭愚民煽惑望風叛
附此日最急無過收拾人心四字又言泗陵顯陵𬒳冦諸
籓慘禍不一凡為臣子皆有不共戴天之誼而猶泄泄蹻
蹻依囬両可寕使敗壞封彊不肯破除門户國家之事豈
容再悮詞氣侃侃癸未門人劉日杲謝别都門丗竒執手
流涕曰時事如此吾有一死報知已盖許國已决矣三月
聞変逥復中堂不休口喃喃必死僕許逹侍忽進曰僕不
敢强然願從死不令翁獨世竒戄曰烈哉我乆未知逹俄
諸臣多就世竒問出處世竒曰士各從其志耳突有甲士
二入邸掠世竒有二妾朱與李驚為所持僕逹怒大呼排
甲士去還伏謁世竒曰今日之事二母冝先之矣世竒頋
逹取襪帶逹曰是不可逹死二母矣已朱李先盡李𣸪甦
𣸪請死世竒命市襯饒其一謂逹曰汝為了我題壁馬世
竒同妾殉此忽長班氣喘至曰公幸矣明日報单後日入
朝願者𥙷官即否聼世竒慰曰若姑去遂以司經局印投
達誡逹間赴行在上之帰語太夫人善自飯適樞臣成徳
移書相約同死而即有同郡某祝髪以見欲與偕去世竒
辤遂朝服捧勅北面叩頭更南面拜母端坐裂帛自尽僕
逹亦欲𧺫就縊頋三死者忽曰吾死死者安所帰因止不
死間關扶䘮歸中道憑哭甚哀見者無不垂涕憐而賻之
至淮閣臣史可法重勞苦逹為具舟帰嘆曰逹之不死愈
于素脩與弟郷薦世名書吾幸全受全帰可慰母無憾吾
䰟無不周旋母側也與子書忠孝二字吾家風慎守之吾
少時嘗夢詠文文山從今别却二語特與汝識之文忠選
貢時父學慱希尹夢元配徐初入室有忠臣不事二君語
子二丙玉尚幼弘光中贈世竒禮部右侍郎謚文忠朱李
皆贈孺人世竒為詩大率扵國是民計盖惓惓三致意焉
而黜楊雄従祀一章學術風莭尤著
　論曰世亂不淂不加賦而一歲忽益四百萬誠之未布
　又無術㕥善之廟算不精如是哉收拾人心為治世良
　薬及勢去百姓懐故人蹈湯火不悔而卒不可救又無
　如天命何也文忠精制舉萟所評定推一時氷鑑盖初
　皆由房選行澹寕居之刻継宋刪出始盡由選手文運
　主持自下而孔孟㫖趣大彰有功斯道不止靖節一端
　矣奨借後進及門数千家居蔬布類貧士則生平能持
　其大者歟
　　崇禎甲申死莭
申佳㣧于騰蛟許直族子徳溥溥妻繆萬里
繆萬　周之茂王鍾彦李逄　鄭逄
龔廷祥陳熫子與㣧武僕閻尔梅僕凌駉姪
潮生蔡风吴汝琦媳陸氏张垣袁継咸程士洪
黄端伯呉嘉㣧王道焜陸培徐汧梁于涘妻妾華
允誠孫尚濓金聲二女刘之綸申甫江天乙萬会
吳囯楨王世徳馬嘉僕刘同升子温璜妻茅氏女黄淳
耀弟淳友龔用圗用　用厚夏雲蛟唐昌仝
金士起頋咸正弟咸建子天逹天遴楊廷樞张囯維子世
风方召朱文典吳邦璿王之仁家属余煌　鵬翼弟継
荣徐聀方徐汝琦朱大綱蔡囯瑛許㝎潘起荣俞元良
兄伯昭及子陳凾煇陳潜夫妻妾髙岱子朗傅冠蘓冠
余述之吳福徐安逺张龍文张簡黄蜚宋玫诸父应
亨王棫夏葉亨王奍正刘允浩曽亨应兄大应詹
陈㤗来熊惟撲戚勲妾女䓁诸生四人阎应元頋杲
姚赤文陈明遇馮训　李皜沈　龍吳志葵侯承祖子
薛去疾李待問沈泓沈雲生候峒曽父震暘弟岥曽
妻龔氏岐曽妾俞子玄演玄潔子玉荆夲徹傅䁀銓
傳雲龍王楽水琶琵瞽女周之　劇旦龍遊樵者王瞎
丐百川橋乞児賣麵夫婦柴老陈葉良徐龍逹馬雲
龍　思明陳明环胥美継吴亮工郭維經彭期生彭
長宜王明汲张卿姚竒㣧黎遂球遂琪董志寕温如栢
梁朝鐘傳作霖侯偉米素圗李如星吳炳金䴡澤刘
曙王士和胡竒偉用宅礽黄大鵬林垐林汝翥谢官錦
韋武韜阮進陈㤗鍾陳際熈潘啟烺黄㐮卿朱家臣胡上
琛王雲衢魯之玙俞文渊王公楊王伯才陳子龍妻张氏张寛
錢旃旃妻及子黙吳易朱大空倪捨刘士楨子肇臨稚升肇
頥朱大夏𢋫瑴楊文瓉(嫂朱/妻张)方維新沈宸荃张肯堂妾女
卄三人蘓北人黄斌卿王朝先吳鍾巒錢粛楽李向中
朱永佑華夏掲重熈曹大鎬詹大有楊畏知曽英王運
開王運閎刘廷標王祥吳貞毓张鎸蔣乾昌李元
開李欣胡士瑞徐極楊鍾趙𢋫禹蔡　郑乆元
周允吉朱　㫤朱東旦任斗墟易士佳刘斯埰
元鑑吳漢章梁葉爵弟葉采
　　成徳(父母妻妾/妹女一門)
成徳𥘉冐張姓成進士後御茟為刪張字字元脩又字玄
升號潜民順天懷柔籍山西霍州人以崇禎辛未進士授
滋陽知縣直氣敢議論得罪大吏𬒳逮𣸪抗䟽論列首輔
體仁廷杖詔獄遣戍榆林誣坐賍六千七百有竒都御史
劉宗周訟之有曰徳傲吏耳罪之反無以懲貪而御史詹
兆恒亦白其冤起戍所還過太行山感前同譜有　冠服
驕之者作詩志感而係之以序字挟秋霜之烈壬午改如
臯未至任旋授兵部主事㝷遷車駕司郎中時内外維棘
而亷恥道䘮徳知危亡之将至以㓜子夢来托其友王
計以身許國乃上䟽曰年来邊中破壊莭義孤懸其病在
用人上不問堪與否但以破成格為能下亦不自問勝與
否但以上大鏹為功噫嘻甚矣比来澹寕自持矣志靡他
則祗有前太常鹿維善前太守祝萬齡二人皇上御極十
七年于茲食君之食樂君之樂者徃不乏矣何仗莭死誼
之無㡬也祈皇上勅下該部賢者舉之不肖者退之寔寔
舉行表厥宅里殊厥井疆挈領提綱道無踰此舎是而混
混同流亷恥胥敗天下尚有綱紀哉甲申三月賊闖臨城
徳遺書馬丗竒曰頃老母舎妹在寓争先引决徳止之以
慷慨從容為辭徳志在為其難懼變起倉䘚無以自明故
　　陳良謨(妾時/氏)
陳良謨原名天工字士亮號賔白浙江鄞縣人嘗北面就
教倪元璐頗為許可崇禎辛未進士改今名以父甲官雲
南䘮不歸請淂大理府推官便扶櫬行取擢四川道御史
己邜廵按四川属吏歛粛𣸪命甲申三月之變良謨躑地
昏暈者数從子一擎劝無死毅曰吾志非一日矣語執友
李芳㤗吾為國死義不頋家但先君窀穸老母侍飬継嗣
未定湏一言言不及悉矣因賦詩曰中天懸日月四海所畢
照倐尔隂霧昏曰月失常道仰觀我眀眀薄蝕一時現書
至此忽飈風襲牗曰異㢤此風從何䖏来随續云飈風自
南来光𣸪天心見大夫百執事其誰忘至尊誓守不二心
一死報君恩末題為子為臣不能両全慷慨從容同帰一
義大明監察御史陳良謨書扵賊䧟北京之日妾時氏方
有娠良漠曰吾年踰五十無子汝倖生男可無廢陳氏血
食善自匿時曰此何匿與為賊辱不如無子盖其志已决
從死時引紅綠帯良謨則用藍帕甫上懸噴血滿地僕軰
急破窓入寛主縊𣸪甦而時縊踈不即死良謨手為嚴
時立盡則諭僕必髙吾懸僕環泣不敢曰無為汝等善吾
死猶吾子也諸僕乃曰主此去㝎為正神良謨曰吾為神
當福汝遂絶南都贈太僕少卿謚忠愍時氏贈孺人祀旌
忠祠
　論曰詩未半而風作玩南　光𣸪之语恭愍之意其所
　厚望扵金陵者隐不釋也湏一言䆒不𣸪一言可謂見
　其大者矣妾時之死允當大䖏果保孤如國𥘉安逺矦
　之婢孫便失身亦可妾非婢比也且舉雒与否不可知
　即果䧺弗夭知何䖏乞生時己見到此嗟時与㳟愍咸
　日星㢤
　　崇楨甲申死莭
周鍭歐君重查篤生黄𢋫沈乗张寔孚(健/児)吳
应箕葵子摽　馬不房
蔡孺法徐守質朱生凌之驃妻馮楊崑汪碩
畫碩徳朱化龍朱昇余鵾翔云風和尚
葉士彦余坤沈天叙陈倉徐鳴珂金鎰王教生王
㒷連城璧郭之竒翟士风王文宇歐敬竹(鵜/叟)六合布衣
詹履吉任培尢　之　妻子弟磐楊卓然鄒延玠
荘　生耿　光(妻姚氏妾朱家人婦/段氏李氏趙犬辦)曰吉周世臣
韓四維李之春楊昌祚沈寿嶽湯纉禹湯斯祐徐
太時詹应鶚　张雲亭楊　承吕宣忠孫兆奎
孫聚奎葉汝(妻王)陈嘉会陸应珪何弘保母
妻　露睦明永子東賀王盛　逹馬鳴雷
麻三衡項志亨䓁朱集璜陶琰頋纉䋲烖
重頋所受王毓蓍高孝纉王士琦士珍士㻪
嚴紹英王召輔徐埭趋大中鄒維則楊守
程程傳中黄卞子厚徐　項志寕馮協颺
张秉淳沈陵沈宗埰陸韜黄銑　塽嚴
于鏻楊威孙北亭丁　林谢遷趙应元
谢葉王俊吳振逺吴振　朱奇生
谢龍震朱旻如潘囯緒潘集周用卜年
方囙煥徐􁧬范兆　王翊羅騰蛟
　　吴甘来(顧鋐/彭琯)
吴丼来字莭之號和受亦號葦菴江西新昌人父之才萬
暦丁酉郷薦之才自以一榜䆠不達遺命尔父年近半百
五年折腰念此日非少耳科甲不通仕版甘来感比嚙左
中指血書自誓丁卯郷薦出倪元璐之門戊辰成進士兄
㤗来辛未継成進士歴官督學福建而丼来受中書考選
刑科給事中癸酉𬋩熱審有祝網一䟽訟大司農畢自嚴
之冤復請靖冦固夲為時務最切甲戌召對𥙷牘發少宰
張㨗之奸艱歸起𥙷吏科奉冊封周藩復命紆道謁父之
才故令皖名䆠祠己卯典試福建乞病歸癸未陞兵科左
時流賊内訌荆襄䓁郡相継䧟沒守臣每借題䕶藩逸去
科臣王永祚䓁既已論奏甘来申明其説略曰藩誰之藩
乎天下衆建親親将使屏翰帝室猝有緩急捐􁪃倡義為
朝廷城社人民計此藩王職也風鶴纔傳一朝
迯法上之不能設竒振旅圖殱掃之功次之不能杖劍登
陴效死守之義先去以為民望空城以待賊来而諸臣尤
嘵嘵擁衛自功夫修練儲備明㫖謂何今行間借題非止
一端乃借之羙大其名顛倒功罪為将来害方大者則無
踰於此乆之邊中益急既憂無兵又苦無餉甘来為籌其
䇿有曰今天下非無兵也闖邊則無邊焉者盗城則無城
焉者所飼兵安徃乎民苦兵乃甚于苦賊賊所過尾而箆
焉甚則偽賊而馳謼淫掠不已取民級佐鐃吹饋稍不継
則攘臂脱巾餉累兵乎兵累餉乎其要毋過乎訓練古訓
練之法可按而行也扵是乎以隊之前後制餉之厚薄誰
不前以餉之豊儉著士之勇怯誰不勇時不能用分主㑹
試門多竒士後温璜殉難最烈陞户科都給事中時議行
鈔開礦凡召對多所匡救甲申乞病不許二月冦益急上
與户部尚書倪元璐語不稱㫖甘来曰此日所慮兵聞賊
而迍民見賊而喜請捐賦税以收拾人心為急上怒乃觧
㝷與時相魏藻徳忤詔以陳名夏代之丼来無聀守乃不
奪其官或曰可去丼来以國危不忍三月之一日以母與
㓜子托其友漆抗嚴嘉祉有曰伏莽新鋤鶴聲易沸今日
湏及早綏定為方来計者盖惟此一塊土也聖主焦劳日
急兵餉廷臣自捐借外㡬扵無䇿甘来乞請至再今　君
辱臣死不敢復言病矣有母不能事兾承錫類㓜子可教
俾從公郎讀書碌碌生平惟塗堊之盖靖志匪一日矣復移
書訣其弟元来有曰兄之七尺原非自有十九日城䧟或
傳駕且南廵甘来曰蒙塵道路帝不為也勸且潜遁毅曰
即不䏻調兵遣将求苟活耶兄礼部員外郎泰耒来視甘
来適案上有一䟽草頋兄母㽞此以彰君過其焚之而兄
子宗儀奔至泣與訣有曰我不死無以見志汝父死無以
終飬古者兄弟同難必存其一皇上在則從亡否則善事中
興之主可也遺語諸子昭烈有云勿以悪小而為之勿以
善小而不為四大皆假付之一炬足矣未刻詩文悉付烬
而絶命詩存(詩曰到底誰貽四海憂疾雷悄悄罷城頭君/臣義命乹坤曉狐䑕干戈風雨秋極目河山)
(空淚洒傷心仁義一身周洵知/丗局難争討碩取忠肝萬古留)冠服拜南北者各四引佩
帯隕命年四十有六丼来生平多病終日不言笑清苦自
勵居官不務赫赫名以不欺所學為主一寡妹守莭且老
里人有子為忠臣女為莭婦之謠弘光中贈太常寺卿謚
忠節又同省顧鋐號音城成都人以進士為給事中賊入
自刎手震己遂𬒳執毒拷罵賊死彭琯字予白湖廣永州人
亦以進士厯給事中賊脅降不屈自刎死
　論曰皆遺其城隍三月前稱失地三月後號㓗身不可
　同日語矣皆自以不可求去先甲申為知幾　甲申為
　恝主亦不可同日語也皆以為無負大倫殉君者不必
　将母将母者無為殉君又非可以同日語也葦庵其真明
　于所䖏者矣夫當時帝亦善怒而獨于失守不甚責則猶
　未審于緩急彼此之故歟讀借題之䟽為之憮然自青城
　以徃其皆執笏而正色于朝者
　　王章(子/栻)陳純徳馮垣登趙譔俞志虞
王章字漢臣號芳洲别號雲圯南直武進人也八歲失父
育才母姚婺課章嚴以崇禎戊辰進士授諸暨縣瀕行母
呼跪受教㡬杖入縣有神君之頌調繁鄞鄞人耒迎諸暨
人争起摶不休久之不果留則貌章像生祠之沼鄞㝡稍
遷工部主事帝慱諮知大計失聀親䇿章䓁擢章陕西道
御史䟽止内􁎎劾内臣冐功權貴氣奪廵甘粛畨漢帖服
閲二年所封事数十上廵撫鎬賄甚失边心連章劾去所
轄道十紏其四单騎諭降荘浪鹵觧甲数千洪化畨皆僧
其寺建自成祖以僧治僧以彛治彛也互訟或請乗是
之章不許諸畨頂酪祝道邊民窮嘗竊鹵級塞債武弁多
藉是上功章曰鹵非大舉不登零級省級賞歲不貲𥙷河
南道甲申賊勢張甚急陳保江南至計已㣲為太子南監
國地都御史李邦華随有監國之請格不行無何賊　警
邦華以章文武才題授廵視京营按籍盡虗冐章曰此何
時乃恃僵敝爾爾請召所恩結貧鹵数千為用不報詔令
襄城伯李國禎領营兵五萬屯城外而章督内城守章見
諸報不寔獨令人四出偵之始知真定知府丘茂華見殺城
䧟大同徳州廣平䓁處俱郊迎御史陳純徳按遵化且返
飛檄南都責勤王附緘族子南矢必死三月賊薄城城䧟
章與同事科臣光時亨並轡廵視阜城門時亨勸章脫去
章正色絶之而賊掩至連呼下馬下馬時亨下馬拜章張
目叱之賊槊章股墜馬抗不屈賊砍其膝㫁仍㘴地大罵
賊怒亂擊死弘光中贈大理寺卿謚忠烈蔣模爲詩以吊
之闋曰白刄鋒頭練孝思以其事母姚順也子之柯字賔
卿廕錦衣之栻字瞻卿既以金陵失守走越與楊瓉䓁請
魯藩監國不受職旋走閩授兵部主事劾大帥鄭芝龍逗
遛奉命至越越敗保婺北兵禦金之栻曰苦不得此有之
飽死士與君對仗矣兵怒断其両手猶大罵至抉其舌死
而同院御史死難者爲陳純徳馮垣登趙譔俞志虞
陳純徳字静生零陵人崇禎庚辰進士以二甲預召對稱(旨)
欽授福建道御史出按山西癸未督學順天按遵化道警不
能前囬京城䧟自縊死時同召對欽除共十五人而惟純
徳獨狥莭弘光中贈太僕寺卿謚恭莭純徳晚號澹園
馮垣登號薇圃江西新昌人崇禎庚辰進士擢御史廵塩
両浙𣸪命國变不屈死弘光中謚忠莭
趙譔號鎮所雲南昆明人天啓甲子郷薦授貴州龍泉知
縣禦土冦功擢御史廵視中城捕賊諜以聞城䧟被執不
屈瞑目大罵賊殺之白帽衚衕時因逺省乙榜不及以聞
贈謚未果
俞志虞號華隣以進士為四川順慶府推官能擢御史國變
𬒳執不屈死未考何籍
　論曰亰营僵敝非一時所能䇿而𧺫也恩結貧鹵猶夫
　初東事之失誤属彛為可恃頋此時出不淂已倖一試
　耳而最切為保江南一着若夫飛檄勤王逺不䏻逮以
　子援父螳臂亦或撞人所謂僵者能活之敝者能𧺫立
　之也而惜乎耳後置之澹園薇圃　所華隣多帶淂芳
　洲両膝嗚呼諸靴盡從東華門下著去所存
　　劉有瀾(陳貞逹施漙張應選毛維張五教/官姚成宋天顯滕之所阮文貴)
劉有瀾字漪若北直南宫人父子唯以前庚午鄉薦為東
平知州有瀾為崇禎庚午賢書卿人称賀世庚午及庚辰
成進士又賀三庚授東昌府推官在官亷整法平允夲省
分考癸未陞順天府推官甲申國変與本府知亊陳貞逹
同難經歴施漙仰薬死溥同官張應選毛維張投御河死
順天府學教官五人亦自殺失其名又中書舍人宋天顯
自經同官滕之所阮文貴投御河死副兵馬姚成亦自經
　論曰殉甲申多大僚遂畧京兆下属不深求同死國而
　不獲烈其名并張皇其寔此受簡者之責也而或以忌
　　諱或以湮逺惜㢤維張或曰逹
　許琰陸士鉉(王飬/心)
許琰字玉重南直長洲人品行矜卓少可多恠年十七割
股療母張病孝聞崇禎甲申五月聞毅廟変自鄉詣城弟
璜家淂確耗大慟求死題詩有忠魂誓向天門哭之句每
書空崇禎聖上四字宛轉悲號十餘日𣣔遣二子從軍乃
祭告先祠而遣之遍叩鄉諸紳告以義字無應者五月之
午過友人見案供葵椔蒲酒怒擲杯(於)地厲声此何時乃
飲食　如平日手拂衣出見城之巨室移家且竄遂歴走
其門罵之時諸生聚哭明倫堂縉紳孝亷或至或否或縞
素或常服甚有張盖者群噪之琰衰杖躃踊　盡哀匐伏
不能𧺫諸生中或有攘臂大言者毅曰天顔咫尺夫胡為
乎南都以是月之三日即監國位十一日有御史某来任
謁文廟皷楽導從吉服入琰率諸習礼生前禠其𫀆帯責
以大義御史惶恐謝罪去自三月十九日至此閲二月矣
南都尚未彂䘮琰恨無同仇者遂必死追地下歸夜觧腰
帯自縊家人覺甦之復潜徃福濟觀暗室投繯道士陸甲
復救脫問里氏不對固留不可𣣔扶帰其家並不可思胥
沍為伍相國忠䰟所慿碩與俱沒遂折而南趋胥門沍㴱
䖏適潞籓泊此驚聞命内侍李督水哨𧺫之問故告以情
曰君恩不可不報故土不可不復逆冦不可不誅臣(子)不
可不死王難之命留丁鉞武家輙欲奔河鉞武伴宿(强)㽞
報其弟玉暎扶歸投水後遂絶食日引勺酒身創卧不復
出至十有九日哀詔至就庭中北向叩天哭失声併絶飲
以作嘔不能援茟遂口占生平磨礪竟成空國破君亡直
眼中六月一日嘔極継之以血親友苦以湯粥劝進瞪目
呼曰豈𣣔我活此日㢤再越日血盡喉腫吐舌寸餘遂死
同人丘民瞻軰為之棺歛弘光中贈翰林院五經博士
陸士鉉字古雪諸生浙沍平湖人唐宣公苗裔祖大司冦
杲也士鉉性端亮勇以道學為已任務孝義少年争腐去
之膺歲貢有所不平於時嘗取三朝寔録私自修訂扵五
經頗有闡發兼次兵農大畧甲申國変士鉉𥘉聞之驚狂
走室中遶可百里許口咄咄不聞人問之不應若失心者
旋設位哭臨曰嗟乎二百七十七年此家人竟奪去也復
誦先帝臨難書襟語則又哭哭又走如是両日夜嘔血数
升絶飲食三日膓痿氣盡猶悲咽手書我皇我皇数遍長
號而絶子六人環侍不能勸始終不及家事一語又王飬
心徐州諸生也性慷慨好急人國変憤不食七日䘚
　論曰玉重古雪犯心恙最早他若勢逼情激事連氣動
　未嘗無因而両文學持義必求盡乃快後此遂有王渡
東高偁輔䓁為之續矣而又有不同二生念死而
　　　諸生慮生而不求生其致亦稍自別并心恙者其亦
　念死之科㢤
　　申湛然王明灝王介休(蕪湖/兄弟)殷渊姚時中
申湛然大興人為諸生慷慨好義豪飲善談咲新楽矦劉
文炳從學有年文炳臨難以祖母瀛國夫人拜而托之湛
然諾扶帰故令執炊爨下賊至細人露之執湛然拷掠傋
至必不唾寔賊怒縳之木几壓以碾石腹破五臓皆裂死
劉後以疾終
王明灝金壇人名儒王双山暨之後也國変闻煤山信確
日夜慟不休妻多方慰觧之則詭稱徃雲陽荆民探親乆
不返疑而跡之不淂數日浮屍扵河去家約二十里衣帶
間有字大略言恐為家人所阻故假看親遂志聞変沒又
五日云
王介休丹陽人為诸生聞國变確不食七日死又蕪湖兄
弟皆诸生弟逺舘兄召帰与對泣儒服走江死失其名
殷渊字仲泓雞澤人父大白厯官副使兵􁁎關南嘗随父徃
来川陕或以數騎走賊萬餘賊中驚殷公子不犯已督師楊
嗣昌誣大白逗撓失律渊詣都陳冤不白甲申賊偽令秦植
至奮諸卿勇奔令令走已聞大行煤山状彂丧行哭臨礼尋
以機露偽令以賊入殺渊懸首城门
姚時中山西保安學生甲申三月賊至州諸生咸岀郭迎時
中大言郊劳武人事示帖也吾軰書生自冝召而後至衆啐
之入學宫拜先師四北拜四　絶命詞八句扵壁曰殺賊
無權辱身不義末曰妻子無知何足与計中四句失之繯
縊大成廟門中格恰對聖像學慱畏脱屍　䖏之後
李鑑者舉義奉朱忠壮之馮柩于正室而殮時中侍
其側䘚葬朱墓之旁
　論曰黌序中以奮擊有其氣以聮絡有其宻以然
　諾有其信以内盟不漏有其堅以捐軀自了有其
　獨以左右賛决有其羣明季藍𫀆軟帯諸昭昭也而以
　較結纓之奮為不一其義
　　劉復興湯文瓊羅霖郝竒遇通州生東江畫士布衣
　　　周生賣菜傭薛化竒謝化竒石電
劉復興者燕京土工也曽入役徳政殿見先帝减膳躬儉
約日昃批荅不遑出嘆曰皇爺如是吾小人柰何甲申國
變賊入殿莾自尊復興狂怒持小刃直走入間踞賊座曰
請殺我請殺我賊駭不知所出復興輒自剄
湯文瓊北京布衣也甲申三月聞帝暴崩煤山心痛自縊
死其衣帯中所存絶筆有曰位非文丞相之位心則文丞
相之心暴屍都市是者哀之弘光中贈中書舍人並諸生
許琰合祠旌忠
羅霖善詩畵及演禽家言寓徐州二十年國變閉户不食
旬日死
郝竒遇字㑹明直􁑗栢鄉人也世為農頗給學儒不成硜
自守國變市砒語其妻趙我不碩生妻曰請先之猝飲砒
死竒遇不舉哀不成服次日瘞妻祖茔之側訣親故散衣
貲嘱二弟好殮我衆以無後力觀之曰忠孝無两全志已
决勿亂我家人晝夜防之十餘日伺間引砒餘盡
通州生失姓名國变賊循通州廢弁魏廣来出餉導賊城
䧟生方讀書猝聞之拜母歎息赴水死
東江米巷畫士失姓名城䧟夫妻痛哭相對就縊死
布衣周生京師人城䧟悲憤搥胸嘔血数升死
賣菜傭京師人担菜至東蕐門見帝后靈櫬呼天號慟叩
首觸階死
石電常熟人丐籍居長洲之彩雲里崇禎八年賊圍桐城
電與同志陳英從指揮包文逹徃援二月追賊宿松軽賊
䧟伏攵逹死之電與英戦不挫英躓𬒳執死電馳救負重
圍舍兵挽射猶洞賊鋒数力竭死皖人招其䰟祀余忠宣
廟下電長身赤髭能挽强超距善技擊百里外来學之性
椎魯重然諾所至盡結其豪
　論曰文瓊霖自殺以明志復興殺賊前以明奉賊非其
　志竒遇米巷士偕其妻並死以明志通州生讀書以死
　明其志布衣生賣菜傭親見國変猝㕥明其志化竒二
　當國变後且乆而猶明其志諸豈曽厠膠庠聞教一日
　者㢤
　　何應瑞(劉廷弼陳于楷/張㨗)
何應瑞字大瀛山東曺州人萬歴庚戍進士崇禎中歴官
太常寺卿福籓立南都陞工部侍郎晋尚書乙酉國破與
兵科給事中劉廷弼同投繯絶而張㨗亦自盡㨗字前之
號赤涵南直丹陽人萬歴丙辰進士㤗昌元年以山隂縣
能擢河南道御史天啓初上言門户之𧺫也其君子倡學
術以接引同人其才士借名目以號召羽翼未收明道淑
人之功已成背公死黨之習物極而反矯枉過正釁既成
於士林禍且中之國是又言日講既輟所與新近奉事者
何人輔飬之功既不得之于閣臣漸染之權将轉操之于
中貴聖情稍假安知非倒持太阿之漸内批時出安知非
口啣天憲之漸大拜酬劳安知非封爵覬覦之漸時内璫
尚未横裂㨗䟽獨首發之又言考察百官吏部主之宰輔
不得侵其職考察中官亦當以禮部主之司礼不淂撓其
權其有壊法亂紀者容臣䓁不時弹劾即否亦冝𣸪高皇
帝内正司之制亊寝不行然其防杜閹害誠發人所未發
同官賈継春一案䟽救不允又與周宗建董羽宸䓁議加
派各省冝糴米附漕抵京轉運入遼可省餘費十之八不
果行瀋陽破與同官合䟽惓惓整京营以固根夲奏劾輔
臣劉一燝阿䛕忤㫖罸俸廣寕破遼人避難入関㨗請善
挿安之四年出為陜西副使致仕明年𧺫歴太僕少卿添
註閹黨悪之特㫖張㨗曽附党人為李應昇死友削職去
崇禎初魏敗𧺫歴吏部左侍郎召對上問可大冡宰者㨗
舉南都御史唐丗濟及前兵部尚書吕純如於是言官盧
兆龍張三謨䓁並𧺫紏純如逆案不可用上亦不果行物
論遂以㨗附逆外之八年以私書為御史劉宗祥所發再
坐削職弘光中𧺫原官進吏部尚書時通政使楊維垣上
䟽極言三朝門户事并薦廢錮諸臣㨗因傳其意言之鑿
鑿以為當時柄政諸臣借名瘅悪除奸寔主行私剪異逆
案株連舉生平不肯苟同声氣者盡推入其中或有感憤
窃歎稍露不平之人即以亂臣賊子目之意主于自白也
時左𢡟泰使莭熛炳㨗請優卹其家及同使馬紹愉䓁又
上言禁有司迎送饋遺書啓驛路夫馬䓁亊乙酉都失守
㨗走鷄鳴寺自縊死㨗有清名為冡宰七月餘寓中圖書
之外無長物時刑部尚書高倬都御史楊維垣亦死
　論曰赤涵主于不入黨死其不黨也高倬楊維垣死其
黨也不黨者東林也黨者福也大瀛無黨惜不及其詳
　　朱大典(吴邦/璿)
朱大典字延之號末孩浙江金華人萬暦丙辰進士知章
丘最擢兵科給事中天啓𥘉関外警報日聞東徼連結黔
蜀継叛海内騷然而天子逸㳺政在群䜿大典憂之首論
覃恩加内侍廕襲非制又劾總督張我績逗撓貴撫王三
善頓兵不救遼左功罪冝明山左召亂平亂之實當核凡
理財用人練兵治盗章無慮數十上魏逆時中立不阿出
為福建副使恊力靖海偹兵天津崇禎二年東師大入輓
輸勿失四年登莱之变擢大典右僉都御史廵撫登莱以
胡騎突之敵却逡廵海去㨗聞論功進副都明年加兵部
右侍郎縂督漕運廵撫鳯陽賊飄忽　入境九年賊自
河南直下鳯陽告急守偹嚴與諸師恊追賊桐城斬首千
計殺賊酋混世王坐山虎䓁賊大困遁入椘十四年加勅
督勦專辦老回回献忠䓁五賊賊益破城邑坐無功落職
為民許都之変以家丁佐長吏城守甲申自成開関東下
且部署勤王而北都䧟已而拜表南都碩率所部討賊起
兵部尚書恊理京营戎政未及之任南都復敗大典歸里
募(兵)城守金華金華負巗僻俗好竸善戰大興以沈蘭為
(中)軍推恩信偹嚴乙酉杭州不守潞王迎降總兵方國安
以馬士英東渡竄金華大典恶士英閉関不納國安攻之
不得入㑹義興兵𧺫北禦錢塘國安移屯東與義興恊大
典初受唐命魯晋東閣大學士兼兵部尚書而唐晋大典
亦如魯銜大典両受之唐主擬視師駐蹕金華已不果是
時江上魯文武皆因大典受両䘖咸奉表閩中謂唐魯合
可以為名方朱合而兵無敵矣乆之魯不開唐詔大典但
鞏金華中軍沈蘭竟以㣲故見戮蘭臨刑大呼殺蘭吾見
朱公不能終老金華也丙戍紹興　大典尚関門謝使必
全有閩而後舉城降力竭城破大典縱火自焚其家人盡
而身躍入火死吴邦璿山隂人大司馬兊孫也以都督同
知代沈蘭為中軍褁身出戦敗還令其(妻)傅自經死而身
詣城隍廟四拜自到
　　劉宗周(王毓蓍)
劉宗周字唘東號念臺淛江山隂人登萬暦辛丑進士務
心性之學由主敬入初以行人歸飬辛亥𥙷原官甲寅乞
假囬籍轉礼部主事䟽請修明正學天啓元年言官朱欽
相倪思輝王心一䟽論客魏𬒳譴宗周抗䟽曰古者公卿
士大夫有罪下廷臣議之不闻以禁中决也此中㫖者陛
下方以快一時喜怒而左右竊之視法家弼士如仇讐或
降斜封之官或興鉤黨之獄生殺予奪惟所自出國家之
大命随之矣䟽入㡬致廷杖阁救獲免以先禄寺丞厯尚
宝太僕卿貳病歸四年即家起通政使未赴而吏部尚
書趙南星等一時見逐宗周䟽辞志感上以其矯情厭世
削聀為民仍追奪誥命崇禎改元復官起順天府尹上䟽
言皇上程效太急不免見小利而速近功且母狃遼事為
不足圖因極言加賦之害已已京師𬒳圍請罷九門稅嚴
保甲之令人心稍安既又言陛下冝日御便殿延見群臣
相對如家人父子以票擬歸閣臣以庶政歸部院以獻可
替否予言官而一人主持于上今以不信文臣之故視武
徤如驕子又益以内臣縂提恊之命自古未有宦官典兵
而不誤國者又劾張鳯翼馬世龍罪状三年以疾在告𣸪
上言除詔獄蠲新餉上方憂旱齋居責其不修實聀徒亊
敷陳病免八年召陞工部右侍郎上時艱一䟽有曰臣惟
治術紀尚刑名政體歸之叢脞天下事有不覺日底於壞
者自厰衞司譏訪而告姦之風熾自詔獄及士紳而堂簾
之等彛自人人救過不暇而欺罔之習轉甚事事仰承
獨断而謟侫之風日長自三尺法不伸於司冦而犯者衆
自䛇㫖雜治五刑歲躬断獄以数千計而好生之徳意冺
自刀筆治絲綸而王言䙝自誅求及瑣屑而政体傷自參
罸在錢粮而官愈貪吏愈横賊逋自敲朴日䌓而民生瘁
自嚴刑与重歛交困於下而盗賊蜂起自縂理任而臣下
之功能薄自監紀遣而封疆之責任輕自督撫無權而将
日懦自武弁廢法而兵日驕自将懦兵驕而朝廷之威令
并窮於督撫自朝廷勒限盡賊而行间日殺良報級以幸
無罪搃之求治愈殷紛更四出致市井雜流咸淂操其訛
説投间抵隙以希進用凡此者在皇上不過始於一念之
矯枉而積漸之勢醸為厲階遂㡬于莫可收拾因及文震
孟陳子壮不冝遽棄陳啓新不冝驟進上曰宗周素有清
名亦多讜論但不冝如小臣歸過朝庭以為名髙㑹馬價
告匱輔臣温体仁䓁請議捐助宗周以為市心不可自上
啓之忤㫖切責疾歸行次天津而東師大入宗周復自交
河上流歸罪体仁以為己己之変坐誤國者袁崇煥一人
及竸起而脩门户之怨馴至人人觧體事事規缷文法日
繁欺罔轉甚今日之祸寔已巳以来醸成之也且以張鳯
翼之溺職中樞也而与之專征何以服王洽之死以丁魁
椘等之失事於邊也而与之戴罪何以服劉䇿之死諸鎮
廵勤王争先入衞者㡬何人而不闻以逗遛蒙詰責何以
报耿如杞之死而今也幸以二州八縣生靈結一飽颺之
局則廷臣之纍纍若若可幸無罪者又何以謝韓爌張鳳
翼李邦華諸臣今天下即称乏才亦何至盡出一二中官
下而乃者三恊有遣通津臨德復有遣益又重其体統等
之總督将置搃督於何地搃督無權将置撫按於何地是
益以封疆為嘗試也自古有用小人之君子而終無黨比
中官之君子嗚呼八年之間誰秉國成而至於是臣不能
為首揆躰仁觧矣削聀為民十四年起家吏部左侍郎陳
聖學三篇上頗褒納明年陞都察院左都御史上六事建
道揆法守崇治躰清大奸懲官邪飾吏治并請𣸪首善書
院及社學罷厰衛㑹大計發中書王育員外孫順賄賂事
風紀粛然時行人司副熊開元礼科給事中姜埰面訐首
輔延儒㘴下獄宗周方召對具言両臣無罪語激直譴帰
御史金光辰𣸪訟宗周并淂罪舉人祝渊未嘗与宗周素
又上書訟之下獄訊主使甲申國変倡義勤王不果福藩
立南都以原官起用辞新命称草莾孤臣大率以討賊復
仇决䇿親征為苐一義以為江左非偏安之業冝駐師中
都以圖進取且不冝多設督臣以滋牽制之弊至于慎爵
賞以粛軍情分别定罪以立臣紀尤為惓惓又請一切大
小銓除仍暫称行在少存臣子負罪引愆之誠書上不省
于是追發前事𣸪具䟽曰自賊兵入秦踰晋京師坐困南
中曽不聞一人一騎北進為聲援坐視君父之危亡而不
救則封彊諸臣之坐誅者一既而大行之㐫闻確矣敷天
痛憤諸臣冝决一戦以贖前愆而乃争言固圉之䇿首啚
定䇿之功安坐地方不移一歩則封彊諸臣之坐誅者又
一殆新朝既立之後臣謂苐一義必先遣師北伐哭九廟
之靈奉安梓宫兼訪諸王子的耗苟效包胥之義而諸臣
計不出此則舉朝謀國不忠之坐誅者又一而更有維為
觧者哀詔何䓁大典而濡滯日乆倘稽至明年半載而不
訃是先帝終無服於天下也今日典礼諸臣之坐誅者又
一至罪廢諸臣量從昭雪自應援先帝遺詔而及之即先
帝誅璫鉄案而前後詔書蒙混勢必彪虎之類盡從平反
而後已先皇帝一十七載之憂勤念念可以對皇天而泣
后土一旦身殉社稷罹古今未有之慘而食報於臣工如
此之薄又何恠從逆諸臣累累若若朝君臣而暮冦讐乎
時閣臣馬士英怙權招賄導誘淫佚澥内失望宗周乃進
隂陽消長一䟽略曰樞輔馬士英借知兵之名則逆案可
以然灰寛反正之路則逃官可以汲引両家賔客互相􁋸
亦互相挟而其相与彚征而進者正未有已也中朝之黨
論方興何暇圖河北之賊尤可慮者京营一旅自祖宗以
來皆勲臣為政樞貳佐之而不意又有盧九徳之命所称
居重馭輕之謂何搃之中外盗賊皆從小人氣数感召而
至而小人与宦官又徃徃相為表理書奏士英乃益恨宗
周杜门乞休反䟽宗周不臣之罪仍諷鎮臣劉澤清直紏
宗周于是宗周復上䟽有曰士英既坐中書之堂復筦樞
務之重三月以來何事不辨而進無恢復之圖退鮮畫江
之計日復一日敗局難收士英将何以報前㤙無負皇上
㢤䟽中有韓如愈非命一語如愈揚州人辛未進士厯兵
垣澤清嘗遣人刺垣中事如愈彂之甲申奉命督餉澤清
遣麾下楊國柱半道伺殺之宗周病歸南都復敗宗周聞
而不食者数日已欲有所為獨其門人王毓蓍從臾之餘
無應者武林不守士大夫皆參謁北師奉書招之作荅以
自誓遂不食絶命詞曰遲此𢾗日死稍存匡濟意决此一
日死了吾平生事慷慨与從容何難復何易又曰子聀未
修君㤙未报當死而死死有餘悼家人或以参物入湯水
越両旬未果毓蓍乃遺宗周書先引决宗周後毓蓍十五
日為閠月之八日云十一日諸生鄭遵謙兵起或曰宗周
遲数日云云當在此也重惜之監國中贈吏部尚書加贈
太傅謚忠端隆武中謚忠正其論學曰學為人而已必證
其所以為人作紀過格以相紏考立小學日生徒㑹講其
中嘗与髙忠憲徃返論辯忠憲引為畏友祁彪佳曰先生
奏䟽出可廢古今名諫矣
　論曰念䑓之學其濟于用不知何如然其立言則懇懇
　切事機歴宦四十五年一鳴輒斥席不煖京邸頋語語
　觸帝隱于大人格心之義或更有别鮮祁虎子曰使人
　　主敬且信幹理自大所以進念䑓者更深帝曰宗周不
　　冝如小臣歸過朝廷為名高然則㢲出之帝之俯就教
　　或更有殊合也而惜其以氣行之雖然東南道席力砥
　　江河後此諸烈一人奮之􁈇子死似禪念臺以儒而易
　　蔶者矣無負所學其殆學為人不學為非人者㢤
　　祁彪佳(郭符/甲)
祁彪佳字幼文號世培一字虎子得姓于晋大夫祁奚世
居汴随宋南渡徙淛東越入明居梅里者六傳為司員名
御史改守池州再傳清為彪佳曽祖以進士厯官名諌至
方伯又再傳承㸁字夷度以進士厯大參祀名宦五著書
牧津以善初仕彪佳父也彪佳在娠母夢老僧趺化盆中
掬水浴之肌理如雪乃舉彪佳年十七以童子應試登萬
暦戊子鄉荐天啓壬戍進士授興化府推官為治明敏甲
子分圍得五經顔茂猷及郭符甲䓁外艱講學廬居主於
有体及用崇禎壬申擢御史多所建明先是黔中功以一
級未明三年不賞東省六縣䧟賊而不報遂有賞罰激勸
一䟽且以法令繁宻百職委廢𣸪上書畧曰邇来六卿九
列之長詰責時闻引罪日見急遽周章救過不暇即未盡
䝉餙以觧罪亦或巧脫缷以潔身更恐當事諸臣怵于嚴
㫖盡以迎合揣摩曲保名位則未淂振厲之効反滋苟且
之圖臣所慮于大臣者北也諸司百執事過誤相仍自武
闈𢾗案以来或至沉隐山林驚心曺宁本多畏事反託名
髙夫人才有限中下半參縂藉朝廷牽糜以爵禄皷舞于
功名非此則無術以岀彼智力且臣子精神才具必稍有
餘地而後可以展布若𣸪迫于功令必至左右支吾臣所
慮于群臣者此也皇上深懲惰窳特遣内臣分任然撫按
之事多令監事㑹同則恐同罪同功反使互䝉互蔽交結
之漸其防冝早即如叙功保能荐及督撫籓臬事雖為公
迹亦當避近日京营操練復遣七人驟列多員參分閫令
窃恐行间諸弁自好者不免因之缷責不肖者遂至借以
营身臣所慮于内臣者此也時彊圉多故覆軍促國先後
見告上欲諱之至于禁抄傳而奨宻掲彪佳復上書曰當
此四郊多壘人切同仇自抄傳禁而瞶同射覆隔若面墻
欲借箸而苦時情之未悉欲請纓而惮遥揣之未真即樞
筦堂司果足以了天下之事乎適来盗賊縦横人喜語乱
自抄傳禁而訛言四起紛呶百端賊未来誤以為来兵未
敗誤以為敗流徙縁之載道草澤亦且生心鶴唳風声徒
張賊勢狐疑狼頋自墮軍容甚且封彊任重欺弊昜生自
抄傳禁而專閫之馳奏俱不淂揚言于在廷言路之紏弹
遂不敢慿臆于局外敗形勝着縂属渺茫我䇿賊情随其
粧點倘有鄙臣猾帥或掩敗以為功或餙小以為大誰與
逆折其萌芽直發其隠覆乎因及召對一事以為冝𣸪古
更日直宿記言記動之官并令科道䓁官因事紏正有若
古之中書議事諌官随之之体不果行癸酉㑹上脩省文
華殿條民隠十四條及帶徴預徴之害上覧之惻然代廵
蘇松䓁處凡䟽滯獄活七百七十餘人註銷伍百餘詞革
過胥役一千二百餘名皂役𢾗倍之以俸益長洲役田一
千八百𤱔凢莭孝共三百七十六人上考忤首輔延儒中
㫖屡駁乙􁁲謝病歸適都御史劉宗周赴召問致君之道
彪佳曰使人主敬且信幹理自大不在一二事力争宗周
韙之築别墅于寓山顔其堂曰四負以自勵壬午服闕奉
命起視首篆掌計典時東師深入所在殘創間関入都作
誓以警貪風明年癸未計臣多以道梗不至典不行乃請
責成九卿臺省先舉大賢大不肖見其端三月召對文華
殿條勦禦諸䇿称㫖乃舉計典與掌科吳麟徴共事一時
號清粛故事臺員升轉必由臺長掌道牒送時選司吳昌
時以意推用彪佳連䟽争執掌上頗疑昌時彪佳因盡發
其事上臨軒即訊付昌時於市改彪佳南刷卷御史乞休
不許甲申三月赴南畿聞变或勸引病歸彪佳曰正湏彪
佳時矣随諸大臣魏國公弘基以下㷲哭奉先殿告立君
𣸪仇之意時福王序當立鳯陽縂督馬士英檄至恊議迎
王召對内偹府彪佳獨正色謂法紀為立國之本人心為
致治之本急冝頒大賚以固人心渙大號以明法紀侃侃
𢾗百言王唯唯時議倣宋髙宗權称兵馬大元帥彪佳曰
本朝故典可稽監國善方上監國璽而忽有即正大位之
議彪佳與誠意伯孔昭䓁争之不得王於十五日登極彪
佳言三事于閣臣一先帝謚號冝崇羙一選妃湏聖毋迎
至之後一臣子丁非常之变不冝踰格陞遷因自請以舊
衘安撫三吴䟽薦直莭熊汝霖䓁既以新政刑罰未平䟽
弊政三事曰詔獄曰緝事曰廷杖洪武中錦衣以不法凌
虐為能二十年乃令焚其刑具以所繫囚送刑部審决是
祖制原無詔獄也後乃以武徤或内臣之親属任其事深
文誣抵求稱上指有舉朝盡知其枉而法司無肯雪其冤
酷慘䓁于來周平反從無徐杜此詔獄之大弊也且錦衣
衞初名䕶鑾司耑直侍衞䓁事未嘗有所謂緝事也自東
西厰設始有告宻之端行金而買事件雖勇若孟賁亷如
公綽一經煆煉面目已非匿名指罪冐籍上書獄詞屡易
買講百端此緝事之大弊也自刑章不歸司敗夏椘煩及
至尊本無可殺之罪反罹必死之刑血漬玉堦肉飛金陛
國体云何此廷杖之大弊也㝷以定䇿勲陞大理寺丞轉
蘇松督撫之任旱魃彪佳碩殛其二子以祷吴人為之隕
涕設二笥門之左右直言箴我投左弊投右為次苐興除
時劉宗周彂馬士英之奸最烈士英謂彪佳亦与聞之嗾
御史張孫振初彪佳沮登極有二心先是吴甡常紏孫振
而彪佳荐之又太學生頋杲常為文詈阮大鋮而彪佳復
八杲礼賢舘益忤邪党謝病歸抵越不至家撥舟訪山人
祝季超于雲門山舍乙酉預治櫬五月南都不守或曰黄
冠台蕩間當不見非彪佳曰迹偷生勿為也六月太后詣
杭潞王監國方擬彪佳為少司馬理戎政而北師奄至監
國欵去劉宗周欲奉惠王入閩圖㒷復過彪佳啇之風傳
惠王具表迎降且止越䝉聘四臣彪佳与宗周預焉並作
書拒使者閠月之四日聞越紳渡江請命急歸寓山頋其
子曰而翁無他失徳唯耽泉石多曹搆亦吾過昔文信臨
難貽書其弟嘱以文山為寺吾亦損此堂棲禅侣以懴吾
過晚命具酌神色愈恬縦談古忠烈艱貞等事移坐瓶隐
誡左右去獨呼山人季超手熱泉一再進出望南山笑曰
山川人物皆属幻影山川不改人物忽一世矣時二鼓趺
㘴榻中瞑目如入定法良乆開目頋山人曰公謂死若何
如此是矣徐視山人就臥𣸪至瓶隠别父夷度行祠山人
夢警啓户声急起迹之見梅花阁水中石梯露幩角𢾗寸
則彪佳跏趺如初入定時矣遺書曰臣子大義自應一死
十五年前後皆不失為趙氏忠臣深心逹識者或不在溝
壑自經若余硜􁁻小儒惟知守莭而已遺詩一章曰運㑹
厄陽九君遷国破碎我生胡不辰聘書乃迫至委贄為人
臣之死誼無二光復或有時圖功審時勢圖功何其難殉
莭何其昜我為其昜者聊盡潔身志含笑入九泉浩氣㽞
天地彪佳拙書法時點畫愈工年四十有四盖母夫人初
趺化之夢至此驗矣後𢾗曰浙東兵起魯王監國贈少保
兼太子太保兵部尚書謚忠敏唐王立閩為祁劉兩公位
而哭之加彪佳少傅兼太子太傅改謚忠毅塟亭山之陽
而彪佳所取士郭符甲號介菴癸未進士亦舉兵死其鄉
　論曰虎子經濟似過念䑓知古陳而不諌之義矣其論
　南都曰中興之辟非継体守文可辦或以其不忘故黨
　然為社稷計亦正冝以衆正之所不黨者公也非私也
　當乕子致命時只如入定法嗟無二之誼不堅求死不
　　徐石麒(子爾糓糓妻孫氏陸清原屠象羙鐘鼎臣孫/元暘王鯤張翊常三益高孟超子昌齡)
徐石麒字寳摩號休公浙江嘉興人㓜負逸才文峻潔依
於理友有投武闈者預乞石麒擬作石麒率應之果以是
雋武榜第一事聞詔就御史覆試連石麒縣購急有客竒
石麒才願以身代收縱石麒亡去依嘉善布衣徐絃吾絃
吾使其子存仁父事之則更今名以青浦諸生登戊午賢
書矣而前客事亦觧天啓壬戍成進士授工部主事時御
史黄尊素忤璫魏石麒為曲視其獄魏聞而恨之誣以受
慱平新城両矦家賂奪官歸崇禎初厯南計吏與尚書鄭
三俊都御史范景文咸亷執南曺一清乆遷應天府丞時
三俊以刑部尚書讞决忤㫖下獄石麒應詔直言有云獄
貴平允陛下以輕擬之故㴱督三俊将来必有以鍜錬鈎
棘承望風㫖者哉三俊淂釋厯刑部右侍郎上益務明察
石麒與同官惠世揚多所平反上詘其故縦奪世揚官而
鎸石麒二級東事棘晋尚書痛哭言可憂者三㽞中㑹給
事中姜埰行人司副熊開元坐訐輔臣冝興下獄而都御
史劉宗周以論救埰䓁忤旨事不測石麒為訟宗周有云
凢雷怒于上人未有不屏息思過者父母怒于堂孝子未
有不叩頭乞哀者二臣無端臆逞至激聖聴正臣子屏息
思過叩首乞哀時也且宗周之進退屡矣他人去國率由
人言而宗周獨否他人起用事由廷推而宗周亦否臣常
與之並訊大獄並㑹大議見其對明㫖必却坐拱立入于
朝即䖏暗室不敢南嚮皆此未有盖不以面從為敬以一
舉趾一動念不忘君父之為敬也積𢾗十年愚夫愚婦信
之學士大夫畏之臣度盡其功用必能蒸変凢俗昜移頑
倍皇上而欲求変通趍時之臣舉朝不乏即否舍宗周無
与歸矣皇上視宗周之精力於徃者何如㢤及今用之猶
可收其後效自今以徃耄矣已矣朝端之上欲再見此正
襟危度巖巖冷冷之老人不可得矣臣所以廻環感結而
不淂不窃有請也上怒未觧石麒病歸適不与甲申之難
先是京師危廹塘報絶南尚書史可法方移檄江南責捐
助勤王石麒以書荅之畧曰真定失守督撫俱亡雖黄巣
逆魄終擒而洛陽危形已見汾陽之弘奨唐室忠㝎之誓
死平江知非明公莫辦此矣碩念此何時也闢莾樹粟以
慰朝飢採金鑄鑑以理晨梳詎曰非計虞己後時當濟河
焚舟之日而為沿門持鉢之計窃恐迂囬而無𥙷于事也
任天下之事有經有權近聞百萬艘漕暫頓淮上則𢾗萬
行粮可借為用又嘉定十萬漕折觧輓靡從尚懸縣帑此
明公今日傳檄而明日即可致戯下者也又五府白粮鱗
次待發未敢征進其𢾗萬水脚徴在各邑亦明公可与各
撫計議暫那為餉者也以囯家之物供囯家之用題目甚
正取辦又昜碩明公熟計而審行之可法不能用自是南
師迄無一仗及北者越日北信益急石麒意且南狩復移
可法書曰㽞都今日視疇昔太平之時更重明公參賛重
臣理難輕動紏餉選師托副樞以行而明公則收拾淮左
淮右江左江石以待後命不然如負重担脱一両俱脱矣
可不念㢤天下事尚可為亦惟一両月内布置一局面設
立一規模使人曉然知有必固之形則人心定而百事可
為矣事不果五月福王立南都召拜吏部尚書或有以私
人見托石麒為愕然立䟽囯家從無閹䆠関説銓部之例
時劉宗周為都御史清堅石麒引同心務激揚為已任己
輔臣士英曲庇其党御史黄耳䁀石麟力持之遂乞歸不
許耳䁀因追訐石麒前坐陳新甲主𣢾之非石麒曰新甲
坐䧟新籓亡恭皇帝非其一乎病去乙酉南都復失守石
麒潛䖏郷水月菴觀変北師下武林書招石麒石麒不𧺫
謝曰麒本東海婢魚藝園滯螙頼遇先朝僣躋九命敡厯
非不深矣宫灰社屋亡國老臣何所逃死乃不即賜斧鉞
過採輿論特遣信使𢡟賁琬琰頋石麒㓜素㒬羸長多肺
咳年當遲暮益復支離至今痿痺不起匪朝伊夕伏讀宣
有曰要使新進覌摹必借老成碩徳麒愚不知鈞諭所謂
覌摹者将使之如山如嶽為砥礪名莭之徒乎抑使之如
脂如韋為窃禄飬交之軰乎窃謂首陽有怕夷而成周之
俗勸于義桐江有嚴陵而東漢之俗明于道傳所謂頑亷
懦立繫漢九鼎豈其誣乎盖所志在此所風在彼故覌摩
逺焉此日果容一皤皤老人卧病泉石之间未必于風教
無小補也若必欲樂爰鶋以鐘鼓强枋淂以就道則石麒
冡中枯骨就木餘䰟相距黄泉不能以咫何敢以一刻之
軀傷千秋之義乎使命再至即有索石麒于枯魚之肆矣
潞王既以杭州狥故搃兵陳洪範之間北降于是搃兵陳
梧奉北牒督餉于禾衆紳晋謁賀佐命功梧㣲辭勉興大
義頗及江東堅守状時詞臣屠象羙已手版走謁㑹城北
来主兵者不見録負慚㱕遂假大義依梧以起事閠六月
薙髪令下诸生王鯤張翊等数百人聲勸象美主盟遂偽
為監國潞王血詔開瀆精嚴寺一時奮臂入籍数萬餘人
殺新令秀水縣胡之臣及嘉興縣吳佩尋所属各擊殺其
長令為聲援壁城下者数十部而原御史陸清原部最勁
三吳咸奮千里掲竿窮郷寒谷褁手執刺𥪡児羸老雜伍
搴旗道路捜奸稍不識面輙膏白刄盖各自以為義不相
為統氣䡖才露搃以尋仇為事一人倡言此不祥或為敵
间則競從此聲奔之萬槊俱下湏㬰糜爛矣而公戦未習
也既而象羙或潜𣢾北師事露義師羣起執之遂見殺北
師已駐西郊未即薄城下梧親帥義師禦之西門外小㨗
氣少振知府鐘鼎臣同知朱沔前已北降素淂民衆推原
任用事迎故平湖知縣龎霦嘉善知縣詹申𣸪前署時諸
壁以食盡稍稍引去梧又不䏻令其衆衆益觧七月之十
有五日𣸪戰于西濠不利北師遂臨城攻益急諸紳皆縋
城遁石麒聞之喟然嘆曰我今當入城死寕敢與俗同居
危城中三日不與梧軍事時溽暑軍中多夢大雪覆其城
夜聞空十劎㦸聲高呼敵至二十六日城崩盖嘉興一郡
為明守四十餘日百姓從東門逃鼎臣沔及都司孫元晹
皆及難鼎臣字彛公廣東新㑹人甲戍進士将之任所知
以亂止之曰吾不赴任赴難也時恊守西门歸自縊皷楼
之下门役一及皂快二從死沔係宗室換授亦自盡元晹
以都司從𧺫義有勞𬒳執獄死先是石麒在郷義師周宗
彛乞援不應曰以吾身嚴一集小矣寕死城至是城破或
又勸石麒且從衆出石麒必不可手弄軟帯意蕭然也湏
㬰城中走空獨三僕与二童于俱石麒南北拜者四謁家
庙已引繯盡僕祖敏李謹從死有僧甲持石麒屍頓木櫃
中為書識之王鯤字鱗但性慷慨好任事投井死張翊字
叔庵端坐室中見殺又醫生常三益字星海遇北軍口不
恭而死而髙孟超者字公逺及其子昌齡後皆以抗制不
薙髮𬒳難家十一人獨陳梧脱走紹興從魯監國𣸪将兵
掠餉爲亂民所殺清原後入闽以唐餉餉魯師臣方营争
之清原𬒳賊死石麒無子感絃吾之義以其子存仁為子
更名尔糓字似之七月尔糓潜計出父屍更殮盖己厯暑
二旬餘矣僵不腐如生覌者歎息魯監國追謚忠㐮夏允
彛為傳其事允彛㝷亦殉義自有傳丙戍吴昜𣸪起太湖
尔糓常与謀昜有緩急每亡匿尔糓後婦孫氏之家及事
敗連孫氏而時有毛和尚者素与尔糓善先期縦尔糓尔
糓淂脱丁亥四月北師大帥吴聖兆反松江事旋敗吏科
陳子龍奴毛太發子龍通聖兆踪跡北師求子龍急以為
嘗一入尔榖座并逮南都子龍中道沉水死自有傳尔糓
𬒳縶詞氣慷慨百姓口號忠臣岀孝子㺯假成真以其故
為徐吏部飬児也遺妻孫書有曰已知必死死後卿自决
妻發書慟絶引繯𢾗四每覺不淂絶夜半潜啓户自沉于
河尔糓闻之撫掌曰吾可以死矣因赴訊不屈九月十九
日與錢旃夏完淳夏彂英張寛等四十三人同盡前毛和
尚者為曲護尔糓于難及死以布􁂫其屍帰匿尔糓之子
王申石麒族子肇棨字拙民負才使氣不肯出城後石麒
一日死于兵而原吏部主事陶廷燁給事中李毓新為不
淂于衆見殺發英字寳木或與諷諭寳謨一人
論曰寳摩學識醇正其所以勸道隣誠審于事㡬非闊
略者比乃所以長有檇李則未之講也長有檇李正未
易講明知無濟必不先去以解諸奮之心此其權用㢤
至于城破死不後時則早以成仁自誓矣若㓜䋲非有
必奮之心合槜李之心也陸清原合諸奮之心而惜也
死非其地
　　劉中藻(子思誠湯雲/章雲章子芬)
劉中藻字薦叔號泂山福建福安人登崇禎庚辰進士授
行人甲申之変中藻無能為匿去或誤以為從賊中藻憤
必創為過人白其心于天下乙酉唐籓立閩中擢中藻兵
科給事中方召對語時故從主前作長短言竟至日晡曽
后親為調羔賜之㝷奉詔下魯監國未謁王而先遍厯諸
营騰閩諭且曰閩中人負不世之資身厯艱難練時故于
書籍無所不厯覧自奉儉推誠勤于政不設宫婢皇后侍
燭毎逹旦三詔皆從御草字字血誠請竟讀此詔有不把
淚奮𬒮起者無之極知魯功師臣暴露江上乆而王謙而
王分猶子而王冲而文闽之受群臣堅請乃在七月魯尚
未監國也唐以叔父事先無两大則魯冝有所自䖏矣時
魯諸臣競奔慕唐賢声見中藻皆喜以故中藻至魯未三
四日而江上𢾗十萬之師咸南向微受命因中藻馳表入
閩稱賀中藻乃請謁王中書謝龍震廷詰中藻中藻沮㑹
魯淂鄭芝龍私表遂曰叔父能大餉我師亦恊守江上事
㝎而後議明五月魯事敗八月閩事亦敗中藻走海上集
諸師岀沒挺旗幟監國保鷺門晋中藻總制兵部尚書不
受丁亥鄖西王常湖兵起𣸪建寕監國以永勝伯鄭彩兵
困圍福州九月中藻乗勢奮𣸪福安羅源寕徳政安明年
𣸪夀寕及淛之慶源太順䓁縣已壽寕旋失中藻竒兵復
之已丑魯非中藻東閣大學士兼兵部尚書堅守福寕乆
之北師反攻圍四十餘日中藻每戦多克守陴敝不起中
藻以忠義激之猶擐甲向敵貝勒以書招降怒斥來使硃
批原書示以必死乆之粮竭至食婦人食老㓜人心不變
城垂䧟懸髙皇帝像冠服拜辞危坐小几引酔自錐其臂
服蠱盡子思誠投井死福寕諸路遂不守初北師中有反
戈降魯者永勝彩以散諸部中藻淂分𢾗百人後疑其有
间盡殺之彩怒以為殺降二已将起攻之御史湯芬以已
意私就中藻勸且平彩而彩兵已至中藻疑芬為彩间并
殺之乆之中藻卒与彩平芬字芳矦以癸未進士知山陽
察去史閣部可法以為監紀推官南都失守父雲章建義
不戍見殺芳走閩以監察御史依彩
　論曰泂山天下辯士頋不䏻奮麈勸芝龍一矢嶺外崛
　強海上收数名城徃来唐魯之間自䖏皆正合臣誼或
　謂泂山之守福寕食婦人及老㓜不解与古睢陽同烈
　然睢陽扼南下而福寕七縣濵海不得勢似不必以死
　爭之而不知泂山之時之心㽞尺寸以還明太祖旦暮
　之運未去猶是戊申以来之日于魯与唐無與也与潮
　俱汐蟄龍知之
　　鄭遵謙(叔之瀚陸芳/矦阮日生)
鄭遵謙字履公浙㑹稽諸生也父之尹天啓乙丑進士歴
山西僉事家居遵謙性佻逹任拳搏大率為人報仇縱飲
逐鷹犬冶㳺為樂也常暱一外婦婦金為其家所訟時理
刑陳子龍即訊遵謙碩自别誣服必脱金子龍故不脱金
遵謙竟入囹圄共金常以身覆金為代楚大言金罪不死
即死遵謙為代死生也遵謙與俱生子龍曰吾必異金事
未結而子龍已擢給事兵科乙酉北師南下閠六月遵謙
父之尹與二三鄉老奉北檄先薙髪朝貝勒杭州遵謙捧
金並出獄一呼其故同事無頼数百人欲与北師㑹獵江
上之尹返大驚擲杯曰此何亊乃欲以田父起遵謙不肯
見其父同事諸生周晋王㐮鄭之瀚張玉鉉等以義正之
尹且曰事已露不可以休于是共擁遵謙出而鄉紳王紹
羙王亹等咸下拜碩從事十一日輒鼓其衆入府署時通
判張甲已北䧏榷知府事舉仗出迎一戰執殺之復徂斃
北授山隂知縣彭萬里于清風坊迎故㑹稽知縣姚孫榘
于野時推官陳逹情亦北降加銜分守道遵謙以其素淂
民並榘原署集可萬人遵謙自称正統制将軍亦扎授其
下禆貳分守江要害大示三語不漁色不貨不中私仇已
而縂兵王之仁以定海兵至縂兵方國安欲入金華不得
返走至諸義次苐集共迎魯王以海于台州監國紹興改
遵謙縂兵官實受屯小舋遵謙悍而忮欲以属禮俯周晋
等晋等不從自為一較西渡海寜敗沒朱之彪者勇奪萬
夫故叛許都上将也都伏法之彪遁去至是以故部數十
人来就遵謙甲械精好經戰知歩伐遵謙疑之為分其部
而不聞監國扎与守備銜之彪怏怏有後言則縳之彪行
殺之之彪死友三人一請伏鑕代之彪遵謙殺之再請再
殺之最後請死者曰殺三人碩遲之彪死一日于是禁之
彪左尹請釋之君子曰一日死三義義不終遵謙所部率市
人而號令栗皆聴聲張北師亦禁不即渡錢塘初浙西耳
震鄭公子如三字天語紛起千百各爲義待之日訛傳鄭
公子楼櫓海上者至再三敕印称義興将軍海昌左尹以
職方監其軍割五較属尹兵精頗可用尹思疾間走浙西
而遵謙性激宕不任秘計喜自大鮮撫摩其下衆不甚用
命乆之飢与閣部田仰争粟殿上露刃遵謙身負創自八
月越江一仗不甚利乃爲固圉計監國全以恢𣸪任縂兵
方國安國安亦或盪摩敵境多小㨗凢有期㑹遵謙礟波
應而已㝷左尹别監海唐詔下遵謙随江上諸帥奉表于
唐唐以科臣金堡監其軍以監國不開詔堡亦走盖与北
師相持者期年無不以鄭公子首事明有越期年也丙戍
晋義興伯五月方師潰桐廬六月遵謙以其衆裹金姫東
入海奔舟山威鹵矦黄斌卿不納間関扈監國三沙㝷承
命以義激衆衆以其故義亦起晋伯為矦乆之封興國公
遵謙一軍海上孤益飢常竄割建國公鄭彩食彩啣之使
人殺遵謙所愛姫金支觧之投于海遵謙怒思戦力不及
彩使其将楊𢋫故善遵謙者間誘遵謙中流数其罪遵謙
曰莫数遵謙誠有罪遵謙以書生持㦸睨介敵罪一迎魯
称監國長太祖子西南抗㑹稽罪二崛強錢塘一葦之渡
俾閩粤得以從容圖新鼎不當堅罪三奉浙八属郡為明
者三百五十餘日罪四不能􁅤腹而戦求一飽于将軍罪
五遵謙有五罪安淂不死彩曰将軍功五乃与吾貳東海
斗水不足活将軍于是進酒為遵謙夀遵謙一餘盡再酌
癸水曰少不工讀書空手搏起以身𥙷明運未足列通矦
死不恨但不膏敵刃而為同舟所擠不刻假二祖列宗地
下張目不許于是以布褁身首週復五六長啸拱手曰秋
風隂雨時觀遵謙踏鯨首横槊海上㢤屍浮至海壇数日
不去有識其身褁者起葬山麓監國聞之為泣下不敢問
輟朝五日為歌以祭之一擲負百千兮宿金姬投筆錢唐
兮濤聲悲日暮煙昏兮魯師帰壮士東去兮渺渺不知所
之兮与扶桒期左右觀者嗚咽為失聲贈太保謚武閔子
甲以父䕃授縂兵官旋見執与大學士方逢年等五十三
人同日遇害盖父之尹先卒而㓜子存妻封夫人乆為金
姬所妬長齋奉佛自異故得全其餘部較或走山出没優
北師者五六年猶仗遵謙又六月十三日之怒云鄭之瀚
字素予為遵謙父行少任侠常語所知昴星太明不十年
天下大患至矣因習騎射戦流賊大梁先登斬賊帥一以
是知名時与遵謙兮較越江深入戦殁又山隂諸生陸芳
矦㑹稽諸生阮日生從遵謙戦冨陽敗没盖魯監國之得
保越自乙酉之七月迄明年之六月遵謙始之實楚國公
方國安為堵禦力而監軍左尹之用越遵謙實分五軍資
之
論曰世有鄉人戦于其鄉而力者乎丗有以儒生起能
　以鄉人戦力者乎鄭公子醉後目懾人同坐佯走去盡
横鞭呼児為止啼頋獨柔一金金不食公子廢箸終日
　也丗有婦人典中軍而戦力者乎雖然公子存魯監國
　一年則荆國存公子一年越自戰國久失王氣酉戌之
　間皂隷編户率為将相材嗚呼公子不創呼而皆户牖
　老也公子促江上許許年為明越延匝禩然則以不死
　夀江上諸公許許㢤頋不淂楚公國安公子亦夭不長
　矣荆國可原國安妻与金姫何如㢤而惜也厄于同舟
　之建國彩与熊閣部汝霖顧閣部錫疇嚴閣部起恒荆
　都御史本徹皆不及飲敵刃而他厄夫馬革褁屍有其
　志亦有其命㢤
　　熊汝霖　路振飛
熊汝霖字雨殷浙江餘姚人也崇禎辛未進士授同安縣
䏻擢户科給事中轉兵科號敢言朝貴側目癸未以事䧏
𥙷福建按察司簡校國変家居汝霖性愷易多直致與鈎
深輙拂袖去弘光中或薦強項堪繁劇𥙷原官轉吏科右
給事中時以國仇未報日夜腐心遂有事事急做人人責
成一疏畧曰北騎南下山東諸郡豈可輕棄諸帥不于此
時渡河而北待其長驅入境然後小朝廷求活乎犒北之
舉前時用之為辱國此時用之為酧勞今北師𣢾亦来不
𣢾亦来但師直為壮曲為老不先自直一着不到噬臍何
及薦原任鳯督掛議朱大典可用北行亦薦舊将黄得功
可与共事請條明從逆罪案并卹布衣楊文瓊已慨時故
顛倒疏曰此日一善未舉百弊俱興目前大勢無論恢復
不能即偏安未稳兵餉戦守四言乃改為異同恩怨四字
况益以厰衛之設内外交通神噐互借飛章告宻墨勅斜
封不亡何待語皆指斥甚于痛哭上怒罰俸一年乙酉北
師下南京間去閠六月鄭義興兵起汝霖呼其鄉之子弟
千人應之屯龍王堂合防海時海寜兵亦起汝霖渡海鼓
之興北師大戦于翁家埠敗績今表恭迎魯王于台州監
國紹興晋兵部左侍郎監軍渡錢唐時縂兵方國安部勁
旅次上流每與北師對仗多勝馬士英挾方故請再相廷
臣咸不可汝霖大言曰弘光中時尚可為馬不欲与共天
下輕棄長江之險中原盡去門户不扄矯誣溺亂日月沉
墨壞不可救如昨日事也此咫尺臣妾故地乃容馬來作
沼㑹請尚方以誅不平士英乃大惧旦已是時浙西無不
内起雖窮涘荒麓咸磨槊欲試敵于是暗渡乞師越中者
数十軰碩大将先之監國乃以閣部張國維督江上而陞
汝霖大學士兼兵部尚書専營西征之師汝霖因為乞師
者請命曰彼皆棄父母妻子于不測汨没至此且嘗百口
奮其田中父紛横耜而待間有智計能開敵門即否不死
浙西之心者此数十軰也何惜掛一空名以慰百萬睡夢
且北師方録才彼可掉三寸舌都榮也而不欲即民望奈
何坐失之于是稍有氣唾咸登名䘖或有言故盗陳萬良
可用汝霖立致之輒懸大将軍䘖不付一兵但令以故黨
夜彂或曰以陳萬良為先鋒大兵翼其後歩歩深入破崇
徳合民兵共搗嘉興塞敵咽喉是所以用萬良不然者徃
無利汝霖不聴萬良横行内地十日果失意帰盖自是奉
　征之命者六七部皆不果行北師跨桐廬上流江上諸
師不戦走監國之台入海汝霖扈蹕駐三沙依建國公鄭
彩汝霖軍中得子方五歳与彩女結㛰姻意固監國彩有
書椽陳甲彩私之欲請為本兵汝霖以刀筆不任力爭之
掾啣汝霖賄彩卒醉捽汝霖投之海彩姬有女者號曰必
生我女翁勿後彩乃使人扶起之而姑佯怒椽以塞及監
國駐閩安鎮彩禁屠牛熊卒犯之而閩安侯周瑞素与彩
不合汝霖與書瑞㣲刺彩彩知之未發已丑正月汝霖有
卒持人魚魚者曰吾魚属建國問建國卒以建國与熊氏
兒女家暱持之急時建國長子夢龍主魚魚者告主魚主
魚方恚而汝霖馳書彩且餙前卒屠牛之過夢龍益憤為
語激其父彩彼汝霖踉蹌挟監國無依大人憐而收之乃
不為徳縦卒犯法是海上無鄭也龍不忘汝霖彩曰聴汝
靣詰之龍竟以兵出不意殘汝霖並其家一十八口無遺
汝霖子琦哥已在彩舟彩姫抱之泣謂彩曰但釋此念吾
女異日彩曰汝為女亦念吾異日必生兒併死汝奪懷中
擲水先是汝霖妻故最妬汝霖嘗宻置妾維掦生兒不以
歸其家知之獨不聞妬者汝霖既卒海外家𬒳籍盡而維
楊兒偕其母㷌承祀得不問
　　路振飛
路振飛字見白號皓月北直曲周人天啓乙丑進士以涇
陽知縣擢監察御史岀按閩平海冦劉香與有力崇禎初
再按蘇松有大猾伏闕訐常熟太倉郷老奉嚴旨振飛䟽
平之大忤執政謫河南按察司簡較稍歴太僕寺丞奉使
慶藩遷光禄寺卿㝷召對稱㫖以僉都御史縂督漕運駐
淮安時土賊横徐泗間振飛設法擒斬降散之甲甲春逆
闖勢益熾振飛分遣諸将勒守要害又令郷里得團結義
勇自保都城䧟福潞周崇四藩皆以避乱南奔賊諸偽官
旌斾紛下人心恇優恃振飛少安時福籓次當主南京諸
大臣咸謀奉迎或謂振飛扈駕以入定䇿之功孰出公右
者振飛曰我足一動全淮必為賊有我知固此危彊以為
恢復之本㑹鳯督兵𢾗百艦道淮沿途刼掠居民罷市振
飛與御史王爕戎服按劍兵咸懾聼命賊遣偽官吕弼周
至淮振飛擒斬之偽制将軍董學礼擁兵宿遷振飛復以
兵擊走之㨗聞賜璽書慰劳振飛䟽請上親征碩為前驅
馬貴陽雅不快振飛及是益忌其威名坐貪功靡餉勒觧
任振飛㝷丁内艱寓吳中明年南京不守間関赴閩舊恩
拜太子太保吏兵两部尚書兼文淵閣大學士賜少子澤
名太平為兵部主事奉命徴兵河南明年八月閩事敗振
飛居厦門二年復竄寓廣之順徳悲憤而卒永暦中贈太
傅謚文貞振飛生平不以詩名及流寓海上始作韻語曰
非詩草
　論曰亂丗争天必能氣奪殿廷賞罰由手舉眼東西
　百萬疾走夢寐所逼鬼神從之敗即敗矣不敗而有倖也
　徒有口不耐事何益㢤萬良忠勇仗為先鋒而以兵從
　之亦可稍望夾擊之勢徒以虚名賞其野走明棄之耳
　流離潮汐不忘故人志則亮矣而不免于殃魚丁亥除
　夕夢有道士與二語可惜忠臣一片赤付與東流返故
　鄉踰年而二語輒騐不意付東流自建固也時科臣之
　廷劾建國者為三山　希友及熊曰㑹(曰㑹字遯木/文燦子黄人)餘
　俱縮舌而給諌鄢正畿(徳/都)湯供(明/禎)詞林崔相(介/人)陳豹(豹/叔)
　咸掛冠去彩舟随有烈風崩浪之警營中常夜呼以為
　熊祟乆之彩敗走東粤白日見汝霖于醉花軒輒噴血
　死為已亥𥘉秋事若路文貞䖏不能戰不能守之間隐
　忍跼蹐以明志見白無所為見白非無所為者也与雨
　殷易其用淂自由或尚有可觀
　　張名振(母李氏兄名甲名揚家/口五十餘人顧明楫)
張名振字侯服北京衞籍山西人崇禎中為石浦叅将乙
酉衛魯監國入紹興防江壁瓜瀝掛冨平将軍印初有浙
西夾擊之議名振奉命不赴還保石浦監軍兵部職方主
事左尹上書紏之紹國不守監國依石浦㑹閩京𣸪敗永
勝伯鄭彩部舟師保鷺門迎監國名振以監國詣彩曰思
文一家好為之于是東南明運𣸪熖各師連恢州縣数十
迄不守已丑名振与諸臣扈蹕舟山先是咸鹵伯黄斌卿
師潰江上南遁與名振有素以唐命屯舟山北進其家属
㽞閩時斌卿部将朱玖者以私怨欲几上名振名振託屯
練于南田避玖計与斌卿納交許女為斌卿子婦既而永
朦彩善䕶斌卿家属帰舟山歴南田名振妻聞斌卿有女
賢又以其女之姑至戚欲一望見女不可曰不得父命且
未字安得走人軍中張固邀之強使人牽其舟入相見極
爱重或誤報舟山謂黄女為冨平所刼斌卿怒時名振之
母老領其家属乆保舟山斌卿拘母軍中為質既知張盛
意甚悔之更大禮母而名振􁊕斌卿入骨矣㑹平西伯王
朝先頗為斌卿所制有舊恡又入黄標黄大振之譛意大
不欲有斌卿因宻与蕩胡伯阮進深相結而進原属冨平
故部至是冬監國欲蹕舟山斌卿逡廵不即納名振諷阮
進與朝先反兵斃斌卿于開諭之日其部下稍稍知謀自
名振名振頗不自安已朝先亦欲自大梗諭庚寅九月名
振𣸪以他故襲殺之大言曰吾為斌卿報仇也朝先標吕
廷詔張濟叛内帰圖報𣸪監國即休舟山名振以定西伯
進侯搃統故朝先及進水陸二師丁亥以舟師二千六百
號應吳淞總鎮吳勝兆北反舟風覆登陸薙髪如民制与
詞臣徐孚逺等潜脱辛卯内師大舉三路出名振与諸師
禦南北洋俱㨗而蕩胡矦阮進戦死螺頭洋舟山𬒳困力
竭城破名振棄家挾監國泛去名振家舟山之東門母李
氏妻馬氏賢抱翁主扶姑竄入火死家男婦五十餘人從
死兄生員名甲与馬氏從子負圖貢圖咸自殺兄名揚以
屯田都督𬒳執不屈死其幕客顧明楫字心𣸪北直人以
諸生自縊學宫死題壁有愁䰟應傍孝陵帰之句名振既
間關監國為乞援國姓思明州國姓責以無功名振乃露
背所刺盡忠報國字様矢不二成功心動指腹結姻助兵
二萬行糧備還撞舟山不利直遡金陵獲故叛金允彦磔
之祭諸忠窺崇明觸京口題詩金山寺有十年横海一孤
臣之句聞者心惻時内師守江嚴横索江截海舟数十號
退屯崇明之平洋沙成功以師不利見督時長楊王術桂
為名振曲觧𣸪令平南伯陳輝慶都伯王秀奇忠孝伯洪
旭搃兵周全斌等壬辰𣸪進崇明兵飢感名振之義不変
遂有太師甘枵腹吾軰竟忘飢之謡衆益勵十二月内師
踏氷出勁旅刼平洋沙浴日将軍王善長先登諸将軍姚
志卓任麟王有才王浚張贇等戰大㨗敵阻氷無還者甲
午正月𣸪入京口戦不利失叅将阮姑娘國姓𣸪令戎政
司馬陳六御及将軍程應蕃等恊攻崇明𣸪不利水激登
莱等䖏抵高䴡乃還五月寕波副将張洪徳外𣢾名振以
為義子八月名振攻舟山鎮守巴中軍陳虎戦殁巴以舟
山䧏名振入哭祭其母哀動三軍十二月台州内鎮守張
信外𣢾名振以其殘不受困降将黒李三納母為贄監國
令以兵受之刼廵道張知府劉至舟山縱去名振病劇二
十八日中夜有大星隕海光􁁬如電㣲有聲亥刻名振起
坐擊牀連呼崇禎先帝数聲而絶葬舟山有白鷺千餘盤
繞数日不去而六御代鎮舟山
　論曰定西與人和易而中堅汨没潮汐者歴十寒暑誠
　不愧武穆岳氏背上四字頋每出必覆為東風不許此
　豈人為之㢤至于故踈監國而借力思明此種苦心惟
　張玄箸知之則又古純臣之所未及也粛鹵而在勢䏻
　令監國􁂟杌即再刃平西搃以安蹕匪私或曰果從左
　尹夾擊之計尚幸有為臨流而歎無漁嗟巳後矣
　　黄道周(葉廷秀趙渊卿頼敬/孺蔡時培毛玄水)
黄道周字㓜玄號石齋先世福莆田徙居漳銅山所祖世
𢡟父嘉卿世業儒母陳嘗夢金甲胄神人手授児乃舉道
周道周初字螭若以是也甫成童好学攻苦年三十不能
為諸生乃益自負落落無所可每有辭世輕舉之意甞艤
釣龍江凨覆舟恍愡有導之者至一殿殿額曰倪黄釋水
不觧所以時有道使者闻其名方营搆先賢某祠属為上
梁文道周縫掖進謁援茟就熣燦驚座由是声籍八閩有
相人唐甲一見道周曰天下大無福公為宰相矣以萬暦
戊午鄉試苐七人天啓壬戍成進士選庻常厯編修璫禍
漸啓擬從同舘文震孟後連挫魏鋒不果例經筵展書官
膝行前道周以道尊平歩進魏逆連目懾之不為動遼事
方亟寕逺中左相継淪沒島帥毛文龍方自詡鎮江之㨗
當事入金倚啚恢𣸪道周獨謂不可恃草䟽行上之其畧
曰今廷臣皆知廣寕之不可棄而常為虗声以倖萬一之
福皆知関門之不可孤守海島之不可虗恃而常為守関
門恃海島以塞一時之議皆知水西不破則建州必不靖
水西必𣸪起而决不敢少抒東頋以了西事决不敢急了
西事以耑東頋皆知兵則兵懦餉加則餉愈不至而决不
敢停新餉以作内政决不敢因舊額以寄軍令五説茫茫
未有㝎議故曰食冗之耗小識冗之耗大物蠧之禍小謀
蠧之禍大以歸葬急不及上内艱道周性強忍敢言以賢
者自命澹泊亷静不事鮮好初為文譎辯似子継乃闳肆
矯絶近代天下咸以為海嶽所至奔走竒傑丁邜烈皇帝
嗣位道周論昜𢾗以為今上即位之年當師之上爻退而
謂所私不敢指乃比之上爻耳崇禎已已起故官㑹文龍
見殺於袁崇煥道周又曰関门之禍更自此始矣庚午出
典淛闈晋右春坊左中允㝷東師果深入詔逮崇煥詞連
舊輔錢龍錫道周獨抗䟽救之㘴曲庇鎸三級龍錫亦竟
淂减死論乞休不許垂岀都以易数上陳忤㫖裭職歸道
淛淛人築大滌山書院以待及廬墓北山漳守敦入紫陽
學堂大集生徒且老無何𣸪以原官見召陞諭徳掌司經
局亊則廷議反覆至以東林比崔魏參罰開復葛藤不休
道周請罷帰遂指斥時政䟽畧曰臣覌迩年諸臣所目营
心計不過勇求報復而已自庚午春月以來盛談封彊寔
非為陛下之封疆不過為逆案而翻封疆使諸芟鋤逆案
者無端而䧟封疆之内至扵封疆之要塞利害區晝布置
無一言及之自辛未春月而後盛言科塲寔非為陛下之
科塲不過為仇隙而翻科塲使諸素無讐隙者無端而䧟
科塲之内至於科塲之源流清濁屈折易難又無一言及
之凡在宋人看詳條例之司今皆舉為劻勷安攘之具臣
觀古之圣賢日夕經营不過外攘内迸二事今獨以此二
憂遺陛下而大臣夷然自託催科比較之末至以點畫波
撇隻字单辭欲斥周孔之学廢聖賢之道即緩急何可淂
半士之用㢤䟽入忤㫖罷帰中允倪元璐䟽白之不報丙
子以原官起用因星変請平大獄求直言謂天下神噐為
之有道簿書刀茟非所以䋲削天下之具也上急催科則
下急賄賂上樂鍥覈則下楽讒險上喜告訐則下喜誣頼
今尺下䜛險之徒群聚京師鳥声獸息白晝相呼縉紳俯
首屏息以伺動㝎皆曰是有由来孤危之臣重足而立陛
下方求言而建言者輙斥方清獄而下獄者不休且夫東
蠢西沸此為何時雖仲山甫䖏此未遑舍六月而歌清凨
奈何与市井細民申勃稽之談脩睚䀝之報乎目下最要
者在安慶勵師措餉務掃英霍㐮鄧之患勿以若撫若勦
諉之道謀最急者在寕錦訓練六師預為截㐲搗堅之䇿
勿以若棄若存復成瓦注最便者在因士氣方朝開兵衛
州縣另為選舉但約賊平許以雄職勿以掣簽分地長其
倖心最善者在起廢籍批鱗强項之臣使為㐮廬秦豫諸
道監軍但約賊平授之莭鉞勿以别户分畦銷其壮志又
最不可緩者近應詔直言諸臣𬒳訐無証之士請悉以一
面觧其煩冤臣觀五月朔夕荧惑與日同在鶉首参火之
分又以朝夕合火冝修平大政稍莭威光使火不為厲明
春荧惑在於大火徘徊氏房心尾之墟冝慎火噐逖毖戎
務漢臣盖勲曰冦在於外而内陳兵黷則不武陛下洞燭
暦理深明天道樽俎之内勝算自饒何必使舉朝精神盡
敝兵餉刑獄之下乎丁丑同考㑹試厯詹事府少詹多所
論奏不見可行唯纂脩經書称㫖上嘗曰署天劳頓道周
能成一篇好文字才誠可爱時楊嗣昌奪情以阁部出督
師中州陳新甲冐推宣督遼撫方一藻謬欵意籍沿邊為
用道周知不能為三䟽一日闻其劾嗣昌者有曰臣雖懦
孱然自二十歲躬耕手足胼胝以飬人迄四十餘削籍後
徒歩荷擔一二千里不觧屝屨今雖踰五十然非有妻奴
之奉婢僕之累所纂数卷書已移月可畢茟扎千楯均為
報恩天下即無人臣願觧清華以執鎖鑰何必使被棘負
塗者祓不祥以玷聖化哉方今荧惑漸次箕尾是為燕分
九十月交當南斗口是雖有道仁人所不道然思患豫防
聖人之所垂戒召對乎臺語次陳新甲上曰何不言之部
推之日道周曰彼時言官林蘭友何楷已言之矣今倫理
邊彊関係匪細臣不淂不力争上怫心疑道周以不淂廷
推介意因稱道周傲物非清援伯夷為聖之清道周曰伯
夷忠孝不止於清宣聖特仁之矣上以道周辯怫不觧道
周頋極詆嗣昌奪情非孝嗣昌遂援䟽薦鄭鄤事連拄道
周盖鄤方不譽于其鄉毒也道周曰臣故言文章意氣不
如鄤上斥為朋比道周曰衆悪必察臣何敢朋比上曰少
正卯言行堅辯不免孔子之誅道周亦然道周曰少正夘
欺丗盗名臣無其心矣臣今日不盡言臣負陛下陛下今
日殺臣陛下負臣上曰汝讀書有年只辦淂一侫字叱去
道周謝起却歩𣸪進大言忠侫二字臣不敢不辨在君父
之前獨立敢言為侫豈君父之前䜛謟面䛕者為忠乎上
怒益不觧朝退𣸪召諸臣還嚴諭勿黨同伐異明日謫道
周江西布政使司都事道周臨行裒所纂完洪範月令儒
行緇衣䓁凡八册合三十萬言道周從不畜代茟繕謄俱
出五指即諸䟽皆然適觧学龍廵撫江西甫入境䟽道周
忠孝之至詔以朋道周与道周並逮主亊馬思理董飬河
䓁相継救道周皆淂罪道周囊無一錢守土及紳士争捐
貲餉緹騎道周曰行金　假是欺朝廷碩如故事瘁肌骨
不恤緹騎亦感謝不耴益厚遇道周既入都与学龍並杖
八十按以偽学欺世應大辟学龍㘴奪職刑部尚書劉澤
深力請减戍不淂部臣葉廷秀者故不与道周交𣸪胃不
測直道周䟽論痛至則并逮廷秀杖之削奪去太学生涂
仲吉䄂䟽詣通政司持不淂上遂併劾通政使施邦耀㘴
廷杖論戍邦耀亦落職時有崑山諸生朱永明持百錢问
仲言繋中並送部擬罪道周在獄手冩孝經百餘夲所著
昜正一書亦自負杻椘痛垂成先是都事𬒳逺時笑謝諸
逺将知交此書既三千頁道周岀獄矣㑹中州䧟福藩殉
之嗣昌分失律丧地不赦乃自殺上内念道周所言非妄
而輔臣周延儒自田间起陽為不知道周者曰道肉愽学
負大名此不若陛下自赦之使天下驚歎聖度汪洋有㫖
出獄戍辰陽則昜象書成矣二十圖六十四象二三及門
外鮮能通其学者㝷赦還𣸪其原官并赦為道周而淂罪
者召對退而𣸪陳以爲今月憂建州甚於憂冦湏寕錦練
大師八九萬爲要着退而私謂其門人関门以外甚可慮
也㝷謝病去𣸪廬墓側营講舎蓬莱峡成孝經集傳及坊
記表記集傳亦講学江東爲詩不肯輕題目常有䖏要非
東林雖𣢾曲最㳟求一字爲荣積𢾗十年不可淂闽守令
大都出門下以時就請或捎饋遺勿受鄉之人之淂罪者
知其一言可淂生又不能以他干則悲哀道側如無意使
闻之道周爲寄言令君脱去盖其尝道周者如此癸末山
冦創漳泉之间居民争入道周廬避難賊果過庐门不入
副搃兵鄭芝龍平冦誤連孝㢘林葉二人道周曰芝龍欲
自殺二公㢤入城不接一客徒步入獄視孝亷是日當事
輙弛二人獄書法妙人亦偶為畫多天然性無所嗜廬之
陳石𢾗指不求工世法論古耑務至正凡以通变為功名
皆所不耴又嘗不悦昌黎為人曰韓先生老乞児耳卿之
後軰惟陳壮行不肯北面道周曰先生誼絶髙然不免矜
名甲申聞倪元璐殉難曰吾知所自䖏矣弘光初私見諸
講章有曰四鎮必不為用㝷徴吏部右侍郎進礼部尚書
陛見痛哭曰碩陛下毋忘髙皇帝陵寝出徒歩至孝陵草
跪一號声動行路嗣以無可為自請祭禹陵岀都私製縞
衣刺大明孤臣某七字于其上曰江南必敗我不知何死
當以此為識己南都果敗還漳七月唐籓入闽建號進武
英大学士兼兵部尚書嘗陛問黄先生愽学吾聞之當有
机用以應時艱道周宻陳芝龍不可恃芝龍頋素啣道周
益不為用明年奉命督鄭鴻逵之師北進道周檄其所知
從𢾗百人与鴻逵趍浙開化鴻逵不進道周便幘𬒳褐手
小幟麾二十騎先甫入婺源界憩古庙北師探者至遂以
二十人去不以二十人有道周道周曰勿多求所為黄阁
部吾是矣鴻逹惧罪削髪弃師遁去道周与兵部主事趙
渊卿中書舍人及冂頼敬孺字光啓通判毛会水内弟蔡
時培四人並逮金陵北督師洪与同郷勸道周降不荅操
江廵撫陳謙以薙刀滿帽見遺不受仍令宗典史衞舊内
在繫所著詩文𢾗卷㽞同卿故詞林黄文煥及门人吴䌓
祉家蔵絶命詞於衣帶臨刑過西華門坐不起曰此死与
髙皇帝近江寕同知傅覲光故為道周冂人以道周遺言
用布䝉其首与四人並畢命门之外江寕典史徐大綬奉
命勘視私殮之犒皀隷張七宻藏其屍古廟之夾墻又潜
耴道周与四人之首分識並埋庙之息心亭誡廟祝守之
庚寅道周長子子中偕趙之璧来㝷父骸不可淂有故縂
兵趙漳忽夜夢道周与語當索我息心亭下覺而異之迹
亭無所見聞還㘴茶寮適之壁至隔座寒温偶及道周故
示不足曰黄先生着腐此多事漳怫然為正色足下何人
乃妄議忠臣因稍与深語語所夢傍一青衣少年側聼之
猝持之璧請间曰家有兄知之矣少年前皂隷張弟也遂
白典史詭稱皀隷有子死市一櫬就夹墻出屍合息心(亭)
首入襯另睘四首一嚢貢士呉磐哭之以詩䘚曰獨挾(遺)
孤採薇紀拾骸之寔也廷秀字潤山山東濮州人天啓乙
丑進士厯吏部文選司主事性激卓絶私請既道周䝉赦
而廷秀故不起弘光中薦原官輙謝去食貧負氣徃徃躬
伐野樹煆炭以為活或黄冠出走𢾗月不返已而合任􁇀
起北抗萬餘人事不就与􁇀同日見害子中字仁表与其
弟子成字神表壬辰死亂兵又弟子和字民表子平字衡
表衡表生一歲而道周及難道周遺著尚有黄子駢枝集
續離騷大咸經三易洞㡬榕壇問業懿畜前後編
　論曰余嘗私作詩四律有擬作先生傳何當聖主憐之
　句幸後死其何敢辝石齋嘗講學江東堕崖創右臂見
　余前詩負痛每韻再和投余有云讀足下所教如懸崖
　千尺負翼無害也晤語自許今之成人嗟乎石齋誠不
　負此三語絶命詞十二字防風雖倒猶留一莭以問孔
　丘葢以闕里為㱕矣
　十　石齋從河洛之数得稼穡末際同曆西周八字于
　洞㡬等書(内)見之東崖黄景昉贅一語以言乎東也石
　齋又言丙子賜環夢文皇垂帷卧擁𬒳屈指者再三九
　　七云云按龍江所恍惚見俛黄字生與鴻寳同官(死)
　與同難家人嘗簡得小冊自推丙戌止得六十有二石
　齋好数學乃不誣
罪惟録志卷之十三
　　河渠志搃論
神禹治河似易所急平土居民而已是時吳楚尚不通中
國無所為漕夏都中州以河患遷避有之或不全以為漕
也搃之三代以前所需饋運有限一于去水未嘗用水至
後世則避害而兼且興利元㑹通開中原涓滴皆萬姓脂
膏(矣)入明則濟漕兼保陵寝故難之又難記曰水由地(中)
行是䖏之以其位後世水由地上行是已非其位不淂(不)
百計防之防之而百難併馬之　由地中利于分分則一
勢迤以東而害息䟽九利則治　也由地上利於合合則
勢迅迅則無􁩱而易通故　北必東之勢不甚拂辞
開封未免强東而南地勢髙(下不)一所為曲防者無不至
一䖏决正流必緩緩則􁩱淤則河体漸髙水由地上行
自來也則後世百神禹生萬不能使水復由地中只有
其地上之行雨不漫之地上也尚書季馴嘗以水决獨排
濬河之議堅請築堤又為遥堤河乃益急浮沙随水争入
海不濬而通此以水治水之法也頋堤河多喜遥直而悪
逼曲不知遥者利守堤而不利深河逼者利深河而不利守
堤曲者多費而束河則便冝直者省費而東河則不足太
遥則漫流而河身必墊太直則水溢而河身必􁩱是貴因勢
而權冝之山東河南于黄河之北大堤若阜𧺫脩武迄沛
縣之窒子頭亘五百餘里曰泰黄堤後循曺单豊沛為縷
水堤二百里泰黄以縷水為膚縷水以泰黄為骨可以安
瀾下此則防之更急而四防之中風防尤要風防者捆把
附岸不必入土随風蕩激而岸以固此以柔制剛之法治
水者冝知之洪武時使監生人才分行天下興脩水利先
京師數處而列郡次之邊先薊州而諸鎮次之瀕海先豊
潤而遼陽以東青徐以南又次(之)此有明治水之始至隆
慶中有云興水利以限戎　而趙浚如又云北鹵漕
河宗籓三大害兼資水(利)專以善漕猶小之乎論
河矣
　　河渠志
黄河
黄河源岀吐蕃朶甘思之西有泉百餘泓方可七八十里
粲若列星謂之星宿海􁂜言火敦腦児海流五七里彛言
阿刺腦児東行一程名赤賔河又二三程有水南來名亦
里赤又三四程有二水南來一名忽䦨乜里㧝赤賔始名
黄河清駛可渡又一二程為九度河廣六七里又四五程
水始濁土人抱草囊或乗馬過亦有衆舟傅革以濟過此
漸深不可測而所為崑崙即大雪山在朶甘思之東北河
行一　程至崑崙又南四五程􁂜名哈刺利里赤児西行
五六程有水西南來名細黄河又二程有水南來名　児
馬岀合流入河北行又東行迤又十五程至貴德州隷河
州元所置吐蕃宣慰司也又四五程名積石又五程至河
州安鄉関一程至打羅坑又一程有南來洮水合一程至
至蘭州至嗚河州過應吉里州正東行至寕夏南又東行
至東勝州稱河套凡九折云自星宿至積石搃六千七百
餘里自龍門西河禹時可通貢道于西北入陕今不可行
洪武元年河决曺州二十四年河决原武賈魯河􁩱
永楽九年尚書宋禮𣸪濬元㑹通河自濟寕至臨清三百
八十里復濬沙河
正統十三年全河潰徙决荣陽東過開封經陳留亳入渦
口又經䝉城至懐逺東北入淮又决張秋入海
景泰四年都御史徐有貞言河自雍而豫出險即夷又由
豫而兖土䟽水益横遂奪濟汶入海之路以去漕阻請先
䟽水水平然後治决决止䟽渠𧺫張秋金堤西南行至影塘
渠成賜名廣濟河流之傍堰有九又作放水閘既莭且宣用
平水道𣸪于開封金龍口銅瓦廂等䖏開渠二十里引河水
濟運
天順六年河决開封
成化四年脩徐州外洪三道十六甃吕梁洪石堤洪在徐州
東六十里
弘治二年河决原武支流為三一入開封金龍口趍張秋
衝會通通海一岀中牟下尉氏一溢蘭陽等縣至宿州幾
遷省治侍郎白昂塞决口三十六于是河入淮汴入睢睢入
泗泗𣸪入淮逹海五年河决金龍口潰黄陵岡再犯張秋奪
汶水入海都御史劉大夏言下流未可治治上流先導之南
行築長堤以防大名山東之患復脩賈魯四十里由曺出
徐以殺水勢𣸪開新河七十餘里導河入頴至淮又濬四
府营􁩱河由陳㽞至歸徳􁤤為上河一由符離出宿遷一
由亳河㑹扵淮作堤起河南胙城下盡徐州亘三百六十
里即今大行堤也用民夫十二萬賜名安楽鎮
正徳四年河决曺沛治弗績七年都御史劉愷築大堤自
魏家湾起亘八十里都御史趙璜𣸪續三十里八年曺縣决
嘉靖五年河溢沒豊縣縣徙華山避之命御史戴金濬􁩱道
六年河决曺单城武等縣明年河决􁩱廟道口三十餘里都
御史盛應期役夫九萬八千弗績又眀河徙魚臺榖亭舟
行闸靣九年河决塌塲口衝榖亭十三年河􁩱庙道口河臣
劉天和役民夫十四萬弗績河反决數口既開𣸪二洪涸阻
本年秋冬河忽出小浮橋濟二閘之涸十九年河决二洪告
匱濬李景髙口旋亦􁩱二十六年河决曺縣都御史詹澣
堤之三十二年河决房村􁩱三十里都御史曽鈞治之役民
夫五萬六千凡両月三十七年新集􁩱凡二百五十餘里河
乱流分六股由運河至徐入洪又分一股由碭山散五小
股從小浮入洪如是五年河以分㵼反安行四十四年河
决華山尚書朱衡開昭陽湖東之新河役夫九萬一千凡
八月堤成一百四十一里明年河决沛縣衡𣸪同潘季馴
築城東堤五十餘里
隆慶元年河衝濁鷄瓜溝從徐入洪三河口􁩱随開支河
殺薛沙二水置閘増堤三年秋漲海嘨徐邳豊沛河乃大
患時開回回墓河以洩坡水仍濬鴻溝廢渠六十里滕沛
利之四年河决睢寕數口季馴治𣸪故道六年河决栲栳
湾朱衡及侍郎萬恭築徐吕両岸堤各長三百七十里又
徐州北至茶城両岸堤各長三十里三月成
萬暦元年河决房村築堤自窪子頭至秦溝口七十里接
古北堤徐沛又加遙堤河安二年决邳七年季馴築高
家堰堤六十里塞崔鎮等缺一百三十餘䖏築徐睢邳宿
桃清両岸及馬廠坡堤共五萬七千餘丈𣸪築碭山豊縣
二􁆡河不淂北徙築徐沛豊碭縷堤一百四十餘里建崔
鎮徐昇等四减水􁆡以固河防十四年河决范家口水灌
淮城全河幾奪又决天妃􁆡福興􁩱明年𣸪决劉獸醫口
十餘䖏科臣常居敬莭治之十七年塞荆隆口河决及沁河
决廿一年河决單縣之黄涸口又决魏家舎等䖏大小二
十八口次苐塞之明年黄水大漲清口沙墊淮阻不東二
十三年開桃源黄􁆡新河洩黄入海以抑其滛二十五年
河大决單縣二洪涸尚書楊一魁大濬李吉口同官劉東星
継之建閘莭宣河通三十年河决蒙墻商永沒水噴洪澤有
関陵麓治垂成而单縣之蘓庄又决勤塞之弗績𣸪决延夏
鎮横衝運道河臣李化龍大濬泇河二百六十里漕泇避黄
險三十三年河臣曺時聘大開朱旺由堅城集至徐州小
浮橋長六萬丈費帑八十餘萬工垂成而蘓庄堤土单薄河
未几忽從地下穿入新渠遂横溢幸大勢㝎魚沛斝濟金
卿之水終帰大河三十九年河决狼矢眀年决徐州三山
灌睢寕等䖏河臣劉士忠檄部臣胡大山道臣袁應泰連
塞之四十二年河决靈壁縣陳鋪幸入秋􁩱平河𣸪故四
十四年河𣸪决狼矢開武河䓁口洩水溜平决口􁩱𣸪故
㝷又决陶家店張家湾亦幸决口􁩱𣸪故
天啓元年河南睥沙堽决河臣王优塞之尋又决灵壁㕠溝
黄浦三年河决徐州青田大龍口徐邳灵睢黄河並􁩱吕梁
城南隅䧟沙高平地丈許㕠溝决口亦􁩱上下一百五十里
盡成平陸次苐塞之
漕河
漕河北通燕冀南盡瓜儀在北自昌平縣神山泉䓁水由
西山貫都城東至通州入白河曰大通河自通州而南至
直沽㑹衛水曰白水南自臨清而北至直沽㑹白河入海
者曰衞水自汾上縣之南旺分水河口分而北流經張秋
至臨清則會衞水分而南流至濟寕天井閘㑹泗沂洸三
水曰汶水自濟寕州城東北以上合流至天井与汶合南
流至南陽出夏鎮每年三月開彭􁆡入泇河出直口通黄
以濟重運入泇至九月閉􁆡申吕公堂濟回空由徐州大
浮橋入黄南下者泗沂洸三水并山東諸泉也自直河口
至清口者黄河水也自清口至淮南通瓜儀入江者淮湖
諸水也
大通河
源自昌平滙于積水潭由大通橋凡一百六十四里至通州
元至正中郭守敬鑿亦名潞河
白河
源自密雲縣霧虞山南流經通州㑹榆河渾河諸水至直
沽通運道
衛河
源自輝縣蘓門山百門泉東北流㑹淇漳諸水凡千里始
至臨清又北通徳州滄州䓁䖏凡千餘里始至直沽
汶河
源有三一自莱蕪縣之原山一自汶縣之寨子村一自㤗
少之陽仙䑓嶺三水至静封鎮始合謂之大汶口經泰安
州寕陽縣又分為二一自東平州戴村鎮西南流至汶上
縣㑹白馬河鵞河凡八十里建分水龍王廟南北分流一
自寕陽縣西南流合泗沂凡一百餘里至済寕合分水南流
之汶
泇河
引泗合沂流為大川久􁩱萬暦二十一年開韓庄中心溝
鑿礓避石通澎河水道入黄泇口始闢二十五年河决黄
堌二洪告涸復鑿良城候遷庄及萬庄由黄泥至宿遷董
家溝以試行運泇脉始通三十年𣸪開泇𧺫自夏鎮迄于
直口亘二百六十里避黄河險三百餘里㝎例每三月開
泇九月開泇開吕􁆡令回空由黄
泗河
源出泗水縣陪尾山四泉並發西流過汴荘始合為一又
西至兖州与曲阜之沂水合南会洸河通濟寕天水閘
汴河
源出荣陽縣西三皇山東經開封又東合蔡水過䔥縣至
徐州与泗水合
淮河
源出河南桐栢山由河南省㑹合湊洧汝潁七十二涇之
水東經鳯泗稍北趍淮經安東入海其自徐邳經清河而
南者山東泗沂諸水淮所受支河也
洸河
源自寕陽縣堽城西經濟寕与泗合抵天井
沂河
源有二一出曲阜之尼山西南与泗水合縂称泗水一出
沂水縣㑹䝉隂諸水与尼山之汶合流至邳入淮
㑹通河
即元舊運河自濟寕北至臨清三百八十里是也衛水不
南河水不北独頼汶泗沂洸諸水合勢洪武中河决原武
漫過安山湖而㑹通􁩱永樂中尚書宋礼用老人白英計
築􁆡戴家村横亘五里水勿東流令盡出南旺分流為二
四分徃南接漁臺塌塲口逹徐沛六分徃北逹臨清陽武
之陸運罷(北至安民山入新河地降九十尺閘十七南至/沽頭地降百十有六尺閘二十有一天井為脊)
漳河
源岀西之長子曰濁漳及楽平曰清漳經臨清分流至舘
陶与衛河合入漕
滹沱河
源出大鐡山自代郡鹵城東經獻縣單家橋至清縣南岔
河口入運河合流至天津入海天順弘治每發夫脩築
膠莱新河
元海運自淮安入海循涯而行至灵山之东浮山滂山之
西有薛島陈島水内伏有島石如橋號槐子口橋嵯峨錯
出最險難越不淂已放洋三沙黒水踰登州东北又西北
抵莱州海倉然後就直沽以逹天津按薛島之西有山曰
小竺両峯夾峙中有石岡曰馬壕馬壕之北即麻湾又稍
北即新河又西北即海倉麻湾抵海倉三百三十里元欲
鑿馬湾遇石而止嘉靖中海道王獻尝于元舊鑿䖏迤西
七丈許鑿之𥘉土石相半下則皆石又　下石頑如鐡以
火煆之沃以水立燼海波流滙麻湾渠成亘十四里廣六
七丈深半之乃濬新河為閘凡九以時蓄洩盖自淮安穿
馬壕以抵直沽一千五百里越諸險無患按馬壕長三里
有餘自安东衞海船至靈山衞馬壕約二百餘里有宿港
二十餘口若淮安逕逹雲梯関經东海山有守禦千户等
所与元未通馬壕絶殊
内新河
丘店至丁家道口四十餘里通連舊河開此以免二洪淺
涸之患以殺帰睢渰沒之害以防夀春王陵
沁河
西發綿山北通丹水本以濟洪而春則並淺夏秋並漲何
所藉沁因自郭村口引沁水一道經封丘儀封下接李
景高口亘二百二十八里使黄沁合流直達二洪可以濟
洪
齊魯諸泉
泉源一百七十六䖏㪚在泰安諸州汶上䓁縣先兖州府
􁑖設官閘同知一員乆之廢
蘆溝河
源岀代州常虞泛溢宣徳弘治中脩理
薊州河
國𥘉海運遮洋船至薊弘治中軍夫萬人鑿河免四十里
海運之險
徐吕二洪
二洪為運河要害徐洪亂石峭立凡百餘步故又名百步洪
上下二洪相去七里而徐洪在徐州東南六十里永楽十
二年平江伯陳暄濬洪口建闸正統七年洪水迅急壊舟用參
将湯莭議于徐洪之上堰水歸月河又闸以積水勢成化
二年鑿石利行眀年甃石脩外洪三道十六年𣸪甃吕梁
洪石堤萬暦六年脩堤自徐抵淮六百里運道𣸪
淮安水道
永楽元年尚書郁新治漕用淮安輕舟送沙河搏運黄河
十三年建淮安五􁆡分五徳為號仁義在新城東门礼智
信在城西門防清口􁩱則用此二道入淮十四年陳瑄濬
沙河置闸通舟逆水行六十里成化七年築􁆡清浦未幾
闸通嘉靖六年縂理河道章拯言零陸縣北岔河一道通
飲馬池至文家集又經夏邑至宿州䓁維橋出宿遷小河
口趙皮寨凡二百餘里冝濬絵圗上可之十二年香河縣
忽開新河一道長百七十丈廣五十一丈隆慶三年六月
搃河翁大立繪河患十二圗附以五可慮議濬徐州子房山梁山
至瑗山八十里六年工部朱衡建防河守堤法定五月十五日上堤
九日十五日下堤自徐州至小河三百七十里用夫二千七百有竒
允行萬暦𥘉開楊家庙至文華寺七十里而淮之正河􁩱三年淮
漂千里砌泗陵堤二百二十六丈築邵公隄高家堰防淮水之
東自隆慶中堰廢淮水自黄浦口决入爲害至是四年堰
成一萬八百餘丈淮復從清口合黄水入海而黄浦安脩五
􁆡并開菊花潭以洩三城之水挑淮安正河脩塩城石䃮
海口以䟽下流入海之路五年築山陽運隄自板闸至黄
浦亘七十里閉通濟闸建興文闸及脩新庄等闸築清浦
南堤以禦湖水加河岸以禦黄淮加清江闸以便運舟牽
挽剏板闸漕堤南北新舊接尋又遷通濟闸于淮之甘羅
城南以納淮水故道無不盡𣸪又築堰起武家樓至阜寕
湖捍淮之東嚙仍築堤起清江浦迤以東制河逸六年築
高家堰堤六十餘里𣸪築歸化集堤四十餘里専以鞏固
陵寝莭用民夫數十萬二十二年上源阜頭諸湖暴漲侵
祖陵泗城渰沒眀年建涇河等諸闸以洩淮水使不驟溢
俱通廣洋湖以入海四十五年築黄浦闸下南岸迤五十
餘里明年𣸪築北岸工亦如之天啓三年山陽外河决數
䖏次苐塞之河安海门知縣嚴爾珪築閘城東南李梢港
之尾旱涝有􁁎
髙寳湖
洪武九年脩高郵寳應湖隄六十里宣徳七年築髙宝汜光
白馬諸湖長堤以度牽道弘治二年開複堤于髙郵堤東以
防覆溺之患亘四十餘里賜名康濟河十六年築寳應湖
險䖏月河如康濟故事嘉靖三年建闸十于宝應髙郵之
間殺水勢嘉靖十七年脩寳應堤萬暦四年築髙郵西湖
老隄四十里由圏田改挑康濟月河并築中隄漕運頼之
六年砌寳应八淺石堤八十五丈八年髙寶河决塞之掘
淂龍骨建蜕龍亭十二年築髙郵堤濬宝應汜光䓁月河
三十六里賜名弘濟十七年脩邵伯湖石堤㝷又塞李景
髙口决加遥堤十九年塞邵伯湖淳家湾决復塞高郵中
堤决二十一年决西老石堤及宝應六淺湾堤又高良澗
二十二口次第塞之二十三年塞高郵中堤之决復濬髙
郵茅塘港以通邵伯開金家湾以通􁁬稻河入江以䟽淮
漲二十八年濬邵伯月河及界首鎮月河置闸避湖險四
十一年開宝應弘濟月河又建西堤四十七年脩髙郵西
门窒巷口天啓元年濬界首􁩱二年脩髙郵西堤明年河
湖大漲髙寳等䖏上河俱由興化五塲入海幸海水阻闸
不致泛濫
揚州瓜儀水道
洪武十六年儀真重建清江閘惠橋腰閘南門裏潮閘蓄
洩通漕宣徳七年開揚州白塔河置四閘粮艘自常州西
北孟瀆河入江入白塔至湾頭通漕省瓜州盤􁆡之費正
統四年仍從瓜􁆡過船景泰六年大濬揚州水道成化三
年㝎濬瓜儀二港之例弘治四年彂丁夫萬人濬湾頭十
六年脩𣸪五塘嘉靖六年置瓜口閘于瓜州七年置閘儀
真之三汊河隆慶四年復建瓜洲閘開渠六里五騘船始
淂下􁆡萬暦二十五年開揚州寳帶新河天啓元年濬江
都三汉河明年脩興化丁溪䓁五閘
大江
江自岷峨至嘉㝎州大渡河諸水会至叙州重慶而馬湖
嘉陵點江諸水會随入峽迤東則岳陽洞庭鄂渚巴漢諸
水㑹至九江則江西鄱陽諸水会至南畿則涴水淮西諸
水㑹東入海
太湖
湖週五百里有竒三萬六千頃山在西北十四而馬跡最
大在東四十有一而包山最大在東南十七而莫釐最大
地跨蘓湖常三府源自宣歙以東冨陽以北俱從制溪之
百瀆長興之二十四瀆湖州之三十六瀆吴江之七十二
瀆為吐納其導湖入海者在吴江震澤湖䓁十口吳縣鮎
魚等八口無錫直湖港䓁六口武進之戚墅冝興之横塘
等五口搃入三江東流三百六十里尤為緊要而三江久
失故道東江不可迹呉淞􁩱独婁江尚在其别岀常􁆐一
友為白茅港𥘉最迅急後亦􁩱搃之濬長橋百瀆五六所
之壅㪚入陽城昆承三􁆢諸湖又濬呉淞娄工并大石趙
屯䓁数十大浦及白􁆢許浦七鶴福山䓁塘港為治湖要
義永楽中詔鑿夏家浦濬范家浜引呉淞入海正統中廵
撫周忧脩治呉淞天順中廵撫崔恭濬大盈浦岀呉淞弘
治中僉事伍性𣸪濬呉淞中叚及頋惠趙屯浦又侍郎徐
貫治呉淞自帆　浦至分荘七十餘里嘉靖元年李充治
開呉淞四千丈隆慶中廵撫海瑞後王渡至宋家橋口七
十里令𧺫呉江長橋二百八十里入海䖏為滬瀆江
海塘
海内金山舊有康王城址海塘在其外後沒海内遷唐𥘉
始築今捍海塘𧺫嘉㝎呉􁩱海　南抵上海界凡一萬七
千七百四十八丈𧺫上海南抵海塩凡三萬四千七百六
十九丈高一丈七尺靣濶二丈址倍之天順中海溢成化
中三溢俱漂人口天啓六年海溢漂人口數萬壊廬屋無
計海寕縣浸不及者數板
海運水道自登至遼
明𥘉海運起登州衞自新河海口西北六十里宿沙門島
又正北一百二十里至砣磯島又正北六十里至欽木仁
島又北六十里至南半洋二十里至北半　洋又五百里
中有宿䖏六為㕠島羊頭窪黄洋川平島和尚島至遼東
鉄山旅順共計八百二十里
常鎮運道
正統𥘉武進縣之奔牛吕城設為壩閘漕船由京口岀江
景泰中􁆡閘頺廢從蔡涇孟瀆岀江徃徃舟壞天順中𣸪
故道増五閘
罪惟録列傳卷之十三上
　諌議諸臣列傳
　　陳汶輝
陳汶輝字耿光福建詔安人父君獻元末舉明經為縣訓
導汶輝攻儒術兼通武畧嘗与趙子貞栁舜舉遊説燕越
之間六七年奉書東濟諭降賊首又与劉伯𣸪余叔紳登
臨衡湘乆之歸隠于越上既渡江秦元之等交薦之不應
報元之飛龍在天書再薦復不起継而相國逹遣使撽之
亦不至洪武初始以經明行修應詔時稱八闽元士條論
十事詞氣英爽授禮科給事中按視吳淞還奏請除食物
征稅母襲元舊又言自古文武並用所以靖禍亂綏太平
未聞有縉紳緇流襍居同事而可以相濟也伏願自腹心
以至耳目啓沃喉舌之司皆䖏以徳行文章之彦上目以
為迂汶輝因自劾求歸不許改大理寺丞𣸪上䟽曰臣伏
覩十二月大理竂屬所評張亷使李知府䓁件奉有内㫖
不敢准理張亷察山東杖一僧人李以知府忤一屯道翰
林學士但撰文犯諱忌字皆非大奸悪刑部及本寺寮屬
因得内降但欲織獄夫㢘使知府非一考六年可至必疊
課積資以淂㐲惟念淂賢之難少加爱惜轉本寺少卿李
善長之獄𣸪上書力争善是卒上思汶輝䟽召入賜宴與侍
臣即景賦詩名黄花宴仍以鞅馬賜歸他日率三子入謝
上問閩中菓物汶輝悮對稱俺給事劾汶輝傲無礼堅謝
乞休不許頃之山東副使張甲不奉勅諭鞭笞内戚上欲
䖏以大辟汶輝力争封還内㫖上怒遣御前指揮牽汶輝
赴刑部行金水橋投水死上聞而悼之坐指揮不􁀐死製
文諭癸時年九十餘矣著有南臯集
　論曰汶輝結盧南臯䆳天文地理之學迹其稍似從横
　乃應詔後諸所論奏皆時要徴書所云伊吕孔明即逺
　不及亦其流也其門人陳元震既出畏法乞歸即豈能
　知而言言而盡㢤
　　具瓊
具瓊字廷臣浙江崇徳人性坦率不事邊幅慱通經史百
家之言年四十八始領鄉薦吴士誠累徴不就洪武三年
薦脩元史六年以儒士除國子助教上嘗諭諸助教瓊及
㑹稽趙俶錢宰金華鄭濤等宜一以孔子所㝎書為歸其
蘓張戦國尚詐力勿行其說瓊慨右楽不作成均徒有其
名廼作大韶賦以見志𣸪作釋奠觧曰庖羲氏阐天下之
文神農氏興天下之利黄帝制器尚象以通天下之変此
為治者莫過于三皇也然則祀三皇于學以孔子配之可
乎曰不可按周禮有道有徳者使教焉死則以為楽祖祭
于瞽宗故文王世子篇曰凡學春官释奠于其先師秋冬
亦如之若礼有髙堂生楽有制氏詩有毛公書有伏生皆
先師之類也又凢始立學者皆奠于先聖先師釋者曰先
聖若周公孔子之下云是唐虞与周所主先聖先師固無
㝎名未有及于三皇也漢魏之主取舍各異周孔迭為先
聖孔顔互為先師若周公制礼作楽宜享王者之祀于是
罷周公升孔子配以顔子髙宗永徽中又𣸪武徳舊制顯
慶二年以長孫無忌言正孔子為先聖仍以周公配武王
厯宋迄今釋奠孔子定為不昜之典是唐宋所主先聖先
師已有定名未有及于三皇也古之設學原無孔子廟惟
魯有庙然其教𬒳于天下非一國所淂專故天下通祀之
自唐己然學之有庙由孔子而建則宜以孔子為先聖顔
子為先師祀以王者之礼謂不如是不能稱其徳是出于
天下之公而非一人之私厯萬世不可易者若三皇之祀宜
定其制設官主之祀之于學則非義矣九年遷中都國子
助教教勲臣子弟十一年致仕卒有清江集二十卷行世
論曰時宋景濓西向掃地炳蕭庭燎諸議自冝損益至子
不先父食及配享不冝入苟楊等二議可谓極正若觧
縉庖西封事有云尊祀伏羲神農黄帝堯舜禹湯文武
　五臣伊傅旦望䓁扵太學而内外通祀孔子為先師以
　顔曽思孟配癸閔子以下扵其郷而闕里建　梁紇庙
　贈以王爵以顔路曽晳孔鯉配其議稍近景濓然未免
　兼祀三皇瓊所争以釋奠不冝及三皇良是夫内聖外
　王之䜛千古不易治与教𥘉寔合至孔子而始兮孔子
　教之大者也伏羲以下治之大者也崇治者之祀則配
　以治者之臣崇教者之祀則配以教者之弟子如是君
　師二字與造化終始
　　錢唐
錢唐字惟明浙江象山人貌魁梧居常豪杰自負慱學敦
古行元末隠不仕洪武元年以明經献長詩一章立授刑
部侍郎進尚書時年近六十矣二年詔孔子廟春秋釋奠
遣使降香曲阜于仲月上丁致祭京師免祀天下不必通
祀唐与吏部侍郎程徐皆言孔子百王師報本之礼不可
廢也上讀孟子七篇怫視君㓂仇之言詔節畧其書議廢
祀已撤主矣令曰諌者死金吾引為的射之唐輿襯叩陛
極言不可廢起袒胸受射笑曰臣淂従孟子輿先生地下
足矣鏃深入不死上感歎命太醫療唐創復孟祀他日召
陛見立講虞書廷臣紏唐草野不知礼唐正色曰口述古
聖王不冝屈體䙝道臣尊經不敢跪又嘗諌宫中不冝掲
武后圖忤㫖待罪午门外終日不去上即命撤圖賜飯䆒
以戅直謫判壽州
　論曰㓂仇之論有權教焉天下止有一王列國僣称王
　明是不臣冦仇者不與其為君也夫僣稱王除是無両
　大則可而此日大者六七孟子不能削其為王而特云
　無已則王似王之上又有王盖夲于春秋王之上又有
　天明無天不謂王也非王不謂王也皆權也于其委贄
　此囯謂之臣彼主残賊尚謂一夫而况草芥其臣者㢤不
与其為君是列國之臣尚有稱天者以主之甚之以冦
仇若曰加極不羙之名于僣擬之身不為過示警也示
勸也有為之言也而執此以為失尊君之体猶未明于
春秋之微指㢤今之諸矦淂罪五覇与夫子莭耴桓文
意合時不同也惜唐不能以屯觧為孟氏平反雖然寕殺
身以爼豆亜聖千古千城㢤
　　青文勝
青文勝字貭夫四川大寕人洪武中為龍陽典史龍陽故
濵洞庭歲罹水患賦額繁重年徴三萬七千有竒積逋𢾗
十萬斃于𫾣朴者相踵文勝至歲大祲䟽請蠲恤不報再
䟽𣸪不報嘆曰吾為民請命百不淂主可以死悟也䄂諌
草擊登闻皷以闻輙自經皷下太祖為改容哀其志詔寛
龍陽租二萬四千餘石㝎以為額邑人貌祠之匾曰惠烈
子孫貧困不能㷌因家焉其後裔孟宗者登卿薦
　論曰余世袒國春洪武初以茂才為高銘所薦署刑曺
　督浙曰徭囚饑寒十二三死國春曲貸殮埋之𣸪粥生
　　王朴
王朴𥘉名權陕西人洪武中為御史性戅言事　曲直上前
上怫令付西市反接出随㫖赦之還見上上曰若知悔過
乎朴曰陛下以臣為御史古無　殺諫官且以臣有罪安
用生之無罪安用死之臣不䏻更辭上復令反接至市道
經史舘大呼劉三吾學士聼之為書某年自皇帝殺無罪
御史王朴臨死有口占四語刑者復命上惻然问朴死有
何言以诗闻上曰彼有片言亦當報寔行况诗耶刑官坐
死
　論曰帝未嘗必殺朴欲折其盛氣以適用使果詩閏或
　　亦念太史公有簡在也
　即禮(妻<折 t="33"/>氏入/闺懿目中)
郎禮湖廣人洪武中雷擊謹身殿上警伏地上帝敕臣
臣赦天下時方徴逋租江西诏免己以國用不足命郎禮
徴前逋十分之三礼不奉詔曰唯皇上毋失信于天下
嚴督之必不行于是籍礼家家無十金也乃囚其　子復
遣之礼曰寕殺臣臣不敢阿陛下失　江西之民竟伏法
妻亦自縊死上命為大报合　之賜癸
　論曰禮誠悟心之學且受命即任為曲陳民瘠诸
　状伏鑕而待烹可以無懟其君之罪
　　吳印
呉印山西孟人洞貫今古元末隐于緇流為鍾山寺住(持)
太祖竒宗泐与印令蓄髪授室且官之宗泐辭印受官遂
以為山東布政使乆之改雲南又改陕西先是浦江人張
孟兼負逸才氣上人太史令劉基嘗言今天下文章臣濓
苐一臣基次之張孟兼又次之上以名召孟兼熟視之曰
此生骨相薄預脩元史自太常卿再遷山東副使而印
布政山東候孟兼入中门孟兼以印故僧易之不𣣔与
礼召笞門䘚語侵印一日騎有入印公亊笞其僚吏恐
且聞上印乃先彂奏孟(兼)凌侮状上怒(孟)兼不遜
所笞之孟兼以為辱捕　印書奏者急(印)𣸪上書請避孟
兼位上大怒械孟兼廷詰之使衞士捽髪摘拏垂死論棄
市孟兼嘗給假過家縣令丞皆門謁奉豚酒下拜孟兼麾
其豚酒受其拜自詡為伯温所可謾罵同軰所為文至
以齒𢾗冝其及也洪武九年五星紊度日月相刑詔群臣
言過印上封事特稱上意乎詔曰朕施律布令惟務乂安
间有不迪教而䴡法欲盡治之又恐沒身者衆始緩刑章
俾之力役頃者天変于上朕心皇皇卿敷露肝胆面陳國
計雖可否相半詎不忠㢤印以僧故其封亊亾不傳印有
兄昭亦為福建布政使上書三亊詔並褒羙之
　　論曰皇覺寺鐘山寺君臣之間夫印變僧而儒矣泐故
　　僧也廣孝其儒僧之間乎獨異泐猶逮獄而印獲全其封
　　事以僧故不傳豈論世者猶作孟兼之觧欤
　　馮堅
馮堅失其字籍為南豊縣典史洪武二十四年上九事一
曰頋飬聖躬為社稷之福願清心省事勿煩屑務二曰慎
擇老成為諸王之福願各王府官正色直言匡救缺失三
曰急固邊防為中國之福碩務農講武以逸代勞四曰精
選有司為生民之福願以端亷任方面俾察所屬五曰褒
崇祀典以勵忠烈碩訪厯代忠臣烈士量加封謚六曰减
省宦官以防内權願裁擇冗員勿令干政七曰調昜邊将
以防外患願简心腹任千城勿淂乆任八曰採訪亷能以
懲貪墨願公听並觀慎用黜陟九曰増置関防以革奸弊
願差遣勘合即時繳報帝曰边将屡昜則兵之材力勇怯
敵之出沒情状山川險阻不能熟知何以决勝舍是語皆
有禆政体命吏部擢為都察院右僉都御史
　論曰九事中務農講武以逸代劳精求之而屯練大義
　無過是矣若夫任用宦官自永楽中鄭和主兵海外始
　洪武中輒憂其挾權十政是早知累朝為内侍所煬必
　至大覆而後己夫堅䏻炳數百年以後較太祖􁧬算不
　更深一指㢤至于邊将屡易則明之大困塞防寔夲扵
　此坐不知人坐不知用人搃由不知兵乃此太祖􁧬算
　過之矣而不意開國典史有此逺畧
　　周敬心
周敬心山東人太學生洪武二十五年詔求曉暦𢾗知來
者爵封侯敬心上䟽極諌且及時事略曰臣闻國祚長短
在徳厚薄如漢髙之寛仁継以文景昭宣光武之廓大継
以明章唐太宗之仁義継以粛憲宋太祖之誠爱継以真
仁是以有道長也始皇之酷虐煬帝之竒暴五代之窮兇
是以無道短也由此覌之皆繇人事不在暦𢾗陛下神武
過　不及其寛大賢文過唐宋不及其忠厚是以御宇以
束政教行而民不悅法度嚴而民不服誠講三代所以有
道之長則帝王之祚可傳萬世何必問諸孤方小道之人
耶臣又聞陛下連年北征臣民萬口一詞以為不淂傳國
壐臣不知壐何始闻椘平王時琢以卞和之玉秦始皇秘
之曰御璽自是以来厯代帝王珍如執劵不淂則若有所
遺然戦國之君趙先淂壐其國不守五代淂壐不旋踵亡
臣又闻荘宗㓕梁取蜀璽併歸唐及晋石敬塘反潞王従
珂携傳國寳登楼自焚則秦璽雖在固已燬矣敬塘入洛
更以玉為之契丹㓕晋重貴献之詰其非真言故乃止女
真之乱遼主延禧遺傳國寳于乗乾河元亾祖時有札刺
爾者漁而淂之今元人所挾石氏壐耳昔者三代不知有
璽仁為之壐故曰聖人大寳曰位何以守位曰仁臣見洪
武四年録天下官吏十三年連坐胡黨十九年起天下積
年民害二十三年大戮京民妄言罪不分㨔否一㮣𬒳誅
夫其中豈無忠臣烈士善人君子于兹見陛下之薄德而
任刑矣水旱連年豊稔不臻夫豈無故書奏上頗嘉納之
論曰敬心之言頗稱贑直時有恩例天下老人賜鈔五
錠出征軍官賞賜無藝敬心併䟽及之以為賞僣而刑
濫出太學之口比扵芻蕘頋不聞淂罪開國受諫逺過
徃代厯朝則以為謗矣曰言是而出之不恭
　　葉伯巨
葉伯巨字居升浙江寕海人讀書耿介不能藏人短顧人
亦不恨善詋礼凡朋友有婚丧必延之為相以經術進太
學洪武中詔諸生分教河北子弟伯巨淂平遥待諸生如
子洪武九年星变下詔求言伯巨上䟽略曰臣觀當今之
事太過者有三分封太侈也用刑太繁也求治太速也先
王之制大都不過囯三之一中五之一小九之一國家裂
土分封懲宋元孤立然而秦晋燕齊以徃各盡其地而封
之賜以甲兵衛士之盛臣恐数亾之後尾大不掉然後削
其地而奪之權則起其怨如漢之七國晋之諸王否則恃
險争衡否則擁衆入朝甚則縁間而起防之無及也由此
言之分封踰制禍患立生援古證今昭昭然矣古者断死
刑天子為之徹楽减膳寓慘怛之意于其間夫笞杖徒流
死今之五刑也用此五刑既無假貸一出乎大公至正可也
而用刑之際多出聖裏致使治獄之吏務従深刻以趨求
上意深刻者獲功平允者獲罪或至以贓罪多寡為殿最
欲求治獄之平允豈昜淂㢤古之為仕者楽登仕版以為
荣也以混迹無闻為福以受玷不辱為幸以屯田工役為
必獲之罪以鞭笞箠椘為㝷常之辱其始也網羅捃摭有
司催廹上道如捕重囚比至京師除官名以貌選是故所
學或非其所闻而其所用或非其所學洎乎居官言動一
跌于法苟免誅戮則必入屯田力役之科所謂取之盡錙
銖而用之如泥沙也漢之世徙大族子山陵矣未闻實之
以罪人也今鳯陽皇陵所在龍興之地而率以罪人居之
以怨嗟愁苦之聲充斥園邑非朝廷所以恭承宗庙意也
賊人偽四大王突竄山谷捕之𢾗年既無其方而乃歸咎
于新附户籍之細民而遷徙之騷動四子里之地雞犬不
淂寕息夫朝廷許之𣸪業而来歸者今又盡𢾗遷之是法
不信于民也近者納稅粮之家己承特㫖分釋還家而其
心猶不自㝎見㽞開封聼候而軍士散漫村落居民不知
所為訛言驚動况太原諸郡外界邊鄙民心如此甚非安
邊之計也臣恐自兹之後北郡户口不復得增矣至上㘦
切以民俗澆漓人不知懼乃法出而奸生令下而詐起或
朝誅而暮犯者有之昨日所進今日𬒳戮者有之以致詔
下而尋改已赦而𣸪收天下臣民莫之適從甚非主上求
治之心也求治之道莫先于正風俗正風俗之道莫先于
使守令知所務使守令知所務莫先于使風憲知所重使
風憲知所重莫先于朝廷知所尚朝廷知所尚則必以簿
書期㑹獄訟錢榖之不報為可恕而世俗流失敗壊為不
可不问而後正凨俗之道淂矣風俗既正天下其有不治
者手書奏上大怒曰伯巨何物乃敢间吾骨肉我見之心
憤乃使吾兒見之速取来吾将手射之伯巨至丞相乗上
喜乃敢奏聞繫詔獄死
　論曰葉居升郭士渊二人咸負豪氣不肯下士渊好言
事以他死而居升死兮封之議嗟乎帝知殺運未已大王
封有逺見曰即有意外猶吾後也居升持厝國晏寕正
論所為察事有餘而觀運不足後世為譲皇圖不㧞則
冝首重此封事而豈知太祖自有破格應天之隐見之
言外不然以吾児故必殺伯巨何便不自予以權㢤
　　鄭士利
鄭士利字好義淛江寕海人洪武中兄士原以儒薦厯湖
廣按察司僉事九年天下考校錢榖冊書空印事起上以
為欺㒺繫郡國守相以下数十百人獄主印者皆論死佐
貳下榜一百减死戍逺方士原亦在繫中丞相御史大夫
皆知空印無他弊莫敢諌㑹星变求言士利以諸生赴闕
曰可以言矣讀詔有假公言私者罪士利慮以私其兄益
兄罪及士原受榜出乃為書𢾗千言言𢾗事其言空印事
曰陛下誠欲深罪空印者恐奸吏舞文虐民耳臣以文移
完印考校冊書两縫印也非一印一𥿄比也縦淂之無用
况不可淂乎錢榖之𢾗府必合省省必合部𢾗難懸决至
部而𢾗乃定省府去部逺六七千里近亦三四千里冊成
而後用印徃返非期年不可以故先印而後書此權宜之
務所從来矣且國家諸法必明示之天下而後犯法者寡
今未嘗有空印之律有司不知其罪一旦捕而誅之何以
使受誅者甘心而無詞乎朝廷求賢士置之庻位淂之甚
艱位至郡守又皆𢾗十年成就通逹㢘明之士非如草菅
然可刈而復生也陛下奈何以不信之罪而壊足用之材
乎書成俯首泣分必死既而曰殺一人活数十百人我何
恨入奏上覧書大怒詔丞相御史大夫雜问誰教若為此
士利笑曰顧吾書可用否耳吾業為國家言事誰能為我
謀乎辭不屈謫輸作終身而竟殺空印者
　論曰帝意亦知冤悪其以權冝開舞文之漸耳寕屈一
　士利以一法也于是後世遂有硃上墨墨上硃之辨但空
　印之罪究竟不入津有司坐不知徒以例殺人不足以信
　天下
　　韓郁(王直/楊砥)
韓郁字康郁江西鉛山人洪武中為御史建文中岀師屡
敗乃上書言諸王親則太祖遺體貴則孝康皇帝手足尊
則陛下叔父使二帝􁧮天之靈子孫為天子而弟与子邅
殘戮其心安乎臣每念此未嘗不流涕也此皆豎儒偏見
病藩封太重疑慮太深故至此夫唇亡齒寒人人自危周
王廢湘王焚代府𬒳推而齊臣又告王反矣為計者必曰
兵不舉則禍必加是朝廷執政激之使然燕舉兵两月矣
前後調兵不下五十餘萬一矢亾獲謂之國有謀臣可乎
經營已乆軍興輙乏将不效謀士不効力徒使中原無辜
困于轉輸九重之憂方深而出入帷幄與國事者方且揚
揚自淂彼其勸陛下必削藩國者果何心㢤諺曰親者割
乏不断踈者續之不堅陛下不察不待十年悔無及矣幸
垂洞鍳興㓕継絶釋代王之囚植湘王之墓還周王于京
師迎楚蜀為周公俾其各命世子封書勸燕罷兵守藩以
慰宗庙之靈明詔天下撥亂反正篤厚親親宗社幸甚不
聴燕王未至郁先遁去而郁同里王直者字徳良由鄉貢
授礼部員外郎初郁力諌不能淂直𣸪上書直言陛下変
祖法削親王起二大故而不知收天之所壊不可支矣不
聼文皇入國執直詰之直正色不對忤㫖部臣以直曽力
諍建文君有王魏之忠奏保獲免死郁曽孫和以天順巳
卯郷薦教諭漂水篤學力行一遵古礼時人惜其才可濟
世而小用之時又楊砥字大用山西澤州人以進士為行
人右司副嘗請孔庙從祀退楊䧺而進董仲舒建文二年
以湖廣參議入朝議罷燕師不冝自剪枝葉詔褫其膱文
皇淂國𣸪起大用
　論曰顧朝廷何如耳使文皇昜䖏建文雖出至忍誰議
　其没盖所重者在内也讓皇徒守成令辟而數讀書人
　賛之已失所以自重乃𣸪拘古謂真六師之移乎使以
　不學無術䖏此不過國法不振諸藩互競即燕亦不能
　獨為工計必内挾至尊以令同室慮為衆的勢亦難就
　猶安危之間也虎狼以名降獐鹿而不知其􁁄不勝則
　諸公讀父書誤之歟
　　羅義
羅義山西清逺衞戍䘚也建文中大征燕不利義詣闕上
書請息兵講和又擬上書燕王畧曰殿下聦明英武今之
周公也自冝謹守籓分以法輔成王之義昔夷齊以國相
讓去隠首陽殿下不聞乎聖賢欲成天下之事必先明順
逆之理成敗之势禍福之㡬三者無一缺然後可殿下今
以籓國敵朝廷理与勢与㡬如何即遂其願猶為不可况
萬難無一易㡬上以非所冝言及燕王淂國赦岀之擢户
科給事中
　論曰使諸戍䘚皆觧此書義誰従燕塗肝腦疆塲者
　義𥘉意厚非以自為故給事永樂中而不附乗時之例
　　王永和
王永和字用莭崑山人永楽中為文学愽士于饒之属㑹孔
庙圯請其守葺不時應遂靣責守不崇聖學何以率先吏民
廣教化㢤入為給事中劾侯尉馬順怙寵而驕持莭册韓
丗子又劾中官偃無人臣礼以工部侍郎監治水徐州從
征土木䘚贈䘏厚䕃其子賢評事仲子以明經舉季霖進
士後為給事中亢直不堕父風
　論曰從土木死非莭也難永和之不避經禦即何不以死
争􁃸振
　　朱鑑(陳/福)
朱鑑字用明福建晋江人父則文以孝聞鑑成童刲股療
父病病不愈哀毁踰常児永楽中以鄉薦授蒲圻教諭宣
徳初擢監察御史廵按湖廣時副使僉事不行分廵屬吏
殃民無惮鑑請如故事多弹壓梅花峒賊䔥啓寕乆勦無
功鑑以至誠諭之觧散去湖湘風俗務外貨殖男女過三
十不婚鑑申明洪武礼法旬月婚者𢾗萬正統中改按廣
東欽州民黄金廣嘨聚為乱走諭降之代還朝命成國公
朱勇簡都指揮䓁官三百餘員習孫吳兵略厯代臣鑑䓁
書擇御史有文武才者董其事推鑑鑑乞開武學以典武
科奏可遂為定制七年參政山西請卹軍民凡𢾗十䟽土
木之変景皇監國進右副都御史廵撫山西上書言兵事
有云從来結親不已必索歲幣歲幣不已必欲分彊今者
鹵遣使来京一則覘我虗寔一則潜通逹軍以圖内應既
假送駕為名姑淂開関迎接我欲出兵逆拒彼則指駕為
辞其謀既深我慮冝逺急請擇将練兵暫停中貴監軍俾
生殺賞罸淂出子一惟圖功成勿惜國費給賞我軍勝資
敵國仍徴勤王之師以奮𣸪仇之舉伏望聖母陛下郕王
殿下念祖宗開創之劳将相披卧之苦主張維持急立儲
君選智勇託忠義開直言杜恩倖軍國重事委任大臣早
革内侍之權再造中㒷之業太后為竟䟽至于泣下景㤗
元年奉勅專鎮鴈門鹵入鴈門鑑與戦麾下壮士陳福者
躍入敵陳逐北𢾗十里不靡明年戦代州鹵圍我𢾗重矢
集如雨福殊死戦撞圍圍潰多所殺傷鹵却還营血汗沾
背力竭病渇上皇南還上勅邊将各出精兵左右掩擊鑑
上書以為不冝失信于鹵冝嚴俻俟其先彂而後應之在
鎮聞易太子乃貽陳循書曰邇奉明㫖更封沂王僕窃遠
聞心殊未安前者至尊䝉塵宗社安危非淂長君人心未
㝎今銮輿既歸暦𢾗有在委裘而治亦無不可太子仁孝
天下共知在廷文武羣臣共立不䏻夹輔烏所易置僕𣸪
有言陛下于太上皇論骨肉則當避位以全手足論尊卑
則當固譲以盡君臣柰何藉口防微反為幽閉珍羞莭其
日膳雉堞増于宫墻是可忍也孰不可忍循省書不悦鑑
亾何乞致仕
　論曰避位之論千户龔遂荣䏻言之鑑以都御史持綱
　紀則胡不痛哭以之而徒貽書循塞責鑑明于事料邊
計勿失知帝意不奪循不奪也不能奪循有去耳他日
瀀辟後诸不袒廢立者皆大用而鑑獨否可知作書時
原期淂當非以梯荣以是不見録而不悔也若夫惓惓
杜絶内侍干預時忠粛以獨攬成功而懲之可無逆曹
　東街之變嗟帝意猶不忘鑑見用亦或不甚納牖獨李
　文逹在朝胡不一及朱副都
　　王直
王直字行儉江西㤗和人也父伯貞以薦舉髙䓁授廣東
僉事分廵海康单車之官有惠政後知瓊州瓊人祠之直
登永楽二年進士以庻吉士預二十八人文淵閣陞侍讀
宣徳间進少詹事仍兼侍讀學士八年景星見天門献景星
頌正統三年宣宗寔録成進礼部左侍郎兼學士專典制
誥八年代郭進為吏部尚書乆之坐選撥過悮下獄淂釋
㝷加授資徳大夫正治上卿十四年上欲親征直率廷臣
伏闕䟽留不許加太子太保留守上北狩景帝即真進少
傅㑹歲旱直言亢旱為灾乞奮乾剛雪仇耻罷不急之務
省無益之費考論軍馬錢糓之實抗禦戦闘之方臣實不
職乞賜罷遣上慰留之已鹵使再至上諭廷臣且欲絶鹵
直叩頭言必報使母生戎心致有後悔與尚書濙請益力
上不懌而退太監興安出詰廷臣疇堪使者直面赭厲聲
曰是何言即廷臣誰不為上所使者言至再色愈厲安語
塞上卒用尚書于謙言以李寔楊善先後徃上皇之復先
後奏請皆直主之濙佐之㝷請老不許上淂黄􁨐䟽且昜
太子下部議直難之及署名為大學士陳循所持不䏻異
累䟽乞休不許見濟既淂為太子加少師兼太子太師時
直老上以左侍郎何文淵為尚書佐直文淵狥私𬒳劾且
及直直引過求退不許兼左都御史及王翺代文渊仍留
直涖部事𥙿陵𣸪位竟坐昜儲落保傅免歸先是楊士竒
當國方面官聼廷臣薦舉直奏罷專帰吏部於是干請断
絶奔兢稍息直酷好戴文進畫墨十年始得臨川聶大年
投書直公以不忘文進待天下士豈復有遺良㢤大年䘚
直涕泣銘其墓恨不能薦大年也時王文安英位望与直
相伯仲称江西二王云年八十四䘚贈太保謚文端子䆅
䕃官翰林檢討
論曰文端憾東里不與同辦阁事旋又出部淂免遼陽
　之行為楽其猶淂失介介者㢤報使議侃侃至署名易
　儲而所待不終乞休即不允乃其隐寔欲去囯以自廢
　矣至于廷薦方靣之例自直破之必帰吏部事有責成
　可以永乆且也闻大年遺良之論而知悔稱雅量诚㢤
　二王
　　周叙(陶元/素)
周叙字功叙江西吉水人其先伯寛者仕宋直寳謨閣䟽
斥賈似道曽祖以立元鰲溪山長上書請脩宋遼金三史
推宋為正統父岐漢府紀善作寳賢堂箴以諌漢反召入
為職方員外叙永楽中進士入翰林為庻吉士𬒳命作鸚
鵡賦大見稱賞未㡬陞編修以母病帰省仁宗嘉其孝賜
傳以行正統初為侍讀上言時政以為比者旱灾皇上躬
自引咎命群臣齋沭禱祠三日而雨然禾稼未大沾漑生
民未盡滿望臣下所當欽承徳意𥙷陳闕政以消天譴乃
掌銓選者諏詢不審資格徒拘司國計者不務生殖科征
日益軍士困於造作刑罸失其中正凨憲乏激揚之公言
官惟緘黙為尚至若僧道之流無益政教多至𢾗萬徭役
乏人户口滋耗蠧政傷和莫此為甚又近年㡬甸山東流
民衆多推原其故皆繇守令不加矜卹或窘衣食或廹征
徭竊謂守令寄撫字風憲司耳目凨憲淂人守令自職書
上上以其原章示諸大臣吏部尚書王直等引罪自訟乆
之為南京侍講學士請刪修宋史以畢先志許之車駕䝉
塵叙發憤䟽八事請郕王卧薪嘗膽如越報吴郕王即真
䟽安邦謹始八事復上中興太平十四事叙敦尚氣節剛
介自持与人為善匡益規正王直故叙同郡先逹叙寓直
書曰伏惟太保冢宰閣下惟吾吉自宋及今人才軰出如
歐陽子胡澹菴周平园楊誠齋文信公等尤賢矣繇兹以
降殆亦鮮焉永楽宣徳间叙嘗仰望少師東里先生可以
當之迹其舉措䆒其底裏士大夫公論不䏻掩也先生䖏
屯之際翼戴今皇輔大濟艱其時其任視諸前軰有甚難
矣竊謂膺天下之重任當心天下之大憂以成天下之大
計其要無他在用君子逺小人而已頋又當審㡬而断之
思昔三楊輔政其時固一㡬也二三君子不深思熟慮身
任其責陽歛隂施粉餙耳目雖曰保身其寔誤國以至阉
宦弄權有今日䝉塵之禍此時先生与諸君子又一㡬也
宜相与講内外防㣲之政逺鍳前車以建永謀毋徒曰有
某在有某在而不敢自專書曰慎終于始又曰惟克果断
乃罔後艱失今不圖悔恐噬臍即欲効張留侯之從赤松
子裴晋公之营緑野堂不足貴已叙之直亮如此叙修宋
史与元人陶元素聚首撰述末就而卒元素守道甘貧舉
進士棄官不仕時論髙之
　論曰功叙省灾䟽字字金石所云風憲淂人守令自職
　誠審為治之要英廟蒙塵以詞臣所奏論皆當時可而
　上書王文端其所期誠逺大至以東里為未足意可知
　矣伊祖以立生元葉而脩書以宋為正統特難功叙欲
　畢其祖志則又非畢其祖志也昭其志以無愧扵祖也
　允㢤史臣之所為義欤元素以進士不仕而与功叙共事
　撰述偉㢤
　　黄宗載
黄宗載永樂十七年為御史出按交趾上言交趾人民新
入版圗劳系安集尤貴淂人今府州　官率係両廣雲
南䓁䖏歲貢生員下第舉人因营晚者多不淂不以上両
者填任彼既無教奍之素又未徑厯練日暮窮身家念切
無所䂓摹不暜律例若待九年方行黜陟滋毒益㳭請敕
布按二司凡到任二年以上者輒覈上其能否即与分
别䖏置上可奏令急行之
　論曰交趾入版帝諭尚書　布政使黄福冝率郡縣
　務從寛簡以綏新附毋重課歛此數语長有交南之術也
　若縂兵李彬所清屯田分數則末算矣如宗載所議加以
　邊劳殊擢事在吏部無狥情則外之撫桉可以執法惜
　谕黄福時所未及
　　李時勉
李時勉名𢡟以字行江西安福人永楽二年進士選庻吉
士内艱起刑部主事召入史舘修書迁翰林院侍讀十九
年三殿災應詔陳言十五事上允行其十四㝷𬒳讒下獄
赦出復故官献陵即位䟽事觸上怒縳至便殿命力士捶
之折二肋㡬死未㡬骨自續越月而愈人以為忠侃之報
云改交趾御史𣸪三上䟽戅下詔獄宣宗嗣位以時勉淂
罪仁考令左右校徃縳時勉面鞫已輙令錦衣衞指揮竟
付時勉西市指揮出端西旁门去而時勉已先縳從端東
旁門入道相左時勉淂見上面鞫上矜容之立脱桎梏復
其官陞侍讀學士正統三年預修宣宗寔録六年進學士
為國子祭酒一倣胡瑗條教甄别士品身帥僚屬督誨諸
生多所裁就諸生貧不能婚病不能薬死不能葬者力為
贍給先是司成遇璫振進香文庙輙為設茗延𣢾時勉獨
否振􁊕之搆以伐樹小罪荷校監門諸生石大用倡義䟽
請身代以全師生恩義諸生從號闕下三千人上釋之且
致仕諸生復叩闕乞留時勉辭益力許之詔兵部具舟賜
鈔一千貫命光禄治酒饌公卿咸共祖道崇文门外時勉
歸二年闻上北狩北面稽首號慟䟽請監國選将練兵褒
表忠莭迎還車駕復讎雪恥留中不報年七十有七卒謚
文毅成化中贈礼部左侍郎改謚忠文
　論曰以獻陵而有折脇諌官事知朝廷頗好名獨難宣
　庙之必殺時勉而一見釋之也以淂罪先帝詔獄已甚
　則有之廼獄未成而輙馳命西市乎此非法而三楊不
　一苦口何也不脩權璫致荷校太學之門此亦非法出
　􁃸振意不足論矣大用蘓州人䖏六舘諸生間恂恂謹
　飾務强力植志𥘉抱書詣通政使使慴以法不奪曰死
　生以之矣在廷文武争求一識其靣或曰司馬恂當是
　共事䟽請者相傳時勉翰林時夜觀燈拾墮釵釵金餙
竒貝良工手掲門還失釵者失釵夫係千户某具儀陳
　謝不受勉納一血蝎䄂去及創脅醫云必血蝎可立
　愈果然論者神之
　　陳祚
陳祚字永陽南直吴人也永楽十年進士以翰林庻吉士
𥙷方面超授河南右參議㘴与臬司争事謫佃太和山宣
徳改元召還為御史出按福建復按江西著凨裁其所弹
劾方嶽而下不少借上書請関大學衍義時上方自負淹
慱淂祚奏大怒曰乃嗤朕不讀書大學且不習作皇帝乎
逮繫至京并其父母兄弟子姪一十六人皆錮獄明年父
死一弟死又明年母死一兄死又明年一從子死祚幸存
英宗即位释祚復其官祚乞歸葬父母終丧䛇奪情祚復
䟽􁃶切上憫而許之起復按湖廣時遼王多不法祚露章劾
之上怒逺下獄論死乆之遼逆莭露詔出祚獄改南京秩
滿九載出僉福建按察事闽人相戒不敢犯法泉漳諸郡
多淫祠悉毁之方懐　奉册爲太子尚書楊翥以潜邸舊
人入賀祚面責之不諌而賀爲晚淂疾語撫臣薛希璉曰
祚自蚤歲即履宦途苟有所見不敢不盡今無能爲矣致
仕歸自號退翁杜門不揖襍賔絶口時事同里郡守李継
延祚題主称顯妣恭人投筆帰曰父在称顯妣無父未封
称恭人無君祚豈敢從事䘚年七十有五時称直道陳公
云
　論曰陳直道何不三黜宣庙　讀書頋連祚父母兄
　弟子姪一十六人而父母兄弟死獄者五扵大學知惡
　知羙之觧云何寔不能容抑又甚之嗟皇帝之讀大学
　者鮮矣豈衍義輒為殺人公案也㢤
　　劉球(孫/鐸)
劉球字求楽江西安福人祖翦以進士官大行遣使絶域
為所拘㽞欲降之妻以女不屈見害一傳文懿宣再傳球
性亷介從弟為縣令夀　縑却之蜀王嘗有所餽謝不受
永樂十九年進士初為主事儀制薦侍經筵改翰林侍講
正統四年北鹵及麓川酋不靖請罷南征以專偹北討切
不聼八年雷震奉天殿應詔陳十事其一縂攬乾綱意在
詆阉振振百求所以死球不淂㑹翰林修撰董璘乞改太
常卿事神忤㫖下詔獄而球尝有䟽偶及太常官必淂儒
臣從事中官馬順附振淂䟽擊案曰此可并殺球矣遂酷
考璘誣服球為畫此䟽球方朝矯㫖捽球去球不知何坐
縳暗獄中振視獄牽犬入勒球屈膝球不可輙批其額曰
總攬乹綱今何如球厲声曰忠臣之言如是頋犬球果負
國幸食吾肉振党馬順手劔自頂下屍為裂廷臣不敢争
上固不知也止一老人賫飯哭球獄门振闻之勿罪時姚
江名儒成器設位龍泉山巔為文哭祭之至今其地人呼
祭忠臺盖球尝避难姚江從學者日衆噐知之深不自謂
与振忤也球沉思積學好義力行文詞鏗鏘世共寳之已
而馬順子發狂疾代球𢾗順罪一時謂為球所憑贈翰林
學士謚忠毅子鉞釪釪觧首釪舉進士鉞官廣東參政釪
以翰林出督學両浙詣器廬謝之歴雲南按察使数傳鐸
字我以別號桐初遷廬陵鐸好法書兼及繪事尝公車阻
風彭蠡夣有神言當為若已風果反風浪静㨗萬暦丙辰
厯刑部員外郎賫帑陜西半道冦𢾗百人突至見車上有
神人護之懾去帑全天啓中逆璫用事鐸出守楊州清算
儀真馬户泰州民灶江都海門荒田髙郵寳應漕河興化
虗粮等弊釐剔興舉逺近厭服会故同僚歐陽暉客揚為
寓僧本福乞詩鐸書便面有浩蕩君恩重隂霾國事非之
句逆党倪文煥方家居多不法惮鐸清嚴𣣔因事去之適
畨役以鐸詩闻璫文煥遂走嗾璫矯㫖逮問士民悲恋詣
闕請代死𢾗百人淂輔臣沈演為曲觧𣸪職候𥙷㝷逆孽
魏良卿頗自餙欲与結納鐸岸不應或邀鐸一謁崔呈秀
鐸固謝不徃國戚李承恩者忤璫擬辟鐸与御史方震孺
合力营救益刺璫隱丙寅八月鐸家奴劉福入都趙甲者
窺福􁂫飽偽為畨手喝其金鐸戚彭文炳控之南城而偽
偽畨㝷以别事𬒳逮福并見收時縂廵𠫭将張體乾心知
忠賢恨鐸百拷福令誣招鐸行賄術士方景陽咀呪上公
遂有把搃谷應選称追拏福時獲令牌䓁物為㩀刑部尚
書薛貞承璫指逮鐸酷拷鐸大言曰鐸何足云萬古清議
難逃矣貞拍案恣且坐鐸左道首律絞從流三千里忠賢
猶以為縦改招附卑㓜謀尊長律斬從方景陽等律絞问
官俱降三級調外鐸竟坐隂霾二字縁以死初鐸咀呪事
起故人中書汪鉞汪樹宻致三千金于鐸使賄免鐸曰魏
必死我賄無益也促還之鐸既死而体乹以緝捕功陞都
督同知應選加陞參将其餘以次優叙及魏敗文煥伏法
体乾坐斬而應選彂戍贈鐸太僕寺卿後㤗州守李自滋
夢鐸為東䑓城隍之神而州吏降乩亦言其事恰如夣于
是立祠祀之官有疑獄投詞于井夜即見夣响應絶民無
遁情
　論曰劉侍讀總攬乹綱四字為土木以前安邦㝎命最
　要苐一语而乃以殺身乎桀犬吠尭振犬乃不吠球獨
　是老人之哭飯獄門与成器之位祭龍泉山頂千古両酸
　鼻然而成器不以闻人老人聞振而倖不見罪則老人
　為更難也馬順子為球䰟所憑數順罪則何不併数振罪
　釋指使而索効力地下法猶未為明允矣孫鐸忠愷神
　為己風護帑而不免逆魏之毒孫祖両璫厄一以四字
　一以隂霾二字以搃攬四字䏻為神罵賊党以隂霾二
　字能為神断疑獄一顯赫于忠䑓一影响于路井升降
　不没也夫
　　廖荘章綸(孫一/㷆)鍾同
廖荘字安止江西吉水人宣徳五年進士厯給事中刑科
正統六年出陕西賑飢淂便冝從事還抗章劾内閣楊士
竒不職厯少卿南京大理景㤗五年灾異下詔求言荘上
䟽曰仰唯上皇𬒳留鹵庭皇上撫有萬方屡降詔書以大
兄皇帝銮輿未復鹵讐未報為意頼郊庙神靈朝廷勝算
迎奉南宫臣逺臣未知皇上于萬几之暇曽時朝見以叙
天倫之楽敦友爱之情否也臣自受職在都伏覩上皇即
位之初遣太師英國公張輔吏部尚書郭璡為正副使冊
封皇上奄有大國每遇正旦冬至令群臣朝皇上于東廡
上皇于皇上友爱如此則所以奉承上皇者似冝𢾗就南
宫或講明家法或啇確治道仍令群臣時淂朝見以慰上
皇清宴如此恩義通于神明灾可弭祥可召矣且太子者
天下之本上皇諸子皇上之猶子也冝令親近儒臣誦讀
講觧以待皇嗣之生使天下臣民曉然知皇上有公天下
之心而亦以繫属天下之望奏入不報会礼部郎中章綸
御史鍾同亦以言𣸪儲事詔獄明年荘由起𣸪来京上乃
追恨荘并逮杖午門同死杖下謫荘定羗驛丞𥙿陵復辟
召還継邅父喪上憐荘忠特并与祭葬除服改南大理荘
任性易直負氣言詞多激人不能堪遂以言官論劾請老
上曰荘誠有大莭逾年卒贈刑部尚書謚恭敏荘不屑細
行逺嫌疑好存謝賔客諸逰知為􁁅狎及䘚時無以為殯
歛衆率錢相裒助人始信荘亷靖云
章綸字大綸初名崙浙江楽清人正統四年進士為主事
南京禮部景㤗初轉儀制郎中屡有論建懐献太子卒人心
危懼御史鍾同諷禮部請復立沂王東宫禮部大臣咋舌
曰作死綸發憤具䟽陳修徳弭灾十四事其一謂上皇君
臨天下十有四年陛下親為臣子又以天位授陛下称太
上恩分至尊也月朔望及歲時莭旦宜率百官朝見延安
門且云𣸪汪后于中宫以正壼儀復沂王于東官以定國
本上見䟽大怒下綸詔獄炮烙煆煉体無完膚責綸自誣
通城状綸竟不承以鍾同先嘗有言并逮同曾天大凨雨
黄霧四塞獄未决而廖荘自南京来坐故䟽並杖午門𥙿
陵𣸪辟脱綸桎梏拜禮部右侍郎上令檢綸十四亊原䟽
不淂内侍從旁為誦𢾗言上亟歎好官人綸初于獄中淂
足疾尝不赴石亨公宴亨怒短綸上前改南京礼部㝷改
南京吏部茂陵即位有司以遺詔請大婚綸上䟽曰山陵
尚新元朔未改百日從吉心實未安釋服公除雖有常制
顧諒隂大婚情礼自别乞勅禮部来春舉行成化元年両
淮飢條救荒四事奉勅㑹南臺髙明考察綸意盡去諸不
職以是叢衆怨𬒳誣上遣侍郎葉盛給事中毛弘即訊留
都綸淂白五年秋星変自劾請罷不允秩滿轉左十二年
請老䘚泰陵即位贈尚書謚恭毅官其子立為鴻臚主簿
其裔孫一㷆者以明經𥙷来陽知縣崇禎甲申國变投組
歸丙戍魯監國敗楽清新令至一㷆粛衣冠投泮池令使
人掖之不淂死遂亡匿山中舞兵不成单身走天台歴太
平赴太平學泮池死
鐘同字世京江西永豊人景㤗二年進士授監察御史易儲
時同每獨坐㴱思嗚咽不止已而懐献太子卒同入朝侍
漏與禮部郎中章綸論儲位事慷慨流涕遂上䟽請𣸪立
　沂王為東宫以固宗社忤㫖下詔獄一再杖闕下竟死獄
　中時年三十二骸掩圜土莫敢收葬𥙿陵復辟贈大理左
　寺丞官其子啓知縣茂陵即位啟上䟽請遺骸淂岀圜土
　歸葬時同沒乆矣血漬体洗出倍鮮好以綸例淂謚恭愍
　　論曰于少保持社禝為重之義以㝎禍亂盖宋父子
　　而明兄弟例自殊也若罪人之子一语坐不淂已帝
　意固不奪而谦又不能自食其言盖社禝己安謙事畢
　諸聼之矣故𣸪儲之論不當再問謙冝有以安谦而後
　可淂請三䟽固不可少而無及安謙者安謙云何吾固
　求之彼必固挾之自然之理也吾不求之而加以名使
　彼信以為必不求之矣而望絶而太上乃南蹕南蹕後
　之不善䖏則景皇之為矣是冝大言子廷曰謙之𥘉權
　詞以應也為朝廷公罪故与而取為司馬竒動急冝原
　之而瀀辟可𣸪儲亦可雖然三公正氣亮莭雲日為昭
　惜世京斃杖下不獲展天順之日也為較詘耳相傳恭
　毅獄中時屋漏濕床蓆甫移榻巨磚堕正𥘉枕䖏時蟣
　蝨滿頭苦不能一􁆽以主禁者毒不肯柔声乞耴禁者
　怒曰若不出口此　箕湏淂從空飛来忽闻空中羣雀
　争一　箕堕獄禁者竒之不敢肆郷薦孫九思徃徃向人
　言之或云綸荘晚莭近貨以是来群議非全瑜按恭敏
　䘚不䏻殮恭毅不赴亨公宴所云君子有異議不必確論
　　邢譲劉鉉張寕王徽
邢譲字遜之湖廣㐮陵人以進士授翰林簡討李寔使鹵
与鹵使偕来速迎駕文武大臣固請景皇難之譲上書曰
陛下於上皇君也兄也陛下從羣臣請駕之歸否不可知
而陛下爱君篤兄之心己著扵天下矣兵家之曲老直壮
陛下不聞乎上皇不迎彼藉為辭假大義而入冦臣不敢
謂我直也彼許我迎頋𣸪無寔曲乃在彼厲兵秣馬以興
問罪我則壮矣若以鹵使既行事難再舉請急追還遣寔
同之追而不及使寔自行鹵人聞之且曰中朝迎𣸪信矣
所重遣使或者遲回觀我誠否則上皇返駕固可期也且
曰彼以急来我以遲去誠察其情羣臣曰言之矣上所不
報其意如此上下互委豈不大誤天順八年外艱奪情起
脩撰預修實録成化初超陞國子監祭酒轉礼部左侍郎
坐饌錢事贖為民國子生故有師生㑹饌錢輸者常後師
生出監則皆委之去監中貯為公用相沿已久譲取以作
新學舍并勅諭學規學志碑刻之費不復文移有司又不
籍記代讓者陳鑑亦不綜察簡討葉時彂之國子生盧楷
奮曰邢公整厲學較不私一錢師生父子也父溺子可無
號呼与同學楊守阯等百餘人詣闕請代下法司議竟寝
劉鉉字宗器南直長洲人未冠授徒里中刲股愈母病永
楽中以善書徴入翰林筆法温媚推重一時慱極群籍所
著沉深切至於經國匡導為多乆之中京闈郷試授中書
舍人豫修宣庙寔録再進學士景帝称挕諸司勸進鉉獨
不署名同郡人楊翥以故郕府長史入朝主鉉家薦鉉及
吕原於帝帝令中官識之中官寄語鉉上知之且用之矣鉉
曰上奚知我必自楊長史主我而雕刻我㢤及上昜儲鉉
已為國子監祭酒此時諸司皆賀司業言鉉亦合上表鉉
曰不能諌又賀耶上皇𣸪辟以國子監獨無賀表问徐有
貞有貞以鉉對上立召見擢少詹事卆贈礼部左侍郎謚
文恭鉉不好名務長　至有所發吏人不寒而慄子瀚舉
進士奉使行鉉閲(其行)篋比還篋如故則殊喜瀚官副使
餘杭鉉云扵家
張寕字靖之淛海塩人十歳題画龍有莫點金睛恐飛去
之句景泰甲戍擬㑹試苐一以南人抑二甲力学攻文辭授礼科給
事中遇事敢言奮劾大臣陳循王文以科舉私其(子)䧟考官
廷臣意警天順中鈐約石曺䓁声熖稍戢皇太后寿尚書
姚文敏歛大臣香錢齋醮力争之且云釋老不冝崇奉救同
官王徽忤内閣勸天子芟秕政脩省以弭天变以甦民困
朝鮮仇殺毛憐即卜児哈父子寕以片言代重共俾之感
悅成化𥘉劝經筵薦王竑李秉可大用奏増鄉試名額時有
以天縦二字請加謚宣聖者寕議此二字不足重孔子已
之太監寕欲一見寕必不枉廷臣頗忌出知江州郡事一
清明年乞帰父老遮泣寕敏爽矜才坐䝉忌嫉已御史張
敬特薦終不𧺫寕老無子所畜妾髙李及寕䘚年可十七
八剪髪誓死不淂閉齊不下樓者三十九年旌㕠莭云
王徽字尚文南直隷人以進士選庶吉士出南京給事中
成化元年与同官王渊上書開言路崇大体帰罪夲兵指
斥内侍𣸪言送后不慎外(臣)母淂内交犯諸忌謫普安州
葉盛陳㫖䓁䟽留不果　薦起參議陕西踰年謝病㷌子
常以進士仕至太僕(卿)有丰稜丧母毁瘠
　　論曰逆駕易儲為　中彛倫堂上喫緊事讓与鉉両
　　不負祭酒靖之偉貌　䏻䧺文直莭扵𣸪蹕後多所匡
　　弼惜不竟其學尚文之指斥内侍亦算一鳴
　　林聦(李/侃)豊慶
林聦字季聦楅建寕徳人也(正)統四年進士初授刑科給
事中外艱景㤗元年起都給事中時廷議迎復上皇都御
史王文　上㫖疑不决大學士髙榖持千戸龔遂荣書示
諸朝聦見之舉手加額曰頼有此遂以闻帝見書頗以人
心皆思上皇遂有㫖迎𣸪是時中外多事聦在言路知無
不言甞劾監振家僮張伯通奸状内侍善増貴幸聦㢘其
不法数事劾之上付司礼監聦復上言　天下之法
度　天下掌之今　之
　　　　　　　　　　　　　入下
下　丁無過与給事中　侃
俱　大臣皆務将順勉署名侃執筆大慟
及選宫僚侃陞詹事府亟聦陞右春坊司直郎然亦不敢
辞也其明年懐　卒聦陳大寳八事其首事則以正大本
為請乞復見深皇太子東宫上優容之無所譴責轉吏科
給事中聦見吏部陞官太驟䟽請申明三載考績三載黜
陟之典時有知府李輅陞參政未涖仕僉事陳永履任未
及一考皆驟陞布政使並以聦言落守舊職繇是銓曹多
多畏悪聦聦為甥教官求近地都御史王文以夙怨嗾御
史王漙劾聦擬大臣專擅選官律當死礼部尚書胡濙㑹
議謂文曰以七品官而擬大臣以囑託而擬選官二者于
律合乎拂衣岀称疾上遣㒷安問濙疾濙為白其故乃淂
左遷國子監學正英宗復辟厯右副都御史内艰詔奪情
掌院事曺欽反起大獄牽連冤濫冐功者至割乞兒頭上
功都人不敢夜岀聦下令曰功非生擒就訊者不叙成化
二年江淮旱人相食奉命岀賑奏截漕粟十萬石濟之陞
右都御史岀廵撫大同逾載致仕越二年復起掌南院聦
以敢言受知上于是群屬皆尚風裁當事者厭之聦曰已
既(不言而又禁他人)言(非聰)所能也召入為刑部尚書加
太(子少保十五年與定西侯蔣琬)按事遼東時汪直方(擅)
寵(庇廵撫陳鉞聰不能争以此不)滿人望乞休不許十八
年䘚(于位贈少保)謚荘敏(李)侃字希正順天東安人也正
統七年進士景秦中嘗面紏户部尚書金濓格詔徴歛罪
有㫖宥濓侃膝行近御前厲声言濓罪不可宥遂下濓獄
英庙𣸪辟厯右僉都御史廵撫山西兼提督鴈门等関首
奏廵按御史李傑不飾坐斥去貪墨吏望風歛避有生禽
鹵酋小石爱子者鹵備駝馬来贖侃請㷌之以結其心上
從之在边興化勵俗士悦民懐吏胥令服儒巾欲其革心
向道人頗笑其迂外艱觧任軍民擁留不淂行服除遂請
致仕家居貧甚䘚無以殮子徳恢德仁皆舉進士
豊慶景舂中以給事中諌南城及易儲事逮繫詔獄七年
英廟復辟陞河南左參政論周府内官不法事上嘉慶敢
言令陞右布政使亷声大著有知縣不飭兾免以白金為
燭夀嘉慶慶未之省也然燭者以告慶佯不信曰誠然之
乎對曰然而不然也慶曰不然則還之耳次日從容謂知
縣曰汝燭不然今無爾矣知縣大恐棄印綬去終亦不明
其為銀燭事也
　論曰天下事皆意外上皇岀豈知其𣸪返懐愍立豈知
　其旋歾遂使功臣与忠臣兮而為二然迎𣸪与朝南宫
　諌東宫𣸪東宫眀眀在人意(中)而視為意外則家事
　　倪岳
倪岳字舜咨南直上元人也父謙正統四年進士及第第
三人厯官南京礼部尚書尝奉命祀北岳夫人姚夣有緋
𫀆入室生岳謙竒之故以名謙初為翰林學士時主考順
天有權憲子以弗獲雋𬒳搆謫戍宣府岳隨戍為宣府諸
生天順八年舉順天為甲申進士選翰林庻吉士授編修
成化改元謙以登極㤙起戍所復官學士是時繤修英宗
實録父子同在史局人以為荣然謙尝教授内侍書已内
侍用事輒推轂謙謙每坐千清議罷輒𣸪𧺫及謙致仕時
岳已轉右侍郎弘治時茂陵升祔揚守陳言天子七庙凡
號太祖即為始祖百世不迁礼也今冝并祧徳懿熈三祖
而自仁祖以下為七庙岳不然之上從岳議祧懿祖而存
徳祖不迁礼科給事中張九功請正京師應祀神祗章下
礼官岳攷古證今諸所称君称帝道佛神祠一切矯誣悉
請裁革九功復欲更定孔庭從祀諸賢請黜荀卿馬融王
弼諸人少詹事程敏政䟽亦及之以為冝黜者八人復有
所改正七十二子岳上言曰馬融王弼之徒其立身不無
可貶然秦漢以来六經岀于煨燼頼諸儒抱遺經顓門講
授經淂復存自唐之註䟽咸祖其言而今之經傳引用尚
多其説何可盡廢况七十二子名字自司馬迁以来相沿
已乆又何必區區臆見追論于千百世之後㢤先是成化
中宗藩常請庒田及有内㫖傳奉官上登極時槩己裁草
亡河復踵前輒岳因灾異特䟽及之上報㫖曰二事朕自
裁䖏六年進尚書内臣韋泰傳㫖召國師領占竹于四川
岳言領占竹僣號法王淫之昏　矯偽上初削奪斥遣中外
称聖今復召還有損聖徳上不聼已給事中柴昇復言之
乃己然度僧益不止岳三上䟽争之不報部郎王雲鳯再
言之事稍减息時内庭頗行齋醮岳典邦禮徃徃持正抗
論權貴滋不悦九年改南京吏部㝷召入為吏部尚書岳
典銓衡不恤怨望奨恬抑躁于謁消沮或勸岳母别白太
過岳曰家宰職固如是岳於諸卿中最推遜馬鈞陽文升
至論國是亦毅不肯相狥文升言今天下財力太耗計無
所出獨蘓松折粮價輕或稍増之以佐國用岳曰東南民
力竭矣又𣸪重之因而生変誰任其咎乃不果増十四年
卒于位贈少保謚文毅父謙贈太子少保謚文僖
　論曰倪文毅才學識量朝端引重峻㓗過其父謙庄
　田傳奉与法王齋醮䓁諸侃侃有功吾道而議祧主
　議侑享頗不合有明父子為學士翰林一時同在史
　局誠希覯顧並淂謚文二百餘年獨岳父子
　　陸容
陸容字文量南直崑山人進士歴職方武庫成化中籌鹵累
數千言曲中朝議遣使迎西域異獸于嘉峪容曰獸非其
土性不育也上方罷獻而曷以迎之交人不静上意窮逺
容謂未嘗顯畔而我遽加之兵非萬全之計時論韙之錦
衣韋映者毒險方幸用事至以告反為能容言扵尚書竟
論死映而𬒳誣者淂白用兵西南夷方選将中貴人入其
賄代為請容以将非其人啓釁速禍結怨乆逺他日之事
臣不敢執其咎且亂法擅命以私市此而不懲何以杜倖
门正威罰上從之遂著為令他所論公馬与糓籍輕重設
版法便民田牧又陳四事皆經國之大者參政浙江發若
神又列便冝十餘事上之以計八論漕渠利害語侵時貴
罷免家居孝友喜愠不形于色若不可親而与人則深相
恤所著式齋菽園州志兵録諸書
　論曰文量淂力在讀書却讀書有别觧志􁅰啬採華艶
　慕險恠侈愽該尚荒忽五者皆自以爲屈翰帙每至
　窮老而不適扵用文量少年便喜著書酷好經濟即
　小聞便茟㝎関治亂䘚以忤中貴不獲展所欲爲出
　叅両浙弘治改元矣朝廷方清明而以察去胡爲乎
　豈倫鍳猶未一也
　　周洪謨
周洪謨字尭弼四川叙州人也正統十年進士第二人授
編修洪謨朝退自維讀書務禆寔用乃入中柲考閲所未
見書條有関政本者一十二事上之厯國子監祭酒請改
孔子封號大成至聖為神聖廣運加服衮冕十二籩豆舞
八佾下礼官議尚書鄒幹以為不冝加洪謨𣸪争之上乃
詔加籩豆佾舞之𢾗從洪謨言踰年陞礼部右侍郎仍掌
監事監丞祝瀾䟽請天下郡縣孔子庙皆木主如南監之
制章下礼官洪謨以瀾議不中部調廣西府經厯洪謨遂
著有疑辨録三卷進于朝不准行真㝎敎諭俞正已奏言
我朝今日暦𢾗有差稍綴一章十有九年七闰之数為書
上進洪謨命集暦科官生與正已参論既竟日弗能决洪
謨以正已繆妄請下錦衣衛治之遂上言璿璣玉衡尚書
蔡傳制非是以故占歩不合乞更定手製圖式進上上賜
上尊寳鈔嘉劳焉洪謨學有見觧然亦抝執不通茂陵升
遐之歲月當食不食廷臣以為冝賀洪謨謂隂盛之象不
可賀遂止徃祭天夀山見役夫運載相継於道歸請暫令
休息不報乞歸中途遇疾懼不起上安攘十事歸又三年
卒謚文安初督撫項忠既討平関陕荆㐮唐鄧之乱下令
有司逐流民有弗率戍邊當盛暑道暍疫死者千萬也洪
謨憫之為著流氏說請設法安集之亡何歲饑流民復集
于是右都御史李賔䟽其說上之上命副都御史原傑徃
安集之為縣八為郡一設一都司衛所緫制之人皆歸徳
洪謨云洪謨嘗泊舟䢴江夜見一人韋布前謂曰吾即子
之前身也洪謨驚問于何人曰吾友鶴丁山人忽不見洪
謨遂以詩訊維揚守曰生死輪廻事杳冥前身幻出鶴仙
靈當年一覺揚州夣華表歸来又姓丁守訊郡民云友鶴
山人元末隐士以詩名家至建文元年殁於成都
　論曰周文安留心民瘼不濶于事議多有禆時政獨孔
　庙礼所賛殊少凖䋲則其圖璇璣玉衡也敢能以蔡傳為
　非乎丁隐士讀書或未免拘牽再世猶爾爾
　　姚䕫
姚䕫字大章浙江桐廬人也正統七年進士鄉㑹試皆第
一人授吏科給事中上之北狩也郕王監國及即真䕫預
議有力超陞南京刑部侍郎改礼部徃考察雲南官吏還
朝留礼部七年景帝不豫夔与兵部侍郎商輅議復皇太
子䟽具未上而上皇已復辟石亨等譛䕫出為南京刑部
上皇顧知䕫忠於太子召還禮部左侍郎李賢曰䕫表裏
相称有大臣之量上乃改䕫吏部佐塩山時鄒幹為礼部
右侍郎有真㝎守賄石亨求𣸪官幹受亨嘱挟䕫同列擬
奏稿送夔判䕫擲筆大言曰寕無侍郎此稿不可判亨敗
附亨者黜䕫名曰益重進礼部尚書天順八年上崩䕫典
邦礼茂陵中頗能持諍昭徳宫顓寵震位乆虗夔䟽請謹
小星葛藟之分以兆百男之慶成化四年睿皇后崩上承
孝肅太后命不欲合葬祔庙下廷臣别議閣臣彭時等争
不䏻淂䕫率廷臣百餘人再三跪請𣸪群伏文華殿門哭
諌上頓首皇太后前逡廵乃從之後泰陵見夔等䟽謂劉
徤曰先朝大臣忠厚為國如此䕫嘗薦左僉都御史張𡵨
廵撫遼東岐為猾䘚牽累坐逮御史謝文祥因以劾䕫上
怒下文祥獄䕫請貸文祥俾自新罷臣㷌田里上曰罪文
祥非以卿不許五年代崔恭為吏部尚書加太子少保七
年星変江南大風雷雨海溢漂廬舎䕫上䟽請命廷臣共
修所以安民弭患急務上是之詔簡重撫臣飾勵庻司守
令停免是歲粮芻塩課顔料匠役䕫仍乞罷田里以謝天
譴不許未㡬䘚贈少保謚文敏子璧武選郎中忤丑旻黜為思明府同知
　論曰姚文敏所争皆天子家事哭門一莭遂為世廟時
争礼前夀淂不淂時也頋奪嫡違礼天子狥毋孝肅直
是不孝關至徳追尊而格扵礼天子不狥議礼諸臣天
　子自以為孝暱至情涕泣可以回婦聼不可以平帝堅
　各有其故非幸不幸之觧可委䕫豪俊慷慨不拘小莭
　論者追擬唐杜黄裳而未免通餽謝當時私暱属官之
　訐所自来也而素自在觀子璧以進士武選郎中忤尹旻黜
　為思眀府同知即家教有然矣
　　楊守陳(子茂元/孫羙璜)
楊守陳字維新浙江鄞人也舉郷試第一景泰二年進士
以庻吉士授編修成化初充講官多讜言陞侍講英廟寔
録成遷司經局洗馬上命作内宴楽語守陳曰吾以工瞽
諌天子過聴不賢于優孟滑稽之談乎㝷遷侍講學士一
官五品十六年有權貴欲援之守陳謝曰婺婦老矣改莭
乎㤗陵即位例遷宫僚官執政擬守陳南京吏部侍郎上
爲削南京字憲宗升祔詔議祧禮礼官請祧懿祖以徳祖
比宋禧祖百世不遷守陳䟽言礼天子七廟祖功宗徳故
凡號太祖者即始祖必以配天若啇周契稷皆有功徳非
直原夲統也宋禧及我徳祖可比啇報乙周亞圉非契稷
比議者習見宋儒嘗取王安石説遂使七廟既有始祖又
有太祖太祖配天又不淂正位南向名与寔乖非礼也時
不能從弘治元年䟽請開小經筵講學御午朝聴政累数
百言有曰臣恐陛下鋭志少懈欲心漸滋伏望退朝御文
華殿日值内閣大臣一員領講官二員進講聴講未明即
賜清問必求明悟不惮咨詢人才孰䝨不肖政事孰淂失
天下何治亂厯代何興亡講之明而無疑乃可行之篤而
無懈午朝則御文華门聴政百官奏事面与裁断言有忠
讜切實者議行之䜛侫謟䛕者絀逐之愚惷狂直者優容
之蹇訥不能言者𥙷本備陳之大抵一日之间陛下居文
華殿之時多䖏乾清宫之時少賢才常接于耳目視聴不
偏于左右終始如一比隆尭舜不難上頗遵行之及修憲
宗實録請觧部事專史職不允已又請老𣸪不許命以本
官兼詹事府丞專職史舘先是天順中闽人髙瑶以貢就
選教官䟽請復郕戾王位號為之立庙且言已已之変非
王不䏻保社稷以待至尊不執成化中追復景皇位號实
本瑶至是守陳以為國可㓕史不可㓕靖難後不紀建文
君事遂使當時朝政与方黄死事諸臣皆湮沒無傳及今
蒐採猶可𥙷葺景皇已正位號英宗實録標目猶書成戾
王附宜改正凢䟽留中者即忠言正議國家大政事冝宣
付史舘以偹遺忘草成病不果上卒謚文懿實録成贈禮
部尚書守陳孝友方正居常恂恂若不出口至論事是非
毅然不可屈愽學多識文詞淳雅五經四書時有獨見不
泥古説録為私抄凢数百卷弟守阯南京吏部尚書從弟
守随掌大理寺事工部尚書謚康簡守隅廣西布政使守
陳二子茂元刑部侍郎茂仁四川按察使茂元以成化十
一年進士副使山東時張秋河决上既遣劉大夏徃治已
又遣太監李興平江㑑陳鋭茂元上言官多民擾乞召二
人還使大夏得以專力而成功又因事納誨初祭河神時
焚帛灰如人首狀茂元遂言水者隂象其應為後宫為彛
翟宜戒飾后戚防禦邊冦興䓁執奏以為妖言詔逮茂元
去山東百姓遮逮者泣訴道擁不能行入對侃侃不屈謫
長沙府同知已乞歸起厯廣西參政時逆瑾遍索藩臬官
賄茂元曰官以賄成非盗官帑則剥民脂畏無妄之灾犯
有名之律譴将益深死不為也瑾矯㫖令致仕瑾誅起厯
貴州廵撫㑒都御史兼制四川酉陽湖廣湖北諸道時討
篁子坪䓁寨苗冦事未集俄改南京右副都御史茂元曰吾
幸脱事去遺後人以劳可乎授䇿諸将立討平之乃行乆
以刑部侍郎卒於位守陳孫經厯羙璜主城门鑰武宗時
駕每夜出江彬語郕國公取鑰羙璜不与曰公判牒則可
彬怒召責之曰駕夜出门宿俟之鑰不可淂也下獄廷杖
彬敗迁刑部郎中瑶後迁知縣陳布政選忤中官𬒳逮連
􁁗選道䘚瑶為曲治棺殮如礼及赴獄罷官食貧老事母
孝
　論曰開國時止有追尊未及祧議自永楽中以太祖配
　天便應正位百世不遷周有后禝號始祖所自出太王
　以下俱有聖徳不淂已從昭穆而特建世室以永文武
　此亦從權不可以概後世也夫徳懿諸祖功徳不著即
　其諱尚未詳也安淂以比周之前王故昭穆之説太祖
　時一例太宗時又一例必奉一始祖而後可行昭穆
　四祖内或一居正而太祖從昭穆之列扵情理當乎否
　乎既居昭穆而以七盡議祧使配天者而亦從祧議于
　情理當乎否乎以上古礼之權者而執以為礼之經守
　勿失昧矣是故太祖時不䏻七廟從四庙之例以徳祖稱
　尊而逓祧之至太宗時既尊太祖配天居常尊四祖另室
　逓祧太祖以下從昭穆搃逓祧所以隆開國也若夫両京
　分配南以仁祖北以太祖權己失中若太宗亦上擬配天
　是彰其不臣又彰其不子亦猶之世庙之䖏其父子不臣
　亦不子也欲尊之而使九原恧不自安豈孝子之心哉老
　　􁁪婦壬午已已尚有𥙷録二議病未及上大率持理近
　　正家世顯融子茂元風莭可嘉􁁪婦更有肖子矣吾獨
　　難教職高瑶請𣸪景皇位號乃在天順時不見罪
　　丘濬
丘濬字仲深廣東瓊山入正統甲子舉鄉試苐一卒業太
學祭酒䔥鎡深噐重之景㤗甲戍廷試苐二甲苐一選庻
吉士授翰林院編修天順七年両廣用兵經年不决濬條
事閣臣李賢韙其議為代上之成化元年陞侍講預修英
廟實録或謂少保于謙就法當著其不軌之迹濬曰巳已
之变㣲于公天下不知何如武臣挾私怨誣以不軌豈足
信後丗凡共議稍異同輙怒捽冠于案執愈堅十三年續
修宋元綱目成陞翰林院學士濬又岀巳見撰史畧謂朱
子網目以正綂為主然秦隋之末未可遽奪漢唐之初未
可遽予乃作世史正綱以著世變之升降明正統之偏全
濬議論髙竒多所矯正論秦檜則曰宋家至是亦不淂不
和南宋再造檜之力也論范文正則以為生事論岳飛則
以為未必能恢復黜元不當與正統許衡不當仕元陞祭
酒加禮部右侍郎仍掌國子監事復謂西山真氏大學衍
義有資治道而于治國平天下之事缺為作大學衍義𥙷
值孝宗嗣位書適成乃表上之上覧之嘉賞陞禮部尚書
掌詹事府事時濬年七十餘矣弘治四年憲宗實録成加
太子太保兼文渊閣大學士入内閣上保治中興一䟽有
曰我太祖恢𣸪中夏其建極始自戊申而陛下踐祚之
適與相符天意欲守成直追創業勿替也遡觀漠唐宋之
丗大率百五十年後継体中微政務積敝綱紀漸衰而
俗日流儇薄䘚至扵不可𣸪振此無他継体之君皆生扵
豊亨豫大之曰宫闈　楽之中不暦險阻不身憂患天示
變而不知畏民失所而不亦恤羣謗興而不知警良言進
而不知信好尚失其正用度無其莭信任非其人因循苟
且狃扵一日之安顛例乖離不為明日之計不亡何待向
使其君若臣憂盛危明灼然預卜式微且至感上天之垂
戒汲皇不怠反躬脩省以祈天永命其國祚豈止此㢤今
者彗星見扵天津地震天鳴無虗日異鳥三鳴于禁中其
咎徵良可畏也冝釐庻政盡復舊規以弭天怒願陛下端
身以立本清心以應務好尚勿流扵異端莭財費不至扵
耗國公任用勿失扵偏听禁私謁以肅內政明義理以絶
神奸慎倹徳以懐永啚勤政務以弘至治庶可以囘天灾
消物異帝王之治可㡬也因擬為二十二以為朝廷抑遏
奸慝杜塞希求莭財用重名噐為要凡萬餘言請列座
右等蓍鑑上覧奏甚悦謂切中時弊命議行之濬生海外
負異敏自以间丗出及両首制科隆列内閣其觀古事之
審至當不阿衆吻論者以為孤異云云又嘗論計典曰唐虞
三載考績三考黜陟今有居官未半載而黜者徒信人言
未必皆實上從之㑹禮部上大小官當黜者㡬二千人以
歴官未三載者俱復其任雖經一考非有貪暴實迹亦勿
㸃醫官劉文㤗徃時数詣濬家嗣失職怨望突奏訐家宰
王恕乃濬故嘗言恕誠好吏部頗好名衆遂疑㤗奏出濬
竟又與劉吉不恊吉為聨署其門唾之七年加少保兼太
子太保改户部尚書武英殿大學士以目疾辭不允八年
卒于官贈太傅特進光禄大夫左柱國謚文荘官其孫㽦
為尚寳司丞濬常謂朱子家禮崇本敦實然儀莭畧焉為
作家禮儀莭使好禮者有所考又謂朱子㣲言散見語録
間學者卒未昜求采其精者為二十篇倣魯論語作朱子
學的其他著甚冨丗稱其慱
　論曰丗傳文荘少請婚扵土官黎氏黎誚之不許其後
　作鍾情丽集稱黎女不脩意在報𣸪余觀其學頗正大
　依歸經傳寕悒悒此一莭箬陂云瓊山學慱貌古其心
　術不可知夫好為原古入情之論破俗見獨未免滋口
　至以大學衍義𥙷中無斥及内臣一語輙疑之則此其
　權用也果與近侍顯忤此書豈能尚帝聴哉寛此一觧
　使帝心可之衆善偹諸不足患矣劉大夏戴珊知無不
　言其亮豈不如濬不免頋忌在此帝亦為之口吃然則文
　莊盖權而不失乎經者哉
　　徐溥
徐溥字時用南直冝興人也景㤗五年進士𥘉授編修天
順元年兼司經校書成化中厯吏部侍郎時萬安劉吉尹
直咸在閣頗不惬人望㤗陵即位安直次第去溥以礼部
尚書兼文渊閣大學士七年加少傅兼太子太傅謹身殿
大學士時同官丘濬卆上相李東陽及謝遷溥為首揆同
心題擬一洗成化傳奉意㫖干請断絶是年上以欽天監
致仕監正李華葬昌國公有劳內㫖傳与還職溥不奉㫖
奏止之武岡州知州劉遜忤岷王𬒳逮䑓省臣論救并下
獄溥率同官䟽争遜淂薄謫并宥言者而岷王禄米亦削
中官嘗傳㫖至閣命撰三清楽章溥率同官上吉禮天子
祭天地夫天至尊無對故礼以少為貴祭不過南郊時不
不過孟春特不過牲牛漢祀五帝儒者非之况三清乃邪
妄之説謂一天之上有三大帝而李聃居其一是以人鬼
列于天神非禮也是時中官李廣導上燒煉齋醮上頗為
所蠱溥等𣸪上䟲曰正士既踈則邪説乗間而入宋徽宗
崇信道流及金兵圍城方士郭京誑称作法䘚使乗輿播
遷社稷傾覆求福不淂反以致祸至若燒煉其祸尤惨金
石之薬性多酷烈一入腸腑為祸百端唐憲宗薬發致疾
雖杖殺方士柳泌竟亦何益今上清龍虎宫神楽祖師殿
及番經厰皆焚燬無遺神如有靈何不自保天厭其穢亦
已明甚矧熒惑失度太陽無光天鳴地震草妖木異四方
奏報殆無虚日伏望嚴早朝之莭復奏事之期勤講學之
功優接下之禮逺邪侫之人斥誣罔之説太平之業可保矣䟽
入上嘉納十一年進少師兼太子太師華盖殿大學士以
目眚致仕卒贈太傅謚文靖溥倣范仲淹置義田八百畆
贍宗族請上籍于户部䛇褒子復其繇其子不肖多奪鄉
人田充之溥終争訟者紛然
　論曰徐文靖當極盛時中外無事天子屏佞幸淂令
　膝前畫可閑邪存誠語光竹帛凡䖏揆席而但以諌
　議闻􁋸也􁋸秉成而尚口也而此有變例褒也褒無
　不無言也褒無不徒言也褒朝不尊危行而言可不
　遜也頋劉文靖謝文正李文正咸与同朝而溥獨有
　厚幸不聞􁃸瑾時事
　　劉珝
劉珝字叔温山東夀光人母殁廬墓昧爽問安其父昺訖
輙馳墓所徃返三年如一日郡守李昻表其里曰仁孝登
正統戊辰進士厯翰林編修珝善談論遇人無矯餙景㤗
𥘉嘗議迎鑾天順中陞右春坊右中允侍東宫講讀憲廟
登極議􁧬皇后丧禮淂當厯太常寺少卿陞吏部左侍郎
兼翰林院學士入内閣珝在講筵乆受知憲廟呼為東劉
先生嘗論李孜省左道亂政動揺國本宻䟽昌言卒定儲
位有大臣之節意甚薄萬安時對客謾罵安負國無恥安
積聞㴱恨之林俊嘗曰俊以妖僧孽寺售術貢邪肆興土
木不揆狂躁上干宸怒萬頸俱縮縛下詔獄鬼録為伍唯
劉叔温立為上觧乃淂薄謫二十一年安比太監昌䄂𥿄
一緘上有硃書封字盖御茟也呼安與同官劉吉示之啓
視則一匿名書数語有云劉珝貪財好色與太監汪直認
親入王越賄謀與𣸪爵朝廷若不去詡必壞大事昌乃佯
驚走報珝且曰聖意堅遅之彂行無及矣珝曰致仕可乎
曰内意如是故先露之珝翊日即請如為給馹帰及卆贈
太保謚文和珝秉心不疑直諒有餘人称珝東刘慱野北
刘云嘉靖中言官䟽詡孝友孚化立昭賢祠祀之
　論曰人臣諸善不勝数不如其一二大事不錯左道惑
　亂時得人主深信儲位黙㝎此豈真以口舌為能㦲是
　故人臣貴以其素
　　髙明
髙明字上逹江西貴溪人景泰二年進士為御史巡河南
紏斥不職吏六十餘人㑹黄河陡徙民耕汙地𤱔收歲𢾗
斛議者欲履𤱔坐税明曰河徙無常税額不改民何以堪
不可天順中御史趙明等䟽劾来朝吏語觸上怒詰䟽出
誰筆明言臣實草䟽都御史㓂深言累年奏牘皆屬明乞
貸明過上恕亦觧既而曰髙明真御史㑹尚書陳汝言代
于謙為兵部不𢾗月奸賍萬計明廷劾之獄死䛇収石亨
明與门逹籍亨家還言亨無反謀蒼頭淂免死者百人厯
都御史南京明振綱紀劾罷諸貪残吏不少借楊州塩冦
起守兵失利勅明勦捕明令並江置邏堡輒髙山望侯賊
岀沒露踪跡不淂逞中官粥私塩縳儀真指揮群䘚大閧
明盡籍其塩劾中官又條劾户部及諸巡撫縦法狀陳利
害十餘事三䟽請終飬成化二年上杭賊起即家賜便冝
討賊力疾赴閩大破賊俘四百人誅其渠魁析上杭溪南
里為永定縣控賊上䟽乞休不待報納符勅去尝曰孔戣
三冝去司空圖三冝休自以五冝罷称五冝居土
　論曰亨不敗不言亨亨敗言亨此何難亨敗言亨不反
　亨敗足以死何為枉律以快聼若以淂免百人為長者
　則明扵諸獄未嘗曲貸姑息非以存法也与溺濫同
　　羅倫
羅倫字彛正江西永豊人成化二年進士第一人授翰林
院修撰㑹大學士李賢遭丧䛇奪情起復倫䟽于朝乞令
賢凖冨弼故事終丧劉珙故事言事有㫖倫狂妄落職提舉
泉州市舶御史陳選䓁交章留倫不報編修尹直引文
彦博待唐介故事請賢留倫賢曰潞公市恩歸怨朝廷賢
不敢賢當國諫臣岳正張寕王徽王渊等咸𬒳竄斥御史
楊琅遂因倫并乞追復徽等原職以作士氣賢票㫖責琅
朋比于是天下頗薄賢而倫直聲益震賢卒之明年啇文
毅輅入閣召復倫官㝷以疾辭歸築室金牛山閉門講授
時与白沙論學徃来垂十年卒倫性直戅与人言竭底裏
慷慨楽善少嘗訪友嚴寒单衣不可忍上床擁衾危坐友
人觧衣衣之歸会乞人僵于途觧以覆之去不頋既登第
欲倣古置義田贍族人力不足有司欲助之堂食錢貽書
責之不受也故事京宦皆資隷薪錢倫却之白寮友曰此
東里誤也客晨至留飯妻以告倫倫曰之傍舎干之比舉
火日午昃矣平生不受饋遺隴𤱔自給學者稱一峰先生
正徳十六年進贈左春坊左諭徳謚文毅
　論曰一峯与同里謝忠公車獨浚僦一隘巷掃塵梁
　上落一軸為㕠鵲報梅圖欵糢惑約畧報狀元三字
　果両㨗而倫苐一似䜟然倫亷倹極非治世逺畧不過
　清介自全耳以一諫書了其功名知白沙之學之不䏻
　大也李文達与張江陵及楊文若三奪情稍有緩急不
　可一概論也文逹于曹石時不可不奪情江陵當神庙
　㓜冲益不可不奪情文若即奪情不克濟難盖罪寔不
　在奪情而争之者借其奪情若一峯之争扵憲廟之𥘉
　冝也以是不入清介而列諌議云
　　强珍
强珍字廷貴北直滄州人成化丙戌進士為涇縣亷幹稱
擢御史負氣敢言歴按遼東都御史陳鉞誣執遼東入貢
彛人以為犯邉諸彛忿将為亂珍上䟽彂其事䛇兵部右
侍郎馬文昇徃撫之時逆璫直生事喜功請身徃視鉞妄
為直言鹵有警湏兵來直同撫寕矦永岀不見鹵因殺無
辜掘髑髅報㨗直與永鉞皆淂叙功兵部覆珍䟽罰鉞俸
而已是時王越掌都察院事鉞恨越不窮治珍直還京鉞
送直五十里訴珍奉越風㫖見劾直怒未至京三十里王
越亦岀迓直直辭不見還奏珍妄參𬒳擄人畜名数過多
遂遣腹心千户聚同都御史王宗彛徃審勘宗彛阿意直
誣珍械珍至京䛇獄直令酷刑逼招受越指使珍不服多
官廷鞫無敢與辯竟謫戍邉御史許進䟽白珍留中乆之
直敗復珍職與致仕弘治中歴右僉都御史巡撫宣府㘴
言官論列召還改南右通政以母老歸飬䘚珍性强鯁政
尚嚴刻所至風采為時所重
論曰直手一斧馬鈞陽尚為所批何况强通政
　　儲巏
儲巏字静夫別號柴墟南直㤗州人成化二十年進士郷
令試皆第一授南京考功司主事先是中書舎人丁璣主
事張吉王純進士敖毓元李文祥並以言事逺謫弘治改
元巏上言五人者前以直言殉國必不変莭辱身乞赦還
置風紀論思之地与其旋求敢諌之士不若先用已試之
人詔下吏部盡起用之進考功郎中考察庻官尚書耿好
問嘗覈一官淂實忽改評巏不從謂好問曰公所執何異
王介甫好問大慚良乆曰我為　知已然非我莫能容也
朝士悚然儲静夫陽秋可畏九年武岡知州劉遜以岷王
奏訐逮下獄科道官龎泮劉紳䓁連章論救上怒并下獄
巏復勇申救諸言官不報㝷陞太僕卿陳馬政便民者四
事報可厯户部為侍郎璫瑾用事毎多挫屈公卿独不敢
儕視巏稱巏曰先生巏輙自愧憤引疾求去去数月瑾誅
召起還部諸侫幸相継用巏又不樂乞休去又明年召起
南户部是冬改吏部左侍郎㝷䘚䘚時索筆書國恩未報
親飬未終八字平生鬚髪爪甲不敢棄遺藏至𢾗大褁竟
以殉歛謚文懿巏于王守仁為前軰顧徃来問學若弟子
陽明懐之以詩有曰柴墟吾所爱春陽溢鬂眉
　論曰制科以来凡居郷㑹殿苐一率以名諌見長如
　羅偏楊守陳姚䕫劉㝎之呉寛梁儲章𢡟李夢陽趙時
　春沈𢡟學䓁儲文懿又其一也朝廷以言耴人而立言
　禆時政者居多亦間有以言垂浚世者
　　吴寛
吴寛字原慱南直長洲人也成化八年進士寛少諸生時
好為古文辭累應舉輙躓竟以歲資貢入南太學不肯復
就試提學御史陳選惜其才強入之遂双尚書魁應天而
是年礼闈亦試苐一授修撰進右諭徳弘治中厯少詹事
兼侍講學士康陵在東宫宫監不欲太子近儒臣数移事
間講讀寛率宫僚上䟽曰仰惟東宫講學寒署風雨則止
朔望令莭則止一歲不過𢾗月月不過𢾗日日不過𢾗刻
况又間有推移時或罷歇人生八歲出就外傅居宿於外
誠欲離近習親正人也庻民且然况儲君乆宰天下者乎
上嘉納之凡廟廊㑹議人不敢言寛以雍容片語而决時
威寕伯罷黜乆上䟽自列求復爵寛曰若論威寕功先皇
時己論革今乞復爵當攷自後何功祭酒謝鐸請斥吴澄
從祀寛曰從祀苟有禆於經傳揚雄馬融昔皆不廢何獨
廢澄十七年孝粛太后崩廷臣欲遵先帝時議祔塟祭廟
札皆如適於是謚称睿后与孝荘同輔臣劉徤以為非䟽
請再議寛抗議曰魯頌姜源閟宫春秋考仲子之宫皆别
廟之證漢以来類然至宋始有並祔者然皆諸帝継室作
配生前非後子孫嗣位追尊所生之比惟宋李宸妃殁仁
宗傷痛追尊祔祭雖出至情寔為非礼此豈後世所宜法
㦲廷臣皆是寛議㑹䟽上上喜乃改称孝粛太皇太后祀
奉慈殿奉慈者上建以祀上之生母孝穆皇太后者也寛
宏􁉤亷靖好古力學文翰淳羙䟽眉目豊下而頎長羙髯
翛翛望而知為長者于生平交真䏻生死之折莭下士布
衣沈周軰皆因之而淂名以礼部尚書兼詹事府䘚年七
十有九贈太子太保謚文㝎有匏庵集行世
　論曰𥘉文㝎侍郎𬒳召時盛應期者監濟寕閘則㽞閘
　三曰不淂越進寛喜曰是誠所為應期也後應期忤璫
　不測寛為之求觧扵李廣淂貶去後廣敗槖中私書有
　寛茟寛為應期屈也寛品望自在頋不原救應期之故
　㡬以為通好權閹寛与康海絶似而海不如寛之早有
　以自見按寛行迹冝列循謹而中有不可奪諸生時憐
　其友陳震貧為讓廩例㝷　震郷試震預觧額寛落
　榜不以淂失介意𣸪資震所需与同帰巳冠礼部彭
　文憲欲以郷劉震為狀元司礼監謔彭獨尔郷可
　作狀元彭惧不敢决公議仍用㑹元而寛淂之寛
　圭角不露而步履有常瞻視不苟後進望而嚴
　之劉鳯賛載文㝎与何耕㳺耕罷樂㑹令帰囊
　空坐其弟逋租為使者牟俸捕比文㝎傾囊贈且為
　貸𥙷諸莫能悉以為誠譲有古人風其度量固有異也
　又未遇時舘百里外学徒母寡母女及并暮夜使婢通詞
　女㝎大驚謝絶明善辭觧舘至老不言後訓其子孫一及
　之
　　楊循吉
楊循吉字君謙南直呉人與同郡趙寛名皆擅多土成化
中以進士㑹試与殿試皆十九名弘治中為礼部主事性堅
而摰日怔怔然行已信獨頗不諧扵時乃好讀書購藏甚
冨率不善記所著撰亦間入詼笑每當淂意時乎足不
能禁人稱顛主事偶相者入座大言君貌非常惜促數當
扵某年月日循吉驚遽投病移免帰帰而待相者􁓫數之
期則預戒家人治棺衾亦作謝世文字遍别所知廼至期
端好小疴不作或勸出山瞪目曰宵小漸用事莫以身試
刃閉門綜洽故事著有金遼小史最善嘗曰吾見文章家
多以偽夀犯造物之怒不少于所作董氏誌有云文壊扵
墓銘不止也壞史矣子孫乞言無不稱為忠臣孝子慈母
烮婦廉士才子也採家乗為國書是名欺國亦即欺天尝使
其子諸生詣闕上書請𣸪建文年號以信國史䟽中以景皇
帝及元順帝為比謂景既降郕王先帝時淂𣸪帝號順帝
知天命有歸避位而去其殂也太祖不削其尊賜以謚曰
順今以親親言之固冝視景皇以避位言　即亦冝視元
之順帝急冝追謚併𣸪位號以慰諸靈時廷臣咋舌非顛
主事無此口幸上寛仁不報嘗廬金山後徙南峯號南
山人著有金山廬陽二志及手鏡一書
　論曰按太祖北伐為天下存中國也燕王南征取天下
　與叔父也公私分矣頋北伐者崇其死又𣸪歸其生而
　南征者焚其身輒𣸪錮其子弟即何至奪其寔不𣸪存
　其名乎且也順帝之天下其祖傳之譲皇之天下有其
　天下者之父傳之視其父䓁于元之祖将何以示後世視
　其父之所傳并不能如元祖之所傳又何以安厥心若
　夫景皇帝欲有其兄之大下而兄之後猶𣸪存其有天
　下之名則于䖏建文也冝有㝎格矣孝宗素稱納諫雖
　不行君謙所言頋君謙即在野而䏻彂滿朝所唖是曰
　一鳴
　　夏寅
夏寅字正夫南直華亭人博学不務細鳴為文能自出机
杼㽞心時頗以諸葛武矦范文正文文山自許人即未然
彼夢寐鑿之也正統中進士厯南郎吏部岀副使提学江
西崇寔行黠浮華所次無　衡者𣸪文山祠葺白鹿書院
脩陶侃讀書䑓浙䖏州民向苦虐政咸赱黔曰湏夏𠫭政
来寅至歸𣸪業布政山東以休息飬民特䟽両京之勢冝
合徐連山左飢饉可虞臨清南北咽喉萬一阻梗為害不
小湏大臣有碩望者鎮守徐清訓兵屯田示天下形勢巳
頋及正徳中流氛聚散之故𣸪投書南廵撫賑吳荒他所
論奏若文廟礼楽之數以至正凨俗立紀綱崇文化作人
才諸切扵政夲誠心直道無黨無援嘗曰君子有三惜此
生不學一可惜此日閒過二可惜此身一敗三可惜
　論曰人臣知無不言非毛舉絲索之謂言固難知正不
　易知其大知其要知其禆扵邊中知其便于久近然又
　湏知挽囘啓導之法以攖鱗塞責賢者猶不免矣両亰
離合一言豈但正徳時為要如崇禎中河洛有重鎮呼
吸自灵何至闔門自敝在弘光中則更切惜無正夫為
　一破口矣
　　張吉
張吉字克倄號翼齋江西餘干人以成化中進土工部营
繕主事時左道李孜省濫授礼部侍郎妖僧継曉以符水
挾權寵乙巳元旦星陌有声應詔直言顯劾二邪坐貶景
東通判景東西南撫邊土官陶氏世握郡章民不知化陶𥘉
䞇吉列銀貝數不受以吉空嚢不携家謀為置妾謝却之
己遣其子就敎諄諄孝弟忠信礼義廉恥八字子棨化之
齋母忌侍父有礼彜民益感手録諸經以慎獨窮理改過求
仁作為四箴寘座右自勵孝庙𥘉同知肇慶為三縣隄水
便民三載隄成𣸪為竇殺衝民自此以姓姓竇以號號
隄志不忘都御史秦綋為總兵柳所誣逮獄吉䟽白之轉
梧州知府凡百節省来逋亡破積弊出塩榷餘利應公費
廟楽崩壊延楽師吕應禎聚諸生習之備兵府江府江東
西二賊相為犄角吉以計離之併力于東西亦帖正徳中
厯左籓廣西行内召為􁃸瑾所阻家居嘗曰學者不讀五
經遇事自爾窒碍所著有古城集貞觀小断佛學論莭胡
居仁居業録謂之集要
　論曰吉崇經而試扵用是非断断不苟庶􁢟經濟之林而
　位卑才儉其已効者如是也弘治中冝録其祈䟽不次
　以之迺猶循資爾爾此用人者失㩀
　　林俊
林俊字待用福建莆田人也成化十四年進士主事刑部
署貟外郎太監梁芳引僧継暁以秘術惑上上發帑金𢾗
十萬為造大鎮國永昌寺俊上䟽曰臣按僧継曉市井卞
頼先挟邪術欺誑椘府竄匿京師誤䝉聖春以陛下超三
邁五之資蹈唐憲梁武之轍逼遷民居妄虧國計聖譽日
損人怨日㒷頋縁引継曉寔唯梁芳芳傾覆隂狠附之淂
遷要路與忤動遭竄逐数年間假進貢買辦為名盗祖宗
百餘年府藏殆盡乃至為継暁隂求盖寺以相煽乱飛語
外聞又自謂力諍上前為主逼脅至是是畏天下議巳以
陛下專悪名也内外臣工誰不痛心而卒不敢一言及此
所惜者官所畏者死耳臣不畏死遑恤官惟陛下為天下
後丗自爱上大怒下俊䛇獄都督府經厯張黼䟽救俊并
逮謫黼江西吉水人己而兵部尚書王恕昌言請𣸪俊以
勵忠直不報謫判姚州㝷以星変赦俊復南部孝庙踐祚
陞雲南副使四年轉湖廣按察司以灾異䟽陳時政不報
遂請告歸乆之起南京右僉都御史提督廵江陕西地震
上言変不虗生必有其應厯述漢唐来宫闈内侍柄臣之
祸乞减齋醮清役占汰兄食止工作莭賞賜戒免欲逺侫
幸親賢人時武庙在青宫好與諸䆠官逐戲俊復上䟽以
為農作小民家無十金之産猶慎教其子俾守先業况太
子國本為天下所係託頋多䖏宫中少就外傅非古人早
教豫飬之深意也乞召礼部侍郎謝鐸太僕少卿儲巏南
光禄少卿楊亷充講讀官致仕副使曺時中渾厚澄莹粋
然和氣乞礼致為宫僚䖏士劉閔參慎醇粹学行高古乞
令以布衣入侍不果行㝷乞休荐時中自代不許江西盗
起以左僉都御史出廵撫單車深入為𢾗朝史德意咸就
伏寕濠累乞琉璃瓦奏止之至以鄭共叔之請京請鄙為
鍳内艱歸是時四川賊藍廷瑞及曺甫等先後起閧四十
餘萬破州縣戕職官加俊右副都廵撫之乃造諭如前江
西故事賊己羅拜奉約既復督諸路分軍進夹攻大敗之
多所斬獲頋渠魁未得俊復与總制尚書洪鐘共事合滇
楚河陜四省兵追勦盡平之事在藍廷瑞叛逆傳是時宦
官用事各邉征勦必以弟姪私人寄名兵籍冐功陞賞俊
悉拒絶諸權倖惡之而俊論議頗與洪鐘不合鐘既以㨗
聞加太子少傅俊陞右都御史遂乞致仕内批允之䑓省
䟽㽞不報俊𥘉在川時聞劉瑾仗誅上䟽稱賀而又以防
㣲杜後為請謂功出閹寺國為無人意微指張永䓁上覧
奏不懌俊請歸終武宗之世不起粛皇入継大統召為刑
部尚書時議大礼俊從田間特䟽附閣議㽞中不下適内
臣有不法為科臣論紏上付司礼監不下法司俊争于上
曰法立于祖宗守于陛下而奉行于法司議罪不當自冝
廢不法之官不冝廢祖宗之法報聞已而太監崔文厮飬
子李陽鳯犯法當刑工部尚書趙璜執送刑部就訊文詣
俊為陽鳯求免俊不從文遂誑上移獄鎮撫司俊執不發
且言祖宗朝以刑獄付法司未有改也自劉瑾錢寕用事
專任鎮撫变逆由生此陛下所親見臣寕違䛇不敢廢法
上恕責令對状俊頓首曰昔唐徳宗相裴延齡陽城𣣔求
白麻壞之唐文宗詔赦左藏盗吏狄兼謨繳還詞頭自古
忠臣爱君大抵如是太監崔文乃先朝之漏奸而左道之
作俑也蕩揺主心排乹言路罪已不容誅兹𣸪餙詞脅奪
見囚謂法司為無人謂祖宗成憲為不足守臣受國厚恩
不敢爱死上姑優容之己又争免知府郭九臯之逮不能
淂遂乞休允之及陛辭復請于上乞宣召大臣如孝宗故
事毎事必與䑓閣共議而行上嘉納歸二年卒卒後三年
明倫大典成以附閣議䛇奪故官隆慶改元復刑部尚書
　論曰治叛逆单車數語辦之矣而治佞幸則累詞死争
　之不淂也諌武庙東宫時已知他日好弄㡬敗國至于
　功出奄寺為隐憂灼治亂之原㦲内侍聼法司以意
　通祖訓俊必持之而在正徳之朝為更難
　　章懋
章𢡟字徳懋浙江蘭谿人成化二年㑹試第一以庻吉士
授編修内庭張燈下詞臣賦詩懋與編修黄仲昭檢討荘
昶同上䟽力諌有曰目今两廣弗靖四川弗寕遼東離亂
北鹵窺竊江西湖廣赤旱千里正陛下宵旰不遑之時何
暇及此上怒杖三人闕下皆左遷而懋得知臨武海内称君
子時羅一峯論奏李南陽亦外謫又称翰林四諌懋三
人㝷以給事中毛弘等論救皆改官而懋得南京大理寺
評事陞福建按察僉事部多礦盗懋皆縁俗設法㝷令帖
粛考績到京力求休致年僅四十有一居家足跡不入城
府日與四方弟子横經論道二十餘年公卿䑓諌累薦不
岀弘治十六年特召為南京國子監祭酒𢡟至謹矩度勵
亷恥雖祁寒暑雨必具冠服危坐終日士執經質問更相
詰難人人自以為得師士有母病例不淂歸省𢡟特許之
曰吾寕以違制獲罪不忍絶其至性士感悦䟽陳教士歛
才之法以為欲行選貢不分廩增附生員令提學憲臣精
加考選務祈行著鄉閭學通經術年冨力强者下第舉人
寛其違限之科要以坐堂之實一年之上方准㑹試上允
行之繇是有選貢一途自𢡟始也正徳改元群邪争用事
𢡟憂之䟽四事勤聖學隆継　謹大婚重䛇令再䟽乞休
不允明年下待報遂歸瑾誅起南京太常卿辭陞南禮部
侍郎又辭䛇以侍郎致仕世宗入嗣大統即加南京禮部
尚書𢡟居官不過十年厯俸僅滿三考雛進昜退之莭天
下髙之為人楽昜可親如春陽温泉不為皦皦之行見學
者時或不冠有袒禓其側者不責也猶子拯提學歸頗炫
責之曰若啇販還乎不與語拯及妻長跽床下謝罪乃止
拯後䘚以清謹名太守劉茞以𢡟貧割俸三百金請為草
堂居𢡟𢡟不可茞乃宻嘱工人營成室以就𢡟作書拒之
大要以使君能加惠一郡霑恩多矣一室不足云也時同
里蔣冕少從𢡟学官至冢宰年比七自岀入必徒步曰吾楓
山先生教也𢡟號楓山云䘚年八十有六贈太子太保謚
文懿
　論曰清心多刻行楓山學從易簡入而以葆合至性為
　帰違制許諸生淂視母病􁃸瑾時不待報帰㳤猶子卒
　以清瑾聞無名心故不為皦皦之行与言理譛家異異
　故真郷之人言文懿夏单衣或浸池水中間以草束其
　髪陶如也所為見紛華靡䴡而恱差可以免矣而廉隅
　自整
　　李文祥
李文祥字天瑞湖廣麻城人與内閣萬安孫弘壁同年進
士有才名負氣安欲引文祥附已使弘壁致欵属題畫鳩
文祥援筆寓䂓諷與鄒智及御史湯　中書舎人吉人䓁
數徃来高自標榜見諸模稜輙唾之䛇開言路文祥以進
士直言時孝庙𥘉立特請一權立法進　絀奸廣言納諌
語過激召詣左順門傳㫖詰中興再造䓁語謂不便大行
文祥従容辯對而岀安怫諭吏部𥙷父祥咸寕縣丞王恕
奏召兵部主事甫十餘日吉人以言事下獄連及𬒳逮大理
寺評事夏鍭曰文祥与庻吉士鄒智罪雖重而名益高降
貴州興隆衛經歴進表南至啇城城曲河氷䧟死年三十
　論曰孝庙容直臣多所扶納而文祥負氣過激亦不見
答使在太祖時亦當如觧學士且帰瀆書十年後乃試
用則文祥可以長年為國福無既也惜不竟其志題鳩
　詩有春来風雨㝷常事莫把天恩作己恩之句意以昭
　徳官非久可恃直是明刺并不作比興体閣臣安尚以
　先朝之寵遇故見詘扵𥘉祚云文祥在衛立均差法招
　寨長申罷塲禁非僅以口舌争者都御史鄧廷瓉南征
　咨兵畧大竒其才以憲職薦
　　鄒智(湯)
鄒智字汝愚四川合州人性頴敏年十二能文章嘗居龍
泉庵焚樹葉取其光讀書如是三年文思警逸成化二十
三年進士授庻吉士孝宗𥘉立星変應䛇陳言謂正天下
當自内閣始少師萬安持禄怙寵少保劉吉附下罔上太
子少保尹直挟詐懐奸世所謂小人者也南京兵部尚書
致仕王恕託志忠勤可任大政兵部尚書致仕王竑秉莭
剛勁可寝大奸巡撫右副都御史彭韶學識醇正可决大
疑丗所謂君子者也乞盡斥小人而進用君子䟽入不報
適御史湯鼐奉差印馬還赴内閣繳勅言公等賛新政未
善萬安曰吾軰匡㐮力竭只裏面不從鼐退直䟽安衷
面二字大失歸善於君之義不敬并劾尹直安直去吉獨
留恨鼐切骨夀州知州劉概考滿来京與鼐善概嘗夣一
人騎牛背䧟澤中而鼐左手把五色石子右手提牛角岀
䧟因致書鼐人附牛身為國姓五色石當是𥙷天時御史
魏璋附吉吉啖璋能去鼐陞僉都御史璋從馬文升淂此
故即草䟽署陳景隆等名劾鼐并稱夀州知州劉概妄言
朝政亦附智名下三人䛇獄智就訊援筆供曰智與湯鼐
等徃来最宻多作私論一論經筵不冝以大寒大暑輟講
一論午朝不冝以一事両事塞責一論紀綱廢弛一論風
俗浮靡一論生民憔悴一論邉境空虗此皆非所冝言獲
罪大不赦訊者不得已强坐　戍智概以妖言惑衆弃市
時彭韶入為刑部侍郎辭不判吏部尚書王恕力䟽救之
大理寺評寺夏鍭曰臣見主事李文祥及庻吉士鄒智罪
雖重而名愈高只可惜者非人主之福耳人主何苦損福
而與言者以名謫智廣東石城所吏目鼐概戍河西智毅
然就道衣結屨穿几不能存親識饋遺堅不受至石城視
事甫两月廢政悉􁧳搃督都御史秦紘檄遣董修鹺書得
居廣城與陳白沙逰四年暴疾䘚年三十有六
論曰鄒汝愚獄中感懐詩有曰人到白頭終是盡事垂
　青史㝎誰真夢中不識身猶繫又逐東風入紫宸又
　辭朝詩有云盡批肝胆知何日望見衣裳只此時
　願太平無一事孤臣萬死更何悲忠爱之意溢扵言
　表獨竒馬文升以都察院主此讞乃亦為劉吉快其所欲
　擊吉成烮矣㢤𥘉王恕奉召至汝愚徃語之公冝靣聖縷
　數弊政若　受職後䝉之者至矣恕雖不能用而善其言
　羅玘
羅玘字景鳴江西南城人也讀書目数行下文竒崛不落
時吻試屡蹶以入粟升入胄監丘瓊山為祭酒南士不聼
北晋玘固請瓊山叱之若能識㡬字而崛強乃爾玘昻首
大聲惟中秘未批對耳濬心識之巳試六舘士無有如玘
者嘆曰有士如此廼不名薦書㢤是歲為成化二十三年
輙聨㨗成進士授編修弘治十一年中官李廣死言官請上
出廣納賄簿按名鞫治玘奏諸所賄廣有名官亷恥己掃
地矣頋其間有居部侍之尊有專将帥之寄一旦指其名
而暴之人情窘急勢必干貴戚近侍鑚刺乞哀是㓕一李
廣又生数廣也臣願陛下曲全大體免其指名降㫖宻諭
使自引疾求退或以他事黜其尤甚者陽若不知隂寔加
譴庻潜消已成之黨永絶未起之禍時有預名卿佐昏夜
乞哀夀寕侯不期而㑹者十三人故玘及之上以玘言遂
寝不治十八年秩滿陞侍讀武宗嗣位出為留都卿寺厯
南京吏部右侍郎正徳六年䟽請早建儲貳以繫人心畧
曰陛下受太祖太宗列聖之付託六年于兹矣萬夀無彊固
将自今日始然必如祖宗有所付託如陛下陛下乃無負
祖宗所付託也不知陛下今所付託何在前逆瑾之謀逐
荣王借使當時顧命大臣以死助陞下諍㽞荣王張綵雖
狡急於助逆彼知有天潢血屬之在肘腋其敢萌是心乎
幸天啓聖衷卒殱㓕之瑾㓕之後可保决無瑾乎伏望陛
下蚤堅宸㫁為宗社之計以繫海宇臣民之望以絶奸雄
睥睨之心然後螽斯衍慶麟趾肇祥禮遣歸藩爰正主鬯
斯萬世之長䇿也䟽上踰年未得報㫖玘復上言曰方今
大盗紛起㡬遍天下連城数十所過如洗運河両岸焚刼
殆空縛殺方面射死将官比比見告近於楊村剖剥參将
王杲楊村去京城㡬何哉旋又傳報湖廣執殺右副都御
史馬炳然矣臣謂國夲不定反側生心萬一擁如劉盆子
者一二人馳􁓮中原誘聚不逞百姓愚頑不明逆順諸将
狐疑未免逗遛事机一变成敗立分此時二三大臣雖欲
假包荒養髙之名以庇其私門桃李之黨如数十年前恐
不可得也而陛下尚欲與数十近習負戈走馬為雄快宫
中哉臣敢于未死之前披瀝肝膽再申前請伏望酌古凖
今随事㩀理或代九廟将享或託両宫奉侍克順昭穆無
令即真以候椒房之馨用覩前星之耀臣即誅死猶生之
年是時李東陽在首揆與諸姦寛假不即去玘東陽順天
所取士也為奏記曰生違教下屡更变故雖常貢書然不
敢数數恐彼此亾益也今天下皆知忠藎竭矣大事無所
措手矣易曰不俟終日此言非與彼朝夕献謟以為當依
依者徒為其身謀耳不知乃公身集百詬百歲之後史册
書之即誰援此軰為寛假乎白首老生受恩居多然病且
垂死此而不言誰復言之矣東陽得書涙下玘㝷以秩滿
歸田寕濠遥重之致百金為夀輙竄山中去家人莫知䖏
居常自重其文一字不苟常踞喬樹之巔霞思天想或闭
坐一室連晝夜人窃瞷之容色盡為枯槁有死人氣都少
卿穆乞銘其父墓文成語少卿曰吾為此瞑去四五度矣
䘚贈禮部尚書謚文肅
　論曰　官廣賄册請不深求恐以激致變亦即師東陽
　委蛇持重之義而奏記惓惓爱君尊師之誠真使人涙
　下行文至性与俱建　不知瞑去㡬何時也
　鳴識淂㡬字從死　字何必㝎批對中秘書
　非太學中食粟者矣
　　魏元
魏元成化中為給事中時帝頗䁥萬貴妃君昭徳宫專太
監叚英掌其宫事英父貴𥘉以吏起家至是擢都督同知
兄通錦衣衛都指揮使權寵炫耀而貴妃妬柏賢妃生子
不育災眚叠見(盗)賊蠭起四年十月元條奏時事有曰臣
聞君之與后猶(天之)與地外間傳聞陛下于中宫或有參
二之者陛下云　處置今半年矣昭徳宫進進不
减中宮不増　春秋而青宫尚虗
　着　益急盗賊

或填　或緻宝
多逺方礦採日　安長治之計不應出此冝凛　加
修省一概停止　上曰所言有理宫中事朕主之
其餘勅諸司議
　論曰貞児　巨類男子上亦奈此男子何上曰宫
　中事朕主之猶幸不參預宫外雖厯代家法之嚴不䏻
　遽軼然元䓁　言或濟萬一也
　　何㼅
何瑭字粹夫河南懐慶人弱冠慱該經史至忘盥􁆽慕許
文正薛文清之為人弘治十四年以觧首成明年進士授
輸林編修不納泛交不入　門十八年武宗𥘉立上䟽史
官職守略曰　外百官各有職掌而史官若独無事
者尸素貽訊臣　王朝列國皆有史官掌記時事我
祖宗設脩撰編　謂之史臣法古切太祖時猶以劉
基條對天象付　太宗時猶以左春坊左庻子兼記法
乃沿襲以　興𣸪廢典
論列六
論断仍　人　藏
謨嘉猷不　奸大忒有所懲戒
以儲養異才正　知天下之務可𥙿他日之用脩職之
中实寓飬才至　聞嗣奄瑾乗權諸翰林相約見瑾但
長揖既入或有　者瑭在後奮聲曰𥘉約云何岀請
休歸瑾誅起為　瑭真率恬淡勵志躬行外寡㒒從内
無　妾所居垣舍塵溷常積雖朝衣朝冠不上鮮明進講
經筵畏慎過當宣講蹇澁上詆其衣㝴以為慢傳諭廷㨗
之以輔臣楊廷和　捄調開州同知改東昌両䟽乞歸世
宗嗣位起山西提學副使改淛江按紹興従舟中望見大
門閥詑何賈淂此左右曰宦宅也瑭大驚異曰宦則安能
左右皆窃笑歴工户礼三部侍郎乞休不許㝷以南京右
都御史致任家居與関中吕柟靈寳許讃儀封王廷相徃
来辯究經書性命之㫖瑭素有足疾既遭母丧袒跣益傷
至廢坐立竟以不𧺫隆慶𥘉贈禮部尚書謚文定
　論曰武宗𥘉果用瑭䟽可以無奄瑾之曲膝詞臣矣頋
　非其時先是王鏊擬罪言有云班固死天下不𣸪有史
　悉舉是錄之弊　不能𣸪古至嘉靖時劳堪直云太祖究
　心記載吳元年所定至十四年而改十八年又改如啓
　居注即古左右史記　要乃未㡬而革如果以啓居
　注列祖訓加以嚴行後人法戒具在也寛于始而後思
　舉行益難有曰殿閣之　即古承㫖學士直學士之謂
　待制應奉即古知制誥之謂檢閲即檢討之謂秘書監
　即典籍之謂啓居注即史臣之謂弘文舘即五經慱士
　之謂革既失寔存亦虗名于是典宻非奉直原行制誥
　非承㫖舊体脩書非史官故掌撰著非學親承所為陳
　力就列者何居然則璃䟽雖不行而寔不可少以見二
　百八十年所最缺然者在此
　　何景明
何景明字仲黙河南信陽人也父信渭源馹丞𥘉以承差
給事河南都御史会汪直通河南都御史以下咸蒲伏行
直命都御史劄屬括名馬都御史戦汗下不能舉信奪筆
代之劄曰都御史大臣也不當煩吏事已見提學陳選謁
直長揖不拜歎曰真男子也毋夢赤日堕懐而生景明景
明能言輙彊記六歳能詩八歳能文呼神童十五以尚書
冠于郷十九舉弘治十五年進士授中書舎人十八年奉
敬皇哀詔使滇南還武宗時瑾𥘉用事時許進為冢宰瑾
每侵進權景明貽書進乃者主上㓜冲权閹在内天紀錯
昜舉動乖繆竊爲明公畫二䇿一曰守正不撓一曰自貶
以求容惟明公之自擇焉瑾聞而啣之景明遂請告歸㑹
丁二艱瑾乃矯詔免諸在告者官瑾誅李東陽爲薦起還
聀九年乹清宫灾應䛇陳言有曰自勅諭之後已将旬日
未一視朝輔臣言官奏論邉軍番僧義子数事一言未見
採納豈陛下方感悟而㡬復塞也今聖躬单立皇儲未建
后妃不淂當御公輔不得通謁乃日與邉軍並出八番僧
義子同起居此皆今日創見先朝所未聞也䟽留不下時
李夣陽以事對簿江西大爲衆所媒孽獄且成景明爲上
書吏部楊文㐮一清以白之以爲夣陽自崇而弗下人太
任而弗識時多憤激之氣之兼容之量昧致柔之訓犯必
折之戒此其過也若其餙身好修矜名慕義見善必取見
悪必擊不附炎門不趋利徑䖏逺懐不招之恥䖏近執莫
麾之勇在野有兎罝之武在公著素絲之直立志抗行秉
心陳力咸可尚也前與御史相迕同党交搆恃其貞介不
服文法邅延無巳固其自取而尊逹至為不悦縉紳靡然
誹笑言官亟詆于朝法吏深諊于獄惟恐推之弗披而辱之
弗窘嗟哉亦巳甚矣十二年進吏部員外明年出副使督
學陕西徧檄守令以教化為首務有太守用刑于諸生父
生攔入號守怒坐生擅入公門景明曰子救父死不避守
乃無父㦲所試髙第弟子集一書院日典論説六經㫖意
不拘拘傳釋常曰紏泥枝葉而妄㝷本根此末學之弊失
益逺矣邉鹵諸縣弟子員徃事皆調試近地至者鮮景明
曰即如此是棄之矣必躬涖之竟以學政劳淂心疾棄聀歸
㝷卒年三十有九景明癯秀不勝和煦近人志大而行堅
幸臣錢寕冐賜姓目攝諸公卿尝以古畫求景明跋識景
明辞曰此名盡不可加凡墨固不許友人師御史死中官
廖鵬賵以棺景明却勿用曰奚以汚吾友醵諸客歛之鵬
弟鵉出鎮関中席鵬寵益横諸參随遇藩臬大夫不下騎
景明叱令笞繫責数之平生手不持一錢讀書及夜分為
常厯仕十餘年不事家人産死之日􁂫僅三十緍景明負
有經世才嘗著十二論以見志(嚴治一上作二法行三任/将四勢成五功寔六用直)
(七敵中八固权九豦與/十䇿術十一心迹十二)惜不盡其用家藏尚有何氏集及
雍大記
論曰仲黙文章與獻吉齊名王弇洲嘗以何秀過李而
　不及其大嘗時稱景明与邉貢徐禎卿李夢陽為四傑
然亦互相標榜云率非夀世之作也頋乃窒邪植誼至
性必白事君告友無少回佚盖不以詞澤為工者
　　呉一鵬
吳一鵬南直長洲人弘治中以進士官編脩司徒周經𬒳
讒云䟽請留之稍見忠概武宗立􁃸瑾　用事見者皆膝
席一鵬獨長揖殣恚改南　曹郎瑾深𣸪侍講故官又以
試所上士語侵時貴出祭酒南都進太常嘗因灾異上言
天人相應理甚　粛皇帝　陳天命及下民之悴急冝
崇徳業以荅羣望進礼部侍郎命詣楚顯獻皇帝主且迎
主則䟽約束奄尹無優者帰賜金綺給事陈洸欲假大礼
希進論罷之進大宗伯請告帰以途所見水旱民窮瘴乞
蠲与賑漕渠湮乞䟽他道以便之上皆嘉納其在部也宗
人以過削奪求𣸪奉藩而前議礼者以考上援新幸者桂
蕚為乞情則力持不可重忤之遂為争　者所　次子子
孝射䇿甲科為庻吉士外淹郡曺乃遷　士歸飬後參議
椘忤相嵩子免帰子孝字純
　論曰張桂䓁以希幸入乗時若夫尊称所生吊廟崇祀
　大宗伯之所冝奉也點主迎主無害觀論罷陳洸非其
　何主好者純叔宦不達其有所数之乎
　　李夣陽(王九/思)
李夣陽字献吉𥘉以戌籍隷陕西慶陽弘治中父正教授
周府因就試河南不遇還慶陽而棘闈且閉夢陽闌監場
使者大言夢陽不入試是斜無觧首使者勉收之果舉鄉
試第一時年十八用年癸丑成進士授户部主事夣陽有
軼才双瞳炯若電抗論古今傲絶一世居燕中社集四方
名士㒷𣸪古文詞與信陽何景明互旗鼓時人称李何然
両人各自成家十八年䛇求讜言夢陽䟽陳二病三害六
漸其二病一在元氣大畧謂今日士氣張拱深揖呐呐不
吐一辞則目為老成遇事圓巧則以為善應轉相則效翕
然風靡承訛踵弊言行無寔大臣𬒳劾廷辯求勝親䘮服
除非䛇而起亷耻道䘮佞人因循互相欺詆譬患内耗伏
未及發所謂無其形而有其㡬也一在腹心内官逼近性
隂而狼貪所為攻之則難攻不攻則亡身者也夫倉厰塲
庫錢榖之要也盡若軰主之陛下以為果忠寔可用耶抑
例故不可廢耶且其奸業摘發之矣不置之法又不竄斥
即何所憚且皇城之内通名藉者亦㡬萬人陛下又勅礼
部選十五以下净身男子五百名鳴呼此其禍可勝道哉
其言三害一曰兵害兵害者冗食而無𥙷空名而鮮寔也
夫騰􁑂四衞者今非所謂内兵耶外官既不與稽其数征
役又不𣸪選調其人率滛而驕而内官者主此淫而驕之
人詭託冐濫布列要地而自以為無害吾不信也且夫錦
衣衞爪牙之司也又內官之家人子弟官之團营兵之精
也内官參之内兵又其專掌之陛下寕不為寒心耶二曰
民害民害者歛重而民貧又貪墨在位恩不下流也内府
供用有常数矣今較之弘治𥘉年費溢十倍因而部派倍
之下之州縣又倍之百姓輸納称頭等又倍之輸納于内
官賄賂又倍之大臣不以告有司乗机而肥其家陛下雖
尝降㫖存問所為空名而不减寔禍也三曰庄塲之害皇
親之家奪民田土夷其墳墓毁其居屋斬伐樹木土著之
之民蕩産失業損害赤子動摇基本嗚呼亦己甚矣且薊
州牧馬草塲與百姓争阡尺分而寸剖之以𢾗千頃地今
三遣官勾攝牽連廢業而即死是何賤人而貴馬也其言
六漸一曰匱之漸各邉用兵以将則庸以䘚則罷糜財而
無功曠日而損威軍供不足至于和買和買不足轉為穵運
穵運不足遂行乞婦臣始至户部太倉粮尚百七十萬今
耗過半矣而乞者未己也貨入私室又若浪費即以京城
内外千覌萬寺孰非左右侍臣為之動輙鉅萬計而陛下
方遍察寺觀勅給修葺設猝有水旱之警兵甲事㒷内取
則己匱外歛則民穷臣不知陛下何以應之二曰盗之漸
盗㡬在民穷盗而得食即死不猶愈于餒而死乎天下無
智愚強弱舉俛首捧心以事我者以有法維之且畏死也
即死猶愈彼亦何所不為今嘯聚州村焚燒剽掠日相聞
矣承平日乆民不知兵萬一有慮外之警非但憂盗将㒷
大患三曰壞名器之漸古曰爵人于朝與衆共之示非我
也今乞官者官乞廕者廕黜父而陟其子黜祖而陟其孫
豈以報功又非示勸即大學士萬安前侍先皇帝醜穢彰
露陛下踐祚之始嘗令内官逼逐之去今䕃其子為丞報
耶劝耶願何利為之也四曰弛法令之漸夫舛莫大于縦
罪玩莫大于長奸犯人王礼檀搶夷僧貨物捐辱國体傳
笑外邦獄案已具法所不赦而陛下㝷復赦之是縦罪也
是長奸也五曰方術眩惑之漸陛下踐祚詔曰僧道不淂
作醮事煽惑人心堂堂天言四海誦法乃今復尔臣故知
有誘之者也譬若鋤草不盡反滋其势今天変屡見于上
百姓嗷嗷于下邉報未㨗倉庫匱乏信如真人國師道足以
庇法足以佑陛下即何不遂一試之不然梁武唐憲明効
彰彰矣六曰貴戚驕恣之漸水防惟土國防惟礼陛下至
親莫如壽寕矦所冝保全而使之安者亦莫如夀寕矦乃
頋不嚴礼以為之防臣恐其潰且有日矣壽寕矦招納無
頼岡利賊民有人田宅子女要截啇貨又召種塩課横行
江河張打黄旗道路飮恨夫川潰則傷必衆萬一法行陛
下即欲安全之淂乎昭聖以及后家大怒后母金夫人泣
訴上曰李主事䟽末斥后大無人臣礼上不淂已下夣陽
䛇獄㝷以大學士劉徤謝遷言有㫖復聀罸俸三月上逰
南宫皇后皇太子及金夫人從夀寕侯鶴齡入侍酒中上
召鶴齡促膝語左右咸莫聞知鶴齡免冠觸地謝盖上以
夣陽語重督之也夢陽一夕酔遇寿寕矦于道以鞭梢擊
堕其齒二侯恚甚欲聞上為前䟽未乆隱忍且止武宗嗣
位厯郎中正徳二年尚書韓文欲率諸大臣論劾諸閹夣
陽為代草文䟽宦瑾大恨之矯㫖䧏山西布政司經厯致
仕㝷以他事械繫詔獄盖瑾獨敬禮其鄉翰林修撰康海
海頋不與瑾兹特為夢陽一屈修瑾夢陽乃得免瑾誅起
為副使提學江西夢陽徃徃負材氣自髙弗能下人都御
史俞諌以征諸峝賊總督江西欲用两廣例屈体諸司夢
陽長揖廷抗曰公奉天子䛇督諸軍吾奉天子詔督諸生
何所不如公故事監司五日一㑹揖御史所夢陽輙不徃
尝以諸生故擅撻淮王之卒王奏下廵撫御史治夢陽遂
與御史江萬寔隙相訐奏改下藩臬㑹勘夣陽率諸生手
鋃鐺欲鎻御史御史杜門不敢出布政使鄭岳故與夣陽
不相能欲從中持之快其素寕王濠每常托詩文與夣陽
交􁁅心知夣陽不平岳執岳門下人入府中拷治踪跡岳
平日奏之并餙其子泓通賄狀囚泓而參政吴廷舉者尝
從夢陽為詩夢陽笑不荅至是亦以聀事相左上䟽論夢
陽適太守劉喬奸有賍既擅死一諸生夣陽持之急因偽
為奏革託御史萬实之劾都御史金者故露之謂夣陽所
代作以怒夣陽于萬寔金遂以聞詔遣大理卿燕忠即訊
諸生群擁呼忠直夢陽忠以老氏家言案夢陽獄㩀案團
手罵且教之謂老氏守其黑雌以為谷谿夢陽不能獄上
岳喬賍私削為民子泓充戍而廷舉論事過當奪俸一年
夢陽得閒住夢陽既廢歸居開封從閭里侠少射獵繁吹
二臺間自號空同子而海内慕重之方岳部使者過汴徃
徃造夢陽廬頋夢陽年位不尊徃徃隅坐客客率恠怒去
宸濠敗御史周宣追論夣陽隂比反者坐逮守鍵奉文書
痛責一老人坐提夢陽老人負創淋漓罵夢陽門夢陽不
淂已乃出刑部尚書林俊力救之淂免逮而守鍵尚出刑
部爰書張夢陽門以辱之自後交㳺断絶大梁賈客求文
賫金為夀而已夢陽淂金復集賔客治供帳園林為富貴
容殊驕奢年五十八䘚䘚而人称夢陽死尚有餘于才所
著有空同集弇州称手闢草昧為一代詞人之冠子枝舉
進士官不達有甥曺嘉諌南巡𬒳杖嘉靖𥘉以御史論事
坐貶昌邑知縣嘉亦有文詞頋好聞無禮即夢陽亦畏避
之𥘉夢陽倡古文詞王九思者一洗舊習從之東陽至謂
二人文為子字派盖以其互稱子為重也九思字敬夫以
弘詔中進士授簡討及改吏部絶請託雖逆瑾不淂行瑾
誅諸翰林悉復官而九思終以異東陽仍居吏部乆之言
官深悪王納誨并劾九思堂上堂下一陕三吏部非瑾黨
安從淂此岀同知夀州㝷罷去九思閒羙風流不覊拘禮
莭與康海齊名善歌所著有逰春記碧山樂府嘉靖中或
薦九思纂修寔録而忌者摘逰春記毁之云記中所借姓
名李林甫者李東陽也楊國忠者楊廷和也賈婆婆者賈
詠也坐此遂不果九思聞之更作小詞自嘲云老而䘮明
四方求文口占授之疾書不給年八十二卒
　論曰空同户部應詔所切切廉恥道䘮奸奄權逼而三
　害六漸事事痛心所冝陳座右朝夕省頋之者使非次
　及夀寕孝庙樂受豈挫折直言煩曲觧也雖然夀寕家
　果悟所以保全恩命何至世庙中惨痛不可言然則空同
　張氏忠臣也㢤拳夀寕落齒似快一擊于是提學時矯
　箝太過盖義直而遜出之者寡也真代草行而偽代草
　無以辯間居自放情亦可哀也己若以比宸濠為言則
　玉新建何嘗不歡呼寕籓席上哉其為陽春書院記不足
　深求也相傳空同督學江西時有司請如例祭江神則
　猝令役執神偶投之江而身送之大笑曰江神入水淂
　其所㢤淂其所㢤空同集六十三卷姑蘓黄省至以辨
　獄䓁詞誤入或曰祇點之耳空同才露氣激非所以守
　職户部考滿佀鍾署二語一官不滿其心三差不終其事
　盖訓之者切也
　　黄鞏(陸震何遵俞廷瓉林公黼詹軾孟/賜劉概李紹賢李惠王翰張英)
黄鞏字伯固福建莆田人弘治己丑進士推官徳安府歴
車駕職方郎中内艱服除㑹康陵行邉人心危惑或勸鞏
且觀望鞏題書屋以鴟夷馬革自誓入𥙷武選正徳十四
年復下詔南廵時蕭敬朱寕張鋭在司禮錦衣東厰與寕
庻人交通江彬又擅勁兵逼左右公卿交䟽不聼鞏以兵
部司屬倡諸司謂上巡逰本由彬彬罪不著上不悟因獨
䟽六事其畧曰陛下臨御以來天下知有權臣不知有陛
下寕忤陛下不敢忤權臣陛下不知也乱本己成祸变猝
起竊恐陛下知之晚矣試舉六事一崇正學嘗聞吉㐫悔
吝生乎動吉一耳而㐫悔吝居其三動可不慎乎二通言
路言官奏牘苟関時政徃徃匿不以聞其或事涉權奸則
又留中不出乆之中以他事是必廣開言路不責以出位
不加以好名則忠言日進而聦明日廣三正名號孔子曰
名不正則言不順陛下無故自稱威武大将軍太師鎮國
公逺近驚聞咄咄怪事夫陛下自稱為公誰則為陛下者
四戒逰幸嘗聞大禹罔㳺于佚罔滛于楽周公告成王毋
淫于觀于佚于逰于田陛下幸宣府幸大同幸太原幸陕
西榆林諸䖏所至靡財動衆郡縣騒然至使民間夫婦不
能相保虧損盛徳貽􁋸萬世陛下自視為何如主近者復
有南巡之命江淮之民争先挈妻子避去流離奔踣敢怒
而不敢言即又奸邪窺伺待時而發変生在内則欲歸無
路變生在外則望救無及陛下斯時且将何如五去小人
目今簸弄威权首導般幸以兵為戲劳天下之力竭四海
之財傷百姓之心紛紛無巳則江彬之為也彬本行伍庸
流兇狠傲誕種種可誅今乃賜以國姓封以伯爵托以心
腹付以提督京营之寄此飬乱之道也勢必外挟邉卒内
擁兵权騎虎之势不乱不止六建儲貳陛下春秋漸髙前
星未耀祖宗社稷之託懸無所寄陛下徒知收置義子布
滿左右獨不能豫建親賢以承大業臣以為陛下殆倒置
也伏望于宗室中遴選親賢一人飬于宫中以繫四海之
望他日誕生皇子俾令岀就外藩如此則継体有人國本
以固時員外陸震已别作草行上之得鞏䟽曰是足矣願
附名以進彬淂䟽果大恨縳二人䛇獄鉗校于廷五日三
訊杖百餘坐繫逾月除名鞏体最羸死得甦而震竟死當
是時海内盛傳鞏䟽比珍貝嘉靖改元召為南京大理寺
丞未㡬卒無子贈大理寺卿鞏嘗曰人生仕至公卿大都
三四十年事惟立身行道斯千載不朽居平沉敏好學雖
疾病支離手不釋卷詩文清粹和婉自成一家家素貧客
至貸米隣家或曰中不舉火震字汝亨蘭溪入正徳戊辰
進士令㤗和有聲去之日民立生祠擢武庫主事孝貞皇
后䘮上自宣府奔還旋復欲出震抗䟽諌上怒罪不測幸
諸大臣力救得免轉官至是杖于廷死復甦書與諸子吾
筆亂神不亂也竟以瘡傷卒卒後三年贈太常少卿弘光
中謚忠定子體仁廕國子生為通政司知事是時諌而杖
死者咸贈官主事劉校為尚寳卿謚孝毅評事林公黼為
主事謚忠恪行人司副余廷瓉為太常寺丞謚忠愍行人
詹軾劉㮣孟暘李紹賢李惠王翰為監察御史軾謚忠㓗㮣
謚忠質晹謚忠介紹賢謚忠端惠謚忠毅各廕子侄一人
入　國子監刑部照磨劉珏為兵部主事主事何遵别有傳
蔣欽字子脩以南京監察御史偕同官十三人直諌方夜
属草筐箧問聲唧唧欽大言何鬼乃尼吾事時聲振四壁
欽曰死耳不可昜也坐逮杖創甚獨不就療又張英者京
衞指揮僉事囊土数升負諌草當蹕道伏地哭以諌不淂
報輒𧺫岀䄂刄自到未殊血墳地衛士縳送䛇獄問英囊
土何為曰恐汚帝廷􁤤土掩血耳坐妟言竟死杖下無子
嘉靖𥘉主事許瑜訟及之贈都指揮官弘光中謚英忠
英弟雄都指揮外有周璽詹寅亦死于諌未詳其寔
　論曰諌南廵傾朝矣罸跪闕一百八人梏拳廷暴至一
　百四十九人杖午門至一百七十人然則此数百人皆懐
　張英尸諫之意者也而震䓁十人死其如威武大将軍
　鎮國公意逢彬一人有彬諸盡可以不生諸諌草不能
　悉存然無有如黄大理之獨䟽六事剴切痛至陸太常
　䄂草輒廢願附名冝乎海内之奉之為珍貝也鞏嘗有
　詩遺其弟一聮曰不用汝謀方至此湏知吾道固當然
　可知骨肉百口不奪願以身殉之者矣曰道在也而何
　遵以下諸公皆務其當然者哉
　　何遵
何遵字孟循南京欽天監人正徳甲戍進士吏部尚書陸
完獨器重之且試臺諌遵引疾勿出曰吾不能資人以進
也以工部主事榷荆関羡千金左右請上有餘于朝遵怒
斥之即何以善来者乃令下啇自百金以下减算三之二
風水敗貲者勿算比去行李䔥然南廵䛇下江彬䓁危言
撼衆諌必死是日六科十三道先之兵部郎中黄鞏翰林
修撰舒芬䟽継入諸曺踵至上大怒鞏㡬死而遵䟽復入
謂滛祀無𥙷敗乱萬一宗藩半道奉迎伏甲不軌福未降
耐禍己及盖指宸濠也彬匿不以聞遵復與同官林大輅
蔣山卿合䟽左右蟲惑忠言不得上逹且白鞏等無罪急
賜寛宥否者臣遵與同死矯㫖下遵等獄稱腹奸非上無
人臣禮榜示朝門遵等䘚跪闕梏拲廷暴五日予杖各五
十彬自請視杖杖者故視賄為輕重既曲奉彬意賄又不
至杖加毒遵体故羸瘡潰不可療越三曰卒邸舎止一蒼
頭随𥘉革䟽時蒼頭觧前持哭遵投筆訣之無多言帰見
大人為謝萬死吾子令勿廢學足矣作書託鄉人太僕卿
周金編修陳沂溪後事時年三十有四遵既䘚南巡議竟
寝金䓁集郷人賵淂以襯歸先是遵父鐸徃省墓有烏悲
鳴心異之抵舎或言工部有以言獲罪者鐸長號児遵其
死夫已而果然嘉靖𥘉贈尚宝司卿廕子世守入太學祠
鄉賢礼部為請專祠祠曰直亷弘光追謚忠莭
　論曰皆諌也難遵之諌在陸太常震䓁㡬死之日難遵
　之未諌而輒以後事託所知難遵之諌而父鐸瞻烏悲
　號嗟乎忠臣死國盖飬之有素匪一日之故矣
　　楊源
楊源字　江西豊城人父瑄以御史天順中䟽劾曺石
不軌忤㫖謫戍嶺外曺石敗赦還源為欽天監五官監候
正徳元年七月源奏占候大角及心宿中星動摇天璇天
璣天權星不明因勸上安居深宫絶嬉戲禁㳺獵罷弓馬
務巖號令毋輕出入十月連日霾霧交作源以為衆邪之
氣隂冐扵陽臣欺其君小人擅權為下叛上引譬甚力􁃸
監　怒源矯㫖妄言禍福廷杖三十眀年源𣸪奏比来火
星入太微垣帝座之前或東或西徃来不一勸上思患預
防毋自求禍瑾以語浸已䟽留不下召源靣叱之汝何官
也學做忠臣𣸪矯㫖廷三十彂粛州衛永逺充軍以連杖
重傷死河陽驛妻度氏斬蘆荻覆屍葬驛後
論曰使源如湯序天順中專尚隐　如童軒成化中出
自斜目奏報不寔一則知而不言一則不知而不言即
淂罪䝉宥源以父瑄之教即不見天象必言之而况
執藝以諌古有之矣天官家尤持運之大者㢤
　　張士隆毛憲
張士隆正徳九年為御史苦諫有曰頃者瑾禍薊亂陛下
不自懲毖廼猶興居無度暱近匪人積戎醜于禁中戲干
戈于户内徹夜燕㳺煙燎外見內庭繁土木權倖華侈横扣
軍粮皆名進貢織造龍幄科害靡極鄙猥無　使之廵撫援
納指揮授以政事盗伏而虜彂民竭而兵罷守法盡職如
御史劉天和𬒳逮張璞死詔獄禍機之伏近在目睫今請
痛懲前弊克慢絶滛早朝親政講席論經夫裒衣慱帶之
倫孰与市井狡獪之􁅼比廣厦細㫋之楽孰与邊徼荆棘
之危疑不報
毛憲正徳十二年以兵科給事中上言臣奉命册封遼府
帰途見老㓜男婦野掘草根相扶乞食僵卧呻吟死者槐
藉盖因連洪水田地抛荒而督征部使繹絡踵至日加鞭揵
重以採　煩難遺害匪細伏乞降㫖速議賑濟督征採木
暫行停撤更乞罷工作以息劳費莭　賫以惠孤菆不報
　論曰淂二不報二臣士隆憲之幸也想草奏時己自分
　不祥而貞諒盟心茟為赱應稍有頋惜無不付一歎嗟乎
　一歎亦可明志而况過此
　　劉􁈙
劉􁈙正徳元年以給事中極陳時政畧曰近日權奸預政
事勢異常聦明漸壅弊端日滋各鎮守乃襍差內臣何事數
更即無望撤回臣扵以用新人固不如用舊人飬飢􁈇固
不如飬飽􁈇舊人猶　習事飽􁈇猶或易饜也方今俻邊無
長茦只增年例之銀両理財無良謀徒賣廣東之庫藏􁩱
江稽兵餉累數月山西缺嵗課五十萬而征歛益繁用度
　侈留心國計者豈能晏然䟽凡數千言下詔獄
論曰孝庙號明主􁈙䟽在正徳元年寔弘治中事觀劉
遜以武岡知州忤岷王王訐遜遜㘴詔獄科道龎泮劉
　紳䓁交章論救并逮繫時有御史張淳在差耻不淂預
　為𥙷牘申救大學士徐溥䓁力諍淂釋言官然則􁃸耳
　尚不自正徳時也
　　許天錫
許天錫福建閩縣人弘治六年進士選翰林庻吉士居諌
垣七八載先後三十餘䟽與言官何天瀏倪天明並負風
概京師稱三天云弘治中京官六年考察之例自天錫發
之天錫倜儻不羈㽞意忠孝正徳元年遣封安南不入餽
進都給事中逆瑾肆威福天錫不勝憤一夕具状千有餘
言力陳時弊痛杜履霜之漸稿成欲皷登聞又恐不得逹
以稿填胸觸柱號旋自經死次日蒼頭驚惧潜懐鼓状以
亾嘉靖十九年子春赴闕訟冤賜祭葬
　論曰按寔録載天錫正徳改元以監察内庫彂逆瑾侵
　　鄭善夫(方豪殷/雲霄)
鄭善夫字經之福建閩人弘治十八年進士𥘉為户部主
事逆瑾用事告歸築少谷草堂閉絶交㳺日晏未炊欣然
自得乆强起礼部進員外武皇将南巡善夫約諸曺伏闕
上書廷杖罸跪闕門善夫乃别作諌草置懐中嘱其友曰
死為我出之諌畧曰臣聞天子端外屏以示嚴也非郊社
不離宗廟以承重也宫墻九重出則警蹕以防奸也陛下
獨不聞英庙事乎乗輿逺岀内無儲君外有勁鹵而驕貴
弄臣專典禁兵萬一变作誰保無虞且天雨露所滋無不
孳息雪霆所壓無不摧折煦然而福粛然而威萬化時行
百神率聀者天也陛下以威武大将軍鎮國公頂香㤗山
㤗山之神尊于天乎今者郊不視牲齋不誓戒改卜者三
岀而馳道非所以事天也禘尝不親非所以尊宗庙也圜
丘之上烈風揚沙太皇太后祔庙之夕七月雨雹此天戒
也五嶽之神不啻天之僕隷慢于其主恭其僕隷不待智
者知不饗矣天下名寔方惧大怪春秋尊無二上制王公
而下皆曰臣今以天子之尊貶而称公莫大恠也非但大
恠且有大憂若有不順藩王以公礼䖏陛下将安之耶抑
責其不臣也臣乆佚革茅絶心仕進痛惟先帝祝天求才
不忍以無用自弃抱此悃誠乆欲上献明知聀非言路寕
觸忌諱而死者誠惜陛下英明不忍天下之日敝也善夫
竟不死復乞吿帰善夫尫羸善病而好逰佳山水不廢嘉
靖改元起吏部郎中道病卒善夫詩倣少陵兼目時変故
寓幽憂雖才韻弗充古色精言髙映霞表與山人孫一元
及衢州方豪鳯陽殷雲霄最相善豪仕崑少令以不能教
其縣自繫獄中民群入獄請出雲霄字近夫自縣令仕至
南京給事中文從六經恥不善不啻負穢死会葬千人哭
失聲
　論曰䆒竟善夫䟽不淂上聞遂不獲従陸太常之後
　然其言足附黄大理以傳且其指不純黜唾宵小即
　　以聞不至死也豪以敎化不行自繫獄中主于以誠感
　　人而雲霄奉六經自勵善夫之磨澤如是
　　王雲鳯
王雲鳯字應韶山西和順人也父佐以進士厯官南户部
尚書孤介寡合雲鳯後父六載舉弘治𥘉年進士年僅二
十特操如父𥘉授礼部主事内庭崇修醮事度僧不已力
賛宗伯䟽請停止不報仍特自為䟽争之十年復以郎中
䟽論中官李廣及諸左道倖進者不報廣恨之十二月朔
駕自郊壇還廣言雲鳯駕後騎馬逮下䛇獄謫知陕州十
一年薦陕西僉事提學設四科以取士曰求道曰讀書曰
學文曰治事士𥘉授約束甚苦終歛戢多成就正徳二年
陞山東按察使艱歸起復為國子祭酒雲鳯復以所督陕
士訓約行之囯學于是謗騰改南通政使請告七年上以張
綵言起家僉都御史巡撫宣府䟽辞不允時楊一清為吏
部雲鳯上一清書有曰一時快意可畧也前軰影様之多
後人是非之公可畏也一人私情可畧也天下指視之嚴
史氏紀載之實可畏也之鎮两月值父艱歸服闋起副都
御史懇以疾辭上予告遂不復岀
　論曰雲鳯𥘉抗章中官李廣而㝷以張綵薦辞不力晩
　丰稜亦稍减矣而中猶自持
　　毛澄
毛澄字顯清南直太倉人弘治癸丑以進士苐一人官脩
撰其大父滿百歲予告帰里中賀羊酒咄咄生鮮覯也進
諭徳侍東宫善開導厯學士為講官教庻吉士進侍郎吏
部署選事稱精覈已為尚書礼部力争武廟南巡大司馬
彭澤以御史中丞行邊有所按忤嬖臣寕主者以深文坐
之澄𣸪倡言澤忠無他不當罪㑹給事中爌亦言之上淂
附輕而爌䓁皆斥寕憾澄切欲中之伺無所淂逆濠請朝其
封内澄舉守府之憲力折之寢其孝行之旌寕藩敗請獻
之廟社以為大戮不冝草莾議之大禮議起澄首持為人
後之觧心為興獻立後奪于張璁䓁不果移疾心帰道興
濟卆謚文简
論曰澄少時夜誦書母夫人遣婢饋之不啓門兄洪自
徃乃岀居平雖甚暑不褻體露受賜率散之宗黨室無
媵娣好吟詠不存一字薦剡恐不及而不以為恩其為
䔍信長者矣夫
罪惟録列傳卷之十三下
　諫議諸臣列傳
　　葉向髙
葉向髙字進卿號䑓山福建福清人㓜稱奇童邑令首㧞
之為之完婚堂上以萬暦癸未進士庶常授編脩厯侍讀
掌坊事向髙長髯語言簡眀侍皇長子班皇長子　飛鬚
先生厯礼部右侍郎時遣南亰守監邢隆開採極諫不省
故事神帛出内府中貴寝漁獵因𣸪傳造向髙請量費而
繽之歲减萬金三十五年以礼部尚書拜東閣大學(士)議
𥙷官議發帑皆時要報聞㝷䟽蠲江南租㽞税銀賑
請而考選之命亦下争内官永壽所請　全給上從之
請賑福建山西災傷　議礦言官淂罪　薦王邦才䓁
瑞王婚費止如潞籓八萬上悉報可有(御)史聞吏部将
外推劾向髙為名求自免向髙告大宰釋御史求去不許
内狥旧例催買辦户部急向高封還原㫖竟罷催部歲省
二十萬邉餉缺請發內帑一再不報乆之得稍給時上朕
居機務廢閣向髙力言之又不報遂極言榷税之害并及
賑饑上稍為發帑争漕撫李三才及部臣顧憲成等求上
獨断報聞顯陵守偹中官役人光𥙿暴害百姓遮控御史下
承天劳謙捕理上意庇光㭲向髙言御史權冝已亂勞謙
無罪得請故事訟内官人命於刑部者必題請後行時刑
部遽下宛平令捕治上大怒且繫令向髙曲觧之令得降
級外調邉報数㨗上惜賞向髙再四請皆不報四十年上
長治一䟽請益勵精不報向髙以言多不中至杜門求去
亦不報㝷請下考選之命有曰士大夫以官為輕祸有不
忍言者矣留中向髙直請掛冠命乃下向髙私第傳諭㽞信
宿乃發向髙遽發之乗夜報名廷謝次日上果取䟽聞已
廷謝怒盡墩鎻司禮名下諸閹然終不咎向髙也向髙益
求去䟽𥙷閣臣至十八上不報復求去不許揭請福王之
國不報有武弁王日乹訟京師人孔學于刑部不勝突皇
城發砲進夲刑部坐以禁城放砲論死曰軋更計使抱奏
陳六妄訐孔學受皇貴妃宻㫖行詛呪謀害東宫通政使
不與入奏六持刀試頸脅之上覧曰乹䟽震怒而閣揭
固勸上無發上大喜而宫中亦幸以安向髙曰東宫輟講
業已八年不奉朝謁聞亦口乆而福王月入宫二悠悠之
口寔難家喻復社門堅請以去就决之留中再請不報至
云臣孥已先發在道上驚乃㸃用方從哲呉道南向髙欲
再𧺫沈鯉而不淂也盖請𥙷閣臣七十餘䟽矣仍請福王之
國上逡廵湏明冬聖母夀誕後向髙封還内傳内官失色
向髙曰上督過閣臣受之已復奏外廷喧傳皇上欲借聖
母賀壽以留福王是賀壽不真而留福王真曰乹之妖言
可畏也上不淂已傳諭明春卜期頋必庄田四萬母缺向
髙屡揭得减萬勸王自减萬使天下頌王賢王乃自請不
許向髙再請從之貴妃恚甚使人語向髙碩以爱東朝之
餘稍及福向髙正色曰此乃所以善王也皇上春秋髙乘
此時就國宫中乞請無不淂湏之宫車晚岀常額之外可
望絲黍乎貴妃亦心動王如期行禮部儀注王辭皇太子
四拜坐受無他語向髙宻啓太子當固謙太子深然之至
欲下坐荅拜王固辭太子猶再拜握乎泣别送至宫門福
王過望上與貴妃皆大喜四十一年聖毋崩推廣遺詔勸
上釋椘宗蠲税額之半𥙷大僚下考選上俱允行以少師
兼太子太師與告歸光宗嗣立召入建極殿未行而熹宗
再立向髙為首輔時遼務孔亟向髙不知兵既以經畧熊
廷弼能辨関東又曲庇撫臣王化貞復以化貞所言毛文龍
鎮江之㨗足恃及言官論廷弼所任将髙出為党逆向髙
曰如此則廷弼不安矣繼見廷弼分布防守䟽為擬㫖稱
其用兵有次苐純用調停而輔臣沈㴶尤絶信化貞力持
專任廷臣多左化貞向髙曰廷弼之不克任吾所知若化
貞之必克任吾所未知也兼任如故于是經撫不合方互
争而廣寕破矣時議代經畧者衆曰觧經邦向髙曰觧經
邦經邦不行衆曰王在晋向髙曰王在晋搃無獨是已逆
奄權重輔臣劉一燝以忤魏見逐向髙為下内傳門人繆
昌期進曰即何不去就争之向髙畏不敢因請𥙷閣臣為
助則朱囯禎懦僅自保而聊城朱延禧南樂魏廣㣲竟入
魏氏之室矣自是票擬多從中改即有嚴行而奄私人不
即奉向髙知不可為特為持平冀緩其毒初觸璫得罪諸
臣向髙為曲觧忠賢頗聼受未㡬璫熖漸熾即平日素自
許亦潜附乞哀向髙曰昔人謂両姑之間難為婦今覌之
両婦之間亦難為姑况不止両婦哉天啟四年楊漣大發
奄罪語同官囯禎此又非奄瑾比也以司禮而蒹東厰羽
翼已成又有客氏為助勢若㧞山事不可測宜留閣臣為
後勁或䚹之曰閣臣與廷臣所䖏不同廷臣主發奸不激
則情不盡閣臣務持大体不事躁屑候窽而一語淂之及
舉朝有䟽南䟽亦至始宻揭諷上許其退歸私第過加優
渥比于大臣勲臣者然則大拂内意因馳書報國禎此如
慱者盡出所有輕于一擲遂至塗地謀之不臧更復何尤
自是十八䟽乞歸不允魏黨遂借汪文言𧺫大獄文言故
向髙所題秩也因言言官之訐奏釁不可開駕帖之拏入
漸不可長無寕单罪臣一人稍寛其他且言数十年不行
之廷杖三見旬日之間鍜錬終非其罪而于君臣一体大
義所傷寔多古称軍容不入囯乃宫廷之内使銃砲之声
徹于外聼寕無隐憂忠　滋不悦適御史林汝翥忤魏𬒳
逮汝翥者向髙甥也羣圍向髙私邸大索向髙請去不許
再䟽許之加太傅遣官䕶行慶陵功成加上柱囯辞不獲
向髙生平善因事就功每以精白相感故神宗時堂陛隔
絶而無浮沉之失亦無封畛之譏熹宗時欲入其間以權
圖之而卒不可淂及朱童䝉大詆講學為植黨向髙力言
果欲結党何待講學朝議必欲去元標䓁向髙曰臣請偕
去又以其間請免帶征立法團練録用豪杰上令草䛇告
天下遂有朕寔不逮眧累吾民語上不樂諭使改之向髙
言感動入心寔在于此卒不改壬戍策士淂文震孟第一
後震孟言事大忤忠賢且杖之向髙曰此上首科苐一人
摧之不祥抑聞其為文丞相孫也淂罪明神不便盖燕俗
尚鬼嚴事文丞相故詭託以警之崇楨元年卒謚文忠
　論曰入間而圗之前此有行之者矣文忠所遘正人主
　骨肉之故煽䖏有人朕居無聞呼籲不灵即臯䕫束手
　慱者之喻誠為合觧然客魏交煽即欲如楊文㐮之于
　逆瑾萬不可淂而頋欲恃百口逆鱗㢤且問􁃸魏時張
　永何人也文忠相業前以衆射不能行其是後以曲調
　不䏻正其不是即志無疵庸何濟哉而最誤則偏任化
　貞姑㽞両是究之自撤長城輾轉荒忽積此不收嗟何
　及矣文忠自言昔年事以手代口雖甚觸忤一夕輒平
　事亦或允今日向内臣以口代百手何濟閣中一片地
　徒供舌戦未幾盡化為干戈矣數语可為自銘此傳
　𥘉庸誤継讀東林讞熊詞而升之諫議盖知熊者難
　其人也
　　熊明遇
熊明遇字良孺江西進賢人萬暦甲辰進士知長興最入
禮曺改兵科給事中諳天文兵法尤精形勢之論時以廉
峻著名上乆在位益倦勤邉将吏多䝉冐明遇請嚴稽􁩼
不報又以災異叠見上言半歲以来天皷雨震于晋郵流
星晝隕于青豊大雷火霹靂于馬蘭霞光起落于温州地
震二十八見天火九見石首雨荳遼東兵端吐火河内女
妖而其異之大者山東人相食事之大者河溢不用其道
又見太白經天權星暗小輔星沉没熒惑襲月金水忒度
或日光無芒或日月同暈或為恒風為枯旱天讉益㴱而
皇上所行皆誣天拂經之事此禽息砕首賈生痛哭之時
也謹以八憂五漸三無之說進上不報出偹兵寕夏天啓
初歴右僉都御史提督操江時所在募兵援遼多道亡明
遇請以東援未散之䘚寔江防䛇可逆賢用事以掦左黨
奪職聼勘戍烟瘴崇禎𥘉歴刑部尚書東師深入召對平
臺以為飬無用之援不如練有用之土著其議東江也曰
請以虗着用之金𣸪海盖四衛彼未嘗守吾守則彼必争
風波限隔應援断絶辱國損威事不可知今少㽞兵屯以
隂通朝鮮貢道不使有可争而四衛存此虗着也其議脩
築大􁁶右屯也曰大􁁶右屯在廣寕之西蒿莱極目若欲
逐城修守偹多力分關寕士馬不免移調我劳且單激之
來更露積之也今彼未能馳餱馬上行甌脱千里来壁堅
関而柰何賫餉饋空城為之外廐上然之改兵部尚書偹
陳邉計有曰邇者加派多而且又疾耕不足於餉饋徵調
逺而且煩乆戍盡化為逍遥上下偷安一意苟且請下詔
詰問邉臣綜􁩼名寔且云總兵官凡部卒一萬者令熟練
戦兵三千歩卒三千其四千號為常伍登陴守望井灶𥙷
縫工匠厮飬在内訓練稍寛而抵冐者不淂與焉練成之
日或千人或五百人就閲京師名為様兵然兵不歴戦則
不精錦義東北近舊遼陽時伺出没精諜宻搗使進退如
雷風胆力始岀所規畫大率至正至常以全取勝上恱令
畫䂓條程限以進未㡬召對復議築凌屯進止明遇力持
不可且亟撤班軍以防薊門而遼撫丘嘉禾大帥祖大夀
兎城大凌東師果大至圍城数匝諸鎮宋偉呉㐮等援凌
戦長山敗績九城震明遇夜半請上批荅曲赦戦士而九
城得完凌圍益急閣部中軍何可剛自殺大夀出戦精兵
七千盡沒因所部張存仁東降已天霧迷道失所從单身
入錦大壽妻以義責之大壽復為城守明遇宻陳乞安大
夀提督九城如故而嚴為偹禦上從之時欲出中官監視
諸鎮明遇䟽持之事得寝五年秋東師入寕府逮廵撫沈
棨而明遇罷官聼勘乆之事白以原官致仕十五年起南
兵部尚書未至䘚所著有歛草則草素草緑雪楼集中樞
集略子之霖以進士為邑令清
　論曰當時庙算之左左一進字而不知退退乃所以進
　大凌之議字字金石䘚如左劵盖議始遼撫丘嘉禾而
　而中樞梁廷棟主之良孺以刑部不能奪也及秉中樞
　而全氣已失宣府之役不能俟其後效耴償致使綜核
　名寔不見其用惜㢤
　　满朝薦
滿朝薦字震東湖廣麻陽人以萬暦甲辰進士令咸寕時
中貴人以礦税至邑威苛朝薦令其民獵逐之中貴佈去
坐凌鑠近侍詔獄廷臣力争之不省乆以覃㤙獲赦天啓
𥘉歴太僕少卿時遼陽失守在廷咸植私黨射朝薦特䟽
略曰親賢逺奸前史志之今頋命大僚周嘉謨劉一燝以
讒逐守禮宗伯孫慎行以封典絀執法司冦王紀以黨噬
革職倪思輝朱欽相周朝瑞惠世揚以建言或削或去至
隂險閣臣負三十劾䟽其去也猶惓􁁻異数忠佞欵矣束
　　　　　　　　　　　　　　　　　　　　　遼陽
之失撫臣袁應㤗納䧏兵致之廣寕之失又撫臣王化貞
厚㗖西部恃此踈防致之而餙云奸人私獻遼廣是曲為
二撫餙罪國法謂何閣臣主平章乃忌才壊法者或示両
可或與徑行殛邪匡正者反持之甚力一切顛例成于陛
下十之二而成于當事大臣十之九陛下何負于諸臣負
陛下至此臣知言岀禍随頋不碩親見神州之陸沉也䟽
入坐削籍終廢弃䘚于家
　論曰税璫之難桁楊相接諸守令司理强項獲罪者縷
　不勝数獨滿震東與馮憲副應京吴令宗尭最著相傳
　震東削籍辭朝所劾輔臣㴶亦是曰同拜闕下猶賜蠎
　馳馹震東青衣破㡌躄躠道㔫高忠憲遥語曰相公荣
　則荣矣能不媿滿君乎楊忠烈二十四罪之䟽亦首列
　朝薦去國第一
　　袁化中
袁化中别號熈宇山東武定人以萬暦丁未進士授内黄
令調繁涇内召拜御史㝷以病請告强半在籍天啟𥘉上
言新政一曰宫禁漸弛一曰法紀漸替一曰賄賂漸廣一曰
邉彊漸壊一曰大執掌漸失一曰宦官漸盛一曰人心漸
漓継楊璉廷劾􁃸監魏忠賢云騎虎難下教猱以升臣恐
璫之毒不在縉紳而在皇上矣伏奄怒以河南道掌大計
時崔呈秀廵視淮掦貪濫化中露草劾之奪其職呈秀乃
潜叩首逆璫呼父嗾諸奸遮風影以封彊移宫両案逮䛇
獄六人六人五丁未進士世稱是科多直莭云誣坐化中
賍六千酷比化中善病嘗僵卧不𧺫滯獄濕隂􁂫大如三
斗噐乃以病故不受棍以璫指斃鎖頭顔紫手魏敗贈太
僕寺卿謚忠愍廕一子入監讀書
　論曰袁武㝎以馮保例忠賢縦忠賢也亦大不倫莫馮
　保矢天必安孺子帝忠賢之夢何如㢤意當時諸公恐
　過激必大不利诸前諌者及楊䟽入乃數之不啻口計
　分謗大洪而縂之不免按新政七漸之䟽所云宫禁宦
　官直是倡大洪而非継大洪矣
　　頋大章
頋大章字伯欽别號麈客南直常熟人父奉常雲程舉孿
子長大章次大韶兄弟齊名翺翔藝苑大章成萬暦丁未
進士授泉州司理以疾去官越三載改昆陵學慱時正人
日就摧折慨然曰昔賈彪不入頋厨之目䘚西行以觧其
難余向與東林踈或可以彪自况也𥙷國慱遷刑部主事
時遼陽失後京营嚴戢奸而無辜乆繫二百餘人已瘐死
過半大章為讞留三人餘竟釋去諸所讞决民自不冤時
南昌一燝當國頗與言官搆大章託友上書勸其先收主
權則相權自重言路自清一燝不能用典試粤西福清随
與南昌有隙大章為調䕶善南昌之去云天啓𥘉廣寕失
律大司冦王紀以大獄属大章朝審大章附衆正以經罪
稍薄于撫而袒撫者叢怒王紀嘗奮劾客氏蠱惑袒魏者
又謂䟽出大章手自是辨劉一瓛非南昌族辨佟卜年非
叛人諸邪益怒調兵部員外郎而䑓臣楊維垣遂䟽劾大
章倡八議之邪談緩頬而鬻大獄大章䟽辯謂誅心則廷
弼難末减論事則化貞乃禍魁且日今諸臣並論辟矣無
論臣非鬻獄之人旦業辟之又何鬻焉力求罷斥上原大
章無他不許而維垣再䟽不觧大章復辯公論直之謝病
㱕甲子調起禮部則魏逆大張矣明年求臬憲且出國門
㑹諸奸合謀借汪文言獄詞誣逮楊左共六人大章預焉
五月矯㫖下䛇獄獄䘚以大章故刑曺寛仁咸為叩首掩
泣適廷中有大樹生黄芝六瓣獄䘚以為賀大章曰芝瑞
草困此吾六人其不終乎書一聨卧側故作風波翻世道
常留日月照人心坐入㷱賍四萬前後受棍一百七十桚
𫾣三百六十夾杠一百四十五死而復甦者三大章嘗張
目視日乆之不已咲謂孟弁曰嘗聞鬼不淂見日今幸片
時未死當快覩之初六人並入獄或以璫恨楊燭㴱意楊
先自裁諸可末减大章毅然曰先死惟人豈可强哉已而
同逮五人皆先卒時有燕客知天文術数匿姓名嘗周旋
六人獄忽獄䘚語客堂上勒死期迫矣客䇿越五日當有
変輙謂與爾金能緩五日乎曰能巳而䘚復至曰五日矣
客曰弗誤果有西曺㑹勘之命盖欲合成五人招也大章
曰吾安能代死者誣服乎䘚不屈竟坐斬當復收鎮撫乃
嘆曰士不再辱投繯卒獄中自叙六條内言佟卜年事最
悉有云兵部尚書張鶴鳴奏杜茂佟卜年謀叛事謂卜年
為河間知縣時遣茂同二家丁走通李永芳為逆大章曰
豈有同謀最秘茂尚不知二家丁名姓乎杜茂者卜年嘗
薦於登撫陶為千搃受千金募兵浪費不敢㱕為畨役所
獲文致将以為功也大章以卜年飬貞族罪流右侍郎楊
　　周朝瑞
周朝瑞字思永别號衡臺山東臨清人成萬暦丁未進士
以中書舎人選給事中與同官楊漣道氣最合光廟時奏
言慎初三要終以斥逺嬖倿上不懌告㱕天啓初召還礼
科䟽請經筵語侵近侍有曰皇上㓜齡志氣未定而種匕
借叢皆堪覆囯獨有朝講不輟淂覩聖容或可牵𥚑無能
指鹿今三六九日常期己漸借題傳免倘并經筵日講一摡
報罷恐将来司馬門之傳格不以奏吕大器之貶竟不及知
國家大事去矣豈止學廢于嬉徳终罔𢡟也㢤時御史賈
継春追論移宫以為違忤先帝朝瑞直詞折之且日安選
侍者猶謂之是則安宗社者頋謂之非乎復論人才謂當
破例儲蓄報聞推太僕寺卿㑹奸党撰東林點将録以激
逆璫曰此百八人皆投刄祖爺者竟先逮六人而朝瑞與
焉借汪文言一案坐賍一萬两先是廣寕之失朝瑞以朝
廷未䆒經臣廷弼之用不可謂廷弼竟無用自冝轉敗為
功豈料剛愎難任至是竟坐熊賍未完許顯純以璫指報
朝瑞病劇方與頋大章孟弁同飯郭鎻頭呼去頃之而朝
瑞文問岀魏敗贈太僕寺卿謚忠毅廕一子
　論曰或有以福清擬李文正東陽頗不倫東陽陽示比
　暱其國家大關係則持之持之而淂遂觀其餞劉謝于
　郊欷􁓭泣下情可知矣福清語門下昌期尚以逆璫二事
　小心且稱匡正則于鍳别漫無可憑而又畏禍避謗致
　令宵小自擬自票中書座屈作謄録之役思永嘗䂓
　臣屡矣使文正䖏此自有權用豈至子是雖然福清
　之失飬忠賢猶小任化貞則大劇也歟思永或云江
　右籍南直清源人
　　左光斗
左光斗字遺直一字共之號蒼嶼又號浮丘直隷桐城人
生時月當大斗火光繞屋故以命名才性精贍吮筆警聼
成萬暦丁未進士以中書舎人擢監察御史丰裁簡俊條
奏爽切同事每推以為鋒光斗矯不避嘗曰元祐去亂法
不去亂人畢竟第二義萬暦之季法紀廢彛光斗首請御
朝汰假印濫官五百餘人力詆賞𠫭之偽杜奸相戚畹奄
官典兵之漸時上許天下能募兵者自領至京光斗恐蹈
漢何進故事䟽止之神宗不豫内官矯東宫令㫖索世廟
戚畹絶庄頂首光斗曰尺地皆殿下有此日安淂私授受
乎璫沮去特參巨璫陳登奪民屯題免十三塲逋租出巡
屯上三因十四議請特設屯學官以屯田多寡上殿最巨
璫蠧屯者立䟽紏之璫為股栗单車勸導至暈暑一晝夜
不休天津㴚郡社而稷之如新也督學北直嚴杜請託留
心武偹暇則率諸生較射刻有兼材録適白蓮邪教作亂
請纓撲賊半属諸生徃有成效薦舉清而摘奸若神光廟
升遐李選侍挟寵勒封皇后㨿乾逼尊倡廷臣公䟽移宫
不早将借撫養之名行專制之寔武氏之􁧻立見於今選
侍怒使小璫出詰光斗武氏語何所屬光斗不對熹廟為
曲全發䟽閣擬淂免時選侍既移宫後随有煩論光斗随
有情法両全一䟽以為移宫之後特恩自在皇上不淂憑
中使口傳多所株累嘗争泰昌改元以為未當断以萬暦
四十八年八月為泰昌元年逆奄魏忠賢用事邪黨氊附
指汪文言為東林線索借以波累時文言對簿得白矣刑
科給事中傅櫆暱東厰理刑傅継教通譜兄弟復以文言
一案誣光斗及吏科魏大中朋比光斗進國是一䟽力求
罷斥優㫖不許歴左僉都御史正色紏繩而於中㫖尤諤
諤不已時衆正在朝趙南星李騰芳陳于廷為銓司孫瑋
髙攀龍楊璉相次為司憲臺省如魏大中袁化中考功鄒
維璉程國祥慨然澄清而逆璫遂引群邪立壘相抗於是
多所黜逐如振籜右副都御史楊璉二十四罪之䟽入光
斗𣸪䟽三十二斬将以継之而其下泄之邏者遂矯㫖削
奪去未㡬以梁夣環復參文言而大獄斯起誣坐光斗疆
埸移宫事逮䛇獄初㷱廷弼撫邉時光斗輒䟽規之及邉
事壞或誣廷弼宻通東師光斗獨曰有本罪在張魏公以
逗遛殺曲端而不入别意當無憾至是遂誣光斗與楊璉
入廷弼賄為營脱各坐賍二萬両追比椘毒乙丑之七月
卄有四日與楊魏同日見害先是光斗未遇時有白鵲巢
舘樹至乙丑偶為人所弋獲則䛇逮日也急購之豢於家
則左翼已折一日忽悲鳴三躍而死與中丞見害期合人
以為異光斗性慷慨喜急人潜為觧紛故不使人知戚属
之待以舉火者若而家以故聞逮之日舉國若狂植旗四
門約起討緹騎之奉偽㫖行叩閽白冤光斗曰此速死我
且與逆璫口寔勢萬不䏻逹與諸公駢死何益於是且止
焚香籲天咸送至黄河而返哭聲震天地即緹騎亦或為
抆涙當時號楊左楊徑直而左沉宻旋又並称繆魏謂四
人同心為群邪所側目云崇禎初魏敗贈光斗太子少保
右副都御史廕一子國柱入監讀書
　論曰浮丘初為中書舎人時題其堂者俸薄儉常足官
　卑清自尊盖乆以此二語自誓矣常論芝岡才有餘而
　量不足以之守邉則有餘以之恢邉則不足芝岡有量
　不足者不容羣小也芝岡䏻恢邉不足者以群小側目
　萬無䏻收故版也浮丘亦似未䏻深知芝岡矣而諸奸
　䘚坐浮丘以不清死然則芝岡即無浮之誓豈以不清
　死浮丘㢤
　　周宗建
周宗建字季矦號來玉直隷吳江人童時聞説楊忠愍事
輙撫掌曰忠愍不死既長讀書慕大莭萬暦癸丑成進士
以人望擬入中秘讀書宗建謝不受碩岀練習民事授武
康令調繁仁和性通敏紛劇数語决之他郡邑事多移就
理以最拜監察御史䟽数十上皆軍國大計天啓初逆璫
魏進忠漸用事宗建且首及之㑹四月雨雹條上四端以
為皆隂氣太盛所致一曰大臣名莭冝重一曰小臣忠告
冝寛一曰内臣窺伺冝防一曰外臣附和冝化至云進忠
目既不識一丁心復不諳大義漸與相親必醸隐禍進忠
狺狺恨矯㫖切責輔臣葉向髙為婉觧之㑹都御史鄒元
標請召還言事諸臣清直嚮用進忠益忌嗾其黨科臣郭
鞏造為新幽大幽之說把持察典編輯諸臣数十餘人彚
為一册復于交單数日後造為暱名文書羅織五十餘人
投之路旁于省以劉弘化為首次周朝瑞熊徳暘等于䑓
以方震孺為首次江秉謙等而宗建尤所切齒宗建遂有
清宫禁絶禍本一䟽直斥鞏為進忠鷹犬結連膠固取㫖
如寄權璫之報復借言官以伸言官之聲勢假中涓以重
且曰数月以來熊徳晹江秉謙侯震暘王紀滿朝薦鄒元
標馮從吾文震孟鄭鄤等摘瓜抱蔓咸見斥逐内外交通
善類澌盡天下事尚忍言哉不省時奉聖夫人客氏以人
言退居外舎不逾宿復入宗建從䑓臣王心一科臣侯震
晹之後有割小恩以昭大義一䟽畧曰客氏㣲劳薄行有
何足恃乃蒙優䘏過當重土名田一品服𬒳示既奢矣猶
欲乆圖内侍戀􁁻不捨将何為乎皇上天俔初諧前星将
朗乃使客氏者私恩小謹日進于前令色甘言日陳于近
心移燕暱反覺淑慎之踈志在交通必開訛搆之漸語觸
上隐傳票擬廷杖論死言官文章救免而是時更有大璫
劉朝者欲典内操岀巡視榆関搞劳諸軍宗建䟽以事関
政体有大不可者三復列其貽害有云中使一岀騎從必
繁侈餙軍容喧嘩道路張皇大衆必駭听覌害一関内尺
地食物单殘諸璫襍㳫囂詬易𧺫害二輔臣當関体絶百
僚貴倨抗衡体統易褻害三中禁之人不習世務耳目所
及輕信易疑掇拾郛言恐滋虗偽害四又性多悪直巧擸
頌聲希國紀叙害五立威賣重賞罰失㩀人心不平害六
関門将吏功名念熱鑚穴情深謬結知交潜通線索害七
從行既衆弊孔易開財利相親唾涎必𧺫　滋損耗有傷
寔惠害八自亰扺関道里八百經行驛站勒索多瑞疲累
窮民驚殘鷄犬害九矧有禍胎尤為可慮恣傲之累習与
性成一預兵端如虎傅翼漸乃謀為監督之官漸乃謀為
廵採之使漸乃謀執大政漸乃撓亂主權以中人而参决
彊塲之事以腐竪而品隲文武之才祖制盡乖為禍不小
語語殷痛事遂寝已而廵視光禄清理諸弊歲省金錢数
萬復紏大璫王体乾益觸内忌奉差㱕外艱門庭閴然讀
書教子不聞户外為徳于郷則身先之甲子水灾為請折
以省民困丙寅逆奄借織監李寔䟽一網諸賢首列宗建
又矯㫖别批他䟽有曰宗建賍私狼藉尚復逍遥岀緹騎
与繆昌期並逮吳江士民擁攀萬人下鎮撫司誣賍坐一
萬三千五百兩時有所為聼記者􁃽倨堂上指揮如意拷
榜極惨海内憐宗建清素割俸助者至数千金毒拷斃獄
魏敗子廷祚廷祉鳴冤事白贈太僕卿謚忠教
　論曰内侍王安頗效勤東林攻東林者遂以為口實
　自安死而衆正之禍以惨夫郭鞏固所恃殺安者也
　周侍御廼欲與再跌乎李織監以名殺人而不府怨
　分怨可為幻甚忠毅𥘉逮京師地震入獄就勘王恭啟
　火再訊氷電殁之日朝天宫灾天亦張皇張忠愍後
　身之死㦲祖恭粛用康陵時以言官擊中貴著直声
　然則世以辟邪長矣
　　王心一(倪思/輝)
王心一字純父號玄珠南直吳縣人登萬暦癸丑進士以
行人拜監察御史多執法廷諍天啓元年奉聖夫人客氏
與太監魏忠賢相為表裏矯㫖亂政時衆正未敢指斤心
一継科臣倪思輝特有以義裁恩一䟽畧曰明主恩不先
於至近賞必加於有功不幸遼左破敗三軍之士抛妻棄
子披露眠沙經撫按道卧不觧衣食不重飽以拮据青燐
白骨之間盖今日莫苦于遼之文武将士乃近者連接邸
報一則為客氏䕶墳香火一則為進忠陵工叙録似獨以
私思為惓惓者先左右而後彊場使閫外聞之毋乃觧其
體而灰其心乎於理為不順於事為失冝忠臣爱君必防
其漸臣猶未敢深言其漸也近讀撫臣王化貞遼事甚難
一䟽有云大㡌短衣㡬同兵子泥頭土面有如塑人又接
桉臣方震孺手書惟碩戮力行間身先嬴卒熱血破洒以
報知己臣不覺為之泣下似冝抑宫中之賞裁左右之恩
特發明䛇遣使齎金乗誓師之會示不測之恩若曰朕卧薪
嘗胆不忘遼亊爾爾䟽入竟淂嚴㫖時思輝與朱欽相咸
以投劾客氏致觸聖怒落職𬒳譴心一復極言申救之以
為二臣之心不過為聖明之諭㫖不可不信祖宗之家法
不可不守宫禁之防閑不可不肅言官之進言猶醫者之
用藥醫者以藥治人有如其人曰爾柰何沽名以藥石苦
我則良醫必返走而其人之病危不可救矣語益痛切矯
㫖降三級外用未越歲𬒳黜家居杜門課子不聞戸外甲
子緹騎四出吳椘為甚里閈謡言逮某矣某真逮矣凡以
言見放者無不指及心一日危坐静聼以為弹射最先萬
不獲免乃竟倖脱崇禎初復起西臺一月而三抗䟽克禆
時政云思輝字韞之祁門人丁未進士歴吏科侍經筵廵
視京营清操著聞以首論客氏調三級福建桉察司知事
賜環歴大理少卿坐門户削奪魏敗交薦不𧺫
　論日讀王大理以義裁恩及申救倪朱二䟽情詞清警
　豈有减于楊尤㦲而𬒳譴未至如子丑之日知逆魏尚
　稍畏誼自𬒳攻于東林者反射借魏而勢乃一决然則
　為大奸亦未易易也有所以成之也
　　黄尊素
黄尊素字真長號白安淛江餘姚人成萬暦丙辰進士司
理寕國負氣莭凛不撓清操絶俗豪徤懾服擢監察御史
益以剛介自厲甫一載䟽凡十三上悉關軍國最天啓甲
子以灾異直言有曰阿保重于趙嬈禁旅近于唐末蕭墻
之憂慘踰戎敵毫末不札将斧柯奉嚴㫖頼衆正匡䕶淂
免巳而楊漣二十四罪之䟽入尊素繼之有云忠賢諸不
法廷臣暴露已不餘力借曰未言之未知之耳已知之而
皇上視為不痛不痒之着已言之而諸臣莫獲能改能從
之益形見勢窮復何頋忌忠賢既不能收已縱之韁即其
私人亦不能囬一徃之棹柴栅既㴱螫辣誰何勢必䑓諌
折之不足即干戈取之亦難為力矣九廟有靈衆怒難犯
伏惟皇上自為社禝計立撤厰務并将傅應星傳繼教陳
居恭摡付法司不聼時廷杖相継䑓省詣閣請觧忠賢使
奄数百人咆哮訽詈閣臣噤不發一語尊素叱之曰絲綸
要地司禮不奉命不淂至若等胡為衆稍稍引去未㡬忠
賢矯㫖杖死工部郎中萬燝廷臣悸縮舌尊素復上士氣
已竭一䟽至以王振劉瑾為的且曰進言寔難無言責而
進言益難律例非叛逆十惡無死法而有竊之以立威以
箝口遂使皇上有殺建言之名脱有董史為負簡特書曰
某年月日部臣萬燝以言某事杖死可不為聖明一累哉
天日晦迷羣狐嘨張燝巳死矣連日以来唯聞震霆今日
杖某明日杖某内璫䗦岀吼聲如雷辱士殺士于今已極
皇上即以人言不足畏乎萬燝之杖也適與兩雹㑹舊六
科廊之火也適與杖御史㑹天心恫恨能不頋省已彪虎
縱横曺欽程以忠賢義子自發大難諸邪互為因縁交口
衊誣取中㫖如寄倐而削奪倐而逮繫矣時緹騎之逮尊
素者方過吳門適前緹騎逮周順昌激変士民餘怒起焚
舟梃逐駕帖盡失無可開讀尊素乃自詣御史䑓齎本徒
步至京就繫下鎮撫司打問許顯純崔應元承璫指酷比
無完膚䧟賍二千八百両子宗羲遍叩知交義貸足賍数
而獄䘚奉内傳請書後事矣尊素從容賦絶命詩以盡尊
素志存弘濟雅不欲以倖直僨事然飛章廷諍末嘗不為
人先初入䑓䂓南臯者曰京師豈講學地哉徐文貞已叢
議盛世矣及衆正力詆群小語門人徐石麒曰乾六龍一
亢姤我至矣及楊漣䟽入不報曰去之又魏大中将攻廣
㣲曰後朝小過也不冝攻之急嘗語人寕不與諸君子同
其功不可不與諸君子同其禍魏敗贈太僕卿謚忠端䕃
一子
　論曰讀士氣巳竭一䟽當又云董史為負簡特書曰
　　某年日月御史黄尊素以萬宷無罪死訟􁃸監魏忠
　　賢詔獄見殺收韁迴棹之喻似䖏不仁以未甚而形
　　見勢窮至有不淂不然者出矣是在閣臣之善䖏之
　　也無大識力無大幹濟全失其所重而䏻不一决嗟
　　乎使天啓不促再綿國算不知竟若何下塲
　　魏大中(夏嘉/遇)
魏大中字孔時號廓園淛江嘉善人性狷介食貧数椽風
雨不蔽負笈從髙景逸遊萬暦已酉舉於郷家人偶易新
冠繒衣怫曰此非吾素麾不着丙辰第禮闈徃徃徒歩謁
客授行人册封代世子鼎渭再奉使衡岷厨傳蕭然天啓
元年考最擢工科給事中摶擊無所避權貴歛手僦敝室
不携家惟平頭二人圖書数卷朝夕𬞞食而巳巳而趙南
星為冢宰互引重大中所汲薦皆海内人望時遼陽䧟没
經畧楊鎬總兵李如楨失事當斬僉都御史王徳完力請
得㫖從寛論大中䟽以遼􁧻始自李成梁而三路之敗敗
於李如栢開鎮之䧟䧟於李如楨李氏豈有可原者哉乞
正鎬如楨法上為不懌然楊李猶長繫云三年轉禮科廣
寕敗工部議築京師重城大中曰冦在外而遽靡六十萬
於門庭之近非計詔遣調募外兵援遼大中復曰遼左数
年敗氣不𣸪奉調岀関如徃棄市倘郡邑守令汲於奉公
保無僉派平民而父母妻子牽號頓跌慘絶銷䰟者乎徒
募行乞費金錢而無益軍國之毫毛不如弗募請急團練
土著倣雄邉子弟遺意行之頃遼陽五六生員殘敵数十
結隊而行莫敢追躡由此觀之厲氣所鼓便已挫鋭兵豈
有常弱哉今計廣狭㧞㨂悍劲益以訓練平居閭閻相守
有警奉守令從軍自䕶鄉井必力無所逃逃亦易跡事畢
仍散而歸農便也下部議㝷發太常寺少卿王紹徽之奸
特紏輔臣之阿客魏者奉使福藩王􁅏致餽大中不受勸
以助邉一時韙其議還請裁兑運無名諸費復遵九石八
斗之例䟽嚴卹典母容冐濫明年晋吏科都給事中乃以
激揚流品為己任發露餽遺仕路益清而時攻東林者給
事中傅櫆妄指汪文言為線索連御史左光斗及大中優
㫖不問已而掦左相継劾璫觸上怒大中復䟽畧曰太監
魏忠賢擅威福制生死一殺王安以立威内廷一逐劉一
燝周嘉謨王紀以立威外廷又逮三皇親家人立枷而斃
以立威於三宫結奉聖夫人客氏在上左右縱私人傅應
星陳居恭傅継教等出入禁地交通外官因以餌其所喜
剪其所忌無論出入警蹕僣擬乗輿諸不軌不法罪在不
赦即楊䟽所列風聞懐冲太子何以不育𥙿妃何以革封
皇上南郊之日胡貴人何以無病而暴䘚皇上身為天子
而三宮列嬪盡寄性命於忠賢客氏之喜怒危如朝露䏻
不寒心且又隂令司房傳飬貞飬奸細韓宗功於家欲以
何為斯須不断􁧻不旋踵伏乞皇上自為宗社計語最痛
切於是益觸璫怒淂輔臣韓爌救力坐罰俸時當大計首
推髙攀龍為都御史㝷朝審遼左失事諸臣有㫖貸以不
死挨序畫題至大中大中不可吾聞堯曰宥之三臯陶曰
殺之三遂舉手恭刑部尚書大言明公今日之臯陶也果
列罪状允當但以恩㫖稽之則大中畫題矣群服其正上
有事太廟輔臣魏廣微後至大中廷劾之廣微怒㑹謝應
祥新擢山西廵撫應祥故為大中邑令遂嗾御史陳九疇
劾大中曲庇有㫖降調攀龍及趙南星䟽救并罷去而揚
左時亦削歸五年忠賢矯㫖並誣大中入楊㷱賄代為營
觧司官許顯純受嘱威刼汪文言口大中賍文言勿屈䛇
杖一百其甥悲失聲文言叱曰孺子真不才死豈負我哉
而效兒女之相泣自是嚴鞫偹極刑已昏廢及誣大中賍
蹷然𧺫曰天乎冤哉以此衊赤貧死不承矣復為大中受
两夹数百穿必不奪乃懸坐賍三千三百両追比痛酷七
月二十有四日顯純傳楊左魏另禁問何以獄䘚呼曰奉
急命晚當壁挺三公方言死也子諸生學洢字子敬亦死
殉父初父大中𬒳逮時天大雷電風吼水立邑中聚而送
者千人大中貽謝友人書有云平日淂師友書史之力尚
恐結纓易簀之時微有沾帶乗此用功不敢不自勉也子
敬徒跣变姓名宵行晝伏尾探起䖏遍哀號所知乞貸助
比脱父卒不可得與書潘茂先有曰長安故舊一二人外
率視我如疫鬼間叩之輙使人從門縫中辭目與目相射
也曰旦日可暮來如期徃閽人則厲聲叱曰睡熟矣母相
混旦日來黒夜匍匐惴惴恐犯邏卒手而䘚不淂一見幸
見矣不過攅眉誡曰慎之予豈俟嘱者幸母数數出也乆
之䘚亦無所聞獨范陽長者焦然倡醵金之議深郷酷貧
之士素不通姓名者莫不賣服相應然多不過十金少至
大黄錢三四伯夷有難豈于陵仲子所䏻救哉追比方始
學洢将就淛獄死矣負父骨歸朝夕號未嘗入寝室哭而
病病復哭淚盡舌為梗家人以漿進却之曰嗟乎䛇獄中
誰夜半而進之漿者竟號而至于死崇禎改元魏敗贈大
中太常卿謚忠莭廕一子入監讀書而學洢以狥父得旌
鄉人私謚孝烈次子學濓成癸未進士賊李自成破都城
不及㓗去㝷病䘚従子學渠草草登賢書忠莭所著有藏
宻齋集孝烈有茅簷集行世時与六君子𬒳逮尚有夏太
常嘉遇字正甫南直華人以萬暦庚戌進士授保㝎推官
行耴邪黨开詩教趙興邦啣嘉遇不淂與老選益与輔臣
從哲誤露章劾开趙者六由儀曺改南銓部天啟𥘉调北
㑹晋撫謝應祥一案連及同都諫大中首見逐䘚𬒳逮擬
城旦病䘚䘚之夕箧無殮衣榻止殘編崇禎元年贈太常
寺卿
　論曰廓園不止以清莭著也觀其論遼左失事謂必罪
　明而後乃用帝㤙俟之則竟可以活芝岡矣筹時之大
　者㢤必以廓園不庇猶属淺論嗟乎使非燕客具紀六
　君子䛇獄事即其家猶以為但梏死云夏正甫与六君
　子同逮荣矣
　　張瑋
張瑋字席之號二無直隷武進人少孤貧秉性介特萬暦
壬子受知督學熊廷弼遂成秋觧布𫀆草履居然龍泉庵
上苦書生也成己未進士主事戸部進正郎罷縂戎募金
舊例督學粤東屏去踰侈供帳会省城議建魏􁃸生祠上
梁文各例岀督學手拂䄂歸囊無粤東一物授徒里中𬞞
食菜羹研朱点課有三家村臯比所不能甘者魏敗逡廵
𥙷江西參議歴太僕卿以真道忤時𥙷南大理丞歴副都
御史䟽南御史成勇亷略曰勇與臣未一靣但聞巳卯𬒳
逮士民泣送萬計追百里如鶩此後入南都始知勇在䑓
不濫准一詞不輕批一牘不輕受屬員一𬞞一華鋤强禦
不借率所屬講聖諭六條民有一室之訟聞之涕泣去南
人思之願𣸪召慰其望而臣抑有感焉亷如成勇其𬒳讉
也以參舊輔貪如某其見䖏也亦以參舊輔頋両人立身
既殊秉性各别彼大貪大詐借一䟽為䕶身之符囊槖既
盈顯名不失則又不可不從其素為細審之上召對慰諭
卆官弘光中贈㔫都御史謚清惠
論曰二無清介之選也而非止自抑損為名髙其學以
　慎獨知㡬為本頋分渉禅乗自語淂力某山則不免于
　誤矣按成侍御廷諍奪情緹繫遣戍自有傳
　　方震孺(惠丗/揚)方孔炤(父大鎮/子以智)
方震孺字孩未直隷桐城人遷夀州母夢方正學入其室
震孺生因以命名稍長穎異骨肉皆香以萬暦癸丑進士
知沙縣却牛税数千金兩舉卓異擢御史時頗有門户之
漸震孺力持之先後薦起趙南星髙攀龍等天啟𥘉䟽嚴
在床在旁之慮急請逐忠賢併逺客氏璫甥傅應星敚齊
民妻案下之獄璫踵門請震孺不假曰君不聞槃水加劍
古貴臣之義乎貴臣侵璫也璫恚會遼陽不守一日十三
䟽増廵撫通海運調邉兵易司馬語皆中竅每五鼓輙撾
諸公卿門苦籌畫自請犒師㝷按遼之命下督禦河工七
逮問授意緹騎毋得生御史来于是先火其居僮僕爛死
親故鳥散詔獄掠比尚書李飬正力争者三時范貭公房
海客諸君子為勷助誣賍竣適楊州守劉鐸坐祝咀懸坐
震孺交通竝擬大辟在獄周旋慰劳恵給事卋揚
骨肉次日當西市而晨傳皇長子生免刑璫益不釋震孺
日使人伺之震孺善獄卒每報瀕死得免獄中作易序年
譜且賦詩有孤臣九死原無恨要典三朝幸有名魏敗乃
釋方擬不次之擢震孺曰某與楊左同𬒳鍜鍊共十七人
今僅存者二震孺與元孺耳復何為崇禎乙亥賊攻夀州
率士民堵禦創賊多賊去丙子再犯和舎道經夀界警震
孺不入勉𥙷嶺西參議湯楊二弁踞亷州叛入其室数語
定之擢廵撫廣西弘光中䟽請勤王馬阮不可欝憤病索
筆題詩有一痛橋山幸回首麻衣如雪見先皇遂卒二子守
家教長至樸次惟馨仕閩兵部司務署篆瑞金其上封事
有云蕭王為将而不為天子此光武所以復舊物也宋高
為天子而不為将此紹興所以終南渡也意以不遽尊大
躬行陳為望唐敗走死南䧺而丗揚字元孺延安人以忠
孝世其家世揚生頴異一目十行下舉萬暦丁未進士令
華陽不畏強禦擬授工科給事中候命八年始下萬暦末
年至尊恭嘿邪黨飛揚諸廷臣多以羽翼光廟坐譴廢世
揚一再出䟽攻之羣疑遂破天下韙之㶢廟賓天給諌楊
漣有移宫之議世揚復參沈㴶并及外戚鄭養性不報乆
之羅織者遂謂世揚側身易服間結内侍王安以成移宫
之事巳楊左等榜死鎮撫獄旋復論辟御史方震孺併逮
世揚坐結交内侍揺撼宫府罪不赦丗揚抗論不報大呼
二祖列宗昭鍳臣心先後杖五百一十四桚無数夾十七
脛骨俱断氣息如絲而抗論愈堅群小以獄詞未具無以
服天下乃復下世揚刑部責供是時御史徐揚先掌河南
道主司審僉都御史徐大化刑部尚書徐兆魁主堂審司
審日揚先詰世揚即若以卲尚老崔少老為小人今果小
人否乎世揚昏暈頃之瞪目厲聲曰諸公見地髙明或以
為君子若世揚愚昩不悟到底以為小人御史丘兆麟曰
元孺殺機又動矣時同審御史十餘人獨王業浩惻惻無
一言次日堂審大化曰如此面目曷不速死世揚又厲嚴
曰天留之以磨障公等兆魁曰今日當了磨障矣趋杖三
十以轉側復加杖七血肉淋漓且死但心口微温小有呼
吸而巳大化更不令家属與通震孺持世揚大慟曰元孺
竟先我行耶巳漸甦震孺親奉饘粥瘡椘甚二便不䏻舉
震孺負之上不即深夜不怠或床褥不潔手與洗滌越春
徂秋如一日也世揚曰乃有朋友如方子哉或痛呻吟不
可忍震孺曰真元孺恐不受痛世揚曰此何觧震孺曰此
便是吾儒立命之學禪義亦如是世揚言下大醒一夕中
煤氣絶震孺為治殮具守側如孝子經一日夜復甦震孺
獄中詩有一覺還元萬事平偶然蝴蝶又荘生葢實録也
丙寅秋審决囚單出共四十二人世揚第一次震孺旦日
行刑矣是夜大金吾張𢡟忠治酒為世揚賦别慘然泣下
世揚咲曰送逺行人乃以淚促其離思耶震孺曰曩与子
言真元孺不受殺世揚復大笑曰果元孺安淂假震孺曰
此是随大千俱壞轉語子未臻此境且防散亂自作主人
勿戯也世揚頷之遲逥至三鼓俄傳皇長子生恩諭停刑
與震孺俱淂不死世揚自是益精心禪觀六時研䆒毎
與震孺交相刻責謂我等此時日月正嵇叔夜顧視日影
時惜叔夜浪費於廣陵散耳明年毅宗即位璫敗有㫖釋
獄時柄政者尚多魏璫餘孽世揚經釋尚謫戍隴西明年
馬鳴世等復為訟冤召還復其官歴刑部侍郎与　官徐
同官徐石麒論獄不称㫖落職去世揚性矯激㦸㦸与人
一揖外不輕有所言似孤冷而急人患難軀可捐棄
方孔炤字潜夫别號仁禎與震孺一氏父大鎮以進士司
理大名清敏擢監察御史疾歸𧺫廵浙醝謝公費嚴小票
寛减私販厲禁免配囚六千餘人永革白粮例税桉中州
未竣移疾最後改京畿歴大理少卿大鎮學有本源遵父
明善之敕著論六篇力排異學嘗請謚陳獻章文恭胡居
仁文敬并褒崇理學名臣鄒元標周汝登王艮羅汝芳頋
憲成䓁福府荘田四萬執奏减其平入大理多脱成獄䟽
請經筵四事初預首善書院及䛇毁書院引疾㱕隱白鹿
小自號野同翁居丧過傷及禫而䘚門人私謚文孝先生
孔炤以萬暦丙辰進士知嘉㝎岀冤䧟孝亷髙甲大辟為
主者所傾改福寕陞兵部職方天啓中掌篆是時武升多
子事中貴人作奥援援島援遼淂崇階徐即营内地自善
爰授鉞大帥先士卒逃俱置不問孔炤曰司馬堂豈飬交
地上䟽以為武實不能以武動文甚者役文以挟文文或
未必以文察武間者飽武以弱文故海内之無兵債帥壞
之也債帥之風不止垂涎債帥者攬之也于是持一切不
少阿紏大帥擅迅不候覆者王威侯世禄䓁十有七人觸
時忌得嚴㫖嗣是逆璫益横孔炤守職不懈猶汰偽銜四
五百奪債帥百數十
薊中協八貴州土司冉彭秦羅嘗入衛挟㣲劳賂要津求
大縂戎之銜孔炤力持不与故事大帥斬鹵級百為上賞
職方主其亊并淂通叙孔炤両任中有甘粛之㨗有黔滇
之㨗有飬善木之㨗而套鹵雙山之㨗至八百級遜不為
功成都重慶二觧圍一搗巢悉譲不引意不樂與狡帥交
歡恐逺寔也崔圼秀誣劾樞輔孫髙陽特䟽争之璫姪以
傳奉㤙澤欲坐府都督寝不与覆呈秀官巡淮以捕妖人
王好賢功擬加級為不報又欲私其弟疑秀超遷　復
不報呈秀怒内㫖坐削籍帰崇禎𥘉起職方擢尚寳
歸子以智字宻之以崇禎庚辰進士知名舘選為庶吉士
甲申國變
　　趙世卿
趙世卿字象　號南渚山東厯城人隆慶(五年進)士授南
(兵)部主事萬暦初江陵居正當國諸建言(者悉遭)黜如傅
應禎艾穆沈思孝鄒元標等世卿力争(岀為楚府長)史察
去江陵歾起礼部郎中十二年撫臣萬象　王翊􁪄
事世卿求罷不允歴僉都御史廵撫江南請　嘉縣硝
磏荒地租粮從之陛户部侍郎督理倉塲多所調畫晋尚
書時内供之費屡加抗言濟邊之軍需那填内府前隙未
塞後命忽臨既云買辨則珠寳不冝買之外廷既買珠寳
則買辦銀不冝收之内庫既貯其銀又徵其物此臣所未
觧也復論関稅以為過增逐致逓减不惟病民抑且病國
三十二年江南灾税監刘成請暫减米税上猶未允世卿
復争也不很時祖陵異灾孽火燒楼妖䖝飲樹雨潰神道
梁橋不一世卿應詔直言以礦税為第一害且云　官之
不𥙷逮繋之不釋亦礦税之一念横之也晨　而昭
陵之墓木先摧泥馬初南而鞏洛之枋題　陵之災
祥其関於國家興六若此報聞巳福建　曰户閻
　隆奏開海外机昜山嵗額貢金十萬銀　郷力
言不可事止時㑹推浸失舊制𥘉吏部為　賛之
乆之銓臣避嫌受成于諸卿世卿陳職掌
權還之吏部不報七公主嘉礼届期承運所題及御馬監
開数約近四十萬世卿曰皇上婚礼七萬儉而(公)主過之
乎上從之㑹福王令㫖官店　摭客貨不許附近私店擅
停世卿條其失有六且云一懸私店之禁必開欺挾之門
况羅　積之一區積則壅壅則病横索窮走勢(所)必至啇
既褁足則官私盡空門税既不淂如常而正供必不淂如
額即福王新出府第正冝訓之以儉開之以仁奈何以媒
利故使為怨府乎事遂己㝷以椘事𬒳劾致仕
　論曰荘潯云真椘者阿四明假椘者阿江夏搃不為椘
　此　言乎黨也而本亊寔係天潢不冝以疑案已之即
　　謝杰
謝杰福建長楽人萬暦甲戍進士授行人册使(琉)球餽遺
無所受歴太常少卿奏正懿文太子代祭遣官禮厯南刑
部右侍郎條十䂓以献有曰陛下前此媚於両宫同一色
飬今問寝之儀乆曠慶賀之礼亦踈孝安皇太(后)發引之
晨艱一送矣是孝親之羙鮮克如初者一也前(此)太廟四
季之祭聖駕無不親臨今無不代挕是尊祖之羙鮮克如
初者二也前此聖心研􁩷文學揚㩁今右今則講席講官
似属虗設是好學之羙鮮克如初者三也前此視朝子夜
顛倒裳衣今則大内深嚴累年不出是勤政之羙鮮克如
初者四也前此旱魃為灾親煩歩禱今圜丘享帝乆缺齋
居宸君告欠未深修省是畏天之羙鮮克如初者五也前
此水旱不時輙捐内帑今復開礦抽税所在騒然是爱民之
羙鮮克如初者六也前此宫中用度有莭外府積貯充盈
今則大官尚食不給度支邊餉弗充而江右之磁江南之
紵西蜀之扇関中之絨徃徃溢額是莭用之羙鮮克如初
者七也前此諌書頗見採納即有遷謫旋䝉賜環今封事
甫陳嚴綸随降輕或累䟽㽞中重則一勾永棄則聼言之
羙鮮克如初者八也前此宗室禄粮多方議䖏一聞賢孝
動見旌褒今則椘藩見誣中璫怒岀是親親之羙鮮克如
初者九也前此官盛任使随推随下今則元僚推而不庸
庻官缺而不𥙷是吴　之羙鮮克如初者十也兼以乹坤
之交未泰元良之位尚虗盛衰之机唯人所召不报㝷晋
戸部尚書䘚于官
　論曰神廟中主𥘉年皇太后持之張太師居正持之
　綜核見效自江陵歾必以不似江陵所為謂渾大謂醇
　謹謂和同則謝尚書鮮終十規所自来也煽䖏有人不
　但君徳所係而國命因之
　　李三才
李三才字道甫號修吾陕西臨漳人萬暦甲戍進士歴戸
部郎中時御史魏允貞論時相不當以甲第私其子左官
三才時䟽救有㫖切責謫司李東昌由是直聲頗著遷南
禮曹三才為人恢竒倜儻浮慕天下名士䏻緩急人亦不
廢結納中外交称之歴督學山西所至皆有声績亟称鄒
元標之為人亦修贄顧憲成卑謹致仕歸起歴都御史捕
治倚礦使為奸者数十人論戍及瘐死㑹中書程守奸恣
矯㫖勒民財動以萬計三才按治之不少貸廼上䟽曰人
主受上天億萬生民之命将使司牧之安飬之也今者征
榷之使急於星火捜括之令宻如牛毛上下相圖惟利是
聞逺迩震駭怨凟載道加以附翼虎狼託名城社之軰表
裏為奸真有盗賊所不敢為所不忍為者子萬民君四海
之謂何未已也采抽踏勘俱令撫按少有異同動䝉切責
起觧徴收委任各司駕言阻撓立𬒳逮繫是上旬陛下下
至撫按百司無非為礦税計也至扵郊庙不親朝講乆廢
輔臣屡推而不用臺省已選而不𥙷建言者终身禁錮無
罪者幽滯囹圄則時政之闕者多矣而礦税為病之本䟽
入不報乃復上䟽以為天下之患莫大乎忌諱而不敢言
尤莫大乎固拒而不受言而终之以危激復不報乆之上
疾遂有罷礦釋繫之諭及少間而復中变三才復䟽自火
酋内訌哱拜外叛事不獲巳費用始侈至於朝鮮之役驅
袵席之赤子勤瘴海之小夷劳師百萬海内驛騒其於中
國奚禆㦲楊應龍之殺其妻也彛翟之性則然激之為乱
忽勦忽撫朝令夕更劳師費財不下百萬而天不悔禍黄
河一决轉徙千里夫㒷大役動大衆自古奸人之資也聖
諭奉傳竟復中止事㡬已誤民心重傷豊毒而厚敗不可
為已復不報乃求去已許之矣而代者不下臺省交章㽞
之加戸部尚書仍督漕運三十四年上以太后六旬会生
皇孫始下前命旋又尼不行三才復上䟽曰京師之民若
於　役供應陳設日費千金而官給物值徒歸中飽外省
之民若於征求加派帶徴之不已重以燒造織作剜肉吸
髄夫民安則楽生痛則求死至於求死何事不可為乎若
夫邉事将由賄進文武和同掩敗為功苟延希寵鹵之市
賞日增而我之軍伍日减夫國家所恃惟互市尔互市所
恃惟一鹵婦耳有不変変不可支九邉異形而同弱戦
異説而皆欺言之可為痛心雖以命世之才宵衣旰食以
求整頓猶恐不給而况怠緩悦從若有若無以兹蕩平之
徳臨之哉䘚不報時有建議以外僚直内閣如祖宗故事
意在三才而吴人伍袁萃尝與魏允貞論當世人物及三
木允貞曰母輕許也元標亦曰内多𣣔而外施仁義修吾
有之袁萃遂作林居漫録以相刺于是工部郎中郘輔忠
直紏三才大奸若忠大詐似直臺省譁然不平三才求去
而御史徐兆魁等復数其奸貪十事金士衡叚然等又訟
三才冤彼此互黨輔臣向髙從中觧之三才淂免天啓初
起南户部尚書未任卒
　論曰臨漳學即未純亦可謂好名如不及者矣或云改
　䟽草抄傳頋所上當非阿二世書胡過刻也迹其所交
　所行無一苟且輔忠袁萃䓁亦可以巳矣而惜也一時
　奉以為黨資
　　孫瑋
孫瑋字以貞號藍石陕西渭南人童時有出世之志遇方
外異人輙棄家追随一日夢髙山非人世有道人持一器
食之曰此糊塗也汝從此當復入塵世為人瑋悔甚驚覺
乃以萬暦丁丑進士由行人選給事中時母病不候㫖㱕
降為桃源主簿累遷至保㝎廵撫嚴法令剔蠧弊節浮靡
廣儲蓄遷兵部侍郎轉户部縂督倉塲陞兵部尚書㝷為
縂憲風紀一新㑹星䟽請修省有曰皇上有惠綏之仁而
奉行者無爱民之寔政皇上有綜核之智而任事者無
体國之寔心如吏治清矣而茸闒未盡汰財用節矣而蠧
冒未盡草鑚刺以干進者尚多尅剥以取媚者猶衆北鹵
稱貢矣不免邉氓重困于饑廣冦稱平矣或至玉石俱罹
於慘蠲租之䛇屡下而掊克為能者豈無竭澤而漁欽恤
之命屡頒而擊搏為事者所在向隅而泣諸若此類盡于
天和䟽上報聞適應天廵按御史荆飬喬與督學御史熊
廷弼以言事互訐時論欲獨罷飬喬瑋按法兩斥之熊黨
遂劾瑋㱕里天啓中以吏部尚書兼都御史䘚于任先一
日效古人尸諌遺䟽薦賢言輔臣劉一燝憲臣鄒元標尚
書周嘉謨王紀孫慎行盛以弘鍾羽正侍郎曹于汴詞臣
文震孟科臣侯震暘臺臣江秉謙寺臣滿朝薦部臣徐大
相等並老成丰采蹇諤英姿今皆跧伏草野宜漸次簡擢
必能拾遺𥙷缺振飾紀綱尤碩陛下寡欲以保聖躬勤學
以臻主徳優容以廣言路明㫁以攬大权䟽入不報亡何
逆璫用事追論削奪毅宗即位得復官贈廕
　論曰一箧糊塗所以教藍塵世之為人也寔政寔心一
　䟽儘不糊塗而况縷縷諸賢薪槱不襍惓惓保聖躬攬
　大權四事絶非塵世溷刺語幸不為􁃸魏所射猶在高
　山㦲
　　張飬䝉
張飬䝉字㤗亨號元冲山西澤州人萬暦五年進士改庻
吉士授給事中十四年南北水旱條議三事奸民不可不
治流民不可不恤冨民不可不爱上可行随有採木之議
以為召沠猶未甚而騐收之後為甚責辦猶可支而比併
之日難支木集水次收者入運已費曲請而棄者勅令比
銀還庫且以上用有禁既不收之於官又不敢售之於市
始之監追継以捶椘川民何不幸而罹此無告冝将剰木
量價揀收以甦民困上下部議復議治河謂經乆為難前
功賞矣代者矜竒非徒倖邀異績兼𣣔求多前人乗其敗
而借以為功忌其功而幸其速敗此後先異見之不便一
一隄之築倐而報堅倐而报潰一渠之浚倐而报通倐而
報壅𣣔罪前而己非見任之官幸免追論欲罪後而又以
新任之故淂從亮原此功罪难報之不便二搃冝允任以
重河務不報允之以直見忤出參河南籓事歴副都御史
恊理院事摘闕政五事應重而輕者三應輕而重者二一
曰部院之体漸輕或虗其位而不𥙷或用其人而不任冬
官一曺亞卿專署已為異事冢宰何官四年三易十䟽而
九不行十人而九不㸃恐人心未易厭矣一曰科道之職
漸輕乆虗不𥙷允繫不釋行取㝎例也屡請屡格復除常
典也屡推屡閣致使豺狼利於不問狐䑕便于公行國是
将安㝎乎一曰橅按之任漸輕舉劾等䟽徃徃見格稍及
礦税即𬒳嚴㫖且也鄭一麟千户爾而奏撫按孫鑛䓁遲
玩王虎中官爾而参廵撫李盛春誣揑小加　妨紀綱不
倒置乎萬一礦害所積変起倉猝撫按方救過不暇而𣣔
責以制勝方畧治軍則軍不畏戢民則民不服氛霧交作
誰執其咎一曰進献之途漸重名籍大工寔伺上寵今日
經歴捐俸明日儒士助銀漸至媚子宵人投𬒮競起王守
仁揑無影之寳貨寔希乆絶之侯封張以述購上用之白
鹿私倖己禠之主簿而使陛下恩薄于懿親徳乖於玩物
不至使黄精白蠟悉入筐箱義子乾児濫登樞閣不己也
一曰内差之勢漸重乞請之章無日不下批荅之㫖無人
不與夫細人之心見利則動天子之貴豈當患貧謂幹辦
家事必湏家奴一聞武弁之言喜有可㩀指地㘴名如取
如携豈衞弁皆急公之義士而朝紳尽誤國之逆臣乎一
重三輕勢毎相因徳與財不共立中與外不両勝惟陛下
轉移之耳不報二十五年三殿両宫災復䟽重灾不可再
玩寔政不可再虗而终之以三戒一曰好逸禋祀倦於躬
親朝堂倦於時御章奏􁑴於披覧乾徤不息似不如此一
曰好疑遇人疑人遇事疑事見善不及似不如此一　曰好
勝厲威嚴而籠智愚喜謟䛕而禍贑直厭封駁而楽傳宣
下濟光明似不如此復不报時因東援朝鮮飬䝉以户部
侍郎總督運餉遂䟽海運謂天津每運額八萬石利用沙
舟必以南方水手而零星發洋漫無紀統茫茫一水我與
倭共乗机侵畧亦所冝防請立三總䕶至登州儧䕶過海
至旅順而土而旅順專立一縂儧䕶至朝鮮不惟餉運無
虞因而􁆐知海道且使海運有功與斬獲同賞人未有不
效力者因議陸運以濟之請糴遼米就近轉運倘得二三
萬石可省内地萬車之運省五六千之程矣即彼逺糴於
関内今就其地而收之是坐而稍􁏮民之便也彼原應力
運而官僱之是劳而獲賞又民之利也就多費中求少費
於多劳中求少劳亦權冝之一則乎二十七年回部再議
京营一重領操之官使尅剥之風清代替之患免一㨂應
操之卒使賄嘱無所行其私老糿不克與其𢾗一恤班軍
之苦使奔走飢寒不致過傷月粮私錢不致失侯人服其
平乞帰不允書十上卒贈户部尚書謚毅敏
　論曰張毅敏眀能見事能持之不激不随不匿情不近
　名議採木議治河及三輕二重所謂言之而盡者是也盡
　言非貴乎戅激于利弊非致精入渺雖欲盡言而不能
　欲盡言而不敢然則元冲之籌國深矣㢤
　　馮琦
馮琦字用韞號琢庵山東臨朐人萬暦丁丑進士歴編修
纂修大明㑹典書成陞侍讀充講筵語交河余継登今上
乆不御講無由忠告因為通鑑分觧分源遡㣲規戒措注
冀有所感動陞右春坊右諭徳有以邊費不足議開五臺
礦税琦寓書雲中撫臣邢崑田請止之有云利大則必争
黨褧則易乱自古未聞開礦而富國者陞左庻子值寧夏
乱䘚戕撫臣脅鹵拒守勦乆不下或議招安琦言賊勢既
有顯不可赦之罪又有的不可掩之跡事與徃年大同頗
異遂進兵主其事者馳問方畧琦榮首用間無数攻城無
輕决河水不欲以数萬生靈易数賊命時称完計㝷以建
儲事廷臣前後百餘䟽俱不見可遂欲恃氣憤争琦語輔
臣錫爵曰建儲大典而使决䇿於下人主必不安處人主
於不安而激之以必不為又醸成宫闈騎虎之勢而使不
淂不為其為社稷計非便第冝從容委曲延􁦺為太子死
之意堅不奪而氣弥平詞弥順以俟上之裁决正魏公所
謂此事當如出上意者是也萬不可為而始以廷臣之上
䇿爲輔臣之退着事君不数大臣之謂矣又曰人吾人也
事吾事也相與語是非耳何嫌何疑而成両敵且觀今之
議論因事而起者一二因言而起者八九就言而論因章
奏而𧺫者一二因語言而𧺫者八九相猶的也射名者趍
焉射利者趍焉言便者以附我為利言不便者以抗我為
名欲名者淂名欲利者得利而我獨受其弊矣故謀國利
用衆持身利用獨用衆所以為勝用独所以為不敗䆒之
用独之乆勢必淂衆盖我在是非淂失之外介然孤立則
在是非得失内者皆来取衷而我持其衡我持其衡而我
重矣朝鮮𬒳侵琦議我之出師當如漢人法保西域以制
匈奴而我之䇿决當與倭無勝無負以待其斃未破者必
自堅而巳献者必生変然後吾可以全力制之時不䏻用
扶父參政子履致任歸乆以望𧺫修正史副總裁陞禮部
右侍郎諍礦税一再不報二十四年乾清宮火琦言五行
於礼為火礼失其官謫見於天請罷不許歸省嘗訍欵鹵
事以為天下所患者武夫言欵文士言戦當事言欵旁觀
言戦近鹵言欵逺鹵言戦専言欵者賄鹵專言戦者激鹵
賄鹵之祻緩而深激鹵之祻大而速曷若不賄不激緩縻
之而急修吾偹又與葉龍潭書謂鹵称臣称貢何足我荣
彼當淂利称臣称貢不辤當其争利叛命祻邊亦不辭也
而我但借聼於一二通事之口遂謂真臣我服我矣天下
之患常在居間者操其重輕郷與市不通而馹儈居其間
官與民不通而吏胥居其間華與彛不通而通事居其間
君与臣不通而左右居其間譬如鼎鑊在水火之間終於
火盡水竭而鼎鑊不為損則其患不独在邊事而己進吏
部右侍郎時行取官候輦下經歲不淂考琦上四惜以為
國家設官極重言路各官先任而徐考其成言官先考而
始授以任今二百年之考選至今欲廢惜制典一也矣其
召之也似欲用之其不報也似欲置之使人寄官於不内
不外之地寄身於倐臧倐否之口而朝廷政令亦在不用
不舎忽行忽止之間惜政体二矣来從下囯如望班生之
塵已至都門徒索東方之米彼下僚亦皆有俸謫臣亦皆
有官諸臣乃無職可供無俸可食徒使平常藉口材雋灰心
惜吏治三矣治既湏才才必資氣士氣正則才亦彂舒士
氣餒則才亦退縮諸臣見前歲斥逐之易今日登進之难
皆将妄意揣摩别圖進取惜人才四矣章五六上始命考
選又未淂下復䟽争之因上絶私竇以清銓政一䟽既循
資俸兼論賢愚報可時計典変卓異而為清吏琦以品之
最髙或恐於才之或短必卓異與亷潔兼舉足俻緩急之
用懸為三品曰循吏曰清吏曰才吏循吏清吏可以救民
窮才吏可以濟世変至於所黜者總以懲貪為主是時君
臣隔絶政務壅滯政本之地益輕中貴之權滋重至有以
内使薦劾大臣如山西奉御孫朝請罷撫臣魏允貞髙寀
特薦布政使陳性學陞福建廵撫又有内使黜陟小臣如
饒通判以墨轉王官潘相竟保留舊任張忠參論夏縣知
縣竟擬才力不及琦皆抗䟽極言之廣東開採李内官代
省祭葉本立等進銀六百求把總名色仍請於本雜職加
納職衘琦議急防其漸後加納不果得中璫雖每側目而
琦持身嚴無可摘且善因事納忠文選郎中以推欽降官
觸怒琦為請罪令該司落職供亊上嘉其恭慎税使陳奉
激変楚民罷還琦請釋奉所誣逮諸臣罪每一䟽出都
人競傳進左恊理詹事府儲宫一事竟以琦䟽得之制曰
册立冠婚一併舉行拜礼部尚書入部三日即上儀注忽
司設傳經費不足請改卜琦為追還遼餉四萬両未半歲
并上慈聖皇太后徽號一切舉行見士習異説傳註㡬廢
䟽請釐正上嘉納之㑹停礦録廢之㫖移日即改䟽曰四
海水火之民一旦释之復一旦増之千秋堯舜之名一旦
得之復一旦失之不報時宗藩格外濫請琦曰裁以義不
如齊以法榜親踈爵名於衢書一之㝷以黄河源竭星妖
再見孝陵起火上弭灾一䟽有云灾異者天下可驚可駭
之事乃視以為習聞而㝷常政今反以為㼅典不易一見
夫以異為常勢又不止於以常為異窃恐後又以今日為
不竒而務岀於今日聼覩之外則臣未敢料事之所竟也
勤福王婚禮病作十五䟽乞歸不得力疾陳言以當尸諌
有曰皇上批答間有不時或欲慎重以示不輕或欲操縱
以示不測群臣不曉此意以為可緩可急可作可置朝廷
緩之誰肯急之朝廷置之誰肯作之以致任事者近於招
權執法者易於招怨則相與怠之患也前者士大夫遇事
輙言而部署亦或執持不行各有其説大畧言者執者皆
謂可以得名得名可以淂官自蒙摧折竟成禁錮名既不
可以淂官則名亦非所恤不特緘口結舌之風成抑塗面
祼形之事出矣則相扵敗之患也天下人才信之即無人
可疑疑之即無人可信始而疑端在事既而疑根在心於
是巧者益自彌縫以盖其短㓗者逺避嫌惑趦趄而不前
誰肯挺身以任朝廷事哉總之群臣望皇上太髙持之太
急皇上視群臣太輕視天下事太易則相於疑之害也病
革猶問前䟽上否家人慰之曰已上頓首逝謚文敏所註
通鑑分觧而外經濟類編両朝大政記及北海集四十六
卷
　論曰馮文敏何其言之亹亹悉本也而以快出之自冝
　卧者𧺫醉者醒怒者恱至相扵怠相于敗相于疑三則
　果堪尸諫其言相的則尢國家安危之係㢤從此射利
　猶可射名益不可救矣譽積于多口豈國家之福㢤
　　岳元聲
岳元聲字之初號石帆淛江嘉興人萬暦癸未進士令旌
徳以強項為郷紳中傷改大名府學授累遷工部署六科
郎時詔選良家女入宮元聲極諌并言銅具鞭撻非冝上
曰是道我過者悉為停改時有三王並封之議元聲援筆
倡同官屬草詞義侃侃且靣訐輔臣錫爵奈何援引入継
之文為儲宮待嫡之例錫爵曰皇長子出閣与皇三子皇
五子等威當自有别元聲曰等威儀曺之事于孔兼决不
奉行㝷又上䟽自劾並封之議目此停止而册立豫教終
不可淂元聲復上書閣臣曰今非有擁立之顯功㫁不足以
償虗儲之寔罪盖䟽𢾗十上乃淂俞㫖元聲之力多也朝
鮮𬒳倭元聲攻中樞石星誤信主封貢者以致辱國㘴㕁
奪官㱕與顧憲成髙攀龍等講學東林書院又為聖學􁐊
圍編納二氏於大成之中熹宗登極起遷太僕卿天啓二
年廣寕再潰毛文龍倖獲鎮江之㨗孤壁皮島所搶呼不
即應元聲上䟽以為天不可長恃悻不可乆徼喜談文龍
者謂遼事以来從無此竒㨗賜劔賜蟒洵属干城此信文
龍而過者也過計文龍者謂敵且毁㓕遼城收拾老寨以
東絶無入犯聲息何必多此贅旒此又不信文龍而過者
也而文龍之自信則謂跨鮮制遼控扼上㳺蹂踏寛奠攪
優南衞更有劍道直搗腹心壮哉言乎談何容易伏乞重
以事權請兵請餉即與給發俾其練師嘯偵設竒潜伏與
朝鮮臂指相應可䂓後効不報三年陞南京兵部尚書明
年継楊濓䟽劾逆賢報聞以都司陸超剥軍激奕杖撃之反
為所中奉㫖聼勘削籍為民崇禎元年復原職還誥命㝷
䘚贈兵部尚書
　論曰善乎石帆之論島帥文龍也誤以可仗東事既失
　之而必去此為功乎然則移鎮㦯有可觀矣且其所部
　皆底㝎之才善用之在乎将將者石帆築石室孤山之
　巔祀楊左諸君子而銘之曰嗚呼臣心如水臣莭如山
　即是可以徴其矜踔之所在
　　姜應麟(姪思/睿)
姜應麟字㤗符别號松槃浙江慈谿人父國華嘉靖已未
進士歴官少參所至有亷惠聲應麟天姿頴悟七歲能文
章萬暦癸未成進士選庶常授户垣時上以鄭貴妃故乆
不册太子特崇封王恭妃之上中外危疑應麟首䟽争之
畧曰禮貴別嫌事當慎始貴妃所生苐三子也而􁃽然亜
位六宮恭妃誕育元嗣俛使居下揆之倫理不順貭之人
心不安何以示天下萬世願皇上裁之以義示之以公収
囬成命册立東宫以定天下之本上震怒祸㡬不測出尉
廣昌量移餘干令尋以憂歸光宗即位特召冏卿為𧺫廢
諸臣之首熹宗𥘉政璫禍漸興投劾歸下鍵著述不輟寒
暑讀書談道不以冨貴動其心䘚年八十有五従子御史
思睿崇禎中請䘏贈宮太常寺卿思睿字渭明以天啟乙
丑進士嘗陳天下五大弊一曰競小利而忘大害所争加
派謂民怨乃離離然生亂一方有事㘴窮数省而不足倘
在在若秦晋更執何民而敲扑之是剥民以飬民適驅民
而為盗也二曰名莭省而寔冐濫所争裁减馹逓若果䘏
民冝還諸閭閻不則禆司農有㡬而待命于馹逓諸貧民
千百為羣飢餓待死散而為盗是不淂裁减之用而反滋
增溢之課也三曰搜剔愈清而頭緒愈亂四曰懲毖逾多
而頺廢益甚五曰操之孔亟而應之故緩語皆関係不果
行
　論曰䟽争册立此排鄭第一言也熹廟時不復出可謂
　明哲保身與鄒頋楊魏諸氣莭似更有進所云逹可而
　行鄒子輿之所為特尚㢤從子思睿文能変俗却奏記
　亦可應務
　　王紀
王紀字維理號憲葵山西芮城人萬暦已丑進士司理池
州入為礼部主事争國本力歴僉都御史出撫保定税監
張燁背聖母遺詔欲以减額為積逋昌言劾之上為動容
䟽請畿南並預荒賑加户部侍郎縂督漕運以尚書督倉
塲紅丸事𧺫抗論首輔從哲遷刑部尚書時郎中徐大化
意恨熊廷弼并攻給諌周朝瑞恵世揚䓁紀䟽参之大化
坐罷御史楊維垣劾紀上前作隐語大不敬紀復争之直
比輔臣沈㴶為宋之蔡京䟽畧曰宋朝奸臣蔡京天資隂
詭流毒搢紳遺禍宗社今輔臣㴶結交魏進忠與京契合
童貫同乞哀董羽宸與京懇欵陳琟同蓄飬死黨與京固
結吳居厚王漢之同頋命元臣劉一燝周嘉謨之罷逐與
京安置吕大防蘓轍何異持正言官江秉謙熊徳陽侯震
暘之擯斥與京貶責御史安常民何異尤可異者賄交婦
寺竊弄威福中㫖頻傳而上不悟朝柄隂握而下不知此
又京迷國罔上怗宠弄權之要訣曠百世若合符莭雖謂
𧺫九原之京再世可也内因有賄交婦寺䓁語諸奸皷煽
客氏遂披髪搥􁊅哭愬上上惋甚㑹佟卜年劉一瓛𬒳誣
論族紀力持不可内㫖削籍㱕大學士向髙乞留不報修
撰文震孟䟽訟之示見罷及楊左獄興紀前䘚免崇禎初
復原官贈少保謚荘毅
論曰匪楊維垣隐語之劾蔡京𣸪出未獲欵欵恰合較
著千古東林諸公既喜不作隠語而懟東林省又迫之
使不作隐語至點将録䓁書又是作隐語以摧諸不作
隐語者而國脉大傷積至不可救
　　陶望齡
陶望齡字周望浙江㑹稽人父承學以進士歴官禮部尚
書望齡成萬暦已丑進士苐一授編脩與焦弱矦袁伯脩
黄平倩同䆒性命之學乆以翰林侍講予告歸再起國子
祭酒艱歸卒其正紀綱之䟽有曰聞之首反顧而足却心
有虞而目眯今心不䖏形首不顧足矣朝講罷廢動以經
歲章䟽批荅匝月乃下託身禁廷而逈若萬里况扵䟽逺
則廟廷之與臣工不交者一大臣所是小臣所非相援相
訐以成曹耦下以非法争法上以煩言止言一議反覆而
数月未定一語紏結而累牘不止則大臣之與小臣不交
者二撫按監司飬交持禄以致剡牘所載半其自署黒白
倒置懵然不知則大吏之與有司不交者三守令號為親
民今饑疫頓𧺫僵仆滿目號呼盈耳而漫不為意則守令
之與百姓不交者四矣精神不運而問紀綱紀綱不調而
問風俗馬不進而䇿車衘不設而咎馬豈不大謬哉不報
又議遼防有曰遼踈于㷼而暱邇齊遼之不䏻逺齊為強
必然之勢也遼齊為輔車飾屯戍治艅艎合䑸㑹哨聲生
勢長徼察精嚴奸人褁足資糧流灌宻若内地收海之利
而去其害矣卒謚之簡
　論曰各自為官已從神廟時長之矣天下事豈一入為
　　之㢤讀四不交為之憮然余友其裔孫履卓岸生申酉
　　後矯激不入城市㡬至大累此何時而猶存議遼遺意
　　淂乎
　　劉一燝
劉一燝字貞白江西南昌人父曰材布政使一燝与弟一
煜同為萬暦乙未進士厯礼部侍郎光宗即位晋尚書東
閣大學士与韓懭同心輔政引用廢籍鄒元標趙南星諸
人力持移宫申楊漣進薬之説邪黨側目初經畧熊廷弼
為首輔方從哲所憎𬒳劾聼勘一燝素重廷弼欲倚辦遼
于是言官郭鞏訐一燝黨庇一燝求罷不許加少保亡何
遼陽失守乃起廷弼復出經畧而前劾廷弼御史張脩徳
等咸淂罪去邪黨益攻一燝急㑹一燝狥中官楊思請移
数兵部忽仇震生者偽易其書以致之職方郎余大成發
其事于是言官交章論詆一燝求罷復不許加少傅晋吏
部尚書建極殿大學士時給事霍維華受逆魏指劾舊侍
有勞司禮監王安殺之一燝以歲例出維華于外維華中
恨嗾同官孫傑等抗紏一燝及吏部尚書周嘉謨嘉謨罷
去而逆魏勢益張傑䓁𣸪摘廷弼交通輔臣廷弼亦劾桀
自觧樞臣張鶴鳴惑遼撫王化貞用西鹵復遼之説而一
燝力持議委廷弼以遼事自是經撫不恊妾任不專廣寕
敗沒廷臣攻廷弼者輙斥一燝黨私誤國而張脩徳馮三
元魏應嘉郭鞏等一時並起故官一燝章十上乞休許之
䟽辞既惓惓于慎起居莭逰宴数事且曰痛思䁀湖上賔
事起倉猝爾時光景獨陛下知之今事㝎之後衆口悠悠
遂謂天祐社禝原無他慮而危身憂國抗聲内廷者遂以
􁋻訿去矣禁闥秘宻臣有所不盡知不敢言但碩陛下清
夜静思當時翼戴者誰人調攝者誰力至扶翼乗輿力阻
要挟當時見以為功非今日之搆以為罪者乎功之者共
原其保䕶之心罪之者亦議其好名不好學之過乃乗其
戅愚取戾觧雨屯膏致陛下鮮敝帷之恩後人抱前車之
鍳良可惜耳上下千右吕強張承業李輔國吳朝軰法戒
昭然著在史册臣願後人洗心澄志共扶聖明毋以身在
日月之際而徒為五宗光寵也至于外廷臣子戴天履地
自當以君父為念乃發東朝持挺之奸者目之為隂詭消
後宫牝晨之禍者坐之以交関此其意欲何為此臣之所
未觧也至於廣寕之失自有公評恐莫湏有之獄不冝再
見今日此有関両朝之大故係萬世之公是者幸付史臣
以俟𢾗十年之後即言出禍随無所恨已而尚書鶴鳴獲
遼人劉一巘起一燝族弟誣以為敵諜代廷弼行金乞貸
者将以傾一燝刑部尚書王紀執不可中㫖削籍輔臣持
之淂寝及三朝要典成一燝為民魏敗𣸪官以少師致仕䘚
謚文端
論曰千古才臣不多屈指除周之元公外所以居才者
　未易言則貴用才者百卵翼之俾扵軍國有濟乃必欲
　不見其才勇不才以誤其才䆒誣之以為不才而䘚撲
　㓕惟恐留以滋息群才讀南昌莫湏有及萬丗公是數語
　中不平髯㦸觸楮按紅丸不足罪首輔從哲従哲大非
　在憎廷弼而南昌坐困然則南昌豈不能百卵翼廷弼
　以見其才者㢤
　　孫慎行
孫慎行字聞斯别號淇澳武進人萬暦甲午乙未聮㨗以
一甲苐三人授編脩妖書事𧺫廷論必欲窮其獄慎行抗
言是未可深求湏存國体艱帰内修自重不輕公謁作里
居紀以見志歴陞礼部侍郎争東朝册立及並封荘田𬒳
㫖切責不頋廷臣㑹議大言此事是某礼臣死所𣸪指首
輔向高亦今日相公死所椘獄乆淹為平反釋幽滯数十
人代藩廢長立少念與福案近亟正之羣小側目請告帰
光宗立𧺫家礼部尚書而紅丸事𧺫羣帰罪首輔從哲慎
行引許世子事謂從哲迹近弑君冝速劍自裁不則蓆藁
待命并及鄭貴妃遺詔封后神庙擬謚恭皇李選侍不早
移宫皆㘴從哲不䏻先事匡正為弑􁃸顯㩀語加峻詔奪
従哲一官戍可灼㝷以争秦藩封爵非例忤㫖引告帰已
楊忠烈二十四罪䟽上璫忠賢怒甚諸修門户郄者借璫
為虐大𧺫詔獄忠烈拷死慎行以紅丸一案戍寕夏極邊
三朝要典書成𣸪㘴以罔上不道例重䖏璫敗觧戍𣸪故
官崇禎元年以原官恊理詹事召高卧不𧺫八年上方齊
居引咎以閣員推及力疾赴都方草二䟽一議㓂事一獻
所著書病急不及上遂䘚所著明洛義以張清恵瑋他無
傳焉予祭葬謚文介
　論曰争福封礼部事可謂不廢其職者矣必以紅案一
　案加弑逆䓁字失之過即曲袒諸正不平按文介家居
　朔望必跪讀中庸一章以為不覩不聞之所即丈易不
　獲身不見人之所表章諸儒以朱晦庵陸象山王陽明
　為依則論學稍近体而所為明徳于天下之觧尚隔選
　唐詩著詩襍論因諸史作事編日課凡五一黙坐二玩
　易三文藝四書史五作字張清恵嘗称文介䔍行如居
　实憂國如希文勇任道如朱元晦嗚呼近之矣
　　陳于廷
陳于廷字孟諤號中湛南直冝興人以萬暦乙未進士授
光山令内艱𥙷秀水治最擢御史抗䟽救科臣汪若霖罰
俸直聲震長安廵塩河東榷税監張忠多爪牙撓政于廷
劾忠抗命不法事詔置忠他所蒐羡贖賑三晋饑全活無
筭乆之移按江西㑹淮庻子洪蔑令甲匿流亡為南州吏
民患于廷奏洪謀不軌患已因言藩宗之庻代嫡㓜冐長
及詭飬異姓一切為宗蠧者又請罷湖口璫税上報可一
時稱直御史歴太常卿紅丸議起彼此閧然于廷引經佐
諸君子申春秋之義天啓中歴吏部侍郎是時魏璫張甚
太宰南星總憲攀龍相継逐去于廷攝部事方推部院大
臣輔臣顧秉謙面語璫意属某某子廷正色曰于廷知有
宗社而已䟽列喬允升馮從吾汪應蛟上璫怒以所推係
髙邑私人坐大不敬削其籍崇禎改元起縂憲留䑓故事
南御史差畢例聼北考于廷請先就南考共職事著為令
又三年召縂内䑓益以整勅凨紀為已任加太子少保㑹
御史祝徽畢佐周廷撲衞弁上怒甚謂三品軍官文臣輕
折辱趨臺議于廷執勅書五覆争之不可淂又先是以草
塲災下御史潘倬獄以武闈下余文　馬如蛟獄于廷各
䟽救之上乃謂于廷庇䑓屬削歸㝷䘚所著有定軒諸稿
行於世
　論曰議紅丸必以春秋之義則賢者之過也三案獨此
　可無議義始于借持一案不能堅而二案亦因之而决
　矣中湛能不靡比声乎
　　何士晋
何士晋字武莪直隷冝興人以萬暦戊戌進士司李寕波
能入給事工科乙邜適有張差之獄士晋䟽王之寀後
情辭凛切不報嗣因戚臣鄭國㤗謂無端受疑士晋𣸪上
䟽略曰人之疑國㤗匪始今日試問國㤗三王之議何由
而𧺫閨範之序何由而進妖書之毒何由而搆此首禍之
疑也至今未有以對天下也又問國㤗孟飬浩等何由而
杖戴士衡等何由而戍王徳完等何由而錮此排激之疑
也至今未有以謝天下也又問國㤗如林之旅環衛洛陽
而青宫之儀衛誰為簡汰雕峻之貢征及萬厦而淑陵之
坏土誰為寝閣此徧注之欵也至今未有以慰天下也且
今曰之疑㤗又非僅僅一張而已仍恐騎虎不下挺而走
險既以東宫為孤注萬一東宫失䕶皇上不又為孤注乎
國㤗若欲釋疑明告皇上出二䜿法曺如供有國㤗主謀
借劍上方請自臣始即否與國㤗約此後凡皇太子皇長
孫一切興居俱係國㤗全家保䕶稍有踈虞問國㤗請自
上前决之上心動遂有慈寕宮召見之舉䆒竟忤鄭中旨出
士晋浙籓改廣東熹宗立擢尚宝少卿歴兵部左侍郎總
督両廣魏逆用事士晋名列三朝要典之首㑹早䘚淂免
崇禎初𣸪原官贈卹
　論曰東宮事前百口以之頋未嘗有其形也形已著而但
　以國泰塞責事不它竟而断不可無此䓁議䆒竟前星
　無恙安必非武莪三疑之論所貽不然所為皇上又為孤注
　者前代豈不或一見之㢤
　　周起元
周起元字仲先別號緜貞福建海澄人萬暦庚子鄉試苐
一舉辛丑進士負文望群薦可選庻常以不輕投謁見沮
出知浮梁縣亷而有威敏决百廢具舉圖書之外嚢無餘
貲所存贖鍰悉置學田脩復書院以教士調繁南昌頌聲
益𢡟考最授監察御史敢言稱職時羣小起攻東林以為
為學起元力駁正之大觸時忌出参議桂平㑹栁慶大荒
盗賊挟饑民且閧起元請急救荒而徐議弭盗立兵民逓
運法致米甚㨗猺獞睨不犯全活者衆因宻遏劇盗之不
受撫者地方以寕㑹遼陽廣寕次苐淪失加起元參政衘
填新設通州道時潰兵鼓噪互殘殺起元輯首兇正法近
畿堵安歴陞右僉都御史廵撫應天凡公給一縷一器出
俸薪償之不染庫帑請裁織造濫額直指李寔冐破料銀
四萬餘両時蘇州同知楊姜號清幹反為寔所誣奏起元
三䟽申救之姜竟罷斥江南澇甚䟽請漕折寛民民頼以
生魏黨朱童蒙偹兵蘇松貪縦起元劾之降中㫖擢童蒙
京卿而𧺫元以排擠得罪削藉㱕六年用李寔封奏加墨
于硃誣噬起元等七人矯㫖逮問先是起元展拜祖祠夜
宿祠下夢身詔獄刑椘大呼忠賢汝專權亂政凌虐忠良
欺弄我皇上子彦陞同卧急呼醒猶喃喃唇齒揺撼因曰
知之乎夢告我逮矣未㡬緹騎果至家無百金之藏官為
設櫃四門醵金錢以助城闉之履相錯有敞罔投数金不
言姓名者有老嫗脱簮質錢匍匐親詣擲櫃者有輿子受
值数十文盡以付櫃仍肩輿去者緹騎之費頼以給忽一
義士為叩閽歌號衆走闕聞冤衆遂憤将觸官旗起元跽
請父老愛我乃䧟我不義雷霆雨露皆天恩也觧事者曲
諷衆且已就道執香送者数千人入北鎮撫司獄有㫖不
湏再鞫竟㩀織監䟽䧟賍十萬两毒刑限比巳而勒取病
呈一夕死獄䘚手魏敗贈兵部右侍郎謚忠恵廕一子彦
陞而李寔坐斬减净軍太監李永貞伏法
　論曰吾讀緜貞獄中遺子書而知其所學非為名高㢤
　惓惓不忘孝弟二字且曰刑苦氣盡生不如死架上書
　貿以塞門役之費此外絲毫皆報闻吾素不欺朝廷母
　􁃸吾志借名殺人又是一詔獄法所異李寔殺六人
　而寔不知
　　王之寀
王之寀字心一陕西朝邑人萬暦辛丑進士任刑部主事
適梃撃事起御史劉廷元首露風狂二字刑曺初審遂描
風狂為辭之寀以詛呪事未已危形叠見不冝以囬䕶飬
禍不測必窮治之遂以計吐張差之實上聞上屡諭不冝
株連皇太子亦請罪差一人而止上十二年不御朝矣乃
特御慈慶宫見皇太子三皇子於諸臣示無他䘚主凨癲
之説内斃龎保劉成以絶跡而之寀遂㘴罪見削天啓二
年以御史魏光縉䟽起復刑部主事之寀因具述情事有
云戚臣國泰私結劉廷元劉光復姚宗文等意且為所𣣔
為冝開棺僇其屍以謝天下張差招有一十六頭児則胡
士相閣筆招有東邊一起幹事則岳駿声言恐波無辜招
有紅封票髙真人則劳永嘉言不及䆒紅封教今主持紅
封教髙一奎尚在獄給票有人供給紅封教有人以當官
對衆手單而改之以十八人㑹審公單而増减之諸臣大
不敬留中已而言官交章論廷元降調之寀歴陞工部侍
郎主風癲者皆斥謫有差五年魏璫熖極仇東林者借璫
為翻案而御史楊維垣乃以之寀倖功誣皇袒負先帝有
罪削籍去而岳駿聲復申風癲始末継各用而之寀竟以
劉志選追論逮訊追賍獄死
　論曰𥘉之寀必吐張羌之迹使鄭氏知警以善光宗此
　安社禝要着苐冝以神祖之故忘之義不可不昭情不
　可不隐之寀之見削何為也熹庙二年之寀具述前事
　時不妨公言之矣与劉廷元䓁以安神祖之名与之寀
　以安光考之寔両存而無害可以白扵天下萬世而必
　降調廷元䓁以致楊維垣之反戈則秉衡者理不足以制
　其中也嗟乎𥘉之力持鄭氏之子而䆒之全覆鄭氏之
　孫則之寀當聼之蒙䝉之天而已死可以白于天下後
　世而巳
　　梅之煥
梅之煥字長公別號信天居士湖廣麻城人大司馬衡湘
猶子衡湘于神廟中哱劉之変抗䟽身請監軍有偉烈之
煥少頴異及長倜儻負氣工騎射嘗以諸生試承天試日
大雪有跪雪中呵筆者傍一生復擠之之煥不平起手硯
撃之擠者懼謝乃　或以衡湘故移恚之煥讒之兵使者
使者行縣閱兵之煥襍我伍中馳射發皆中使者駭䘚知
為衡湘家復以經義冠軍稱文武器幹遂為知已萬暦甲
辰試礼部苐三人留為庻常遜謝出給事吏垣時神庙静
挕已乆朝政隤弛之煥上封事今日之勢如一片虗泡世
界又如蠧在樹中凨起則摧不可恃也已而言路方争淮撫分
左右袒意獨持平嘗諌云事勢亢極者必返加人已甚者
不祥又云附小人者必小人附君子者未必君子蠅之附
驥也即千里猶蠅耳蘿之附松也遇歲寒則無蘿矣或有
追論故相江陵者大言日今有綜名寔振紀綱如江陵彼
􁋻訿之徒敢漫不事事工饒舌乎海内頗以為㝎論以争
錢春外轉及璞中玉考選事犯時忌出為嶺南參籓剔窮
窟穴不避權豪或請稍委蛇毋為府怨之煥拱手謝曰此
尚書料也生不耐是調山東督學歴太常少出撫南贑内
艱㱕時璫禍方熾以楊忠烮首發難尤側目椘人或介義
子徐大化謂之煥常入王安幕内㫖削藉已復以周士顯
轉銓事誣坐追賍魏黨周應秋至訟言于朝梅某奈何咀
我上公哉璫使人偵之煥于麻城両月無所得或曰為逆
璫羅織之煥者陳序梁克順也初之煥分必就逮乃自造
檻車先習為囚坐卧其中逮者不至徑䇿蹇北走欲死闕
下親朋泣止之不可􁕉信陽州得㫖而後㱕乃与諸生課
誦梅市議論慷慨無所屈郡邑建璫祠仍力争之人謂後
命且不測弗頋也璫敗起廵撫甘粛時傍塞鹵病徃徃僵
卧相枕籍或請殱之報級之煥曰吾乃取蟒玉于豆瘡哉
及羗入嘉峪馘徤児降其老弱六百餘羗懾伏己而東師
深入薊門詔勤王甘鎮去都城六千里例不當親行之煥
躬断後至安㝎兵譁殺一參将以狥両把縂逃擬潜還㩀
鎮勾鹵為亂則先断其㱕路檄㝎之至邠州督府誤傳敵
退奉㫖事平止援兵方㱕鎮十日部檄復促行則淹期歴
旬矣時海套乗勢為㓂之煥令後軍堵截而前軍還夹撃
之斬首八百四十五海套既㝎馬首始東比及都門回復
己萬餘里竟以逗遛奪職㱕
　論曰長公止建祠有云灶已大火一乞児跪束薪而進
　之灶将馨之乎嗣見祠魏􁃸文書中有楊漣伏不道之
　誅䓁语愕移書當事即徳政何患無辭乃必推殺人為
　　首功何以視後世煌乎其言之矣排衆獨許江陵其審
　　扵時務者㢤又云附君子未必君子是之謂羣可以不
　　黨
　萬燝
萬燝字元白江西新建人祖恭少司馬有劳績燝以萬暦
丙辰進士授刑部主事上刑獄干和䟽报聞歴工郎中性
堅介有所感聲情壮𧺫天啟中督典慶陵見逆魏坟茔僣
侈擬于王者拊膺歎息随以内帑匱乏䟽請内官監廢銅
鑄錢協濟逆奄忠賢自制意不𣣔外臣稽察内政矯㫖不
許燝遂極詆忠賢違慢畧曰人主有政權有利權不可一
日不出自上忠賢口啣天憲手握王爵所好生毛羽所惡
成瘡痍廕子姪至一世二世賞厮隷迄千金萬金立枷士
民斃己数十命驅逐大臣䖏治言官空且十数署是一切
爵賞予奪生死之權全不為皇上有而盡為忠賢有已極
寒心即陵工原無額派外觧無望事例不多今擬化無用
為有用以禆大工而忠賢故意逆拒且其所營坟墓碑石
嶒嶸隧道深秘制作規模彷彿陵寝竭東南之物力冠西
北之旃檀且鑿池樹坊杵木雷動布金施粟驅榖如流而
曽不一念先帝地下先朝王振劉瑾之禍可忍見㦲璫恨
刺骨㑹林御史汝翥杖小璫衝導小璫走哭忠賢忠賢哨
数百人圍撲汝翥署汝翥匿去不可淂又以汝翥係首輔
向髙甥并圍福清署𣸪不得遂遷怒燝借以或異巳矯㫖
午門杖一百復倒拽御道三匝伏小璫両檻利錐刺之遍
体流血痛不出聲骨断而䘚懸坐賍三百両魏敗復官贈
太常少卿弘光中謚忠貞子萬墀䟽謝
　論曰􁃸魏之曰大獄叠興其最惨者有二乙丑之殺六
　君子以梁夢環口丙寅之殺七君子以李實借舌自萬
　燝而外刑部侍郎王之寀以梃撃事追論詔獄死御史
　夏之令淂罪内侍中㫖責其阻撓毛帥詔獄死御史呉
　𥙿中以䟽論輔臣丁詔軾杖死後軍經歴張汶以論璫
　戍𣸪逮詔獄死其他縊死仰薬死如吏部郎中蘓繼
　翰林侍讀丁乹學不勝數而劉鐸以吟咏始加之以(詛)
　咒死尤惨嗟乎如無戊辰甲申事應早見之矣而吾難
　　璟可以不言而言至扵死閩黄石齊哭之以詩有六月
　　氷霜辞聖澤二陵風雨鍳微劳之句之令光山人𥙿中
　　江夏人
　　繆昌期
繆昌期字當時别號西谿南直江隂人十餘齡便負竒藻
識者目為良史材時連有家難邑令詔安胡古鰲讀昌期
童子試而竒之為白脱其父于理長為聞人東林頋涇陽
引忘年交四方學者負笈問字趾錯户而数不遇踰五十
萬暦癸丑始成進士讀中秘書時黨事且興昌期為舘課
擬綜核名寔一䟽以寓救正乙卯五月挺擊事起御史劉
廷光有所曲䕶但以瘋顛字様按張差獄昌期抱公憤以
為青宫何地不設衞而令妄男子得至此且部擬依囬及
提牢王之寀䟽上聖諭瘋顛之下加奸徒字様已心知有
自來矣御史劉光復復主廷元議昌期遂昌言一柱史以
瘋顛二字出脱亂臣賊子一柱史以首功竒貨四字抺殺
忠臣義士二語出而忌者遂嗾工垣劉文炳指摘崇仁并
及昌期昌期去讀書寔園夷猶自得泰昌改元忽夜淂夢
方竭蹶赴召中途聞晏駕手持二白筆頭撒不可合遂擲
去伏地哭不能起明日得報果鼎湖再泣入𥙷故官典椘
闈試録中有趙髙仇士良等語大觸時忌盖逆奄魏忠賢
方大用事故輔福唐向髙再入朝而輔臣劉一燝吏部尚
書周嘉謨並見逐昌期于福唐為門下士㣲語福唐内傳
冝不可奉亦頋天下萬世以去就争之福唐不能用㑹廣
寕淪大論經撫者日紛紜昌朝有所持正益拂福唐意而
言路之窺間者起矣轉左春坊左賛善時逆奄益横昌期
與楊漣約子䟽入而吾請福唐主之可以得志於是漣二
十四罪之䟽上福唐反以昌期善漣語昌期曰忠賢于上
前頗有匡正偶飛鳥入宫上乗梯手攖之忠賢攬上衣不
淂上又一小璫服賜緋忠賢正色叱之曰舊例雖賜不淂
服小璫伏謝罪此二事可稱小心若大洪䟽行恐左右上
無人昌期曰誰餙此惑公可斬也福唐色变為具掲諷上
准忠賢謝㱕私第加優渥之忠賢頗不悅福唐懼矯托初
掲岀昌期意将以自觧于忠賢于是内廷并以漣䟽亦出
昌期手㑹蒲州爌票留趙楊左魏等又疑昌期寔賛之既
諸公次苐放斥昌期毎䇿蹇送國門為忠賢所詗得于是
昌期罪益不可觧甫推南篆乆不下有小璫詣閣厲聲繆
某豈當留祖客昌期遂請告内傳聞住自是蒲州爌去趙
南星等十五人一時削籍咸詔獄昌期慨然就道曰與應
山同事寕不與應山同禍日湏緹騎之至逆奄矯㫖附批
山西廵撫柯㫤擬戍張慎言䟽有云昌期已經削奪仍𥙷
服黄盖開舘招賔遂與侍御周宗建並逮昌期作漫記且
載感恩委命大畧付其子虗白且曰日乆論定方出示人
無徒取㓕門為也又日余行真口直心慈而色厲為文有
筆而無學為學有志而無飬而不敢营私背君欺心賣友
一念天地鬼神寔昭鍳之雖其自謙亦寔録也赴建士民
哭遮道知府曽櫻為稍顔色子孫乃敢進飲食賦詩渡江
有一死無餘事三朝未報心之句過儀真儀真令牛翀
獨執禮甚恭道路聞姓名皆為泣下抵都下鎮撫司司官
許顯純加五毒極惨而内傳繆某手另加一鈕盖璫終疑
昌期為應山捉筆恨浮應山昌期不勝刑斃獄時有白氣
貫之越日王恭厰灾諸変一時見或以為諸公義憤所感
云誣賍三千貧不能入門人司李　劉興秀曲匡助之崇
禎初忠賢敗贈詹事府詹事翰林院待讀學士廕一子入
監讀書謚文貞昌期性孝友父疾卧蓐七年夜聞謦欬輙
整衣立林下楽易無厓厈偶語田間喣濡疾苦爾汝相狎
及禮見不發一語一揖之外嚴冷似不相属而意寔深到
有存野堂文集行世
　論曰有明死閹難而不的其期者二人正統八年六月
　閹殺侍講劉球其期為二十一越三日家人始淂聞其
　忌連祭三舉疑之也而當時奉寸楮而絶至五目二日
　獄吏以死聞家人意之當在四月之二十九日嗟乎家
　人固疑之意之而天下自不忘球昌期之死的當時善
　微詞雅　以惑公一語福清向髙號于人西谿殺我而
　　璫恨不觧似福清不能活其乃門雖然疾之未甚所以
　　防亂福清之心不果疵也而不知任人為大誤
　　李應昇
李應昇字仲逹號次見南直江隂人生之夕父　翀夢日
升于天故以名八歲讀書了大義就學吳鍾峦以道義相
切劘弱冠㨗萬暦丙辰禮經司理南康為平反二十八年
滯獄以非罪得白者頗衆有所興革于軍政民瘼両禆尤
加意文學脩復朱紫陽白鹿洞書院率諸生肄業其中在
官止飲勺水諸辦悉輸于家天啓三年以考最擢監察御
史未朞年䟽十五上首陳保身及内􁎎止添官勤召對皆
朝廷急務時相継為總憲者吉水鄒元標渭南孫瑋髙邑
趙南星梁谿髙攀龍皆以名賢負宿望率倚重應昇每
確可逆璫魏忠賢竊權肆熖群奸附和應昇草不法十
事行上之而副都御史楊漣䟽先入㣲聞忠賢頗惶廹應
昇于是復上䟽以為罪璫巧于䕶身明主不宜分過特請
大奮乹綱立加斥逐以正其竊弄威權之辜忠賢亦應束
手待罪以謝天下忠臣義士之口乃一䟽乞憐温㫖立下
羽翼四布謬曰孤臣恣睢無忌謬云忠赤不知誰為代草
以欺皇上者且參䟽到閣依然傳擬而明㫖諄諄遂一一
為忠賢任過夫忠賢敢欺皇上至此乎不省㑹工部郎中
萬燝以陵工論璫矯㫖杖且死應昇特䟽争之御史林汝
翥以擅責中使傳㫖廷杖汝翥義不死璫逃詣遵化軍門
獄應昇復代䟽救之南楽廣㣲与忠賢通譜䁥應昇与所
知瞿式耜書有曰向者憂在内今者憂在外璫為虎而南
楽為狐狐虎合禍未有艾于是䄂草劾廣㣲失儀有㱕讀
父書之語盖廣㣲父曽以言官著莭以至性動之也時擬
廷杖以蒲州爌揭入改罰俸而廣㣲恨入骨御史崔呈秀
初未附魏掌院髙攀龍劾其貪縱諌草出應昇手呈秀昏
夜就應昇邸叩頭乞哀應昇正色曰事付公論非敢私呈
秀懼重賂忠賢求為其児惟所使遂嗾工部主事曺欽程
誣論應昇朋黨奪職㱕先是應昇夢淂詩一絶失其一語
有曰莫以宫𫀆滯去舟蓋至是騐云(詩曰一天風雨散髙/楼休/期㱕日)
(莫以宫𫀆/滯去舟)嗣回籍魏大中𬒳逮為三復范滂之言以送之
復致書周蓼洲髙景逸相慰劳深至及五君子䘚詔獄為
位奠哭之極哀先是織監李寔婪恣為廵撫周起元論劾
應昇以公議見忤至是寔復以他事失歡忠賢使人走璫
請罪就謀李永真永貞曰肯為魏公殺人可免罪且得福
因索取空頭印本代寔撰擬以東林邪党為名一網盡諸
賢而寔未之知也丙寅三月遂與髙忠憲周忠介並逮聞
命之夕士民数千人慟哭遮留㡬至攘臂甘心旂尉如周
順昌故事應昇伏謝君誠爱我如蔑朝廷何為引刄乃漸
觧潜就檻車去至府城師鍾峦不惕禍為舘應昇乞師故
所習易經一本以行所與訣別並載鍾峦端友集兄諸生
應炅與俱偹辛苦訣曰幸自爱飬二人弟小臣死何足惜
苐無益朝廷憂方大耳歴鄒縣有問姓名而下涙者口占
一詩謝之(詩曰身名到此卑張儉時勢于今笑孔融/却怪登車攬轡者為予洒淚問蒼穹)至滕
陽驛初方震孺得罪題壁有念子一詩應昇思親題詩後
(詩曰君憐㓜子􁀾􁀾泣我為髙堂歩歩/思最是臨風凄切䖏壁間俱是断膓詩)自是鄒嘉生張瑋
諸名碩感此二詩咸有題和而最後吳鍾巒北上為和應
昇原韻有滕陽千古両行詩之句(詩曰昔年君過曽遺筆/此日停驂我獨思忠孝)
(自應垂不朽滕/陽千古両行詩)好事者遂次諸詩成集云至徳州作遺訓
六則以付九齡子遜待命錦衣衞東司房作季弟壙志
有㫖鎮撫司打問鐐鈕送詔獄對簿刑全套(是日受四/棍一夾敲五)
(十槓子十桚/敲一百穿梭)極慘應昇大呼二祖列宗之靈鍳臨在上而
已入獄割所遺金為■■■應比及■■見害呼應昇作
別大聲曰足下先行應昇踵至矣越三日為六月之二賦
絶命詩二首搃不忘君親二字云(詩曰十年未敢負朝廷/一片丹心許獨惺只有)
(親恩無可報生/生碩誦法華經)又明日為書訣父逰䰟渺渺不忍逺離落
落齋中乃児昇棲䰟之所書畢付獄卒望闕遥拜曰纍臣
以身報國死無所恨復望家遥拜曰忠孝不能両全今生
無復見二親矣遂於是日遇害時年三十有四越二十餘
年瞿式耜守柱林死難而鍾巒亦殉義舟山大義相許不
負先後如此崇禎改元忠賢敗曺欽程論辟李永貞首正
典刑贈應昇太僕寺卿謚忠毅廕一子入監讀書予祭塟
祀郷賢亦祀名䆠南康又祀之白鹿先賢祠有落落齋文
集行世
　論曰余至江陵讀李忠毅家報二十有四無一語及私
　𥘉以内臣為隐憂再曰不甘容嘿再曰名莭所在不敢
　後人反覆唯是義後𣸪惓惓勸其父預算䧏謫以後事
　勿以臨時介介殷㢤其言之乎及為遺訓六則矢棲䰟
　落落齋中矣余為子遜之将茟草遺訓序以志不忘
　　王允成
王允成號𫐠文山西澤州人起家乙科令獲鹿最允成負
氣岸持義英决　于正名譽鵲起熹宗初年擢試御史
南京陞辭上保　十事一曰慎防衛引皇祖章龍及
先帝張差二事　為内使而刀劍出衣間一則手持
棍木而龎劉内共　二曰壮維城請保䕶皇五弟豊枝强
幹以消窺竊之端三曰慎内㫖時聖諭一再從中出矣願
事無大小盡歸閣票以無開叢假之端四曰謹票擬竟責
輔臣勿漫無主持而以模稜為事日者太昌元年一事此
子不忘親臣不忘君之意何難片言立决一經㑹議㡬築
道傍勢不無寝閣之憂或遂長紛囂之患五曰杜旁落以
為皇上冲年而臨萬㡬事未諳練不得不借聼于貂璫然
左右前後未必皆居州也淂無有以緩為急急以為威者
乎以急為緩緩以爲徳者乎請爲紀言紀事之法今日某
璫作何事今日某璫發何言上所𣣔行而某請正上所𣣔
罷而某請行一一使外廷聞之即𣣔假偕惜以作威福豈
可淂乎六曰嚴部覆預為之限不淂仍前挨延以啓辯駁
之門以開請託之徑七曰勵亷恥専責元輔以厲諸臣八
曰棲群臣常朝有期御門有日然拜舞甫畢即命返輿朝
猶不朝也官與民隔則吏重君與臣隔則左右重恐日復
一日漸成釡􁃺夫霽顔下問最為盛事或召咨于便殿或
請見如御門或從入後殿或面對深营細則飲食寝息大
則軍國安危庻㡬啓沃有地而匡救可施九曰諭和衷向
來䑓省論事論人多至留中乆無䖏分遂相継出䟽以為
公論捜索太甚相激而争愈争愈激同官操戈豈惟人才
摧折國家隂受其害而不知矣事有其是雖意見偶岐乆
當自渙和平之福端在于此十曰戒􁑴心目講何以遽撤
郊天何以不親頒詔而官不俻員内地而喧不即止淂母
上下相與于怠乎至云分心佳冶遂使卧榻之側忽有斧斤
之施報聞與南銓王象春同官黄公輔凃世業等交驩太
宰趙南星知其賢調北臺盖異𢾗也甲子冬逆璫掃除正
人允成與南中諸君子俱先後削籍崇禎初上以前維城
語心識其名召還北臺
　論曰允成上牘為泰昌元年十二月也上踐祚方數月
　而語語如烛炤至扵杜旁落諭和衷戒􁑴心則預識
　客魏交結之祸謀國之忠鬼神啓之矣更竒壮維城
　一　豈七年促祚亦有先見之者乎惜乙科沮于格
　例而不盡允成之用毅廟雖心識不䏻奪
　　文震孟(祖徴/明)
文震孟𥘉名從䁀字文𧺫號湛持南直長洲人父元發同知
為博士彭之孫翰林待詔徴明之曽孫也丗以道德文雅冠
冕海内徴明名壁以字行又字徴仲父林成化間進士厯
任温州守卒官徴明八九嵗语不甚了了或疑其不慧父
林獨異之稍長果頴挺不凡己而輕制藝䔍好古文詞嘗
献論議十四首叙事十五首贄見學士王文恪鰲鰲大竒
之其所與逰楊循吉祝允眀視徴明有十年以上之長唐寅
居同里並齒而後進徐昌榖皆以詩文書畫擅最一時頋
諸子率連軿科第徴明屡蹶不㨗而海内人望必酋推徴
明寕王濠擅延攬書幣来聘并及唐寅使香及門徴眀驟
稱病卧不𧺫無所受亦無所報時伯　已為山人老徴明
抱貞守素見知當路尚書李克嗣巡撫吳中露章薦嘉靖
𥘉授翰林院待詔徴明致書竊附歐文忠之蘓明允刑部
尚書林俊嘗語人物情儇輕座上何可無此君待詔二年
預脩武廟寔録成致仕家居以翰墨自娱门無襍賔儀部
郎陸師道谢官帰委質為弟子嘗授呉道復書法所最善
後進王吏部榖祥王太學寵秀才彭年周天球時与谈摧萟
文品隲山水記耆碩故事焚香燕坐䔥然若丗外生平足不
及狹斜貧而好施生平峻㓗自表却与人温易至九十猶矍矍
不衰海内乆聞徵眀自其祖父幾以為異代人而恠其猶
在又疑為仙不死時偶為御史嚴杰母書墓誌神馳擲茟
逝入郷賢陪祀學宫著有甫田集子彭南京國子監助
教喜和州學正震孟以萬暦中賢書束躬砥操為東林所
推重登天啟壬戌及苐第一盖為孝廉者三十餘年矣授
編修時要人交結中官外内呼應有如桴皷震孟傷之乃
借朝講發端有曰皇上昧爽臨朝而勤政之寔未見也鴻
臚引奏跪拜起立第如傀儡登塲了無生意皇上聦明何
由開暢經筵日講臨御有期而講學之寔未見也史臣舖
叙文詞䓁于䝉師之誦説了無開悟皇上于事理何自周
通臣聞祖宗之朝君臣相對如家人父子軍國重事閭閻
隐微無不淂達故雖深居九重而情形燭炤左右近習亦
無縁可以䝉蔽若僅僅尊儼若神上下拱手情神不振提
醒不靈安取此垂紳正笏展書籍筆者為已皇上之神情
既與群臣不相浃洽退入内廷自不越中涓常侍數人于
是無名濫溢中㫖屡傳恣羅織者既引䋲而披根䕶善類
者遂因枝而借葉更可異者縂憲鄒元標行矣僉院馮從
吾杜門矣首揆冢宰相率而請去矣此皆三朝愸遺一旦
以講學之故使俱不得安于其位唐宋末季可為永鍳頃
尚書王紀削籍㱕農䇿蹇出都人謂快于馳驛天子所以
勵世作人者惟此爵禄名號而至使角巾反尊冠冕此豈
清平之世所冝有哉䟽入㑹有皇女之慶宫中喜宴為偶
戯魏璫指偶人進上曰昨新状元奉此以比萬歲大胆上
曰云何璫曰昨文震孟文書所云傀儡登塲此是也上曰
何至是璫復曰萬歲体短小奴婢軰朝夕扶持上下金䑓
遂以􁋸訕越日直講卑璫傳上語新進文震孟出位妄言
藐視朕躬與杖八十輔臣爌争之謂書生不觧事以此為
盡忠耳璫大言比至尊于偶人可謂忠乎時同官鄭以偉
盛以弘俱力為觧以弘且欲面奏力請璫曰若更面奏湏
煩錦衣比上復出衆遂不敢言而退閣栗罸俸一年以中
㫖落職囬籍丙寅周忠介𬒳逮捃摭百端閣票擬震孟為
巨魁㝷復逮顧常熟強厠名其間巳有㫖逮訊矣幸僅從
削奪丁夘六月或傳震孟削髮度緇去璫使両騎至吴門
偵其踪跡及復命而熹宗宴駕震孟入竺塢山讀書為䟦
数語于前䟽有曰空言無施不能稍報國恩萬一若謂沽
敢言之名樹先見之幟則夢寐所不敢出矣毅廟初特起
為侍讀越歲始出山歴左春坊左諭徳掌司經局事遂有
仰祈聖鍳一䟽䘚從講事及之時刑法日峻猜疑益啓于
君使臣以礼章請培飬士氣推心感人而辨賢奸酌用舎
尤惓惓焉上傾听即釋前司㓂喬允升副憲易應昌于獄
時車師駐遵永十有餘旬于管子器小章請審管子所言
兵事主不足畏則戦難勝二語頃見羣小合謀必欲借邉
才以翻逆案于子語魯太師樂章請悟一音襍而衆音皆
亂一小人進而衆君子皆廢因竝指吕純如向曽慘殺名
賢今将奥援辯雪且以吏部尚書王永光用舎倒置擅行
私臆至比之盧杞李林甫隨引甘誓及五子之歌二章以
為曲譬䟽入淂温㫖本後失冩日期䑓臣楊維垣指為不
檢上弗罪㝷以奉使益籓礼成歴陞侍讀學士因謂先帝
寔録為黄三極䓁所重修挺撃紅丸移宫三案不寔請改
不果行故事經筵不及春秋礼記神庙中一及礼為盛事
上以春秋為撥乱反正特命進講震孟得㫖講至宰咺帰
賵傳賵㓙礼也當鈌上令補牘及悉咺係六郷之長壊法
乱紀焉用彼相上頷之既奉御批咺一章正見當時朝正
失冝所以當講今後以此類推先是朱童蒙在官吳時有
一犯斃獄其妻貧不能殮苦乞丐里中震孟從衆題助二
金童蒙指以為把持于是維垣復袒是語詞臣倪元璐争
之得觧已亥以少詹超拜禮部待郎兼東阁大學士與首
輔烏程不相能時方撤鎮守中官罷内操外廷多歸功于
震孟烏程遂以居功譛上與香山何吾騶同日罷去在政
府三月天下惜之丙子卒詩文荘雅楷隷行草䂓摹家法
　　成勇
成勇字子路號寳慈山東樂安人性堅介不苟以天啓乙
丑進士司理饒州抗魏􁃸保䕶鄒南臯䓁诸義類再任中
州嘗吐裂時相温体仁私書已夘被逮士民萬計號于道
久之𥙷南京監察御史廉静踰䓁民皆化之已南人乞𣸪
召以慰雲寛其廷诤楊閣部畧曰天地所以不敝人為之
維人類所以不絶礼為之維匪是謂之不成人今輔臣嗣
昌曲辯謂古之君臣列國之君臣可淂而避今之君臣一
統七君臣無所進扵天地之間是三年之䘮可行扵古不
可行於今矣不知嗣昌所引何古所指何臣所㩀何聖之
經所遵何代之典逺古弗論即以宗言之遵大礼而不𧺫
復者冨弼劉洪是也託故事而𧺫復者陳冝中賈似道是
也嗣昌即巧文譎辯其能非冨劉而陳賈乎留一嗣昌而
生天下不忠不孝之心何如去一　昌而主萬世為臣為
子之鵠有㫖詔獄且三年嗣昌黨薛國觀復激聖怒致嚴
拷主使勇大声曰天地鬼神主使再訊𣸪大声周公孔子
主使及三訊曰二祖列宗主使司　嘿然遇赦戍寕波劉
宗周張瑋交薦赦罪為民隐居屏跡城市改號蝸盧䘚年
六十有五易　時留二絶有獨寐孤臣憂思百結不發明
王夢黍離泪滿巾之句子　字萬眼以諸生遺俗
　論曰張二無論辯貪廉謂參旧輔為名盖其前懲者有
　之則抑心寳慈不但以喉舌為長矣黄石齋曰當今惟
　有二寳一鴻宝一寶慈也馬君常曰當今惟有二成一
　成徳一成勇也使甲申在朝安知不為二公所為何則以
　其二絶命詞知之
　　錢元慤
錢元慤字孺愿淛江㱕安人父士完以都御史廵撫山東
力行荒政䘚以争福藩贍田事忤上疾㱕元慤成天啓乙
丑進士為京學教授遷國子慱士時魏璫勢張甚有請立
祠太學者元慤嘿止之未㡬烈皇帝立以武選司主事抗
䟽誅璫略云稱功頌徳布滿天下㡬如王莾之妄引符命
列爵三等卑之乳臭㡬如梁冀之一門五侯遍列私人分
置要津㡬如王衍之狡兎三窟輿珍輦寳藏積肅寕㡬如
董卓之郿塢自固動輙傳㫖鉗制百僚㡬如趙髙之指鹿
為馬誅鋤士類傷殘元氣㡬如節甫之鈎党株連隂飬死
士陳兵自衞㡬如桓温之壁後置人廣開告訐道路以目
㡬如則天之羅鉗吉網䟽下海内傳誦而魏璫竟伏誅明
年遵化兵乏餉而譁撫臣不能制元慤奉部檄馳諭数言
而㝎㝷改文選司晋員外乞假㱕召考功郎掌京察時用
法益峻政府以刻㴱淂幸厰衞䘚恫喝為奸利元慤乃䟽
陳四事曰情面冝絶蒐採冝慱匿帖宜杜察核冝公已而
京察䟽入失政府意𬒳㫖詰問侃侃不屈㝷改文選司郎
中時汝頴陳許鳯皖之間大率𬒳㓂郡懸数以缺官聞上
毎中夜批下所司或多至数十遲明皆須具䟽推補又必
近地便就事稍遲法随其後人苦不給然未嘗稽漏人服
其才部擬轉太僕卿不許䘚坐𥙷官事降級改行人司正
壬午召為尚寳司丞不就遂㱕自乙酉以後鍵户不復岀
雖親故罕見其面疾䘚元慤沉深有智𢾗與人寡合然至
其大莭凛然不可沒
　論曰崇禎𥘉苐一罵魏口存之
　　馬鳴世
馬鳴世字　陕西人崇禎初以進士歴官通政使四年
陕西盗蔓督臣諱之欲以𣢾塞貢朝廷泄泄鳴世有逺見
乃上䟽畧曰三秦為海内上㳺延安慶陽為陕西屏翰榆
林又為延慶藩籬無榆林必無延慶無延慶必無關中矣
盗發以來破城屠野四載於兹禾見􁅊績良因廟堂之上
以延慶視延慶不以全秦視延慶以秦視秦不以天下安
危視秦也而且誤視此流㓂為饑民以為或有飽日不知
形促勢廹情如燎原莫可撲㓕若非急増大兵措大餉為
一勞永逸之計恐官軍鶩于東賊馳于西師左師匱揭竿
互起天下事尚忍言哉報聞後十餘年闖事竟不出此𢾗
語而國以亡
　論曰此䟽在賊未出關之日而輒以天下安危為慮其
　算已在甲申五月十九之刻矣是曰知㡬
　　吳适
吳适字　人以崇禎　進士歴官　弘光初
以薦為給事中清執盡絶情面正色駁參舉朝側目安逺
侯柳祚昌薦程士逹督理京营适曰士達不過積分監生
非属科貢正途况勲臣非有標营之責何得偹樞戎職掌
慶逺知府郭儀鳯請掛劒勤王因參廵撫方震孺貪墨适
曰郡守無勤王之例掛劔非入援之名儀鳯擅離職守此
必穢迹著聞慮有參題先行反噬光禄署丞張星䟽求考
選适曰星以縣令降處又掛察典安淂妄意清華保㝎矦
勲衛梁世烈請襲祖爵适曰本勲未悉存沒安淂遽行襲
封㫤有恢復之志當即破家從軍淂寔再議中書舎人張
鍾齡請給部銜适曰此近于躁進矣元年二月詔太監李
囯輔開採浙仁雲霧山适諌不聼病㱕
　論曰适于弘光中稱敢言何所恃而不病
罪惟録列傳卷之十四
　　諷諭諸臣列傳總論
說士之舌至後世而流為話家矣何則非時尚也戦國舌
在賢扵十萬師士立談而都卿相故揣摹之家其價驟貴
漢時猶有存其遺風者時六國無篆不足恣其縦横舌亦
平平無竒徃徃投之不克應自是失其真傳世故無能以
通矦賞士舌而士亦遂無望以舌市通矦汔宋以来士之舌
腐于理平淡于文鄙俚于塾即否誤于二民之喝倡咒詛
以自為恍愡而已是故國䇿之運不尊而天下之所以掉
此三寸者木强不任用余為存此數口以㽞一綫云
　諷諭諸臣列傳
　　吴客
吴客失其名張士誠負固平江大将軍逹䓁築長圍困之
乆不下降将李伯昇係呉舊臣令呉客徃説士誠歸命士
誠嚴衛而湏之入揖上坐曰客何言客曰臣廼淂見大王
言便冝幸甚士誠曰孤徃折節士即何嘗拒客客曰所見
非所欲見臣安淂見大王士誠曰奈何客曰向者大王之
子弟官属親戚啓䖏尊門逺振旅者自以為韓白畫䇿者自
以為良平傲然視天下不復有人荒娱白日聲色炫耀為
謀旦夕不知長計而黄蔡葉三參軍以迂濶書生皷唇惑
聼敗一軍不知失一地不聞大王㴱居飬優餙太平無事
之容臣故不能為新声熟面浪曵矦門安所淂咫尺容足
地奮麈大王前也士誠曰予乃今日見客矣客曰大王今
日見臣非臣意士誠曰非客意即何以辱教客曰大王以
十八人入髙郵元兵百萬伺城下大王起叱咤辟易退乗
勝破撃㩀三吳有地千里甲士数十萬南面稱孤使此時
臣淂進一言願大王不忘髙郵辛苦罷滛妖斥奢嫚收召
豪傑量才任使明歩伐嚴賞罰撫瘡痍謹斥堠以大力先
計固守江隂常州冝興諸全諸要害遣一介西與漢約合
力左右難金陵即不然乗洪都之救江左虗弱為疾走魏
都故智猶可窃漁人之利畫江而覇與元運争衡此臣之
上願也嗟不及矣士誠曰今即奈何客曰臣有言恐大王
不從士誠曰死耳何言客曰死足成名利子孫千古不恨
且不聞漢友諒之大武昌乎跨有荆楚帶甲百萬鄱陽之
戰舉火欲焚江左天為反風身死師敗徒為天下笑何則
天之所興誰能廢之今師臣疲􁁄芻餉寡竭大王恃湖州援
湖州失杭州援杭州失嘉興援嘉興失獨戀戀此尺寸之
地竊恐勢極患生変從中𧺫有奉大王為夀于吳廷者大
王欲死不淂生無所歸語云噬臍何及此之謂矣竊以為
順天之命自求多福走一介之使自陳金陵願淂從竇融
錢俶故事而大王開門幅巾待命觀盛朝之所以待陳理
者當不失萬户矦大王知慱乎淂諸人復失諸人無損白
駒故歩昔之下䇿今之上計矣士誠仰首況慮良乆曰且
休吾􁆐思之卒狐疑莫能决
　論曰説不成舌在也
　　秦𥙿伯
秦𥙿伯大名人元福建行省郎中慱辯善為詞説有声河
以北元末避地上海張士誠招之不至太祖下松江以礼
聘之對曰𥙿伯仕元二十年背之不忠母䘮不終不孝稱
疾固不𧺫上乎書諭之海濵之民好閗以𥙿伯智謀居此
恐有後悔遂入朝官之不受𣸪嚴諭乃伏受職侍制上嘗
與𥙿伯論學謂志勿滿量勿隘意勿驕聖人之學以天為
凖賢人之學以聖為則𥙿伯曰誠如聖諭復論武𥙿伯本
武經稱使詐使貪上不以為可䘚以諷辯聞子時
　論曰𥙿伯無欲以諷辯聞也初所持忠孝二字奉嚴諭
　　而始受職較青田軰出䖏尤可觀曰以詐貪二字塞明
　　問是其所以為諷辯也借縦横之觧以自浮況耳而䘚
　　不及禍
　　李實(王復/趙荣)
李實字孟誠四川合州入正統乙丑進士為人恣便無拘
懐傾狡有口辯初為禮科都給事中已巳鹵也先䓁擁上
皇薄都城遣使言和詔禮部侍郎王復鴻臚寺卿趙荣走
羊酒劳軍不成禮篡歸上皇復出去鹵再遣使索迎不報
明年六月鹵令知院阿刺為書遣參政完者脱􁁅等復至
寔慨然請行詔乃加寔礼部右侍郎同大理寺少卿羅綺
使鹵寔上事冝八上曰此難可以遥度也寔捧勅書遺可
汗者不過通好絶無迎復一語實訝之将詣白閣臣遇太監
興安安曰但奉黄𥿄翰事他何與寔遂偕綺通事指揮馬
顯随鹵使完者脫歡北行也先营失八児秃實至宣讀勅
書既也先曰我送若皇帝還京而不以大臣迎而殺我奏
使張関保姚謙何以實曰太師名送駕而軍馬不由関入
且肆掠朝廷不能無疑殘使臣守関者坐不知勿罪也又
曰者盈不花二人何以不返寔曰自太師見蹂而後子㝷
父仇弟㝷兄执士積怒氣南朝著令獲一首級淂髙官無
南使伴行亦何以知太師所遣然則送差李寔至大同亦何
以不返寔曰無有既而曰知之矣近者夜不收言大同城
東八里從諸屍囊中淂文書乃是太師所遣邊軍畏不
敢聞即如今參政完者脱􁁅礼遇隆厚前使何以獨薄太師
原之矣也先首許又曰殺喜寕亦不由朝廷指乎寔曰喜
寕負㤙以太師髙誼欲南還上皇喜寕輙再沮而教令内
訌殊失太師意朝廷明正典刑為後来不忠之戒也先喜
曰吾不怠爾皇帝晨夕知院伯顔帖木兒致恭敬即南朝
邀得我能如是乎寔謝則引見上皇上皇皮帳布幃帝地
寝惟見較尉袁彬餘丁劉浦兒僧人夏福三人侍牛車一
輌馬一匹為移营之具他無有寔等上紵絲四及糯米魚
肉煤鈔燒酒䓁物餘無所将上皇泣問三宫安否寔曰徃
上皇㴱居至尊祗以過任王振及此上皇曰振未敗卿䓁
無言振者悔何及卿苐歸語朝廷急復我守陵寝足矣即
否編户楽也寔具請上皇引咎自責謙恭避位語貭直上
皇嘉許之䄂出二書一奉上聖皇太后一奉上一諭羣臣
時伯顔帖木児指之先㓜子曰此與朝廷議婣者也实不
敢對也先語寔速以大臣來大臣朝以至駕夕以彂且飲
寔為弹琵琶吹笱児按拍而歌寔故作好語楽之也先復
語實我留上皇無以為即豈可汗我乃若此去汝中國自
䙝與汝期八月之五日遣右丞抱秃同寔歸盡調還山西
大同優邉人馬以示信而瓦刺主普花已遣使入奏詔右
都御史楊善使鹵遇實懐来因悉鹵問荅俾應鹵弗貳實
歸朝五府六部数請遣鹵使把秃不報實乃上言臣和議
事畢俘迎復日期出也先之口今失約和不成所憂匪細
詔以湏楊善復命遂促令把秃還鹵追善出塞進寔右僉都
御史上皇復辟後寔時廵撫湖廣中㫖奪職為民或謂寔
至鹵中見上頗倨而詞又戅上故啣之而趙荣者字孟仁
閩縣入正統間以楷書生員授中書舎人直文淵閣鹵薄
都城責迎駕羣臣相視莫徃荣與通政參議王復請行遂
以鴻臚寺卿同復岀大學士髙榖壮荣觧帶贈之也先與
其弟伯顔帖木兒環弓矢露刄湏之既朝見上皇也先以
其秩卑不頋却羊酒取勅視番字上皇取勅視漢字也先
謾語復必尔胡溁于謙䓁來上皇微曰彼無善意可速歸
既歸辭前職不允改太常寺少卿直文淵如故嗣楊善出
迎駕荣以工部右侍郎随行同事千户湯㣧勣甌寕和孫
也荣方與鹵語不及答㣧勣輙先發時時于坐上箕踞岸
幘朗誦其所著平胡論伯顔帖木見色變㣧勣出脱脱普
花謂譯人曰彼髯何為哉頃恨不殺之上皇歸荣轉左及
復辟代江淵為工部尚書曺欽反荣騎而挺戈呼市中從
者数百人前行皷勇欽即日就擒論功兼支大理卿俸而
王復固安人𧺫家給事中陞通政司參議加禮部侍郎出
迎駕不果歸累陞通政使英宗復辟改兵部右侍郎成化
初以尚書出廵邊復改工部有中官為四衛乞胖襖褲鞋
復駁止之語尚書余子俊曰衣褲以給應調征行之士使
其刻日𧺫程非此則給冬衣布花令軍妻自為之况恩岀
内侍國体甚䙝子俊歎服時法王國師死京師者例為营
造墓塔復奏國師故受賞賚不薄冝出已貲母濫官錢人
以為淂体卒贈太子太保謚荘簡
　論曰幸黄帋無及迎𣸪居竒不成非寔口舌之能也
　頋所以荅也先数語亦婉約入聼太上韋帳席地時
　所言何如乃𣸪辟後中㫖輙奪寔廵撫夫引咎避位誠
　此日合情之語頋坐是怏怏乎衰寔報追念振死天順
　中両不平
　　楊善
楊善字思敬北直大興人也少𥙷諸生好為人䇿事多權
畧從燕王内難為引礼舎入及即位使為鴻臚寺序班善
儀観魁梧音吐洪亮不甚通經術而談諧不覊永樂初坐
事逮繋㝷得復官累陞鴻臚寺卿治第都城外有園亭花
木之勝諸公卿休沐時每集宴笑時稱善有鄭當時陳孟
公之風正統中遷禮部左侍郎從駕圡木繭足還年六十
五矣也先入犯以左副都御史佐于謙营門進右都是時
太上在漠北元旦猶循謁賀故事善獨流涕曷不念太上
無歲乎衆為感愧且止先是科臣李寔假卿佐徃也先通
候也先曰奈何不大臣来是時瓦刺可汗普花復遣使皮
兒馬黒麻速逆駕盖可汗衆不及也先而知院阿刺衆又
不及可汗居臣鼎足外合而中離其内難也利歸也先弊
則均受故急思議和也先頗好名恥屈意但令可汗及知
院入使則諸大臣無敢任者善獨請行于是中書舎人趙
荣毅曰臣嘗如鹵識鹵情碩貳善行詔荣以工部右侍郎
從善與之勑頋絶不及奉迎事亦不與善一錢善乃悉已
貲不足遍貸中貴人治装從太上所遣還哈銘同徃既至
也先所也先使館件者來與飲帳中詫善土木之役為何
六師抑何孱也善曰當是時勁師方南征中貴人振欲邀
太上幸其里初不為戦偹今者南征之士悉歸可二十萬
又募中外材官技撃淂三十萬悉教以神鎗机弩多子砲
藥箭両頭銃洞人馬腹透七札又用言者計沿邊委害皆
隐金椎三尺所值蹄立穿刺客林立夜度营幕若猿猱而
皆已矣置之無用矣問何以曰和議成則　飲若兄弟誠
無湏舘伴悉以語也先次日善入謁坐定也先曰都御史
為通好来抑為迎皇帝来善曰南北之好乆矣豈惟今日
顧我上皇荷太師鄭重我中國臣民無不口頌太師盛徳
是以舉鞭弭而惟太師也也先曰日者之釁汝中國自詒
之亦知悔乎曰悔之倘不為逆振所誘上皇身居九重即
安得至此也先曰獨柰何啬我馬價予我帛則時剪裂幅
不足者善曰未尝嗇馬價也太師馬歲並增價亦不継頋
不忍拒是以㣲損之太師自度價所淂比前孰多也先曰
者者胡語所為是是也善復曰帛有一二剪裂幅不足者
諸通事為之也事露而誅矣即太師所使進馬亦有劣弱
而貂皮敝豈太師意耶也先又曰者者然則不與鉄甑而
閉之会同舘中柰何曰甑自嶺外非京師有一甑值二絹
使臣予半價閉而不鬻皇帝安淂知譬中國向使者買馬
馬價少使臣不與馬太師知之乎也先笑曰者者善因復
進曰太師之攻我両矣所磔殺刳剔以數十萬計而太師
之部曲豈無有血吾刄者苦声呌天天胡不聞上天好生
太師獨好殺今和好不絶彼此俱逸不亦快乎也先益喜
曰者者因問皇帝歸還作皇帝否善曰已稱太上矣堯禅
舜兄禆弟一也知院伯顔帖木児在傍曰且留都御史問
還作皇帝則送之否不可也先曰我故湏大臣來大臣來
我安淂食言平章昂克謂善歸爾太上皇帝有重寳來購
乎善曰太師淂重寳而歸我太上天下後丗謂太師意重
寳也歸我太上而不索重寳我歸朝監修史書修載太師
仁徳垂名萬代不綦休欤即重寳安必不臚太師前也也
先大悦曰者者遂以善見太上于伯顔帖木児营善再拜
進醪􁧌問萬夀侍立不敢坐也先数目太上太上謂善太
師與汝坐則坐善頓首辭曰君臣之禮雖草野勿敢廢明
日也先邀太上其营行餞身弹琵琶令其妻三人行酒善
等侍飲執臣禮益恭也先嚙指頋其下中國爾爾禮数遂
以輕騎奉太上與善歸也先送出帳十数歩返時鹵人多
恋恋太上不能割各行餞而伯顔帖木兒数百騎䕶行皆
羅拜痛哭以别太上既歸而善以非上所遣㫖薄其賞僅
遷左都御史仍領寺事而于謙心許之多官其從行子弟
及易儲加太子太保善先事王振後更事吉祥而比石亨
既以奪門功封興濟伯兼禮部尚書賜號奉尺翼衞推誠
宣力武臣特進光禄大夫柱國㝷加號守正文臣歲禄一
千二百石丗襲兼領左軍都督府嘗隂薦李賢於上亨與
吉祥忌之稍稍間踈無何卒仍故封進矦謚忠敬四子一
為勲衛一指揮僉事一千户一鎮撫孫増尚公主為駙馬
都尉
　論曰善故機便責以方正矩幅不可淂嘗以事𬒳逮與
　章朴同獄時挟方書者罪死善与朴暱朴偶言家有正
　學文集善婉請讀之朴不疑出書則宻以聞扵是朴死
　而善淂以生𣸪官観此則其比􁃸振及曺石無疑頋無
　此機便而徒矩幅知不䏻令也先者者且能隂薦李賢
　　則諸比可無責爾矣
　　康海
康海字徳涵號對山陕西武功人生數歲與群児嬉為嬉
師焉父鏞授之業輙退而嬉怒欲箠之明曰課所業無可
箠乃已就傅于牛生授以小學之莭使無嬉時病焉稍長
詔及牛傅未嘗不潜然泣也弘治壬辰状元及苐授翰林
修撰扵書覧而不誦嘗曰經籍古人之魄也有意焉吾淂
其䰟焉已矣在史舘三年凢諸著作必宗經次及子史以
宋人言為俚以唐為巧以秦漢為伯仲而有駁焉故同進
者忌偽以國老文就而正之海不疑筆削而授之十存一
二耳諸老咸病海與太監劉瑾同郷瑾以其文名欲親之
海不與通時郎中李夢陽為尚書韓文草公䟽劾瑾瑾搆
夣陽獄必死之客曰念非康徳􁁃無可以脱夣陽者夣陽
曰死吾安之何以累徳涵且徳涵必不屈瑾客強夣陽致
二語徳涵徳􁁃救我惟徳􁁃為能救我海淂書喜曰我屈
一瑾而活良友天下後世其許我即上馬馳瑾門門不為
通海呼曰我天下魁人也爾公郷里遂入瑾致上坐海不
少遜留飲海談笑睨瑾曰自古三秦豪傑㡬何瑾愕然曰
願先生教我海曰昔桓温問王猛三秦豪傑何以不至猛
捫虱而談丗務三秦豪傑舎猛其誰何温闇若此哉瑾面
發赤疑海諷已且問曰今三秦豪傑㡬何海黙屈指曰三
人尔昔王三原秉銓衡進賢退不肖今則有宻勿親信秉
大鈞者意盖指瑾也瑾轉發喜色因復問其一人先生乎
無謂王猛在前而吾不識海曰公何謬及海此一入乃今
之李白也海何能為役瑾固問之海曰海不敢道昔曺操
憎祢衡假扵黄祖殺之奸雄小智也李白醉使髙力士脱
鞾可謂輕傲力士力士脱鞾而不辤容物大度也瑾俯首
思曰先生豈謂李夢陽哉夣陽罪當誅海即𧺫出曰海不
敢道者此也瑾謝曰敬聞命矣明日輙赦出之閱二年海
之毋殁李夢陽為表其墓有曰海誠有所以重夣陽何知
有瑾自是海守常秩如故瑾敗海方艱歸言官謝訥以海
為瑾黨論罷海海帛居葛巾野服放情山水隱扵聲妓間
有東山遺風乆之大司馬彭澤欲薦海𧺫海荅書以見意
曰僕之不可扵用丗者有五而甚不冝岀就官秩者有二
性喜疾惡而不能加詳今諸公者皆喜明遜而隂譏此一
不可翰林雖皆北面事君而勤渠閣老門下者以為賢能
僕懶散畏出歲不能一造其户此二不可人皆好修餙偽
㳟假直而僕毎率意逄怒此三不可士大夫不務修身力
業俱呻吟詩文以為髙僕見輙有言而彼方望我以為羙
也此四不可與相好者接毎因其聀事加勉戒之詞多忤
其所好彼或未從即拒而絶之苟復見兵所爱者又不忍
不告或又告之彼即又不從而僕又絶之此五不可執徳
不宏不能信之于人自入有罪者之籍扄閉淪落智髙萬
物之上名䧟九淵之下每於中夜竊自歎悔今又不儆而
欲仕乎此甚不冝出者一一時同黜之人固有不幸而𬒳
汚者彼莫不覬幸僕岀以為先容之地而時宰苟欲引其
私人必援僕為喻則是以賢者之身而為不肖者之資矣
此其不冝岀者二瑾同郷鄠縣有王九思者以詞林出部
長文選瑾敗罷歸与海同以風流自豪九思所作詞曲小
令秀䴡雄爽海親為奏之一座傾倒嘗大集名妓百入為
驩人各與牋詩去兵曹郎楊廷儀少師廷和弟也𧺫家還
朝過海海喜置酒引酔自弹琵琶唱新詞爲壽廷儀徐謂
家兄居恒相念君但得一書吾為道地史局語未畢海大
怒罵若伶入我哉手琵琶繋之格胡林迸碎廷儀踉蹌走
免海遂入咄咄蜀子更不相見君子以是益知海之不能
降志瑾也海之論文曰古人言以見志性情状貌皆可求
而淂之孔子所以于師㐮淂文王也不自成家傍人門户
無乃類諸譯人也耶君子不鳯鳴而鸚鵡言陋哉常作樂
章求律于太常氏又自審定黄鍾而用之尤精于暦数隔
年求日月交食分秒不爽用掌鈐天時决傷寒人之死生
又明諸脉絡孔穴以䖏鍼熨藥餌悉不謬為所親䘮家葬
者點穴隂陽家皆弗能駁也用六壬太乙占事知来輙驗
唯博奕薄而不為年六十四而卒所著有武功志及張氏
族譜對山文集
　論曰對山使不為夢陽屈瑾勢必以不屈瑾大困盖氣
　莭屼不可犯即非瑾時少師座中不易至也詘一瑾而
　活良友䆒為天下後丗所許五不可二不冝是其自譜
　非激忼語時有張志道者字孟獨以進士逰徳涵敏夫
　二人間海卒後其所著率為孟獨挾去海有女工文詞
　為蘭州孝亷張之渠婦早寡焚棄茟墨撫兒光孝成
　立及光孝筮仕西華尚不知母能文時有表姊某夫
　人求為墓誌母不報母䘚光孝簡母遺奩淂二集撫
　大哭以知對此文字傳扵女云式曰對山未進士時
　以同郷一入瑾座瑾借以夸内廷嘗使人曲致瑾天
　之有夏必冬以歛之有雷霆心雨露以濡之此消長
　至理劉公正冝恩以濟其威瑾聞之憮然以爪搯其掌
　曰瑾素不闻斯言康吾兄也他日康艱帰𬒳盗浮報所
　司瑾廼槖二千金某知府代償之後寔坐此見黜寔未
　嘗屈莭瑾
　　李譚
李譚者龍州土舎趙楷之幸門客也楷両弑趙宗意且篡
州人購淂遺孤寳詣督府請以為龍州後督府台楷庭諭
之再四且曰吾令厚償汝楷不𣣔譚乃為寳説楷曰都卿
相與冨家翁孰楽楷曰卿相楽耳談曰不然卿相佐萬機
兢兢昕夕一不稱㫖斥戮随之冨家翁連田服賈以規羡
溢衵紈𥜗綺歌舞盈庭目不接稼穡之艰难心不涉案牘
之紏轕以此方之孰與憂樂楷笑曰然則卿相頋不如談
又曰語云入生行楽耳土官家法公所習聞也舉筯防毒
即枕慮刺出非甲胄不行入非扃鍵不居賔從無促膝之
娱媵妾無更衣之侍一有戒心床夜五徙若此者不如牧
𥪡猶淂抱犢擁芻齁鼾逹曙楷曰吾聞之千金之子必重
垣三家之市必複户不為病也我土官襍襲彛風脱畧王
法徴兵不待符檄之㑹慮囚不煩律例之讞盻睐則蔀屋
生輝揮霍而壮士失色不官何以淂之談曰不然主家簮
纓而禅者夙丗矣遂天年無患㡬人也向為農夫以沒齒
豈有是哉語曰厲憐王夫厲悉疾也猶憐王者誠􁃊生而
愓禍也楷知談劘切已為不答已而中動僉督府復諭遂
譲寳然䘚弑寳
　論曰土官中亦讀書稱詞家乃作長短言相向乎
　　唐文獻　周文郁傳缺
唐文献字元徴號抑所南直華亭人萬暦丙戌進士苐一
人授修撰頗清辯每注意本朝掌故及名臣風莭侍皇長
子講學曲譬為多晋禮部右侍郎歴都御史端居憂國提
奨人倫妖書事𧺫輔臣沈一貫與禮部正域議不合言官
逢一貫遂疑郭宗伯為之事不測文献曰四明頗好名冝
有以怵之率同志入四明坐坐定曰相公能賛天子喜怒
持國是幸甚四明蹙然曰不敢也曰相公不殺人人知之
相公不殺正人人知之矣四明以言激益警則又曰郭宗
伯海内交口清貭無他聞相公有意殺之幸暴其寔扵天
下以見正人亦每觸不諱而相公之殺正人有辤也四明
驚色赭跼蹴不能自容曰無是曰固知無是也而諸臺省
所欲為具為相公承之則奈何四明揮茗洒地貭天一貫
尔尔有如此茗文献曰宗伯故不免文献軰不能持相公
茗告天下也曰奈何曰相公不力訊此獄即是有意興此
獄幸無以疑殺正人此関天下萬世口不細也曰此當以
緩淂之矣獄䘚觧華司理以抗稅璫𬒳誣詔獄李黄門訢
以論權璫觸怒廷杖文献俱為周旋調䕶䘚贈禮部尚書
謚文恪
　論曰四明頗習事而不䏻扵同官鯉因及正域此明党
　　之所由始也元徴即以危語中之頋不如温語待之曰如妖
　　言不冝問問則益増不如妖言不必問問益贅且夫不問乆
　　自露也以問使秘之非計以急問使酷秘之益非計設非
　　皦生光當作何下塲而元微頋未及此
　　沈自徴
沈自徴字君庸南直吴江人㓜佻逹父甲南京刑部郎中
鎻書室課嚴亱則穴竇出旦復㘴室中哦課辦所受父生
産浪且盡磊落自負䧺辯譚兵事酣九邉形勝握麈娓娓
詳略始末悉友有全史苦未易竟讀更畨置几上自徴每
至輙丹鉛之積久無不章句經評駁者友笑曰余書君竟
携去為攵㨿案直書格無定体尤長北詞崇禎三年遵永破
　　　　兵使者張椿引自徴幕府曲計復遵永不居功
時督師袁崇煥以失事中疑重兵壁城下不入朝大司馬
慮其激也檄自徴出見崇煥偵之與騎三百自徴曰無為有
騎　之疑耳縋城单騎徃望袁营厲聲呼大司馬有話致
督師軍中以孑一人不戒㘴㝎従容曰天子新踐祚不次
擢公藉鎖鑰不可謂非知已崇煥引坐稍近俯首聼自徴
審崇煥無他因曰報知已有日勿以近状自墮崇煥聞此
語為氣息容與頗曲餙自徴曰孰以此遍悉在廷㢤而所
不釋然于在廷者公列营城外不尺一内陳諸士馬果公
能自為東西乎崇煥􁐣然曰是何敢自徴益知崇煥中虗
乃復盡言萬一臺省舎沙司馬投杼即天子𣣔原公不可
得公寕不為門計且也島帥攵龍死至今天下惜之冀公
立功自贖而不然者何所恃以無恐嗟再嫁之女自言其貞
夫誰信之不如自歸乞一靣收之桑榆僕所為加額惓惓
也崇煥改容謝請即日入朝自徴曰勿遽願先入白之設
廷論梢異同萬不能借公作好也于是百口司馬之堂天
子召見賜貂裘玉帶慰之䆒以罪不赦伏誅自徴居京邸
十年踪跡不一或名媛麗姬奏歌舞綺羅珍錯眩耳目或
獨卧敗席厨塩虀数莖或有見其峨冠大盖三公九卿前
席請教或又見其窮巷湫襍呼盧唱酬追逐鷹犬以為樂
終莫㝎其為何如人也晚年歸門营所居層甍叠棟雕欄
錦砌居然冨貴豪也以其餘分火知交不厭重複乆念母
氏早䘮盡捐其資産歸禅院資母宴福仍洗手為寠人隐
太湖僻地茅屋躬耕以老庚辰大司成以賢良方正辟不
赴
　論曰君庸其逰俠之林歟所草劇本為覇亭秋鞭歌
　　妓簮花髻合名為漁陽三弄又有冬青樹一劇聲情
　　激椘或以類文長徐渭云而不如其豪
　　夏之旭
夏之旭字光𥘉浙江嘉興諸生也乙酉六月從吴易𧺫事
太湖潜走浙東請兵㑹國舅張國俊入杭間以為且就媾
于魯廷臣頗信之之旭奉吴易䟽廷争之事遂已先是陳
子龍司理紹興常以罪坐鄚遵謙外婦金弗赦至是子龍
将徃浙東𣸪使之旭釋怨於鄭義興曰徃者陳司理以執
法之故開罪将軍不能為将軍遂私情圖淂當今将軍以
隻手奠九鼎功在萬丗夫務逺者不恤近累噐大者不存
小釁而又側聞将軍之誓師也曰不存私仇今属戯下任
驅馳保無睚眦未好於将軍平日者哉尉少年而侯什方
古人之所以為大度也義興曰諾僕方承教扵司理前事
何足云之旭還報於是子龍果擬東渡而越事敗矣明年
丁亥𣸪遊説扵北鎮松江吳聖兆曰臣從故吏科陳子龍
来敬賀将軍聖兆瞿然避席曰某事本朝無状日惴惴何
足賀之旭曰臣聞朝廷以将軍矢石功𢡟将軍爵土丗劵
無斁将軍獨不聞乎聖兆曰無之矣之旭曰嗟乎臣之梦
寐圖将軍而未淂其寔也夫古人一語告変食色萬户矢
以帶礪将軍以前朝雄鎮一旦委命百戦負創日闢彊土
而未蒙遼陽一較之償然則今朝廷之成将軍者大矣聖
兆頫首謝曰僕未究其説之旭曰語云功髙不賞厚徳不
報誠以将軍之功冝進通侯南面十城左進趙女右列吴
姬珍賜稠叠勞苦有加所以　上勲而嘉擇主而有献計
於朝廷者曰関東之士即兠鍪下賤不失為扈從夫明君
誼辟無不厚故人而私扵其鄊誠以其素可信即肺腑無
二也今此殊林異薮葉其主而半道來歸即安知不以前
者視今一旦挾有尺寸自為風雲即不然趦趄擅制抗不
用命奏請無厭根㩀難㧞此時而果為子孫計不淂不勇
割前劳付之扵一擲是故早行裁制使淂僅保妻子終天
年報嗇而恩長故曰成将軍者大也聖兆曰功罪豈無㝎案
哉　過望亦何至是之旭曰嘻未也髙鳥良(弓之)聞
之　矣彼韓彭之不終豈真有異志睨漢　黄
天下已無事此英雄未老誠可懼也聖兆曰彼皆不自善
故不及後貴而能謙所以長丗之旭曰臣之東家有女再
嫁彼自言吾割股為後夫食吾織髪為後夫衣貞苦過他
女而里閈不信何者重疑其中夜之所思也今将軍盡忠
於本朝可以矢日而本朝終不釋然扵将軍以将軍中夜
之有所思矣聖兆沉吟有間乃曰以先生言且若之何之
旭曰如臣之謀不冝聞四耳聖兆頋左右且退長跪靖教
曰先生卆何以教我之旭曰志士立功賢者務名以楊子
雲之才不免莾大夫之書君子傷其不卆果欲生荣名而
死庙食不如决䇿擇所向而無與俗同今東南之人心未
去也操盾而自制者林澤皆是也将軍之所部皆故諸鎮
之選材逸歩也而田横之自完海上者尚数十部即建旄
廣地勇靖不律而未䝉厚報皆如将軍其初盡出不淂已
今欲行其一旦所淂為者可一二数也誠飲血嚙氷𣸪勝
國故年月掃地而𧺫約島兵㑹獵於金陵而使林澤之
盾者各戦其郡使不獲相救然後馳檄椘豫彂䇿閩粤使
　　　應援聨諸壁於洛陽次第而進而間走平西俾持
　　　　是天下不足圖也而将軍為首功都王　寵
　　　　揚名於無窮漢之馬鄧唐之郭李
　　　　一日以㣲故尺書召将軍　百口無
　　　　蒯徹之言而徒負萬世不諱之號身名僨敗為
天下笑頃者陳吏部之所以惓惓於将軍也聖兆于是與
子龍盟出粮艘海上陽為失風接濟島中乆之島将黄斌
卿張名振䓁約四月十七日島兵先至然後内𧺫㝷失期
敗事聖兆死索子龍急或告之旭常為子龍謀議當知某
䖏逮南都與四十三人同日遇害之旭别字寳謨
　論曰寳謨平陳与鄭　㑹稽与左尹抵足論事左尹曰
　足下能以武林戈倒吾服若舌寳謨曰依理而動服勢
　而折彼誠不奪即唇齒豈尊于心按寳謨係華亭緩公
　　之兄弟振茟珠璣兄唾喉鐘皷手口一家咸矢忠莭㦯
　　曰之旭國變衣冠死明倫堂㦯曰死明倫為夏發英字
　　寳木者也當是謁左尹改名之旭而寳謨即寳木之误
　　書非有両人
罪惟録志卷之十五
　　班爵志縂論
周亂臣十有婦人為或曰歸字之訛也而同姓者居第一
明肇宋林児則劉福通毛貴杜遵道羅文素䓁早已閠亂
臣之数而明六王以下皆治臣何則周以前無亂啇者不
可不言亂元末當陳張方明諸反側寔已亂之故明之臣
專主扵治盖治臣亦十寕陵䴡江躋六王而八比之奭望
諸公除歸人如胡廷瑞朱亮祖李思齊何真納哈出等不
止一人較有二之遺更烈若燕王者自擬周公則治臣中
亦當以同姓居第一讀鴟鴞之詩桑土綢繆乃有室家按
戊申以前燕㓜不任然明造克鞏寔自北􁀊户牖不綢繆
金陵有侮豈真方黄可辦負泉與靖難志莭分而功則一
也請以成王安在四字推之假如金滕之祷不騐國頼長
君負扆寕不自予可令管蔡或染指其間乎假如風雷之
悟不早孺子許管蔡秉鉞專征指稱君側旦旦䄂手盡手
抑阻兵偷息也故曰明有治臣十人燕王棣與焉頋十亂
之後傳世寖微止一召虎以武略大著明定國黔國而外
亦不數数也天欲昜燕之造明則假手胡藍盡其故舊而
河間東􁀊等遂以七戰而定下此昌平武清等稍見逐北
昭武文安䓁多出倖門及其季也汩沉逋竄影响傳聞盡
乖成制私樹邊方至于勲封與死為隣而恩澤之衰率求
為匹夫不可得難易得失之故豈人所得為之㦲按鴻猷
録稱馬傅之罪莫稽又云功小者得世襲指揮以下無斁
而公矦之世早折是功大之報反嗇扵其小者豈居功未
善抑位高而招損歟此亦列朝之所冝察也弘光中追復
位號嚴𥙷贈謚差愜百世公論然㩀諸封重岀似亦考核
未詳中山𥘉封東甌進封皆信國公或有别見若忠勤伯
二人一洪武中汪廣洋一洪熈中李賢新達伯二人一宣
徳中李玉一嘉靖中王守仁外戚安􁀊伯二人一景㤗中
母家呉安一嘉靖中孝烈皇后父方鋭是豈無成册可騐
而昧昧若此盖謚可複而封則易代始有複者
　　班爵志
　歴朝文武封爵贈爵改封及追謚丗封除封
　　開國武功
徐逹封信國公改魏國卒贈中山王謚武寧子輝祖死遜
　國次子増夀死靖難追封陽武侯進封定國以両公世
　封弘光初謚輝祖忠貞
常遇春封鄂國公卒贈開平王謚忠武子茂改封鄭國除
　次子昇改封開國死遜國除弘治中録後錦衣指揮使
　嘉靖中継絶改封玄振懷逺矦
李文忠封曺國公䘚贈岐陽王謚武靖子景隆䧏燕除嘉
　清中継絶性臨淮侯
鄧愈封衛國公卒贈寧河王謚武順子鎮改封申國弘治
　中録後錦永指揮使嘉靖中継絶繼坤定逺侯
湯和封中山侯進封信國公卒贈東甌王謚㐮武弘治中
　録後錦衣指揮使嘉靖中継絶紹宗靈壁侯
馮勝封宋國公不終弘光𥘉追贈寕陵王
傅友徳封穎川侯進封潁國公不終弘光𥘉追贈䴡江王
藍玉封永昌侯進封凉國公不終坐黨首
沐英封西平侯䘚贈黔寕王謚昭靖子晟封黔國公宣徳中南征
　䘚贈㝎遠王謚忠敬晟弟昻平蠻贈㝎西伯謚武襄
胡顯征蠻封梁國公除
廖永忠封徳慶侯不終弘光𥘉追贈慶國公謚忠勇父旺
　追贈凉國公孫鏞死遜國弘光𥘉追贈祖封徳慶侯
俞通淵封越嶲侯死遜國弘光𥘉追贈嶲國公謚㐮烈
俞通源封南安侯不終
郭興封鞏昌侯卒贈陜國公謚宣武
郭英封武定侯歸燕卒贈營國公謚威㐮孫登景泰中固
　邊封定㐮伯天順中除弘治中𣸪爵進侯卒謚忠武傳
　孫勛議禮進封翊國公丗侯
華高封廣徳侯卒贈巢國公謚武荘除
王弼封定逺侯不終弘光𥘉追贈濠國公謚武威
王志封六安侯卒贈許國公謚襄簡坐胡黨除
仇成征西南封安慶侯卒贈皖國公謚荘㐮除
汪興祖封東勝侯死事除弘光中追贈勝國公謚武愍
耿炳文封長興侯歸燕不終弘光𥘉追贈興國公謚武愍
康鐸封蘄春侯平黔卒贈黔國公謚忠愍(鐸係茂/才子)
吳良封江隂侯弘光𥘉追贈江國公謚㐮烈子高除
吳禎封靖海侯弘光𥘉追贈海國公謚㐮毅
曺良臣封宣寧侯死邊追贈安國公謚忠壮除
薛顯封永城侯卒贈永國公謚桓襄䘚後胡黨除
吳復封安陵侯卒贈黔國公謚威毅妾楊氏(入閨懿/目中)
韓政封東平侯卒贈鄆國公除
楊璟封滎陽侯卒贈芮國公謚武信除
顧時封濟寕侯卒贈滕國公謚襄靖坐胡黨除
朱亮祖封永嘉侯卒後胡黨
華雲龍封淮安侯卒後胡黨
周徳興封江夏侯不終
陸仲亨封吉安侯坐藍黨
唐勝宗封延安侯坐胡黨
陳徳封臨江侯䘚贈祀國謚㝎襄子鏞嗣封
鄭遇春封滎陽侯卒除
費聚封平凉侯坐胡黨
趙庸封南雄侯坐藍黨
胡廷瑞改名美封豫章侯改臨川坐藍黨
黄彬封冝春侯卒後胡黨
梅思祖封汝南侯卒後胡黨
陸聚封河南侯卒後胡黨
謝成封永平侯不終
張龍改名隆封鳯翔矦除
金朝興封宣徳矦卒贈沂國公謚武毅坐藍黨
曺興封懷逺侯除
葉昇封靖寧侯坐藍黨
曺震封景川侯坐藍黨
張温封㑹寕侯坐藍黨
周武封雄武侯除
陳桓封普㝎侯坐藍黨
胡海封東川侯後除
張翼封鶴慶侯坐藍黨
孫恪封金寕侯後除
張銓封永寧侯除
濮璵封西京侯除(璵係/英子)
孫世　封冝春侯謚忠勇
高顯封汝隂矦謚武肅
陳清封合浦矦謚荣武
陳文封東海矦謚孝勇
　　開國歸誠
納哈岀封海西侯子察罕改封瀋陽侯除
何真封東莞伯除(貞或/曰真)
漢陳理(友諒/子)封歸徳侯徙高䴡陳普才(友諒/父)封氶恩侯
陳友冨(友諒/兄)封歸仁伯陳友直(友諒/兄)封懐恩伯後除
靼韃置的里八刺(元順/帝孫)封崇礼矦縦還
夏明昇(玉真/子)封帰義矦徙高䴡
　　開國覊莭
廖永安㽞周不屈封椘國公䘚贈鄖國謚武愍
蔡遷(廣西行/省參知)封安逺矦謚武襄
　　開國死事追卹
馮國用追封郢國公缺丗封
胡大海死降苗追封越國公謚武荘　德
康茂才追封蘄國公謚武襄子鐸自立功改封(見/前)
俞通海死平江追封豫國公改封虢國謚忠烈
趙徳勝死南昌追封梁國公謚武桓孫輔成化中平蠻封
　武靖伯進矦䘚贈容國公謚㳟肅丗伯
張徳勝死采石追封蔡國公謚忠毅
丁徳興死　追封濟國公謚武襄
濮英死降遼追封金山矦加封樂浪公謚忠㐮子璵自立
　功改封(見/前)
耿再成死降苗追封髙陽郡公謚武荘耿君用死冝興(未/詳)
茅成死平江追封東海郡公弘光中謚武烈
俞廷玉死安䖍追封河間郡公謚武烈三子通海通淵通源
　各自立功改封(見/前)
枽丗傑死江隂追封永義侯子敬丗伯除弘光中追謚世
　傑忠烈
花雲死太平追封東丘郡侯妻郜氏嘉靖中贈貞烈夫人
　婢孫氏贈安人弘光𥘉追謚雲忠毅(郜孫入閨/懿目中)
孫興祖死不刺川追封燕山侯謚忠愍
王簡死征西追封霍山侯
何徳死　追贈廬江矦謚壮毅
宋國興死南䑓追封西寧侯弟晟嗣侯晟子瑄死遜國弘
　光𥘉追還晟原封
程國勝死南昌追封定安郡伯謚忠愍
李繼先死南昌追封隴西郡侯
趙國旺死南昌追封天水郡侯
張子明死南昌初贈武毅将軍加封忠莭侯
韓成死鄱陽追封高陽郡侯謚忠壮
丁普郎死鄱陽追封濟陽郡侯弘光中追謚武莭
張志雄死鄱陽追封清河侯
宋貴死鄱陽追封京兆侯
陳兆先死鄱陽追封穎上侯
李信死鄱陽追封隴西侯
王勝死鄱陽追封太原侯
李志高死鄱陽追封隴西侯
昌文貴死鄱陽追封汝南侯
余㫤死鄱陽追封下邳侯
徐公輔死鄱陽追封東海侯
劉義死鄱陽追封彭城侯
陳弼死鄱陽追封頴川侯
戴徳追封譙郡伯丗指揮使
牛海龍死南昌追封隴西郡伯
王咬住死鄱陽追封太原伯
孫虎死邊追封樂郡伯
周顯死邊追封汝南郡伯
胡深死閩追封縉雲郡伯弘光中追謚襄節
姜潤死鄱陽追封定逺子
王鳯顯死鄱陽追封羅山子
郈明死鄱陽追封梁縣子
常維徳死鄱陽追封懷逺子
王徳死鄱陽追封合肥子
王清死鄱陽追封旴𣅿子
王善先死鄱陽追封定逺子
汪澤死鄱陽追封廬江子
朱鼎死鄱陽追封合肥子
丁宇死鄱陽追封含山子
羅丗荣死鄱陽追封隨縣子
逯徳山死鄱陽追封汝陽子
陳冲死鄱陽追封巢縣子
裴軫死鄱陽追封定逺子
常徳勝死鄱陽追封夀春男
鄭永興死鄱陽追封隨縣男
袁華死鄱陽追封虹縣男
徐明死南昌追封合肥縣男
史徳勝死鄱陽追封定逺男
王禮死鄱陽追封五河男
王仁死鄱陽追封舒城男
曺信死鄱陽追封含山男
　　開國感誼追䘏
劉繼祖惠祖陵地卒封恵義侯
　　開國文臣累勲及追贈
李善長封韓國公坐累嘉靖中継絶改文貲七品丗襲弘
　光初追謚㐮愍
劉基封誠意伯正徳中贈太師謚文成嘉靖中續封侑享
　傳孔昭扈監國東海子永錫死事
汪廣洋封忠勤伯不終
陶安追贈姑熟公
李炎追贈桂林伯
　　開國文臣死事追䘏
葉琛死南昌追封高陽矦弘光中謚荘敏
王道同死苗變追封太原郡矦
許瑗死太平追封高陽郡矦謚恵節
孫炎死苗変追封丹陽郡男和光中追謚忠愍妻王氏追
　謚忠烈(王入閨/懿目中)
王愷死苗变追贈當塗縣男弘光中追謚荘愍
　　開國督運
朱壽封舳艫矦除(或云張赫孫/亦封舳艫)
張赫封航海矦䘚贈恩國公謚荘簡子勲嗣
　　開國陵功
李新封崇山矦不終
　　朝天户封(此特例不列五/䓁者概不盡書)
張鳯李衡趙福張弼汪濵孫瑞王斌楊忠林良季成張敏
劉政皆丗錦衣衛千百户
　論曰開國勲臣有世績者無㡬八王中獨沐氏最烈魏
　國定國以云報也績不屬焉郭武定之有忠武登趙梁
　國之有恭肅輔所僅見矣而再世之以莭著者徐中山
　之有子輝祖湯開平之有子昇劉誠意之有子璟俞河
　間之有子通淵宋西寕之有従子瑄廖慶國之有孫鏞
　較康黔國之有子鐸濮樂浪之有子璵稍稍建立不墜
　先緒者誠天淵也至于以不肖子而為能臣則増夀之
　于父忠武景隆之于父武靖真可追陪北平主臣合徳
　也㢤若夫事定而不能自異情或可原燕飛南下輙便
　迎䧏比之倒戈境上意不止于偷生矣此其夢寐重可
　誅也弘光之日論耿長興者以其有囑子手蹟遂与寛
　假優之贈謚未免奨二不足垂訓後丗夫陳瑄王佐輩
　其自臨軒䇿遣時豈真預有萬夀北師之意也㢤若越
　國大海既巳死國子徳濟又從征有功不聞其有䕃爵
　廟祀亦無之當屬何故嗴乎惠地之劉継祖尚封惠義
　侯以報之而况乎死彊塲者也若夫郭元帥張天祐䓁
　戦死集慶是殉小眀開國不淂而封之矣
　　遜國武功
盛庸封歴城侯歸燕不終
李堅(係駙/馬)封灤城侯死國子荘永樂𥘉納還誥劵
　　遜國死事追卹(係弘光/𥘉典)
廖鏞(前/見)
宋瑄(前/見)
余瑱都督追贈東陽伯謚翼愍
瞿能都指揮追贈平陽伯謚㐮愍
張能(皂/旗)都指揮追贈淳安伯謚英烈
馬宣都指揮追贈全椒伯謚直壯
孫㤗都指揮追贈象山伯謚勇愍
張倫都指揮追贈保昌伯謚貞勇
朱鑑都使追贈含山伯謚壮烈
荘得禆将追贈分水伯謚忠愍
宋忠追贈夀昌伯謚壮愍
楊嵩追贈霍丘伯謚壮愍
謝貴追贈英山伯謚勇烈
彭貳追贈舒城伯謚武壮
崇剛追贈徳清伯謚壮愍
　按遜國中有罪何功空文何武余以其不遜而隆之曰
　武功夫冤不遜而以為遜萬世不服如盛歴城李灤城
　誠務乎不遜之實者矣是故義在不遜諸不敗而可為
　功諸不釋介冑而皆可以為武也李都尉與王寕皆駙
　馬而獨以不遜矢志其視永春有所不碩豈真所以善
　太平公主㢤平燕将軍獨少一死敗走高資殘較猶存
　都御史瑛指庸岀怨言懷異圖即不果然其奉璽書之
　慰料非心肯然則都督陳瑄奉命援庸乃輙為燕拒庸
　得失是非當何如也庸功百世見武百丗見矣其若死
　事諸公皆以不遜之故盟心地下閲二百四十餘年而
　以無功百世無武百丗亦一竒也弘光𥘉獨此一事為
　有明𥙷未足㢤
　　靖難戦功
朱能封成國公洪熈中追贈東平王子勇嗣公死土木天
　順中追贈平隂王謚武愍勇後崇贈平隂伯謚武㐮傳
　儀謚荘簡傳布忠嘉靖中追贈定㐮王
丘福封淇國公失機死除
張輔封信安伯進封新成矦再進英國公景㤗中追贈定
　興王謚忠烈丗公爵(輔係河間/王玉子)
陳懋(父/亨)自立功改封寕陽伯進侯洪熈中進世侯死交南
　贈濬國公謚武桓世侯
薛禄封陽武侯卒贈靳國公謚忠武傳濓崇禎中死國
宋晟(國興/弟)嗣西寕侯卒贈鄆國公謚忠順(晟或/曰瑛)
李彬封豊城侯卒贈荗國公謚剛毅世侯傳賢景㤗中贈
　豊國公謚忠憲
張武封成陽侯世卒贈潞國公謚忠毅除
陳珪封㤗寕侯卒贈靖國公謚忠㐮世侯
孟善(一云/紀善)封保定侯世卒贈滕國公謚忠勇一傳䧏伯奪
顧成從燕封鎮逺侯卒贈夏國公謚武毅世
王忠封靖安侯世死塞從孫玘京衛指揮
徐忠封永康侯洪熈中贈蔡國公謚忠烈世侯
張信封隆平侯世伯洪熈中與世侯卒贈鄖國公謚襄僖除
李逺封安平侯世伯死邉贈莒國公謚忠壯後除
王聦封武城侯世死邊贈漳國公謚武毅無子除
郭亮封安成侯卒洪熈中贈興國公謚忠壮丗伯
梁銘封保定伯子瑶邊功進流侯天順中予丗侯卒贈蠡
　國公謚㐮靖
火真内附封同安侯死戦除
桞升封安逺伯進侯世卒贈融國公謚㐮愍傳溥謚武肅
　傳景嗣侯世伯
郭義封安陽侯世指揮使
何福帰燕封寕逺侯失機除
薛貴(原名脫/火赤)封安順流伯洪熈中予世宣徳中進侯世卒
　贈濵國公謚忠勇
薛斌封永順伯世指揮使傳綬天順中贈永順侯謚武毅
王通(真/子)封武義伯進成山侯世
徐祥封興安伯進侯子享嗣伯正統中進侯謚武㐮
王友封清逺伯進侯後除
陳瑄迎燕封平江伯進侯卒謚恭㐮世伯傳豫正統中贈
　黟國公謚荘敏傳熊失封尋𣸪
吴成封清平伯宣徳中進侯贈梁國公謚壮勇世伯傳遵
　周崇禎末死國
王佐迎燕封順昌伯除
房寛封思恩伯進侯世指揮使
張興封安鄉伯卒贈侯世伯
孫巗封應城伯卒贈翼城侯世伯謚威武
李濬封襄城伯傳珍天順中贈矦謚悼僖傳瑾成化中進
　侯卒贈芮國公謚荘武傳守錡嗣伯崇禎末子國禎死
　國弘光中追贈㐮域矦謚貞武
朱榮迎燕封武進伯洪熈中卒贈矦謚忠靖子冕正統末
　死土木景㤗中贈侯謚忠愍
陳志封遂安伯世傳塤天順中贈遂安侯謚荣懐
趙􁂜䧏燕封忻城伯傳之龍弘光末北䧏
李玉封新建伯䘚贈新建矦謚荣僖世指揮使
蔣貴從燕正統中封定西伯進侯䘚贈泾國公謚武勇傳
　琬成化中贈凉國公謚敏毅
徐理封武康伯世無子除
唐雲封新昌伯世指揮使
陳賢封荣昌伯子智征安南失事除
房勝降燕封冨昌伯世改世指揮使
陳旭封雲陽伯無子除
劉才封廣㤙伯世指揮使
任禮正統中封寕逺流伯世景㤗中卒贈侯謚僖武
沈靖正統中封修武伯䘚謚㐮榮子榮嗣伯除天順中贈
　榮修武侯謚僖愍養子嗣伯後除(沈靖或/曰沈清)
李賢(原名/廿驢)内附封忠勤伯
馬亮正統中封招逺流伯卒謚榮毅
　　靖難文臣
呉中靖難封荘平伯
費瓛燕左相賛燕宣徳中封崇信伯
茹瑺兵部尚書迎燕勸進封忠誠伯及身仍原官弟璫嗣伯
　　靖難外戚
徐景昌増壽太宗仁孝皇后弟子嗣封定國公世
王寕太祖第六駙馬都尉推戴封永春侯世奪
袁容太宗儀賔封廣昌侯宣徳中贈沂國公謚忠穆世侯
李譲太宗儀賔封冨陽侯卒贈景國公謚恭敏世伯
張昶仁宗張皇后弟父麟彭城侯降封伯昶弟昇封惠安
　伯昶後正徳中除
　　靖難死事追䘏
張玉戦東昌死追封荣國公洪熈中加贈河間王改謚忠
　武子輔(前/見)死土木景㤗中贈定興王輔子𢡟邊功天順中
　追贈寕陽王輔弟軏(賜名/瑾)奪門封太平侯卒贈𥙿國公謚
　勇㐮弟輗奪門封文安伯卒贈侯謚忠僖懋下世公軏
　輗下世指揮使
徐増夀通燕伏誅子景昌(前/見)世定國公
王真戦淝河死追封金鄉侯子通(前/見)世伯
譚淵戰單橋死追封新寕伯加贈宗安侯謚壮莭子忠嗣伯世
陳亨戦鏵山死追封涇國公謚㐮愍子懋改封伯(前/見)
高士文効燕死交南追封建平伯世
方政効燕死木麓川正統中追封威逺伯謚忠毅子瑛嗣
　伯封南和侯謚忠㐮
　　靖難方外追䘏
姚廣孝(原名/道衍)僧右善世卒贈荣國公謚恭靖嘉靖中撤侑
享
論曰功成而不武故曰戦戰不同于征與伐事在彼此之
　間子輿氏特為之律擬上刑而况手義疑于犯諱之為
戰則姑以其功之尚可存也而諸受爵者稍有差焉在
䕶衛之列軄司奔走頂踵非其有是猶昔虎賁之為数
　也從卒伍㧞𧺫𥘉未嘗奉軄安得課以順逆大義倒戈
無罪有然矣進此以其衆以其地計窮而身從之猶曰
偷生至于宻輸國情䛕引天命啓壁而迎闢門而待隆
䇿遣而輙反戈勇推戴而導酷虐其隱更不可問吾以
　戰倖之若曰戰不勝罪真逭矣罪因戰而変為㓛也如
　文臣費崇信之以燕左相無責矣典樞如茹忠誠亦蒙
　忠誠二字為捫心自問乎盖諸列乗時者亦可以戰之
　律律之獨榮國道衍扵文扵武𥘉無定名為戰為守亦
　何成相䆒竟不廢其教而徒多此無君無父之一案則
　何為者也
　按永樂中有三王真一金郷矦已見又贈寕國公謚忠
　壮贈臨沂侯謚桓義者皆係都指揮姓名非二豈一時
　紏桓或悮歟
　　厯朝武功
金忠(韃靼王子/也先木子)永楽中内附邊功封忠勇王
沐晟(黔寕王英/子前見)南交功封黔國公世
呉允誠永楽中内附邊功封恭順伯䘚贈邠國公謚忠壮
　子克忠北征洪熈中進侯死土木景㤗中予丗侯贈邠
　國公謚荘勇子瑾嗣伯死曹逆天順中贈凉國公謚忠
　壮世侯克忠弟𬋩者封廣義伯世子琮成化中失機奪
　𬋩者弟克勤景㤗中贈遵化伯謚僖甲
金玉永樂中邊功封惠安伯世指揮使
許成永樂中邊功封永新伯
劉江(原名/榮)永楽中禦倭封廣寕伯䘚謚忠武弟安嗣進侯
　卒贈嶧國公謚忠僖
曹隆都督永楽中贈安陽伯謚忠毅
程寛督僉永楽中贈保昌伯謚忠威
鄭亨征邊永樂中封武安矦䘚贈漳國公謚忠毅妻張氏
張欽督僉永楽中贈新㤗伯謚剛勇
馬荣右督永樂中贈景城伯謚壮武
金順(原名阿魯/哥失里)内附宣徳中封順義伯
滕定邊功宣徳中封奉化伯世
周長以都督宣徳中贈萊陽伯謚忠毅
李英内附邊功宣徳中封㑹寕流伯世指揮使
冀傑都督正統中贈清源伯謚忠壮
張亷都督正統中贈揄次伯謚忠敏
張麟兵馬指揮正統中贈彭城伯謚恭清
高成以都督正統中贈营山伯謚武毅
蔣信(原名/把台)邉功正統中封忠勇伯(係金/忠孫)贈矦謚僖順
郭義都督正統中贈臨潼伯謚㐮敏
呉守義督僉正統中贈西和伯謚僖順
馬聚都督正統中贈邵陽伯謚壮勇
山雲都督正統中贈懐逺伯謚忠毅
馮斌都督正統中贈邢臺伯謚㐮武
趙安邊功正統中封㑹川流伯
譚廣功正統中封永楽流伯謚㐮毅
陳懐功正統中封平鄉流伯死土木天順中贈矦謚忠毅
世
楊洪邊功正統中封昌平伯進侯贈穎國公謚武㐮子傑
　景㤗中嗣侯再傳除
高丈都督正統中贈綿谷伯謚壮靖
韓僖都督正統中贈泌陽伯謚荣㐮
萧綬都督正統中贈臨武伯謚靖㐮
冉保都督正徳中贈宣良伯謚荣壮
陳政右都督正統中贈睢寕伯謚荣靖
石亨北禦景㤗中封武清伯進侯奪門天順中進忠國公
　子彪封定逺伯進侯不終彪弟溍在褓封鎖定侯奪
毛勝(原名/福寿)内附征蠻景㤗中封南寕伯天順中贈侯謚忠壮
武興都督景泰中贈山陽伯謚忠毅
紀廣都督景㤗中贈厯陽伯謚僖順
梁成都督景㤗中贈任丘伯謚壮勇
郭登(武定英/後前見)天順中草定㐮伯爵弘治中追𣸪爵贈侯謚
　忠武
朱謙北禦景㤗中封撫寕伯世天順中贈侯謚㐮武子永
　嗣伯進侯進封保國公世弘治中追贈宣􁀊王謚武毅
　子嗣公丗侯傳純臣嗣保國崇禎末死于賊弘光𥘉馬
　阮請比死土木追王例礼臣不可傳國弼進公
孫􁧉奪門天順中封懐寕伯捕反進侯卒贈淶國公謚武
　敏世侯
陳友征蠻天順中封武平伯進侯卒贈沔國公謚武僖世
　伯
徐亨(興安伯/祥子)邊功天順中以興安伯進侯卒謚武㐮世伯
衛穎奪門天順中封宣城伯弘治中贈侯謚壯勇世伯傳
　時春崇禎末死國
曹欽奪門天順中封昭武伯伏法
楊信北禦天順中封彰武伯世䘚贈侯謚武毅甲嗣伯進
　矦
楊能北禦天順中封武强流伯世指揮使
曹義北禦天順中封豐潤伯丗䘚贈侯謚荘武
施聚北禦天順中封懐柔伯世䘚贈侯謚威靖
焦禮内附北禦天順中封東寕伯卒贈侯謚襄毅
董興平賊天順中封海寕流伯坐曹吉祥党戍
李文北禦天順中封高陽流伯
李瑾(㐮城伯/濬後)以世伯平蠻天順中進㐮城侯世卒贈芮國
　公謚荘武世伯
毛忠征番成化封伏羌伯死戦贈侯謚武勇世伯
趙輔(徳勝/孫)成化中封武靖伯征蠻進侯贈容國公謚恭肅
　世伯
和勇(孫和寕王/曽台孫)内附成化中封靖安流伯謚武敏
羅秉忠征蠻成化中封順義伯卒謚荣壮除
李震平苗成化中封興寕流伯罪除
陶瑾都督成化中贈大同伯謚武毅
仇鉞定逆正徳中封咸寕伯世平賊進侯世卒謚武奪孫
　鸞不終
陳熊(前見􁀊江/伯瑄下)正徳中復封平江伯
郭勛(前/見)嘉靖中議禮扈駕以侯爵進封翊國公不終
方戚嘉靖中武功封楽安伯進封矦
朱希忠(前/見)嘉靖中邊功以成國公追贈定㐮王
李成梁萬暦中封寕逺伯世子如松孫遵祖崇禎中復封
　寕逺伯
黄得功破賊崇禎中封靖南伯弘光中四鎮進侯上江功
　進靖國公死國
左良玉破賊崇禎中封寕南伯
唐通禦賊崇禎中封靖西伯
吳三桂守遼崇禎中封西平伯北歸弘光中加封薊國公不
　逹
鄭芝龍破賊弘光中封南安伯北羈
高傑四鎮弘光中封興􁀊伯死汛地
劉澤清四鎮弘光中封東􁀊伯北歸
則良佐四鎮弘光中封廣昌伯北歸
鄭鴻逵上江功弘光中封靖鹵伯
李仲興防河弘光中封興􁀊伯
　　歴朝文臣武封
郭資以戸部尚書死事宣徳中追封湯陰伯謚忠襄
王驥以兵部尚書征蠻正統中封靖逺伯天順中贈侯謚
　忠毅
楊善以右都御史迎駕奪門天順中封興濟伯卒贈侯謚
　忠敏
徐有貞以副都御史奪門天順中封武功伯世指揮使除
王越以兵部尚書左都御史邊功封威寕伯
王守仁以都御史尚書平蠻除逆嘉靖中封新建伯停隆
　慶中𣸪爵進侯謚文成世伯
　　歴朝續爵
劉世延(誠意伯/基後)嘉靖中續封誠意伯世
常玄振(開平王/遇春後)嘉靖中改封懐逺侯世
鄧継坤(寕河王/愈後)嘉靖中改封定逺侯世
湯紹宗(東甌王/和下)嘉靖中改封靈壁侯世
李性(岐陽王/文忠下)嘉靖中改封臨淮侯世
　　歴朝㤙例
趙勝營建成化中封昌寕伯流卒贈侯謚壮敏世指揮使
陶仲文(即典/真)齋醮嘉靖中封恭誠伯辭支伯俸贈三代謚
　文忠
常應俊掖難弘光𥘉封㐮衞伯
　　厯朝續攷
陳嬴天順中贈寕國公謚恭愍
劉聚寕晋伯成化中贈矦謚威武
馮禎弘治中贈洛陽伯謚㐮愍
陸炳嘉靖中以都指揮使䘚贈忠誠伯世
李如松(成梁/子)死事萬暦中贈寕逺伯
　　歴朝侫幸
劉聚監永誠從子累功成化中封寧晋伯卒贈侯謚威武
　丗伯
神英賄監瑾冐功正徳中封涇陽伯丗奪
張冨監永弟冐功正徳中封秦安伯丗奪
張容監永弟冒功正徳中封安定伯丗奪
谷大寛監大用弟冒功正徳中封高平伯丗奪
谷大亮監大用弟冐功正徳中封永清伯又弟大玘續嗣
　伯世奪
陸永監誾弟冐功正徳中封鎮平伯世奪
馬山監永成兄冐功正徳中封平凉伯丗奪
魏英監彬弟冐功正徳中封鎮安伯丗奪
武徳正徳中賜姓義子封永夀伯世錦衣指揮使除
江彬正徳中賜姓義子封平鹵伯同上
許㤗正徳中賜姓義子封平逺伯同上
魏忠賢天啓中尊稱上公伏法
魏良卿忠賢姪天啟中冐功封肃寧伯進侯再進寕國公伏法
魏志徳忠賢戚属天啓中封東平伯伏法
魏良棟忠賢姪天啟中冒功封東安侯丗伏法
魏明望忠賢戚屬天啟中接封肃寧伯丗伏法
魏鵬翼忠賢戚屬天啟中封安平伯世伏法
　　歴朝外戚
陳公太祖外皇祖追贈揚王
馬公太祖外皇父追贈徐王
郭子興太祖馬皇后養父追贈滁陽王
李貞(岐陽王/文忠父)太祖姊夫追贈隴西王謚恭獻(以思親/矦進)
王寧太祖苐六女淮慶公主駙馬永樂中封永春侯(前/見)
李堅大祖苐七女太平公主駙馬建文中封灤城侯(前/見)
袁容燕府儀賔永樂中封廣平侯丗(前/見)
李讓燕府儀賔(前/見)
馬甲惠宗馬皇后從弟推戴永樂中封鎮海侯不終
張麟仁宗張皇后父封彭城侯子昶嗣伯昶弟昇封惠安
　伯世(前/見)
孫忠宣宗孫皇后父封㑹昌伯世卒贈侯謚康靖子繼宗
　嗣伯天順中進侯加贈忠安國公改謚恭憲繼宗卒贈
　郯國公謚榮㐮孫鎮(改名/銘)嗣侯
錢貴英宗錢皇后父弘治中封安昌伯卒謚恭僖再傳伯
除
吳安代宗生母吳太后弟封安平伯除
周能憲宗生母周太后父贈慶雲侯加贈寧國公謚榮靖
　子夀嗣慶雲伯世進侯弘治中贈壽宣國公謚恭和子
　瑛嗣侯夀弟彧成化中封長寕伯丗
王鎮憲宗王皇后父弘治中追贈阜國公謚康穆子安封
　瑞安伯丗進侯丗源弟清封崇善伯丗清弟濬封安仁
　伯並除
紀公(無/名)孝宗生母紀太后父追贈慶元伯謚端僖
張巒孝宗張皇后父封夀寧伯進侯贈昌國公子鶴齡嘉靖中
　進封昌國公丗鶴齡弟延齡封建昌伯進侯並罪奪
夏儒武宗夏皇后父封慶陽伯除
邵喜世宗本生興王之母邵太妃之弟封昌化伯除
蔣輪丗宗本生興王蔣妃父封玉田除
陳萬言丗宗陳皇后父封太和伯
方銳丗宗方皇后父封安平伯進侯子承𥙿嗣伯除
崔元丗宗永康公主駙馬封京山侯除
杜林穆宗生母杜太后父封慶都伯子繼宗嗣
李銘穆宗李皇后父封徳平伯
陳景行穆宗陳皇后父封同安伯
李偉神宗生母李太后父封武靖侯
王禕神宗王皇后父封永年伯
王昇光宗生母王太后父封新安伯進侯
郭振明光宗郭皇后父封愽平侯崇禎末死國
王天端熹宗生母王太后父封永寕伯進侯傳長錫嗣伯
崇禎末死國
張國紀熹宗張皇后父封太原伯子慶臻封惠安伯崇禎
　末死國
劉乙毅宗生母劉太后父封瀛國公子效祖封新樂伯進
　侯丗崇禎末劉氏都督文炳全家死國
周奎毅宗周皇后父封嘉定伯
鄒存義安宗生母鄒太后兄封大興伯
　按明二祖後無武功諸邊之不靖馳逐金帛即否飽旦
　夕無大啓志太平之日偶倖勝着輒大言之其在内也
　自漢煦慶燔寧濠以至奪門定䇿諸件徒奉古題遵爲
　成例其若治賊平蠻諸非不艱難而皆以不知所䖏又
　好以自功積而至此亦激而至此逼而至此張大之而
　至此可以不必有是武併可以不必有是功然則諸拜
　皆倖也　迨其極敝寵命在嬰児分圭及義子刑人之
　弟姪投笏滿床真人以禱祈温綸搢玉賂倖宻而邊績
　日以増賞營建而榮封且及丗則二祖𥘉制何曽濫冐
　如此㢤若夫外戚之封初無是例則從仁廟彭城侯始
　頋猶以靖難故而宣廟㑹昌之封則竟以彭城爲例矣
　然猶未及所生皇太后之父與其兄弟也自代廟吳太
　后作俑而憲廟以後無不以所生封者至于入繼大統
　而本生尚奉此例且未巳也本生母而上併及本生祖
　母則又榮所生之最變者㢤而後此遂有别格不可以
　一概
摧骨之能不克守此　故多蹈坎履患　者
數抗運之中如黄石齋史道隣以徃皆其選也時黄史死淂
其所故不以入　雖然諸善從㓗亷而入嗟求人品扵泛泛
汚泥之中豈可淂哉
　清介諸臣列傳
　　劉崧
劉崧字子髙江西㤗和人舊名椘十歲能賦詩宋景濓稱
其文如大司馬家貧力學十六授徒十九㳺南昌与李叔
正查和卿等稱十才子復走椘浙詩遺昌至正中舉明經
進士避地去國初以薦𧺫改今名方在田中摘粟歸授兵
部郎中稱職出副使北􁀊招􁨲逋逃慰安反側考覈屬官
以亷慎為先讞獄必以情興學教士甚有政繢坐事為胡
惟庸所中輸作京師㝷放歸惟庸誅上手勅召拜禮部侍
郎攝堂事㝷灾異致(仕十)四(年)遷尚書改司
堅苦所居半覆以茅　不
益終身覆一𬒳在北平苦為䑕所傷始更置故傷者仍𥙷
葺衣其子厯官十一年未嘗以家累自随毎夜孤燈一榻
讀書不輟五更衣冠𧺫坐待旦一生積俸至九十金託卿
人沒之不問姻党不能自飬者尚賙給之所著北平誌北
平事蹟及詩文若干卷而職方集行世弘光初追謚恭介
贈祭
　論曰劉子髙勤國初匪止以清介聞也時亦不淂不
　以清介自全而子髙更亷謹特甚化雖維新瘡痍乍
　𧺫苟食鮮飽之時夢不即饒好故論清介者于中葉
　　為更難謂人然而卬獨否也
　　羅復仁
羅復仁江西吉水人愽覧經史尤通天文書偽漢辟為翰
林編脩絶跡去壬寅杖䇿歸九江從破友諒於鄱陽齎蠟
書招袁臨吉贑諸郡諭降武昌擢國子監助教以老賜小
車出入丙午使山西曉譬擴廓洪武元年遷翰林編修諭
安南歸所侵地却其遺上益義之拜弘文館學士復仁性
簡樸嘗率意陳淂失無所顧避至操南音以對上顧呼為
老實羅間幸其第復仁方操塗具完璧急呼妻抱兀坐上
上曰賢士豈宜居此命賜第城内遇天壽節製水龍吟一
闋以獻上悦厚賜之　口　口　性
雖粗率忠直可喜賜汝布疋放歸田里乆之復(召)乗(傳)至
京奏减江西秋糧軍籍等事有玉堂唱和集子養蒙孫簡
　論曰老寔羅不肯用偽漢知天之大者也出使不辱又
　以戅淂之豈亦不貴㫖諷欤可以廢詞辯抱兀操塗儉
　習耳
　　道同
道同北直河聞人其先韃靼族也洪武三年以才幹舉為
太常賛礼郎十年岀知番禺縣同性峭直亷㓗氣字魁岸
為毋丼㫖自奉粗糲是時千戈甫定軍衞強横需索百出
佐吏動遭笞辱前令不能堪同至一切執法視民如子時
永嘉侯朱亮祖總軍数以威福撼同同不為撓有土豪数
十軰借鈔法行其意珍貸過抑價買之稍不如意即以為
撓法輙發官罪之同亷寔捕首悪械繋通衢令衆諸豪賄
亮祖左右詣亮祖求辯亮祖召同言之同厲色曰公大臣
不當為小人所使次日亮祖過衢𬒳械者
　兄弟是無國有家䘚之𬒳鞭而死番禺未嘗設主同設
　主徧吏民卜輙騐是其為鬼猶能示人趍避而何況生
　時
　　王敏劉敏
王敏字進徳浙江寕海人氣剛有亷隅居家孝反貧好學
案置盃水輙引啜休休然若飲梁肉者共其友讀書空舎
中夜半隣女叩門友𣣔納之敏厲聲不可女警去同學少
年飲酒􁁅笑聞其欵歩輙𧺫避之洪武中貢入京師時遣
太學生分教北方敏淂太原外官見秀才從京師来奔走
伺氣息其分教者亦多傲奴視吏民敏獨以禮自約束如
平時籓鎮主将苦其清介異已以計敗之召敏置婦人壁
衣中酒酣散去敏猝見婦人狂呼排闥淂廐馬走脱有詔
召諸生郡邑率厚賂以塞口或上数千緡敏獨無所受揖
父老上車去後諸生賄敗敏獨免拜御史例去再𧺫為刑
部司獄坐㣲法輸作赦歸暴疾䘚
劉敏北直粛寕人洪武三年以孝亷為中書吏暮以小輕
車出龍江市蘆葦旦歸然後入蒞事率為常妻織蓆鬻以
奉毋入或瞰卞遺以青磁一器懸于梁候其入復至堅却
之及為椘相府録事值中書給殁官女歸于文臣家咸勸
其請納以事母固辭曰敏即貧何為湏此吾母不食矣十
一年擢工部侍郎勤于其職㝷改刑部讞獄明允出為徽
州府同知卒官
　論曰二敏介哉無官人之楽矣前敏以礼自持粛官方
　後敏以勤自勵砥　食大小微分宋景濓稱衢汪堆故
　受組既斥不用敝衣䋲履䘚以窮死亦大小之間矣
　　凌漢
凌漢以洪武十七年舉秀才至亰献烏鵲論稱㫖知㑹稽
縣以事繫獄不决適浙江按察使陶晟入覲上知漢無罪
而晟滯之械晟還釋漢俱来擢御史按陕西陳民病數事且
云大夫出彊有可以利社禝者専之此在春秋戦國時則
可非今一統所冝恐啓大臣專擅之漸上喜召其子賜鈔
及衣漢鞫獄平恕他日脱獄者遇諸途寿以鐶金毅不受
曰律有一㝎我非尔私入此子私我不冝我自私更不冝
母汚我上聞之擢右副都御史時詹徽為左都漢与議每不
合輒靣折徽徽􁊕之奏遣按事蘓朽還朝徽嗾御史桂滿劾
　　陳賢
陳賢字廷傑江西南昌人洪武中辟為郡學訓導著有困
學箴陞清淮教諭厯湖口南康二邑士稱淂師両典閩廣
文衡永楽初徴預脩永楽大典常獻平安南頌嘉禾頌李
感賦在局凡八年朝廷建普度大齋詔百官皆淂類薦其
先各奉㫖上名禮部賢獨謝不上曰吾職儒尊宣聖不敢
他或論賢違詔不忠忘親不孝衆危賢賢曰吾以此淂罪
何恨有㫖不問江右籓臬交薦于朝不報是時朝廷方以
學職為重賢更四學垂四十年不調洪熈改元學官皆入
覲至京卒湖人肖像學宫爼豆之稱為古道先生
　論曰賢四十年窹寐宣尼㢤子之所慎齋當有别觧
　亦正以是觧
　　胡夀安
胡夀安洪或中以薦知信陽調獲鹿永樂中任新繁性
清儉在官未嘗肉食子自原籍徽州來省父署両月烹烹雞
壽安大為不怡曰吾居官二十餘年尝以奢侈為戒猶恐弗
克全終始之志若大嚼爾爾寕無吾累三宰大邑並不携
妻子或曰若好名難為著妻子壽安曰吾見諸未遇率以
名􁈇自矢及　褐而盡敗之家之人不身其　也以我為市
即倖不敗使後人追論胡某佯為潔而令妻子饕即胡不自
敗之
　論曰壽安所以治三大邑不聞所以治其三大邑
　　之官令無過則庶幾矣以三大邑之官贍三大邑一觧以
　　三大邑不　三大邑之官又一觧
　　鲁穆
鲁穆字希文浙江天台人永楽二年進士穆為諸生時嘗
大書座右咬菜根做事登苐歸絶迹公門比還京有司毎
其贐贈行固辭不受拜監察御史獻陵監國列上漢庻人
不法罪状留中陞福建按察司僉事楊文敏荣時執國政
家人有䴡于法穆不稍借入稱魯鐵面雪漳泉人壹二大
冤濫文敏聞而賢之薦為右僉都御史正統二年䘚于位
入官三十年家無餘貲𬒳服如寒士䘚無以殮公卿為賵
棺衾後追謚端毅
　論曰菜根中藏有鐡面
　　魏驥
魏驥字仲房淛江䔥山人父希哲知上髙縣徳威著聲驥
以郷貢士登永楽四年㑹試乙榜授松江府學訓導九載
滿考以乞留復任三歲預修永楽大典薦為太常愽士從
北征宣徳中厯南太常少卿正統三年召試行在吏部左
侍郎踰年寔授驥好分别是非或時面折人而當官亷勤
祗慎嘗遇閹振扵途不避車贄振方帕而已振以其素不
較居官舎第携一蒼頭自奉約上知不屈振問驥亦知不
敬誰所乎驥曰臣遇王振揖而過之以為恭矣上曰即何
不避之曰臣忝六卿而下閹人臣不足惜奈朝廷何上為
嘿然考察南京擕空􁂫復命嬴俸数金寄里中同年子刑
曺郎某無所封識郎請之驥怫曰何待前軰之薄也将歸
郎有女偦私取其俸如輕重贗𥙷之既歸驥知為贗驥安
之㑹銀工私驥蒼頭曰工在金陵有某官舎人託我為贗
金無是耶騐金果然驥誡勿洩此㡬何而露郎不慎也會
郎改外知郡謁驥求敎驥曰君為人練事治司空城旦書
精審何郡足為苐湏簡飾舎中雖至親勿易郎念驥言疑
之已舎中人稍稍露贗金事郎大驚及入覲奉償驥且謝
罪驥不受曰金具在無贗者郎益感愧厯南京刑部尚書
已已之変率諸司條戦守畿内瑞麦白兎之祥却勿奏天
旱恤刑有男子綱呼冤法司以其年少欲緩之驥曰閲獄
詞巨憝也天旱從此獄决而両随至景㤗元年引年請老
大學士陳循驥門下士也曰湏之行冡宰北矣驥曰子位
揆輔将至公獨私我乎竟致仕去乗小舠徃徃阻関津其
子稍立伏舫頭驥曰藉重此耶命去之家居布𫀆糲飰垂
二十年或戴笠課田与傭畯襍䖏常入郡道衝官舟官問
之蒼頭答魏公也官不省驥曰第應之曰魏驥尚不省驥
曰第應之曰䔥山魏驥成化中年九十八䘚先十日大星
隕其卿遺書子完勿請营墳優郷里詔方遣行人存問賜
羊酒不及則請如例祭塟使者至驥有老妾語完忘之乎
完乃詣闕辭免上曰老臣清儉身後尚爾嗟歎乆之驥朴
不勝衣而好學不惓孝友刑家信義重於郷謚曰文靖
　論曰介必隘乃容物清不忘名乃使人不知驥深于学
　矣辭家宰不難辭冢宰于景㤗之元年其有深見于
　廟堂之故也所為先㡬之哲非欤若其䔍尚斯文扵訓
　導松江時已自汲汲诸生舎学者夜同之間携茶酒相
　慰劳三皷必携粥以随于是出其门者多顯秩時有王
　貭者亦以教官薦授御史厯官刑部尚書亷蜀人呼為
　王青菜操䓁而年加長
　　王琦(妹)項麒
王琦字文璡浙江錢塘人以永楽中郷薦厯御史出山西
提學僉事改四川病歸官三十年清苦㓗白并日而倉緝
帋為衣有司以其貧歲時候問堅卧不受郡太守胡濬列
状于朝詔賜百金以風亷莭琦固辭大雪僵卧竟中饑寒
䘚初坐飢妻忽出二金環請易米琦駭安淂有此妻曰頃
君為徳于某某以儀報知君必却妾念瓶乆無粟勉受此
二不令君知琦佯喜携環入市若易米者既空手歸曰贗
環也肆不受我投之湍矣妻私泣曰悔不倩人易之琦妹
適傳潤為保安知州潤忤太監王振姪顯順振怒嗾邊總
兵委潤偹糧劇苦累以死䘮不能歸州人歛金為助琦妹
峻却之㑹𪠘垣雨圯露銀器𢾗件咸謂天所以報亷吏琦
妹復上之官固不取官為歸其䘮君子曰誠哉琦之妹也
項麒字文祥浙江仁和人景㤗七年郷薦厯南京刑部郎
中成化中應詔陳五事其言崇莭義大約謂李賢王翺當
曺吉祥之奕不至奮身死義乃甘屈膝苟免致仕家居二
十七年甘貧長吟以為適初徃徃寄居宦為授一椽閉卧
厯寒暑忽有平湖令賫百金叩門為麒夀麒驚震絶令曰
乞為我從都憲一言長跪不𧺫盖令以賄敗都憲面誚責
之曰即若寕不學項正郎乎令誤以都憲示意将為麒地
益長跪不𧺫也麒厲聲叱之乃去已而䘚按臣唐鳯儀以
麒與王琦皆清莭里故有禇遂良祠並祀其中題曰忠清
至今稱忠清里云
　論曰忠清里二百餘年矣甲申後擬撤其祠材别营滿
　城仁和令張能麟百懇免撤留以風世二公遂与遂
　良易丗三不朽而琦妹亦因以傳
　　陳諤
陳諤廣東番禺入永樂中拜刑科給事中性剛果弹射不
避權貴嘗奏事聲莭過宏帝悪之諭餓給事数日奏對如
初乃曰天生爾爾嗣見毎呼大聲秀才云嘗直諌觸怒命
瘞圡中露其頂不死復職㝷轉吏科都給事又與同官言
事忤㫖削職供役象房同事者先畢事去諤貧不能倩人
乃躬自為之㑹上至問及諤前俯伏陳其故上念諤且貧
命復官陞順天府尹政尚嚴明有漢張趙風亡何竟坐事
終松江府同知諤為人鯁介然性喜誕諧方𬒳瘞時謂守
者曰吾今日乃為大甕所若守者問其故諤罵曰咄嗟汝
尚不知事朝廷瘞人當以甕覆之令速死瘞者如其言稍
淂屈伸不至死
　論曰饑給事非法瘞給事益非法永楽時猶存開國
　意𧺫之刑而不能衰其指斥
　　陳敬宗
陳敬宗字光丗浙江慈谿人永楽二年進士選庻吉士與
修撰曽棨等二十八人同進學文淵閣凢永楽大典及髙
皇帝寔録四書五經性理大全諸書敬宗皆預改翰林侍
講宣徳改元纂修両朝實録轉南京國子監祭酒敬宗徳
望文章乆為館閣推重及居太學力以師道自任訓士規
範粛于朝廷時稱南陳北李李謂時勉頋李寛平淂士心
而矜嚴好礼不如敬宗袁忠徹嘗相二人曵令並立曰二公
它日功名埒敬宗儀望魁偉羙鬚髯李貌稍寢聞者未信
後二人皆官祭酒並著聲敬宗喜飲飲過劇兀坐喧頺中
或伺之見敬宗拳握最謹璫振傾慕敬宗𣣔致之不可淂
令周恂通意敬宗曰沗為人師表而謁中貴人他日無以
見諸生恂乃謂振曰陳祭酒書法極髙公何不先之禮幣
乞書彼将謁謝振遺敬宗甚腆求書程子四箴敬宗走筆
了之而返其礼幣竟不徃以故十八年不遷意豁如也景
㤗元年致仕䘚年八十有三
　論曰程子四箴中自無屈莭閹者光丗拳握不釋也頋
　遇諸生少恩以病告者虞其詐出騐之因而故者亦
　不知恤也以故門下一登仕途不𣸪念遇諸道似不
　識也殊少授受至情想杏壇無此律例
　　陳銘劉寔
陳銘宣徳中為故城縣丞時上以内官奉差者多貪　為民
害特遣太監劉寕出撿各䖏所差資槖并其人觧送京師帰
經故城鉊但知𥘉命不悉寕之為内官而出也伺门奮前手
批寕無數御史以聞逮京上曰丞固有罪失誤聞宥之使𣸪
任侍臣訿銘躁妄上曰朕既釋之彼當知過
劉寔江西安福人宣徳五年進士改庶吉士自陳才薄親老
願居教職不允岀同知金華負廉隅以直莭自矢擢順天治
中景泰中召脩元史陞南雒知府治為嶺南孔道額啇税公
賦外不染一錢偶中貴過嶺以供應儉輒加呵辱苦以諸
不辦郡人數千擁入䕶寔出中貴始聞其素先發奏寔抗
毁使敕大不敬逮獄獄中上書言臣厯官三十年未嘗以
家口自随粗糲辛苦不忍劳費吾民自爾觸忤天使上亦
漸聞寔無天順五年䘚獄寔喜著書公餘無不華墨自喜
繫中午夜有淂輒燃燈𧺫書或竟至達旦生平清苦自好
誓不失足権倖
　論曰時内侍猶不至如􁃸振時氣熖也宣庙劉寕之遣出
　獨制且以寕清謹寔與御史同奉駕帖行雖然不遣寕則
　更善矣故城门批南䧺衆奪較之都察院搃兵跪伏階惕
　息恐後嗟天渊矣
　　劉􁃽
劉􁃽字宣化江西吉水人領永樂間郷薦潜心二十餘年
正統壬戌擢進士第一授翰林院修撰性端介以古文名
景泰七年進太常少卿兼侍讀與修撰黄諌主考順天郷
試大學士陳循王文並以其子私屬􁃽􁃽不為地則大恨
文奏洪武間殿試不公主試官悉下究問今歲臣子倫入
試順天誦文於臣臣擬為前茅開榜落名至所取劣倫絶
多乞依國初例覆較奏奪循亦奏洪武中劉三吾等主試
題有譏諷兇悪等字并較取不公御史劾奏治罪别命覆
考永楽中鄒緝䓁㑹試貢士試題有孟子莭文及尚書洪
範九疇偏經論題御史劾奏别命覆考今歲順天郷試累
有兇惡犯諱字易題故犯章皇帝御諱䇿論二題皆屬偏
經士習他經者不觧且聞主考􁃽臨文多眊以致負屈甚
多臣子瑛亦在其例乞敕多官再加比較以定去取有㫖
覆較大學士髙糓方病告強𧺫朝參朝退請淂門上奏事
因面陳􁃽監考試皆公循文不冝私子帝重違二臣意命
糓乃與礼部較閱覆奏取中文字比之倫瑛差䓁互殊第
騐中式舉人挺硃墨二卷批語筆跡両有訾疵帝許倫瑛
為舉人下挺并本經考官獄始宥􁃽不治於是六科給事
中張寕䓁廷劾循文職居輔尊任重經綸所冝逺嫌薦士
為國家持正誼引大體乃以父子私情煩凟聖聦臣聞宋
范質為相從子昇求遷作詩誡之韓億為相子維舉進士
以父任執政不就廷試方之循文父子髙下可知沈文通
登進士第一馮京苐二厥後用貴胄寒畯進馮退沈方今
舉錯得失又可知濫進之風如何可啓上是言官第以大
臣宥置不問髙糓以忤循文乞罷不許明年英宗復辟循
文淂罪死戍倫瑛並謫命􁃽署輸林院事且大用之竟以
病卒贈禮部侍郎謚文介􁃽天性至孝居䘮致毁族人数
十指貧窘者為䘮葬婚娶寡弱扶持之倣范仲淹立義田先
祠之左郷有貸悉燔其劵立朝侃侃交必正人為邪者
面叱不少借直聲大振士大夫間倫後改名宗彛仕至礼
部尚書而為人奢縦附王直以𧺫
　論曰劉三吾時以南北卷故関天下士運而循与文靦
　為其子安淂引例劉吉水倘亦自感二十年潜心不欲
　輕委造化閣門也是後遂有引嫌例頗嚴至江陵相業
　　以是稍掛物論春秋􁋸丗家畤無科舉義惟至公既
　以糊名而又　以其哉
　　况鍾(蔚/能)
况鍾孚伯律江西靖安人以吏𧺫家事吕尚書震尚書薦
授立事宣廟中擢知蘓州府授璽書假便冝行事初視篆
陽為不觧事諸吏抱牘環立鍾左右頋湏吏出口吏所欲
惟行止頋諸弊悉識之通判趙忱肆謾侮不校扵是吏窃
喜謂太守其家人月餘鍾大㑹諸寮出敕宣讀讀至府有
寮屬不法聼拿問等句諸寮為惕息不敢仰視礼畢出二
簿立呼里老其速以善悪告我旋召諸府吏悉前大聲某
曰某事汝作如此擬應入賄若干某日某如之命引出擇
左右膂力者四人擲一胥空中攧殺之不死鍾大怒曰吾
為百姓殺賊䑕軰不為我盡力髙之必死不死若軰死於
是立擲殺六人尸諸衢郡中不寒而栗置通関勘合簿防
欺詐痛絶衞䘚之為暴横者令民婚䘮必以禮諭告反覆
而校督其不如命者蘓賦重官田尤甚鍾為奏减重賦復
與周文襄忱畫收糧法建濟農倉置綱運簿防運夫侵盗
置舘夫簿防非礼需索大抵鍾為治專戢豪狡撫良善至
寒門下士挟片藝者皆獲收用亷謹之操一塵不滓故吏
畏民安述職錫宴賜詩九載滿民上章乞留者八萬人詔
許再任有鄒亮者率待火鍾因上詩二十章鍾欲薦其才
於朝而門有揭匿名数亮鍾益不頋薦亮亮䘚為監察御
史楊文貞贈之詩有曰十年不愧趙清獻七縣重迎張益
州鍾剛果敏逹不畏強禦嘗上奏与廵按御史争相見儀
弗惮然度量廓如也興學禮士蘓人至今誦之在郡十有
一年䘚于官士民繪其像祀于范文正之祠其後南京光
禄寺卿蔚能者陕西朝邑人亦𧺫吏由北禄寺典簿累寺
卿進禮部右侍郎後在光禄三十餘年未尝持一禁臠歸
家
　論曰以吏𧺫必矯以見莭鍾之志也頋非吕尚書薦安
　淂簡書便冝又非周文襄為所求必淂安能建置乆逺
　用之而後淂遂其用是在祓濯之者矣後蔚能亦𧺫吏
　　其䔥曺之間欤况在郎中時輒薦宫僚張宗璉宣廟
　　曰鍾知薦宗璉亦可渭賢矣夲帝眷故淂為其所淂
　　為不止吕周之為之卵翼也
　　軒輗張恱
軒輗字　人以　中進士公事至淮便小
刀失水褁𬒳而見有司有司急治衣以進必不受仍炙故
衣服之為監察御史清及按察浙江四時但青布𫀆綻則
綴之至不可綴而後己𬞞𬞞嘗不給㦯坐理堂事以一餅
過午与寮属約三日乃共購肉斤許諸不能堪也安之故
舊遠過訪最厚者陪黍一鷄無兼味聞親䘮即日奔僚属
尚有未知之者奪情𣸪任厯都御史總理南京粮儲持愈
堅前憲宴諸僚必不赴以帰之必不納
張悦南直華亭人性清約平居謹畏以進士居官奉不欺
為本提學浙江不任糊名舊例曰我且自疑人誰信我時
太監尚銘居東厰氣灼悦亷使入朝獨不徃謁銘佐吏部
選政清督留都机務䘚謚荘簡
　論曰朝廷有不悪乎清者而清見不然輗悦先坐詘安
　淂咸賛留都
　　葉宗行
葉宗行南直華亭人永樂中以布衣從夏尚書原吉治水
還薦知縣錢塘錢塘劇邑民困徭賦宗行俾民自占甲乙
循次呼也役以均偶坐右有蛇蜿蜒若有所告訴宗行語
蛇即豈有冤乎吾為若直之狗蛇行入一餅肆中爐下發
之果得一屍乃肆主人貨殺之者以抵罪又嘗江行忽舟
重不能進視之一死人挂于柁腰下有石不沉求抵殺人
者死仁宗在東宫亦聞其治行每為嗟嘆按察司周新風
采嚴峻嘗侯宗行出潜至其衙舎惟笠澤銀魚乾一褁新
分少許去明日召食之曰此居家物也時呼為錢塘一葉
清㑹朝廷大营建宗行率両折工匠赴北京道病卒新泣
思累日為文祭之
　論曰吏能發奸類有神應座右無蛇治錢塘不成乎夫
　錢塘治而後神之也頋所難在治水矣
　　劉實蘇琳
劉實字嘉秀江西安福人宣徳五年進士以庻吉士出通
判金華郡旱賦不上民至鬻子女不償實為䟽請寛貸貧
民不能䘮或棄親中野寔為厲禁勸有力者收瘞之野無
暴尸考滿去有群狸拜謝于道良乆不散乞便敎聀不許
内艱哀毁廬墓側三年𧺫順天府治中景參中以薦入翰
林脩書性剛峻意所不可突觸逹官貴人弗頋也方揺筆
時頋人作不佳輙笑絶倒聲徹閣陛人亦以此恨忌寔天
順初以最三考陞南䧺知府取税額之羡膳郡學𥙷植大
庾嶺松数千至今虬古可䕃也不入囊一錢未数月有中
使出嶺外遣騎先覘供帳頗不辦騎入見實實復不霑接
騎怒還告明日從中使入驛与他騎弓劍左右立長吏謁
畢㽞寔詰辱之南䧺民從驛門琞見閧入蔽翼出中使怪
問寔所以淂南雄民状請寔入且為謝實實不徃中使至
韶韶人懾中使言中使南雄太守驛書訟公矣中使以為
真亦馳奏寔然寔未嘗言中使也自是乃訟中使詔並逮
繋京師親聼之寔具言臣在官三十年永嘗以妻子自随
若粗敝為國家爱飬所部不忍劳費之觸忤天使亡所逃
死上論沼中使罪方欲出實而實瘐死獄中寔亷一介無
所取民有餽鵝者寔不受民委之去寔縦鵝門外恣其所
之去金華道雪體無完衣寒劇温足以氄爇蒿加手其上
至不可忍則貸民毳舄以行厯数里而霽褁而識之郵以
卑其民公暇讀書輿間馬上手編不輟少受書周叙之門
晚莭好春秋其沒也母䘮不及舉女不能歸者三人南雄
人哀祀之稱曰鐡板劉孫丙仕至工部侍郎
蘓琳者山東人令蕭山䔥山歲貢櫻桃中使至每酷責例
不堪琳抗不与遂与中使格逮械至京及入對琳曰朝廷
以口腹殘民内官以威勢虐朝廷命吏臣是以抗之上歎
曰直臣也薄責之令還職琳曰臣冝受責但使櫻桃復貢
䔥山民死過半矣自是䔥山淂免櫻桃之貢
　　論曰劉南雄蘓䔥山皆抗中使寔之莭以鵝存琳之惠
　　与櫻桃乆搃爲民請命不止于真已
　　吕原李綱
吕原字逄原淛江秀水人正統七年進士父景州學授殁
官不能歸䘮原貧乆不能𥙷弟子員學長致原家塾教諸
子嘗以其所為文上太守黄𢡟𢡟曰豈有吕生老墪師者
哉急召原原入見衣鶉結氣象端􁃽太守益警原與新衣
不受以其故貧㑹理葺黌舎成与諸餘材木又不受𢡟固
与原曰此先聖之澤豈原所可獨終不受太守因益大竒
吕生當是時太守淂輙請𥙷學諸生𢡟即以原應試是秋
發觧浙江苐一明年成進士第二入時以翰林十人習制
誥於東閣原預焉景參中与倪謙教書小内官黄賜䓁七
人于文華殿東廡上偶詣廡面進原謙講讀學士兼中允
天順初改通政右參議兼故侍講入内閣㝷陞翰林學士
石曺用事猶知敬原原毎朝衣青𫀆亨笑曰行将為公易
緋原不答未㡬与同官岳正列上石曺罪状上留中不發
石曺竟共謀摘承天門灾詔語謂内閣臣謗訕上怒厲聲
曰正大胆敢爾原素謹厚左右正何也岳正去原淂留母
憂歸道景州啓父窆歸合塟苫塊哀毁㝷卒贈礼部左侍
郎謚文懿原端㓗不苟取予篋中唯賜衣㡬襲輙分禄贍
宗貧匱者子㦂廕試中書舎人舉順天郷試厯官南太常卿
有學行
李綱字廷張山東濟南人天順元年進士授御史廵按浙
江論去贓吏四百餘人吏慴目為鐵御史出視馬政真定
保定諸郡有司不敢歛一錢扵民自府寮以下不檢者笤
之行冀州道劇賊驅騎至綱觧前馳衣箱令視之相去未
百歩賊首指隷人曰此豈太僕李綱乎無錢去之㝷内外
艱家居六載足跡未嘗至公門服關𧺫僉都御史縂督漕
運卒官獨一箧敝衣数事而已平江侯陳瑄具棺衾收歛
請於朝子祭薤
　論曰原附岳以行故墪師矯莭在也而難太守黄𢡟之
　知原綱槖不艶賊鉄在也而難其去贜吏不絲假
　　楊継宗
楊継宗字承芳山西陽城人天順元年進士授刑部主事
時重囚桎梏多腐死敕守者囚三日一􁆽沐吏部尚書王
翺聞而賢之薦知嘉興府詣府服本品綉補謁上司左右
不可曰此制服也舎此非制禁㳺民及倡優凡博奕樗蒱
之具市不淂鬻民八歲不就學者罰其父兄歲類孝義上
聞旌之豪民勢宦有犯亡貸㑹御史行郡故受囑欲脱一豪
之窩盗官絹者及㑹鞫御史指囚語継宗是當有失主
継宗曰朝廷故失主即原告何人曰知府原告矣御史語
塞又御史孔甲行郡清軍里老率𬒳笞死繼宗掲示通衢
郡民之死孔清軍者各以其名来報入語御史曰為治貴
識體死数民之命求𥙷巳絶之伍無乃不可且此有司事
非憲臣體也孔不能折而心恨継宗思有以訐之出不意
直入郡衙繼宗便引入卧内圖書数卷牀頭故衣一篋耳
御史報服去府當江南孔道中貴人奉使絡繹横索金錢
繼宗中道入謁索金錢輙出牒取庫中觧京額粮筐以入
曰此金錢也唯所用幸稍予印照附案便他日磨勘内臣
咋舌不敢受是時璫直内用事聞之故稱繼宗亷上前以
示結納九載秩滿超陞浙江按察使郡民遮道泣為立生
祠継宗長臬威信益著貪墨吏望風竄避盡草諸司和市
鎮守太監張慶濫供具甚以兄敏在司礼幸上無所忌継
宗尺符悉汰之敏乃乗間讒継宗於上上曰此非不要錢
楊知府乎敏為轉語稱継宗亷遺書慶令善遇継宗已内
艱𧺫右僉都御史廵撫順天永平民故有田為戚宦所佔
特赴繼宗継宗盡奪還民㑹星変地震詔求直言継宗䟽
指内臣及文武百官貪殘所改乞取囬鎮守諸處内臣至
廵撫漕運必賢如周忱李秉王竑布政憲使如王恕軒輗
知府如崔恭王宇者任之䟽入不報𬋩河治中陳翼嘗謁
継宗繼宗輕翼不見心恨之遂訐継宗𥚹心迕物失大臣
體調雲南按察副使時值峒猺生乱繼宗親諭之署旗前
導題曰雲南副使楊継宗衆遥拜曰聞大名乆矣碩受約
束陞湖廣按察使甫下車命祗候者汲清水一百斛洗公
堂三日曰此日一新毋塵我官吏率股栗㝷陞左僉都御
史廵撫雲南時三司屬多其舊寮継宗甫至䟽其不職者
八人去官其方嚴若此継宗初仕便欲學宋包孝直已而
曰吾不能及在官卒後追贈真粛
　論曰真粛生平指斥内臣而能使宦直引敬方居憂時
　直徃吊捋継宗鬚曰比聞楊公名今貌乃爾継宗曰某
　貌陋但虧体辱親有所不敢直戄然連稱已是孝直勿
　謙在嘉興夫人偶受吏炙許許声皷集寮吏大言吾家
　教不率立刻遣妻子歸以知府謁憲副但屈一膝叱曰楊
　知府膝有鉄乎恭曰膝中無鐡腰下有金巡按至　不過
　三日或厯境不入去鎮守太監入境馳其正道曰某守臣
　公無土地不相統地方有事　府當之不以累公民貧不
　足飽公一日也太監疾去
　　陳選(張褧/高瑶)
陳選字士賢號克菴浙江臨海人宋國子司業左輔之後
父貟韜以進士宰新城擢御史按福建遷廣東布政使所
至餘思在民選自㓜端静不妄言笑天順四年試礼部考
官丘濬得其卷以為古君子置苐一及見貌不揚濬益喜
曰聖賢不相以監察御史出按江西籓臬有過自僔絀者
選曰悦不以道匪所尚也成化初修撰羅倫謫官選獨䟽
申救學士倪謙自戍所淂復陞礼部尚書抗章極論之復
劾奏兵部尚書昂擅役官軍治其祖墳搃理柴炭工部侍
郎復淂請致仕令所督柴夫上章保留鴻臚寺卿致當上召
官御屏後有所頋問輙呼退班此三事俱冝䆒治改提
學南京先頒冠婚祭射儀於學宫歲時隷習選教人必本小
學進之於六經除卷牘糊名之舊曰吾不自信何以信士
提學三年変色之語不見於章縫折箠之笞不加於輿皂
而人畏如神明遷副使提學河南閹汪直𬒳命岀廵都御
史以下伏拜地選獨長揖直問何官選以職對直曰能大
都御史耶選正色曰業為人師不敢先自詘以辱孔孟㑹
諸生咸集署外且䕶選直恐撓衆故好語先生公務無相
関嗣後毋劳枉㸔矣轉按察河南首釋淹囚罷諸舊䂓積
弊頋獨扵贓吏無所貸然賂百金以上者要詞坐六七鐶
而已艱歸𧺫廣東左布政使令輿隷間䖏分治生不廢使
令立瞽遒道振鐸以狥村社子弟擇鄉祭酒長者教之嶺
南苦鎮守中官瓊儋騷然選嚴條約革和買减泛役掌市
泊太監韋眷者掊尅供辦奏乞均徭餘户添採方物選因
詔書一欵减省供獻遂請悉罷雖不盡行眷奏亦已番禺
知縣髙瑶發眷造私船通番沒其貨鉅萬都御史宋旻等
不敢詰選移文奨之番人馬力麻詭稱蘓門荅刺國来販
海眷利珍竒将許之選發其偽立逐洋去撒馬児罕使臣
怕六湾者自甘州以獅子入貢取道廣南浮海歸又云将
從滿刺加更市以進選上䟽拒止之選既阻眷非一㑹地
震水溢選以便冝賑荒眷因奏選和同貪墨擅賑侵欺詔
遣刑部員外李行㑹廵按御史徐同爱鞫選同愛畏眷不
敢反異眷以選有所黜吏張褧意其怨選逼令誣証褧堅
不從同爱乃拷掠数百枉判選如眷所奏坐罪當徒詔奪
選官遣錦衣千户逮繋之士民要遮数萬至南昌病發李
行阻其療治竟䘚旅舎行復使其飬子宻走報眷選死可
無慮矣南昌張元禎以翰林家居為治選殮褁之以䟽綌
曰陳公清儉絶歛以時服為冝時髙瑶以連及同逮亦為
賛䘮而張褧至京従獄中上書曰臣聞周公四國之謗上
疑于君魯参三至之言内揺其母豈成王不明曽母不親
哉口能鑠金毁足銷骨也窃見故罪人陳選夙崇正學一
藴孤忱子處群邪之中獨立衆憎之未太監韋眷通畨敗
露知縣髙瑶按法持之選移文奨借誠賢監司激懦懲貪
之善舉也宋旻徐同爱怯勢首䑕致眷横行胸臆穢衊清
髙勘官李行頥指鍜錬竟無左証臣本小吏詿誤觸法𬒳
選黜罷選無他心臣甘沒齒眷意臣憾選厚賂啖臣臣雖
胥役寕敢欺䘮眷知臣不可揺誘嗾行䓁逮臣致理拷掠
彌日臣忍死無異行䓁仍依傍眷語文致其詞必如所云
是毁共姜為徴舒詬伯夷為荘蹻也不報竟以他事罷眷
鎮守選生平以克已為學不求人知身雖貴顯所服惟先
人故帯每佐食韭数莖或割鷄子半而已河南奔䘮牛車
一輌之官廣東騎驢出都門道而提學南京時韓雍方家
居亦自减其騶從吊雍父䘮以青𫀆徃曰公服不以私易
時太守姚堂致祭選劾其傷財與受皆罪詔赦雍而罰堂
俸三月選置義田百𤱔族人貧選子載欲還之載不受曰
先人義舉也弘治初工部主事林沂頌選冤詔復官礼葬
之正徳中追贈光禄卿謚恭愍
　論曰遐常謁徐武功武功撤樂噐而延之曰此老手
　茟不可測栗㢤罪吏張褧忘怨而作公感獄中書情
　莭可憐乃以他故罷眷必直眷于選可也
　　周子良黄孔昭張恱林瀚陳壮謝鐸
周子良浙錢塘人以進士　統間為職方郎苦莭自持在
官鬻丗業以給五千户者以微故𬒳褫良憐其才足用曲
貸之王感其誼乆久縁臧從入三百金為寿良大駭叱還
王欲上聞自引曲貸之罪旦曰彼貸人而淂罪乃𣸪湼我
王百哀祈免䘚不令一見
黄孔昭南直太平人力學致性矯卓成化中在文選十五
年貴人于請悉謝却之始終一莭未嘗矜以為名謝方石
曰吾扵黄文選見其喜知㧞一善士見其憂知不善之不
淂退盖終其身以人才為汲汲也郷人入都餽以尺帛亦必
不受耐約素寒署不妄交㳺仕至侍郎
張怳南直華亭人清謹自好無疾言遽色臨事㩀理務直已
不以恩怨利害内荧生平奉無欺二字為本厯㮛學淞江
例糊名較阅悅獨否曰我且自疑夫淮信我以亷使入朝
時尚銘居東厰氣薫灼淮不傴趨門下悦不徃佐吏部而
挕選政尋賛㽞務物論翕服帰田杜门老虀塩䘚溢荘簡
林瀚福建闽縣人性方介㢘毅遇事折情帰理以進土弘
治中為祭酒凛規條不奪待諸生雖嚴有恩國子歲有羡
例入堂正帰槖瀚損葺治署𪠘不染一銖賛留都䟽淪經
國重務剴痛無規避正徳𥘉忤􁃸瑾左遷浙藩𣸪罷黜瑾
敗𣸪官
陳壮京衛人以進士為御史鯁介特立嫉悪若仇願為莭
㢘清醒礪俗疩晨夕不怠曰御圭組夢寐江湖力持流邁
嚴取予毋苟任南䑓凛持風紀轉佐臬憲線核無漏不以
雕刻為能
謝鐸浙黄巖人清脩勇進氣屹屹如山嶽嗜義若渴以功
利前者谢却之由進士弘治中為祭酒力以身教嚴約束
明也納祖制不廢䟽正文庙祀典𥙷敝振堕凡所建白必
图逺大一時士大夫推為表率厯侍郎塧文粛
　論曰中無縁而是非辨事有凖而建置宏子良以下
六人是也
　　石璞
石璞河南臨漳人𧺫家御史厯江西按察使布政山西治
行皆有聲時號断鬼石謂其曽以夣岀冤獄臨刑之日也
官至兵部尚書告歸英宗他日謂李賢曰石璞純臣聞其
貧尚徤爲我以璽書召来璞至京延見文華殿璞服青𫀆
繋角帯入上曰吾賜爾緋玉敝乎璞叩頭曰臣平生以孤
忠奮無結納今分填溝壑矣詔至無他望必臣有罪當誅
服待罪上悦時璞㣲瞶乃命掌南京都察院旌其亷也璞
初在江西諸邀其夫人内㑹宴夫人歸愠曰吾敝服次彼
珠綺殊赧璞曰即何坐坐苐一璞曰使若亦珠綺安淂此
坐且彼珠綺者後欲居此坐淂乎明年其僚果以墨罷璞
歸無宅第茅舎三楹菜園一𤱔有親為縣尉還家璞謁之
尉盛為具陳銀卣金斚錯候璞璞一見詫曰是宦槖耶拂
衣出尉墾留之璞笑曰使若為吾屬即能還郷里哉
　論曰夫人上坐属自不能還郷
　　荘㫤
荘㫤字孔暘直隷浦江入也年十二稱竒童成化二年進
土改翰林庻吉士授檢討憲庙欲設上元鼇山燈令史館
賦詩㫤與編修章𢡟黄仲昭三人不奉詔同上䟽諌皆外
謫而㫤淂桂陽州判官㝷以論救改南京行人司左司副
艱歸隠㝎山不𧺫王三原恕欲葺其敝廬謝不受㫤性最
豪於詩傲睨一丗詩有放翁横逸康莭理趣與陳白沙倡
和徃來而未嘗与白沙問學弘治七年上以後軍都督府
經厯周廣榮薦特㫖取之應天廵撫都御史何鑑詣定山
勸駕先是冡宰王恕大司空張瑄都御史虞瑶御史米徳
督學王鑑知州萬本薦引相屬部檄累下不肯𧺫大學士
丘濬嫉之語人曰引天下士夫背朝廷者㫤也吾當國必
殺之及是㫤乃幡然出應命曰吾承特詔而不行罪可逭
乎大學士徐漙語東陽定山君之故人君當注意比㫤見
之東陽戲曰公今復能用大筆字作拜帖乎赴謁吏部長
揖不拜冡宰耿𥙿𧺫延坐令四司送出部門或謂㫤太倨
㫤曰苐令不失已官職外物耳吏部題復行人司副東陽
曰留都根本之地定山冝官此遂遷南京吏部騐封司郎
中淮官十二日中風疾遷延野寺中明年乞告未淂允即
歸㝎山以老疾罷亡何卒
　　論曰當時㝎山与白沙齊名丗稱陳荘㫤居㝎山三十
　　年以瓊山一言而出公甫終老白沙世遂以是為優劣
　　却未當應詔撰製詞林或可不辭信而後諌孔暘木觧
　　此矣啓口輙懟終身以放達自了瓊山背朝廷一語雖
　　過然為丗道慮不以巢由奪禹契自是正論若公甫即
　　出度不能大用姑以自遂㓗清両人縂不忌名而一傲
　　不失已一以退不戻物是則其所為異也
　　熊綉
熊綉字汝明湖廣道州人成化二年進士授行人奉使椘
府廵茶四川饋遺無所受即題箑署汝明固却之以御史
廵按陜西摘發無隠頗按治布政使于璠贓璠棄官逃綉
追之急反為璠所誣𬒳逮還京事白璠固落職而綉亦謫
知清豊縣治有聲陞守鳯翔豊父老遮道哭留不能也是
年陜西旱灾綉至鳯翔三日雨郡有年綉私廵有繪其像
祀於家者即初按陕時破沉冤尸祝者也厯副都御史廵
撫延綏軍吏惮其亷㓗號令整粛套鹵懾不敢内犯艱歸
坐掌大小􁨁跼膝不淂展麻衣草履僮僕有菜色人以為
無異田父𧺫兵部右侍郎㝷轉左奉命清汰騰鑲四衛士
千人頋為誵閹所啣上寔信任之正徳改元諸閹用事不
容於朝以右都御史出両廣縂督復使人間詗其粤中過
誤還報不可淂召還南院三年中官李榮忽傳㫖熊綉致
仕去已摘大同豆布浥爛為綉廵撫時事罰米五百石綉
貧以先廵撫征賊有功賞賜悉輸之六年瑾誅竟不𧺫十
年卒綉無子贈南京刑部尚書以太僕少卿何孟春言給
綉継子之子端月米一石謚荘簡
　論曰孟春䟽有云綉事毋䏻孝事兄䏻友居貴䏻貧居
　常能儉不邀時譽不急近功田廬于先業不増俸入頒
　　陳夀
陳夀字本仁其先江西新淦人也夀祖代其兄謫戍遼東
人誼其行夀父随戍而生壽壽少貧甚落落自豪嘗淂遺
金於市坐侯夜分淂金主還之従學醫閭先生就三試不
遇乃仗劍遍厯宣大関西諸鎮𣣔以武功自見復不遇歸
理舊業遼左應山東舉登成化八年進士授户科給事中
便抗䟽萬貴妃兄弟及中宫梁芳妖僧継曉干撓國是繋
詔獄㝷釋孝廟登極遷大理寺丞有御史摘夀短于吏部
冀夀去身填之王三原恕以夀亷正敢言於執法吏為稱
不聼歴右僉都御宋廵撫延綏夀至火篩脱羅干入㓂先
以百騎　諸将請赴之夀曰鹵狡未可輕也示以重使
不得犯邀其歸　擁千騎左右身㨿胡床麾指飲食如
無事鹵望見疑之　去而諸将已受方畧半道邀撃之大
斬獲上降勅奨賚加俸一級徃是守臣多竄名子弟戦籍
冐功壽曰吾子弟不事弓馬安淂以欺朝廷陞南京右副
正徳改元閹瑾窃柄鈴束䑓官不淂妄言朝政壽讀詔已
正色言於衆曰言路其可窒乎已而南京科臣戴銑道臣
薄彦徽等同上章論瑾皆逮繋夀復上䟽救之瑾怒奪壽
職八年太監廖鏜為陕西鎮守工椎剥吏部楊一清曰非
淂素忠鯁輕去就如夀者不足以制之遂𧺫夀廵撫陕西
鏜稱内㫖徴造　氊幄帳料價迄数十萬夀至則已完觧
餘價踵萬鏜𣣔取遣内權貴夀檄留以偹賑凡鏜所散遣
衛縣且漁獵悉下令捕之皆逃歸鏜氣沮改遷南京兵部
右侍郎軍民號泣擁留夀九䟽乞休以南京刑部尚書致
仕壽之在諌垣也指斥貴近無避忌迄不弹射一士大夫
語人曰吾父嘗戒夀勿作刑官枉人吾以言官枉人尤甚
貧無所歸僑寓南都上知其清謹令有司月給米一石輿
隷二名丗宗入國詔進一品階榮禄大夫存問㝷卒無以
為殮又数載親舊相周始淂歸葬新淦
　論曰　三枉刑枉人易見亦可数也言枉人及其
　　類矣　不服沉冤千載鬼神其臨之
　　乎夫執茟而　率不免矣前陳夀言諸葛不能
　　兵豈非枉人　此陳夀可謂知兵矣而又不以
　　言枉人
罪惟録列傳卷之十五下
　　吴廷舉
吴廷舉字獻臣湖廣嘉魚人戍籍梧州成化二十三年進
士初為順徳令㓗已字民時鄒智以陳言謫石城卒於順
徳廷舉方為治䘮左方伯劉大夏行部至不遑迎謁大夏
以是益重令廣有髙士李孔修廷舉舉為布衣交總督兩
廣屠滽召見廷舉作好容語次順徳有陳内監者令為修
飾其冡庙其勿辤則恭對曰廷舉非有舊例新恩一夫不
敢役一錢不費(也)遂辤出滽内恧市舶太監召給銀買葛
　　　　葛如数不入直廷舉割金市二葛入曰　産
　　　　淂葛敬上所餘扵是御史汪宗器
　　上官市有如順徳者㑹廷舉嘗毁滛祠一百
　改杜學修學宫遂㑹其木直坐廷舉贓囚服就訊有姓
群擁御史䑓號御史不淂已釋之令十年不遷屠濬入為
冡宰知其亷以前故僅陞成都府同知内艱𧺫𥙷松江華
容薦陞廣東兵偹僉事㝷兼塩法是時劉瑾矯㫖令取各
省帑金進貢内又私司礼打點錢同僚議餉應之廷舉䟽
言帑金自正賦外皆以留偹両廣軍興因發鎮守太監潘
忠二十罪忠亦誣訐廷舉逮繫詔獄荷校甫一二日謫戍
鴈門瑾誅還職進江西右參政時桃源賊為亂師興数載
罔功廷舉身徃撫諭為賊所刼留困賊千餘日已盡淂賊
要領計誘一二徒黨執其酋以出勦平之陞廣東右布政
使兼兵偹奏許佛朗机入貢民頗劳之㝷以左轄入副内
䑓䟽六事隂俻宸濠濠悪之貽書陸尚書完使去孫燧别
用撫臣湯沐可梁宸可王守仁亦可吳廷舉不可不可以
桃源故事深懼之也嘉靖改元召入兵部右侍郎議礼与
永嘉不合立朝五日改南部㝷掌南䑓竟以南工部尚書
歸逾二年卒廷舉身長而瘠面如削瓜而神采英毅食田
僅十餘𤱔妻子飢寒卒日都御史姚鏌為㐮其䘮平生䔍
(友)誼初逰太學与南城羅玘友善玘病痢僕疫死廷舉為
　　　厠一晝夜十数反玘瘥同登進士玘
臣　我(隆)慶改元贈太子少保謚清恵
　論曰人　内無官可以無負所任矣違両廣之諭上市
　舶所餘毁淫祠㽞帑金是也至若輕入桃源公訐鎮守
　則不但内無官内無身矣隂俻宸濠則又為國家有其
　民土亦即清惠之有其官有其身㢤
　　張舉
張舉北直欒城人也少貧負笈走京口從楊舎人一清學
日提一油􁂭詣館宿乗間為辯難古今舎人愓然曰士䔍
信如此哉登成化末年進士授户部主事監諸草塲倉塲
故事督收貂璫每供帳娱楽部官部官為好面結舌舉却
不受自携菜果僅免饑渴雖所乗馬蹇率不与秣疲欲死
嘗監宣武諸税日徃稽閲勤門官苦之泣訢于司礼司禮
曰是弔馬張乎慎避之出為岳州守考能激汙作諭屬冊
便民使遵守歲辦鮓貢裁取足用有餘悉付漁(戸)為課未
嘗𬒳綺食重由天資挺直不能依違数與監司　直
詞氣凌厲上官積不能平亦屡詘屏之輙憤嘆曰張舉亦
男子何至為冨貴下人哉即擬上書求去㑹御史行部有
所意望箠撻主簿一人至死舉仰天慟曰以吾忤物之故
乃不能庇其屬哉方草劾𣣔上求直其事不勝憤投筆而
卒其篋惟俸金数両衣衾外無長物
　論曰油罌舉動至為主簿死茟下馬瘠而魚肥
　　陳茂烈雍㤗
陳茂烈字時周其先瑞安人戍籍興化少孤襲戎役旦入
公署夜歸讀書年十八忽有悟嘆曰吾有法學聖入矣顔
之克已曽之日省非歟作省克録以自考家貧計偕寒不
能辦一氊成化九年進士奉使廣東諸司以故事致贐
悉謝却之師事陳白沙白沙語茂烈學湏主静一退作静
思録初仕吉安府推官吉民桀黠茂烈持大體開至誠徐
輔以寛入京考績還至淮值嚴寒衣单凍欲死召為監察
御史素𫀆縷借騎一牝馬身若無官而弹劾不避權貴户
部尚書佀鍾諸言官累劾不能去茂烈竟奏罷之㝷被訐
乞終飬特許之茂烈歸奉母竭甘㫖妻共粗糲短床敝席
不辦蚊帳一蒼頭給薪水郡守嘗遣二力助汲閱三日白
守是使野人添事而隘口食也還之日坐斗室䆒極四書
五經奥㫖體騐身心随淂随録正徳中守臣累上其孝行
部奏改為晋江縣學教諭資其禄辭不受既又援侍郎潘
礼例奏給月米三石資孝飬茂烈又辭與制褒可不准辭
其後毋年九十茂烈未有嗣息方抱疾毋卒強𧺫號哭寝
處地而疾轉亟遂卒同邑大司㓂林俊具棺殮為誌墓擇
其族子使後之詔表宅里曰孝亷仍廪其配蔣氏終身
雍㤗字世隆関西人以進士正徳中厯官户部尚書致仕
家居族黨有犯告有司是非勿庇縉紳失守者雖及門勿
見生平寡言笑奉身儉素無私書絶非義之饋太宰許進
嘗曰吾関西有二髙一華嶽一雍丗隆也年八十一卒時
卧榻有聲若雷鳴
　論曰牝馬貞華山髙陳雍有焉時周學自白沙頋臨
　民恵物非固窮二字可了固窮而後可商利濟世隆之
　㓗已扵家居可觀推之扵國尚有待也
　　劉麟
劉麟字元瑞湖廣安仁人弘治九年進士厯守紹興正徳
初璫瑾用事士大夫遷除無不盛謁謝麟捧檄即行既涖
任又不修問甫五月瑾矯㫖廢斥為民貧不䏻歸寓居長
興与山人孫太初冝春龍電共結社為湖南五隠瑾誅𧺫
知西安轉參政入為太僕卿每退食焚香静坐如禅定相
廷和過其門見雙藤倚户風為生香驚問誰氏曰劉太僕
廷和嘆賞遣人致意而去歴工部尚書䟽請用財冝莭取
民冝慎二事時有近璫求出蘓松督造麟謂尚衣自有常
供請罷之上已俞而㝷悔卒以為忤勅致仕歸棲坦上盡
謝丗事讀書賦詩而已瓶無餘粟庖寡兼味韋布如諸庄
臧獲僅給􁤤掃灌園𬞞足不至城市門無俗轍士以詩文
至傾倒盡􁁅苦無棲居觀逺山語反人文徴明吾其神遊
乎為我繪神樓圖徴明應乎而就乃自集古詩十六咏以
寄况年八十有七卒贈太子少保謚清惠
　論曰空同論文謂劉元瑞与頋蕪玉朱升之咸非以朝
　又謂取之存乎其人是猶吾所擬也以擬論詩不可而
　况乎文盖元瑞之詩与文大率義取清堅空同不足以
　知之矣
　　邵清
邵清字士亷南直江寕人甫三歲母疾革家人不令士亷
見號不已聞者哀之令視歛則扳棺欲下號𢾗日不就乳
弘治壬子領郷荐明年授江西徳化學諭滿九載以薦詣
部試第一授監察御史委督溝橋抽分痛革宿弊奸無所
容正徳改元戚畹張延齡奏負劵若千緡淂㫖追給清曰
御史執法之官頋為人求私負乎随進二䟽一崇大信以
全國體一停織造以清塩法所論劾皆中貴人按塩長蘆
兼理河道勢徤凛凛重足立貪吏多棄印綬去權倖及中
人乃多不利清摭事誣清榜午門家人泣清曰我非自敗
名莭以辱先人至此何泣為逆瑾竟引清停布匹䟽罰米
一百石并連保舉都御史雍㤗罰米二百石瑾誅以薦𧺫
僉憲雲南至任白臨安推官江魚公罪至与廵撫王啓忤
廵厯新建諸寨繕兵旅修城垣來啇賈䟽溝洫為乆逺計
齎賀詣京行李圖書之外無長物還滇分廵洱海徃勘武
定圡官約束甚嚴下至胥吏輿臺一無所染夷人悦服分
廵桂林改左江兵偹忠州龍州土官溺甚清不動一兵坐
擒之上書乞休歸無廬室依外氏以居日中或未舉火意
豁如也督學御史林有孚徃訪之笑語移時貧無茗具可
設林歎息而去宗伯霍韜以所沒官田餽清力却之
　　論曰主于不沒先人清三歲視殮時巳辯之矣
　　盛應期
盛應期系宋文粛公度之後弘治中以進士郎都水督關
中貴私挟貲貨輒籍入之時廣興䓁私市塩數千艘恐見
籍盡投水水為滷益恨之合潜上上曰河漕不易辦若等
知之乎既不淂逞乃㘴以誤時薦淂罪宗庙大不敬諸大
閹環泣上不淂已詔獄辞不奪滴滇馹已遷禄豊令
豊夷陋設科條約束之且示威化藪盗願自縛以献遷蜀
郡曹都尉椘称職挕守事奏鑿礦非利胎禍孫司徒交淂
其奏為歎息久之奄𥙿鎮其地奢虐歲醸至八百石請于
䑓使者張璞禁遏怒𥙿遷副使东上祐誣奏張及應期張
杖斃淂釋按察河南靣數奄淸之失至榜治其属清怫使
者為百觧乃已領籓山東忤大閹鵉鵉以促供織罽檄耴
直計其侵已數萬乃大言費如是罽安在必上　鵉為避
人屈膝且罷武庙蹕　責供辦次苐樽節民不忘劳時
司李在行歎曰承勛自謂男子九今為不逮矣進都御史
撫蜀㑹平叛夷莭省多示畫一蜀以寕嘉靖𥘉撫江西當
創殘後曲卵翼之上聞之劳以羊酒加兵部侍郎移嶺外
以精嚴為治平劇賦李斬獲千五百思安彛酋召夷其險
召創獲首虜千方條勦㓕田州酋猛上之而已𬒳命移易
州謝病帰先是兵行奄与督将多所私索應期曰非奉符
不淂輒上以是𬒳中廢及河决徐沛𧺫右都御史　治与
監撫使者合計河之異扵江者以沿河夷衍無所滙弘治
前分為三其二由汴南㑹泗水經淮入海其一由汴以北
至兖而分為為一出沛之飛雲一入徐浮橋以入漕渠会
淮入海正徳以来乃并入北一支河全入徐沛近又徙而北
自曺单城武䓁諸口奔溢趍沛横流为害今之计有四曰
䟽者决上㳺殺之也濬者順其故道也築者障之也改則
别為道不与争也詔興役甫四月可八九就而任事郎中
柯維熊等並搆蜚語應期谢事去論者惜之
　論曰應期孤貞絶俗長扵應變所擔當㡬不頋身而
　　率忤物不見䘚業嗟乎任事之難非言理諸家所能預
　　也而况不言理言欲
　　梁材
梁材字大用大城人弘治十二年進士初授徳清縣人稱
数百年獨材與陶亷二人入主事刑部厯員外郎中稱名
法家知嘉興府精悍嚴介論者以継楊継宗累遷淛江籓
臬二司私牘盈篋就案立决廵按御史者材里人材自居
前軰御史以為傲誣奏之嘉靖初量移雲南按察使㑹土
官相讐殺材曰以彛沼彛因之而已各罸其牛羊贖罪事
平陞貴州布政改廣東材居官率布衣粗食而已司中寮
佐人置圓牌一候吏日市物必書㑹而後入召市人面給
其值一時海内布政使唯材與姚鎮二人厯户部尚書剛
執不能俛仰䟽乞改南為言官所論奏材亦自劾十七年
考滿致仕去初徽王之國憲宗賜之鹿邑荘田後𬋩荘人
與佃戸相搆材請草荘人徴粗有司轉輸上狥王不許時
材已去位户部侍郎唐胄執奏如材初議詔奪胄俸復追
罪材閒住明年復原官時當考察京官上手勅赴吏部與
其事有重獄不决者四奉命数日畢奏上喜曰安淂十二
尚書人如材六年考滿以清操著聞特加太子少保㑹上
欲取龍涎香供醮材以㑹典不載不索上供上頗衘之而
是時諸宫殿工作頻㒷董工者武定矦郭勛恃寵專濫役
外班軍四萬餘人猶謂不足更籍其不至者令輸金僱役
各三月所人予粮四斗復九千人材堅執不與勛劾材撓
大工兵部㑹議獲免勛再劾材與兵部尚書張瓉比周侵
聀竟以沽名冠帶間住卒謚清恵材荘重寡言笑人不敢
干以私公退焚香讀書常以四書及律例自随前後司國
計十年一切濫請妄費力為主持以致不加賦而用足嘉
靖中葉士大夫頗尚員通大臣或阿上取寵材屼然自立
無媿古人焉嘗謂書生業為儒入官亷自吾分不可言人
况持以驕乎薦剡不求人知扵人無所報復
　論曰縣请惟材與陶亷二人布政使清惟材与姚鏌二
　入顧又与楊継宗上下数百年與比㓗三而外不能益
　　蔣瑶
蔣瑶字粹卿浙江歸安人也弘治十二年進士厯御史正
徳末出為楊州太守履任止二衣槖㑹歲饑請留漕米萬
石賑濟武宗南廵扈從武弁反諸權璫挾上傳肆誅求至
淮安拷縳郡縣吏通判胡琮自縊死瑶屬僚聞之大懼請
於瑶頋安所淂不貲金錢以俻供應瑶曰備亦死不備亦
死備則患及于民不備患止於身朘民膏以緩死太守非
瑶所能也太監吳經先至矯上㫖選宫女数百人備行在
瑶𬒳青布𫀆黄金帶詣經曰民間女不可刷獨瑶一女醜
耳經大怒瑶曰小官逆尊意分必死但激生他変瑗非敢
為罪首經揮瑶使去夜半誑云駕至百姓燃炬通衢如白
畫經乗夜入民家捽女出閉苑寺中刷其金無金則送總
督府女或憤恚死瑶具棺歛之而上寔木至逰撃朱彬累
要索負上所賜銅瓜脅瑶瑶不為動㑹上至觀魚淂巨鯉
戲謂彬曰鬻之可直五百金彬請卑太守瑶歸栝妻女簮
珥綈絹進曰臣府庫絶無緡錢他無所岀帷妻女衣装不
足償魚直臣萬死上􁆐睨之曰吾無湏此持去郡有瓊花
觀彬誑上取瓊花以觀瑶預立簡書花故處此花生某年
為瑞應至徽欽北轅種已絶遂負簡詣上盖托以諷上上
為默然駕駐楊州二十日諸權弁及中貴必不能淂太守
一問㝷数以帖下徴取諸國異物瑶具掲帖撫臣云右任
土作貢因條例某産某䖏非所産無以應命時上垂簾宴
坐中貴持覆具𫐠瑶言以激上怒上曰問蔣瑶晒白布冝
何出瑶立進布五百疋以杜他請瑶累不能曲意将順然
上未嘗加譴瑶以是諸權倖亦不能大害瑶上還過揚諸
權倖以鐡索繋瑶舟中不予食三日驅令扈送及淮至臨
清坐以前缺扈軍口糧三日淂㫖令追償有徽商代助百
金放還郡㝷陞陜西參政夫婦坐一輕舸挾来時二衣槖
便行丗宗入國歴副都御史廵撫河南工部尚書加太子
少保致政卒又加太子太保謚恭靖
　論曰快㢤以太守醜女塞縣官之求比幸婦之進皆以
　謔止上欲所為譎諌至此極矣又以簮珥綈絹供魚
　直亦足絶倒千載
　　魯鐸
魯鐸字振之湖廣景陵人弘治十年舉進士第一改庻常
授編修謝絶交友沉潜學問以清莭著聞正徳初為國子
司業僚長趙永約鐸徃壽李東陽鐸曰公何将曰両方帕
鐸曰當如公入索不可淂躊蹰乆曰記有枱魚家人曰已
食其半矣鐸遂携半魚與永俱東陽欣然受之以為荣劇
歡而别歸飬邑有大而角貭鐸鐸曰兵象也亡何劇賊大
𧺫嘯聚刼掠頋相戒毋犯魯公家郷人依鐸淂保甚衆五
年𧺫復職復淂告復𧺫歴南北祭酒鐸蒞官清慎重力行
抑競進復請告嘉靖初𧺫原官𣸪以疾辭㝷復五推卿佐
皆不應作園曰已有造室闢洞俯仰碍巾幘與童子俱讀
書哦詩弄琴年六十有七卒謚文恪
　論曰故事四品官無謚鐸以清莭特与謚祜魚不弄
　人賊何必戒不入時家居併無枯魚枯魚不弄人
　　凃禎張泰邵寳
凃禎江西新淦人以進士知江隂入計吏部奏禎治行苐
一徴為御史正徳三年出按長蘆塩課監劉瑾擅横欲令
割送该年餘塩銀両禎不從瑾恨禎後復命遇瑾朝門不
行跪礼遂矯㫖挐送錦衣衞獄両次每杖三十発肅州永逺
充軍禎負重傷獄死仍行原籍勾取禎男凃樸𧺫鮮補伍
張泰以進士成化中為御史嘗言宫闈預政𬒳䉒㡬死累
遷正徳中為南右都御史所至有声三年奉袁入賀聖莭
但以土葛布遺逆瑾　知其清苦然不可以勸諸餽恐廷
臣視此為名高微令吏部填泰南京戸部尚書命甫下勒
令致仕
邵寶正徳四年以古副都御史總督漕運命下輒致仕時
内外公卿無不曲通逆瑾獨寳一無所藉乎瑾啣之數令
人以危言動寶若不聞也者寳意寕存吾是一身荣辱听
之瑾即以䖏張泰者䖏寳勒引年去
　論曰餘塩銀最難安放以入朝廷恐𨳩増課之漸萬一
　歲詘不辦厲啇特甚若存為公用恐後差乹沒無稽禎
治行苐一不知何以拒瑾泰与寳以素約徒去官猶幸
也
　　劉璽
劉璽字廷信南京龍􁑂衛人少業儒博雅閑将畧以衛籍
陞南京旗手等衛把總還糧武廟時江彬用事非㫖索運
例鍰璽死不與居官亷㓗不受錢面巉峭無渥顔聳肩敝
服如寒士至群公推轂致位両府初分閫江西計廪而食
妻子布衣不完廵按御史穆相特䟽薦之有僚友比之學
官家人謂之窮鬼䓁語奉勅陞署都督僉事掛印充縂兵
官提督漕運鎮守淮安上識其名嘗曰窮鬼固應是璽在
鎮凡上三十餘䟽夙諳利弊興罷殆盡時侯勛方有竉屬
璽為市南貨物付運舟分載入都罔利璽不應以疾請告
乆之總漕非人復召用璽璽乃預置一櫬舟中右手持刀
左乎招權奸狠幹若能死犯吾舟吾殺汝即自殺卧櫬中
以明若軰之害吾軍也若爱死勿犯吾不能内若貨以困
吾軍其人愳而退乆之有竄璽位者嗾言官論劾以其禄
入稍豊身有完衣至謂昔稱青莱劉今乃黄金璽人多冤
之罷歸䘚
　論曰鬼與櫬迎偏能不死觧曰既為鬼不𣸪死却䏻生
　　牟斌
牟斌字益之正德初掌錦衣鎮撫逆瑾窃政遂方正大臣
言官劉􁈙戴銑䓁凡数十人下詔獄斌輕其繫曲為申救
仕御史者自訴諸僚上奏時引其名頋寔不与斌曰古人
耻不与黨人爾淂附名乃悔邪瑾令覆獄詞去銑䟽首權
閹字斌不肯謂其僚曰存此則君子臣莭白他日昔宋鄒
道鄉以失原㤗𬒳害吾儕毋自為計奏入瑾大怒又偵知
斌率庇言官矯㫖廷杖斌垂死瑾誅斌復任鎮撫知府劉
祥與内臣相訐下斌治内臣賄張雄令曲祥并賂斌斌不
從雄䧟斌安置武昌感疾而卒斌再用時長子死王部官
賵三百金斌指其両子曰斌司刑不道天禍一子天若受
金行及此矣却之斌痺屋敝衣再遭禍怡怡若分然君子
曰正徳中全清莭者大學士劉忠尚書傳珪及斌三人
　論曰後丗廟中劉東山之獄錦衣王佐忠勤亷勁有名
　人稱牟益之再丗
　　唐侃
唐侃南直丹徒人少從丁璣學勵名檢為諸生時父𬒳獄
上書請代藉草伴父獄獄竟乃止以貢令永豊再知山東
武定州数千里未嘗一携妻子飯羙豆藉茅以居耑務豈
弟掩人疵瑕以古教化先之吏民至不忍欺俗尚鬼有嶽
神相居人奔走襍男女又喜為俳優侃曰此大蠧也使民
淫於𣣔而匱于財痛革之立木牌二于庭左曰從刑右曰
從化乆之民多立于右以求觧以是告訐之俗為之一変
在武定以鎮静撫綏疲人時清軍伍一州當觧者三千餘
人并軍婦若觧長且萬一千人侃曰武定户纔二萬如是
空半州矣力請淂寝章聖梓宫行塟承天裒民財給行無
算侃舁一空棺舎中㑹諸内閹牌校奴叱諸大吏大言供
帳不辦者死同事者並逃去侃獨不去引旁舎指棺示
之曰吾巳辦死来矣錢不可淂也於是諸閹愕眙相視莫
能難而事辦諸逃者皆𬒳罪而侃乃受旌凡辭任率空槖
歸及考滿入京又率空槖行以是著莭亦以是淹于官稍
遷刑部主事以執法淂情著稱病卒貧不能殮部尚書而
下及諸僚賻之棺歸其家
　論曰唐丹徒与劉龍􁑂丗廟時共二櫬云
　　來裳
朱裳字公垂北直沙河人正徳甲戌進士以御史廵山西
塩法嘗拒錢寕私請移按山東時閹鑑搆御史王相詔獄
裳抗䟽争之發鑑八罪相以是得從輕論還朝諌止南廵
出知鞏昌府嘉靖初吏治天下第一遷浙江按察副使厯
副都御史治河濟上外艱歸沙河之人為裳作無媿亭立
石誦徳上南廵朝見於滋州勅𧺫舊官章聖太后梓官南
祔董治水道業瘁有所過内使望裳不應至毆其胸怏怏
暴䘚七級閘裳居官清初按山東東人誤傳以為裳茹長
齋布政浙江吏私書其案曰清如水難到底裳手續之曰
如水清饑殺傖裳妻就館裳敝衣冠執㸑收生媪至以為
傭也語䙝裳不較生平見及必行言及必踐遇丗有不當
意事掩面曰醜看醜看其始官時嘗寄一縑于其父鳯鳯
怒詬曰胡用膋肉汚我立焚之人曰朱公固能亷亦本於
父訓崔銑志裳墓比之軒輗云隆慶中謚恭簡
　論曰清近名公垂聼沙河無媿亭之作或猶不忌知我
　若父鳯之學無名心或曰無媿者以自勉也以交勉也
　奉父教自亦無名心
　　葉信
葉信者福建泉州守也正徳時閹勢張甚閩中鎮監毎行
府守以下並昜章服罷組繡郊迎館謁守率佐屬入班庭
霤再屈膝拜代閹從几旁徐𧺫垂子答之畢謁左石列以
待淂命乃退小不謹或怫所𣣔輙得禍佐以下閹竟縳笞
以為常所至府人人惴恐至泉信不郊迎入謁四徒肩輿
阿導馳中道上驛舎丞之役閹者循故事唱門信大怒自
道上逥輿南面停笞丞数十丞不勝痛號呼祈免舘中所
從閹来門下人皆震慄閹大沮下階迎信信謝無状閹俯
自稱不敢明日遂去然猶索府佐官例輸千金佐白信信
取庫金千遣吏賚記与之閹大恐謝不受去扵是諸旁郡
聞之漸稍与閹梗閹勢大衰息信倡之也初信自工部郎
轉副大理与閹瑾抗礼瑾怒矯㫖杖信闕下幸不死謫判
濟州再三𧺫乃淂守泉至是復与鎮監庭抗不少遜鎮監
故知其強項不可犯故忍容之而信亦以此竟為諸閹所
搆徙信思南去
　論曰權閹時能関説天子去閹否寕去官尊田里耳而
　必抗以至大困即使作氣摧肌肉猶小以䘮國体所係
　大孔之過虎孟之同驩不悪而嚴孔曰行孟曰去如是
　止耳
　　王勲
王勲河南湯隂人也正徳初以太學生授淶水知縣以亷
静聞閹瑾歸塟其親奉㫖衆閹㑹塟所州縣兢奔走勲但
牲醴数事迎于道瑾聞之怒或以勲清亷為觧瑾令邏校
入縣署覘之室中蕭然惟衣帶掛壁餘無長物瑾頗好名
犒以肉帛勲立分給里甲一無所留此事聞宫禁遂有進
劇御前者一鬼曜舞於途諸逹官過之鬼恬不畏忽傳王
勲來鬼急趍避問何故鬼曰鬼恐不要錢者上為動色滿
考特蒙奨異令吏部移文為天下諸官式櫂知汾州亷操
終始如一未㡬棄官歸里躬耕食力不履城市㡬三十年
始卒崔文敏公銑贈勲詩曰地僻雲遮屋䑓髙川作隣昔
為強項令今愧折腰人勤力畦中菜生涯隴上耘明廷知
已少誰復問沉淪
　論曰夏貴溪贈銑一字不通政府之句与崔文敏詩合
　知非溢羙嗟乎要錢鬼矣要錢益怕鬼上為動色優勲
　乃使真勲躬耕三十年以資格阻髙莭丗廟時巳然矣
　　吳山
吳山江西髙安人嘉靖十四年及第第三人歴官禮部尚
書時嚴嵩用事山與同郷無所附和山常産女嵩子丗蕃
欲與求婚為酒託大學士李本介之酒未行方奕本以手
掩局曰嚴長公之酒公知何為山曰不知也本以情告山
曰某老人安從産女丗蕃聞之不悦上意欲用山内閣下
諭嵩山子請曰上意如此大人亦湏赴嚴一揖志感山叱
之曰豈揖淂大學士乎嵩竟阻山不果行三十九年郭希
諺䟽請景王之國上下禮部具儀注以塞其意嵩知上故
未有意出景王使人風山姑緩之可以悦上山曰三王居
邸形跡相埒國本未定人心危疑已幸有㫖敢復遲耶促
上儀注明年二月辛卯朔日食是日浮雲薄天倐隠倐見
欽天監遂奏日食不見等于不食上悅歸貺天眷嵩自西
直使人語山急上表賀侍郎袁煒亦以請山指日歎曰日
之食也人皆見之吾誰欺欺天乎行救䕶如常既畢以報
忤上㫖遂引罪上曰山守禮之臣也不湏引罪頋當科官
如何不答其以状對禮科給事中東華等惶恐言聖徳當
陽格于上天日當食不食祥雲䕶之礼當謝玄山等不請
臣䓁不紏厥罪惟均惟陛下寛宥上曰日有㣲隂觀候無
食天意甚著聖人事天如臣事君君恩不感國典不容也
山前執白鹿殊祥上原父天眷賜玄嗣強告殿廟合天意
也著非測之比乃如常救䕶曰寕盡已誠不可失正甚賈
直要名東華不言山不舉賀者乃曰不謝玄不敬天孰甚
焉其住為首者俸罰其餘各半歲巳嵩言日同不食人所
共知行礼如故部臣罪也請宥言官上是之改罰東華俸
両月餘悉宥免上既不悦山示意言官給事梁夢龍䓁欲
共劾山而詘于公議㑹吏部尚書吳鵬賄露遂以山與鵬
並論罷之山直亮方嚴動必以正嘉靖二十九年以後㑹
試舉人多以懷挟取髙第至三十九年言官建議請嚴搜
簡如郷塲之體山曰士歌鹿鳴而来者祖宗待之甚厚防
之當亦輕即柰何自我破壊祖宗厚意廵撫淮揚都御史
唐順之卒軍中總督胡宗憲欲以死事請冀淂卹典嵩与
丗蕃中主之山曰卹典至重故事京堂官未考滿者非日
講軍功不淂唐公雖負才名晚莭不終全歸官下曷云死
事亦與祠祭郎李纉持之嵩怨山出郎為景王相亡何山
亦去位順之乃淂之司礼太監黄錦嘗私語山曰公他日
去國淂為編民幸矣山愕然因為道景王之國非上本意
繼山為尚書者逄䛕矣
　論曰丗廟中有両呉山其一為刑部尚書而髙安為
　禮部其不阿嚴氏同里固難而吾更難其持唐順之
　　未嘗死事且曰晚莭不終是指其誤入嚴室嘻時荆川
　　已綽有道學之名矣
　　張昺朱瑄
張昺字仲明浙江鄞人祖楷為南京僉都御史平鄧茂七
葉宗留等有力昺以進士知鉛山縣縣有樵夫飢飽鱓而
死隣保疑其婦毒殺之送官乆繫昺初至忽眩隠几見一
老人綠𫀆黒幘冉冉門外入長揖案前曰冤哉吾郷樵婦
之夫之死於鱓而(乆/不)白也鱓伸首三寸許者殺人既覺覔
鱓試大犬斃遂出婦獄民某有女出嫁至婿家掲輿幕不
見女女之父訟婿家亡其女前令不能决昺偶行野見有
大樹奪䕃数𤱔命伐樹種禾民不奉諭昺怒曰豈以有神
憑之乎晨𧺫戎服詣樹未百歩忽三少年衣冠清䴡伏道
收獄是夜烈風飛石屋瓦震動然卒不能害人昺知此巫
術窮𧺫衣冠召語之汝邪我正邪安得勝正巫首觸地稱
死罪昺厲聲叱之聲未既而見一巨珠從空堕光熖肆射
復堕書一帙如掌大昺不啓視書即公堂火之而椎砕珠
立粉杖巫死自是邑無巫害昺歲釋奠于學必頒昨邑之
孝子莭婦時有莭婦子持胙歸乕噬之隣民代婦書牒投
縣求乕􁕉罪昺曰是嘗我耶而窘我耶與婦期五日来遂
齊告城隍之神虎不承変置壇壝矣方五日有虎二伏門
昺叱曰汝何噬吾莭婦子二虎共乎抑一也即一乕噬即
一退其一乕𧺫繞伏乕者再垂尾而去若証然昺不復追
而竟殺其伏者逺近喧聞以昺神人専破竒獄昺與民約
立二木東西書羞字莭字於木孀歸願嫁走羞字否立莭
字木下有傅姓妻祝不願嫁舅姑強之投羞字木昺判嫁
岀嫁之曰祝哭奠其夫潜自沉舎後池舅不遂怒填土寔
池乆不泄是後不雨者朞月昺齋禱不應宿城隍庙析夢
夢有婦抱牒訴冤自陳氏祝也省故籍得羞木祝詣家鞫
問啓土得婦厥貌如生乃知舅姑之強之也嘆曰殺婦者
其昺乎為文祭之天遂大雨更殮葬而表其門罪其舅姑
以勸一邑擢南京監察御史劾威寕伯越保國公永太監
直兵部尚誼挑釁北邊詞連内閣司禮不報乆之坐點軍
与給事周紘咸調外用吏部尚書王恕執奏争之以為點
軍不到不罪失伍而罪點操之官罰不當矣内閣劉吉竟
調昺南通政司知事㝷以薦陞四川僉事轉副使執法如
初自以不能容丗棄官歸隠絶跡公門者十有九年啜粥
飲水児女恒饑其児伸掌請昺曰請問大人清字作如何
書昺書与之兒曰是可昜米否都御史王璟賑飢行部以
百金為夀堅却之固与乃受偹下户飢例以答其意将死
其戚余本入問疾猶張目曰當今人才自勵者少若能扶
樹一日是一日為國家培元氣其䘚也郡守周坤率僚佐
經紀之
朱瑄字廷璧與張昺同里以進士授工部主事食貧至鬻醸
以自供監税蕪湖盡輸所入至踰額者倍奉命䟽汴洛諸
渠以兵部郎中賑飢陕岀輕盗給牛種勸課流民所活六
十餘萬歴右副都御史廵撫南畿有劳病歸老穉遮泣繪
像祠之瑄官四十載器但陶匏家無餘羡守令餉之薪米
一無所受㑹歲饑都御史璟遺瑄米四十石謝曰饑民有
之矣寕有飢官不受
　論曰清字不可易米是謂飢官張朱同里同操也反風
　馴乕䓁事古有之勿謂昺治以神似小説家作謊官飢
　而自謂不飢益非矯激皆不受都御史賑而張更洽情
　　顧璘(陳/沂)
顧璘字華玉南直上元人體貌修異聲响清逸以進士知
廣平論断如老吏厯知開封與鎮守中官廖堂忤及王宏
代堂堂語宏必挕璘責下拜視賄璘上記廵撫鄧璋曰王
宏非法索賄責拜損士大夫體碩棄官歸璋固留例謁冬
至璘見宏長揖而已宏遂誣璘怠慢勅書賄錦衣朱寕矯
詔逮獄鎮撫張瑾責璘伏状璘曰礼迎敕不跪且羣属共
之何獨璘瑾曰然則誤逮君乎此太監時也璘曰舎曰國
法乃言時瑾無以難寕復遣校尉即開封按其它事無所
淂竟文致慢勅鎸三階知全州擢台州府去召之日巷哭
失聲嘉靖中歴右副都御史廵撫湖廣故事廵歴必籓臬
從之示重璘僅從簡約輶軒四迄下邑故不知都御史来
也所至劭農振業平徭復税摘伏察隐軌迹夷昜而慿軾
誦讀撰著亦復不少歴吏部右侍郎上治顯陵承天改工
部領山陵事慎簡料費少功倍晋南京刑部尚書璘禮數
簡率髙歩濶覧㑹一時同事者多新進而璘猶前軰臨之
坐是恠謗並興為言官所醜指意欎欝以卒璘居恒言士
大夫當以心術為本根以倫理為植幹以學問為菑畬以
事業為結寔以文章為花蕚初廵湖廣時見張居正毁齒
中呼為小友語同座此子将相才也觧帶贈之曰表吕䖍
意耳他日故不止此因出其少子峻相揖後居正當國竟
敘録獻陵功廕峻初嶙與王韋陳沂稱金陵三俊沂以正
德中進士官編脩嘉靖中議禮獨不見罪以山西行太僕
連忤執政致仕不𣸪出
　論曰璘嫺治術學有原本不徒以傲物為髙文行咸循
　勵不敢怠至其抑心小友識之毁齒時則又是觀人一
　法沂鄞人父鋼判長沙有恵政
　　陳有年(孫/鑨)
陳有年字登之浙江餘姚人嘉靖壬戌進士授刑部主事
孜孜讀律討論其意以時望調吏部騐封主事改文選萬
暦中陞郎中𣸪調騐封㑹成國公朱希忠卒其弟左都督
掌錦衣衛事希孝援張𢡟贈王例為請首輔居正及中人
馮保咸賛成之有年曰令甲非有竒功異能生死止如原
爵正徳中張𢡟子乞恩府部皆不可即希忠父輔亦不敢
謂可後𢡟雖淂王終不可為例希忠生前𬒳罷已足酬劳
殁後論功輙難異等時少宰署事将已㑹議依附之稍易
䟽後数語有年立争少宰不悦故削改語但以有年原稿
上内㫖竟王希忠有年即日乞休曰吾封外無職矣吾寕
安吾硜硜居正曰此子噉名當遂其志十年不召居正歾
初與忤者皆㧞茅進有年復𧺫吏部選法一清歴右僉都
御史廵撫江西嚴懲墨吏以身先之上需陶器甚急具多
責竒巧再䟽極諌上為量减十二三歲半祲請盡蠲其難
成者千五百器并留南昌漁税報可明年江西両浙大飢
上䟽自劾并陳濟急六事初有詔平糴有年請本省貿遷
無禁外販權行諭止以違詔論罷官巳而復𧺫歴吏部侍
郎晋南京右都御史大察京吏嚴核再轉吏部尚書甫視
事即息公署以朝房見客諸中貴聞之人人自失各肅門
状謁曰公自㓗如此仍許以情白否謝曰豈敢故為名髙
第中外一心使朝廷清如一水良善明貪亷别邪正抑加
意退譲士無倖進有詔㑹推閣臣且命無拘資品㝷以所
推吏部尚書孫鑨左都御史孫丕揚不稱㫖有年曰即先
朝卜相不盡由㑹推未有以㑹推為詬者使相臣由他途
進臣罪大矣淂賜歸行裝止書一篋衣一笥及冠紳二事
見者莫不嘆息至欲繪圖以傳故居火促一小楼居其家
人而身寄䔥寺讀書自娱數年卒贈太子太保謚恭介録
一子入太學竟與其兄之子孫鑨字文中以進士歴武庫
郎肅皇齋居乆錮言事諸臣屡興大獄上䟽極諌中官不
以聞江陵奪情以光禄卿家居十年𧺫大理時都御史吳
時来更定律例鑨争之淂請歴吏部尚書時徴聘之典乆
廢江西舉人鄧元錫推翰林待詔劉元卿推國子愽士元
錫不赴而吳郡貢士王敬臣遥授如元卿官皆于科目外
不次優擢者大計京朝宦考功郎趙南星曰法之不行自
親暱始首摘其姻戚都諌王三餘而鑨亦黜其甥吕㣧昌㣧
昌者文選副郎也上以專擅切責放歸卒謚清簡而丕楊
別有傳
　論曰清介二字獨扵銓事更切而恭介清簡二尚書
　謚不溢羙
　　陸樹聲
陸樹聲字与吉號平泉南直華亭人嘉靖辛丑進士第一
相嵩當國必責賄予官嵩子丗蕃知樹聲無所携俛曰淂
産綾可矣樹聲不答次相張沼不語樹聲為之具金幣使
一詞臣介之謁嵩至嵩門治所遣持金幣者授簡樹聲使
自獻樹聲愕不可介者納簡樹聲䄂及入一揖出竟不露
簡嵩送二人門顧金幣云何樹聲若無與也者嵩不悦告
歸省歴編修上方祝釐　以　進樹聲獨無所預
日與同人學問志業交勉艱歸起南司業一(上)職即告歸
𧺫諭徳掌院不上晋太常𬋩南祭酒事著叢語及條訓十
二亦諸生㝷進吏部侍郎引疾不就穆廟立𧺫原官又辭
再以原官掌詹事府教庻吉士抵淮復歸壬申預推内閣
即拜禮部尚書䟽辭不允神宗初立江陵方引重處之湛
然無所親踈䟽十上其中辨宫府　親倖斥貂璫尤觸時
忌引歲不滿歲也舉范文恭以代江陵殁𧺫耆徳三十六
人樹聲居首堅卧不𧺫弟樹徳觧中丞歸白首怡怡恬情
山水樹聲年八十加太子少保子彦章以進士行人使終
飬再三存間年九十七無疾而終先一日乎書自以冒受
國恩毋請䘏朂子孫致身報國不他及贈太子太保溢文
㝎自釋掲在官不十年林居五十年喜讀書尤邃于易每
言丗法中惟亷取薄享可迓壽命之原著有陸學士叢著
善俗毗議郷㑹公約陸氏家訓談𬞞理甚精傳者掲之為
銘
　論曰難進昜退平泉有焉其深扵昜也夫
　　海瑞
海瑞字汝賢廣東瓊山人登嘉靖中賢書瓊居大海絶島
多黎人化外瑞為諸生輙著平黎䇿計偕上之不報既不
第就南平學諭瑞至倡明師道首掲郷原剛𣣔之辨及孟
子不見諸矦之守以廣厲學者抗學官禮扵䑓使者及監
司使者務守㑹典憲綱獨立行一意遷淳安令瑞初入署
即以祀神朘餘召丞尉學官弟子耆老以次列偹陳所為
奉法字下意甚悉度田定税蠲民疾苦署中有隙地課老
僕藝𬞞芥旦夕取自贍吏書無事聼歸農都御史鄢𢡟卿
相嵩黨也縂制入省鹺政出行部且廵嚴先以用事私人
入淳安諭意瑞執以聞𢡟卿置諸法鄢懼迂道去嗾御史
袁煒論調之改知興國興國疲瘠民苦浮糧爲患瑞條八
事上大中丞而獨急清丈清丈甫竣事陞户部主事時上
好玄修百官道服從事瑞抗䟽諌曰陛下天資英断即位
初年剗除積弊煥然与天下更始乃鋭精未乆妄念牽之
㒷修土木二十餘年不視朝綱法紀弛矣数行推廣事例
濫名器矣二王不相見人以爲薄於父子以猜疑誹謗戮
辱臣下人以爲薄於君臣樂西苑而不返宫人以爲薄於
夫婦天下吏貪将懦民不聊生水旱靡時盗賊滋熾十餘
年來天下之人不直陛下乆矣今日所頼匡救而歸之正
者諸臣責也乃復修齋建醮相率進香天桃天藥相率表
賀㒷建宫室工部極力經营取香覔寳户部差永四出陛
下誤舉諸臣誤順陳善閉邪之義邈無聞焉且陶文仲以
術主長生陛下師事之仲文廼既死矣學仲文何為上覧
䟽怒甚抵于地繞座叱咜乆之拾地再三讀意若為動者
留中数月諭輔臣徐階曰瑞言俱是朕今病乆不如甲午
以前安䏻視事已又曰朕亦不自謹惜致此如能岀御政
豈受此人詬詈㑹上疾煩􁁄乃下詔曰海瑞詈主悖道錦
衣衛収訊刑部尚書黄先昇擬大辟讞上留中户部司務
何以寛請曲貸瑞罪上怒并下以寛獄上崩荘皇立乃釋
出為兵部主事歴右僉都御史廵撫應天瑞威武甚有顯
者以瑞至夜昜其門頳而黝徃日監造中人出輙八輿至
是减其半瑞恨吳民投獻之弊每獲主者名輙断撃不少
貸嘗嘆天下𣣔太平惟有井田一法井田壊而不𣸪亟冝
盡奪冨民田不淂已為限田至不淂已而均税下下䇿矣
其意獨在卵翼窮民而摧折士大夫之豪有力者行部松
江訾故相徐階貲産太盛黠民詣瑞陳詞萬人瑞下副使
蔡國熈附爰書而階子孫親黨戍遣殆盡刑科給事中舒
化言瑞著莭先朝誠一代直臣然迂滯不諳事體科條約
束切切片𥿄尺帛間恐非人情如瑞第冝與兩京清秩以
風激天下上不聼已科臣戴鳯翔復言瑞受訟動盈千𥿄
傳官相視如仇禁佃戸不淂完租貧民不淂䆒債皆迂狂
顛倒之甚不可一日居地方遂觧撫事顓督糧儲㝷即裁
革粮儲自免歸瑞歸不能温突泰如也萬暦三年按臣鄧
練薦𧺫南京吏部右侍郎瑞却人臣辭譲故事扁舟詣京
人無知者輙䟽陳貪墨吏以為國初尚有剥皮嚢草之令
律受枉法贓八十貫絞今改從襍犯准徒贖無重刑决不
能懲㝷轉右都御史約束諸御史甚嚴故事南御史赴任
時緩瑞奏諭至有逮訊裭職者一御史偶陳黎園私邸瑞
集諸御史堂上奉髙皇帝杖御史故事必杖之諸御史力
請不可淂瑞在留都一意約已𥙿民盡罷無召官費理根
排枝毛舉細察人見為迂而瑞断在它行留都民若弛重
負出湯火城中縉紳之冡無敢劇飲雨花牛首燕子磯諸
䖏輿舫頓絶御史房寰上書力詆瑞而進士彭遵右顧允
成諸壽賢同䟽斥寰皆外謫瑞亦乞骸骨不允䘚于住年
七十有四僉都御史王用汲入視葛幃敝籝有寒士所不
堪者為嘆息泣下諸御史捐金殮之都民罷市数日䘮出
江上白衣冠揭楮素而送者蔽両岸號聲動天箪食壼漿
之祭数百里不絶訃聞上震悼賜塟贈太子少保謚忠介
瑞學以剛為主故自號剛峯語邑人學士王弘誨曰今之
醫國者只一味甘草三古之盛何由而見又言郷原去大
奸悪不逺孟子功不枉禹下當以悪黨原為苐一
　論曰忠介頗為已甚類不近情而黄秉石至稱為知不
　惑仁不憂勇不惧似太過然明自中葉以後非甲科即
　異才碩學無由淂遂其用剛峯故矯用而寔本扵無欺
　以是所為傾動朝野及䘚吳人朱良詩以吊之有曰批
　鱗直奪北斗志苦莭還同孤竹清說與傍人渾不信山
　人親見淚如傾一清字概瑞生平矣相傳内海子有木
　妖作声為祟帝厯舉諸大臣以厭之不為止最後曰送
　汝江南京海瑞䖏寂然妖竟已
　　查應兆
查應兆字　直隷吳縣人其先婺源籍南唐宣國公文
徽裔也㓜英邁十四試童子郡守大竒之成正徳中進士
為工部主事閲藏時霍韜在兵曺與共事諸宦者為惕息已
視榷筦浙奄尹為監者方倨侮諸使者無敢出一言應兆
與二御史同報謁奄且㩀上座笑引却之曰公豈耄耶主
客礼不如是奄倉䘚無以答䘚讓席司㓂林俊及陳嘉言
以忤奄見遂應兆𣸪命大言諸内侍奸状至請盡付西
市而召還俊䓁雖不得請一時號為敢言調駕部郎冡宰
有所屬使人喻意因面陳所以不可悉為之愧謝不果行
既請裁緹騎之冐濫者羣環訴之冡宰叱曰豈有狥私查
駕部㢤大司馬李以論事數相忤曰人臣奉尺一寕當舎
法有所侵亂之李為之詘永嘉相以其賢也重之置酒㑹
第中稱述主上明聖謾荅可謂有君如此矣永嘉怫適𣸪
忤他貴人遂出之叅議山東轉粟遼左其所灌輸法甚便
時邊将多貿首功浚削其下為舉成憲䋲之遂普寛恵于
邊氓他日遼戍有㩀城為亂者詔在事撫之曰還我查公
應不爾按察徐土發奸若神獄有乆冤者立白之數引大
体不為苛屑上方南幸故封行宫不戒于火多所譴謫以
才代辦徃返輙應而民不知劳上悦有加賜時有以左道倖
者故嘗為吏嗛其恩将言之上應兆聞之毅曰吾豈以是
盡失吾素遽謝病帰䘚
　論曰按劉鳯吳先賢讃稱應兆守職奉公持畫一無所怵
　扵利害又云尝按河間獄竟之無所避厯方伯閩尤彊
執䏻行其意諸使者至皆歛手聼屬吏知不免多投劾
　去盖吾氏有両閩藩其一毖齋約亦以清介聞閩人祠
　之至今
　　朱光濟
朱光濟字克明雲南蒙化府人王陽明謫官龍塲光濟以
諸生從講學舉於鄉授重慶府通判直道為民有僉事下
值市簮光濟持直入白曰通判㓜知讀書未學簮也僉事
大慚㑹有獄変人危之光濟悉捕獲無脱者居五年謡誦
滿道遷知錦州州中勢宦私役州民為常光濟禁弗許一日
有稱尚書家人徴州民栽田光濟問公田乎私田乎其入
曰雖私田舊例也光濟掲律令視之其人不悟而索愈急
光濟呼吏開獄出罪囚使令之曰此数百指可為栽田用
矣其人曰恐不可光濟曰吾亦以為不可聞者哄然直而
不激人不怨之三年陞西安府同知故事謁織造璫率拜
跪光濟曰吾膝豈昜折入者乎璫聞獨降階迎每署郡邑
獄中多所平反㝷乞致仕撫按監司皆勉留不辭去邸報
已陪點僉憲光濟曰即為僉憲宦味只如此人謂光濟知
道之言家居徒壁立友人李元陽予之田以䘚歲
　論曰此猶龍塲馹官之教也夫
　　劉賁卿
劉賁卿字觀文河南鄢陵人以一榜授粛寕令即逆璫魏
忠賢梓里也時璫逆熖薰天威權震主邑中半為璫婣黨
悉化豺狼狂噬于道氣凌上官漁食下民賁卿守正自矢
中立不倚與璫均禮左右危之賁卿不頋也璫出金斥地
建塾市恩不應璫復大築城隍誇示且諷責卿申請建坊
賁卿曰名義至重結交有律訖不為請璫啣入骨金吾揚
六竒璫之戚也方嫁女車馬連亘数里呵殿聲振地賁卿
方出郊不避輿不淂前勉息道左縛其婦翁杖之六竒恨
為膚愬于璫璫甥傅應星常歸休沐氣焰張皇左右諷賁
卿徃謁曰文不先武即其邑長無先下部民之理相持乆
之應星終不一面其他豪右悪少市虎衙蠧假惜聲靈擇
人而食者賁卿悉寘諸法不少貸一意不附權貴以為盡
職於是崔呈秀條上封事盛䛕逆璫損貲修城有保障功
而劾賁卿不為經理且誣以垂涎帶金矯㫖裭職歸賁卿
令三載㡬二十薦皆註上考常念守身與守官同好名與
好利異未有爱其身以有為而敢辱其官翹其名以自全
而可凂以利者魏敗薦復原官遷户部主事
　論曰䖏観文之職乃欲以勁莭著聞為益難矣璫偽
　為寛易以要臚頌故観文淂三年淹且細不足為過
　　慮不及也雖然䆒亦及之矣夫観文豈不知一屈膝魏
　　可不次上公之日哉
　　李廷機
李廷機字爾張號九我福建晋江人貢入太學隆慶庚午
舉順天郷試第一閉永春深山絶意塵俗名重一時萬暦
祭未冠南宫殿試第二授編修歴右諭徳掌坊事充經筵
講官陞祭酒每升堂見両生抱牌牌書整齊嚴粛四字喟
然曰此髙皇帝之所為教也一遵前祭酒宋約學規陞南
吏部右侍郎署部事主京察慎詳挕户工事設法莭省妖
書事𧺫收一皦生光㑹訊未决廷機以礼部左侍郎與首
署情真二字從者十而九獄定厰臣以上屬意求為其詩
作序謝曰恐為上所知未便議宗籓簡便之法止以報生
之結責親支一宗虗冐者罪餘四結皆免而儀賔可不給
禄即以郡縣郷主君之禄贍女及偦而求婚常儀亦當議
省著為令是後秦府之不淂濫郡爵益府之不淂服内請
封廷机持之堅䆒不奪議通貢省豊潤䓁五驛三萬金以
為典時番人悉藏来貢按㑹典不載廷機請却其方物而
姑與之賞以杜濫貢之端丁未以禮部尚書入閣辨事意
欲省議論明執掌毋相軼越嘗論邊事以為断不可為問
其故曰苞苴可絶乎請託可杜乎持此不変吾憂其後矣
在閣九閲月以煩言乞歸續成月講并寔録及閣史纂國
朝名臣言行編刪通鑑性理䓁書居恒喜誦羔羊之詩以
為正直必本於莭儉仕宦三十年蕭然如處士四十六年
卒贈少保謚文莭
　論曰幾三元矣情真二字所全多論邊事二弊立見
　　以快所欲中却所案十一條無或疑也刑部尚書獨
　　以為未允豈其逄四明之指乎生光忠諒貫天日不
　淂白死而為厲廼見諸御史沈𥙿中書病中而謂借
　　以結案則彼厲胡不及主茟之九我也者
　　周順昌
周順昌字景文别號蓼洲直隷呉縣人成萬暦癸丑進士
司理福州值税閹髙寀之変至刼撫院貭二司順昌獨倡
言冝鳴皷聲罪上聞之為撤閹以卓異擢吏部主事歴員
外郎性清堅尝飲陽覺有殊味異詢之知吏入参少許嚴
絁之於時局雅無所向背而臭味自别常推一大僚失要
人意因嘆曰君子與小人勢分水火即君子中亦自為水
火安能曲逄諸指謁告在籍天啓乙丑給諌魏大中𬒳逮
順昌輕刀侯欵曲相持哭與約婚姻去㑹織監李實用私
怨奏罷府丞楊姜廵撫周𧺫元以為非制䟽䘚之忤璫并
見罷時無敢手板候於𧺫元途者順昌獨為文以餞之聲
情淋漓指斥不少遜忠賢怒授指新廵按毛一鷺隂伺順
昌短順昌素貧祖遺山田二十𤱔不益一抔蔽風雨數椽
寒暑也夫人吳生不知金與珠銀釵一二歲強半在貭惜
子牘字䓁南金而獨為其郷身利弊最力盖清白一辤矣
一鷺無所指忠賢乃嗾其黨御史倪文煥襍採怨家言誣
奏奪官順昌偶見所為點将録未列已名大以不与黨人
為耻丙寅璫借織監李寔為名追論故廵撫𧺫元朋立門
户濫干請所中固宗建繆昌期已先𬒳逮𣸪逮𧺫元及髙
攀龍李應昇黄尊素共順昌五人緹騎甫至吳順昌不内
頋初許龍樹菴僧為之額其堂乆不付時乃大書小雲楼
三字筆法遒勁徐書年月於後投筆出就詔則士民為號
冤者已千人中丞毛自度不恊與情数易置順昌一日三
五遷而逺近愈相聲揺十百為伍動数萬或議或泣或怒
罵或搏顙籲天或買卜推吉㐫或主歛貲助供億至有不
言姓名貭衣投金而去者或擬趣裝走都聞冤有不識吏
部面得一見叩頭如覩禎瑞其擠塞不前者從門外遥拜
欷􁓭不忍去通國皇皇如赴父母之難也于是諸生王莭
劉羽儀文震亨䓁謂當為吏部計萬全勿過激百姓許諾
咸執香雨中煙塞㡬不辨咫尺群伏使者署王莭等前曰
萬口一心願為吏部死明公東南重臣何以囬天意而慰
民心中丞語支離固無意順昌思開讀畢事御史徐吉語
中丞龍逄比干亦人耳今日吾而両人當勉之兵使者張
孝為賛力中丞俛欲託故還臺衆擁抱不得去諸生五百
人哭百姓群應之轟如雷鳴下至輿隷亦掩面悲不勝忽
旗尉咆哮持械出厲聲東厰拏入意莫大東厰可以奪衆
怒于是顔佩韋䓁挺前詰旗尉㫖少朝廷乃由東厰哉即
東厰安能速吏部群袒呼忽如山崩徂􁆦然而登攀折欄
楯手批緹騎文之柄垂絶諸旗抱頭東西竄升木登屋或
匿厠中或蔽叢棘一人匿署閣驚堕格殺之餘皆泥首乞
命身𬒳重傷無一免其踰墻而出者墻外人復痛箠之或
蹴以屐屐齒入腦一人立斃中丞大怖湏介士舞刀入衆
益憤以為中丞行殺我争投瓦石如飛蝗兵道孝急縛介
士撻之衆稍定順昌傍徨無所屬從歩自詣廵撫廵撫不
能可否以屬縣令是日也别尉之逮尊素者舟過吳門就
驛聞変尚不以為然横索如故驛䘚心昜之皆偃蹇不應
命怒而詈則亦詈諸旗不淂已身岀市強勒酒脯市中人
大呼緹騎復至矣一閧焚其一舟所賫駕帖亦燼諸旗迫
扶木泅對岸田中田父老持耰鋤代挺遂之復浮況数里
至僻處乃敢登岸郡邑夜使人從血肉中扶初傷痍者𧺫
淹奄不勝稍聞人聲則股栗求枚中丞岀甲士衛之而宻
開讀曠野人不跡之地或微言諷順昌覆水莫濟矣無徒
自苦順昌歎曰以小臣冒大臣不辱之義非禮此行必死
死必作厲鬼為髙皇帝殺賊幸存此言入他日順昌本傳
走書故人吾惟錬此一片鉄以不負所知時獨諸生朱祖
文從左右無遺力逆奄聞変亦頗悸歸罪崔呈秀以呈秀
之常賛李䟽也呈秀至欲自縊而李寔聞変閉門哭目為
腫失聲已而有㫖周某逮到酌議小民果即日觧散免䆒
已而中丞䟽再三上謂漸淂首事姓名三吳以安閹乃復
肆欲興大獄方与黨宻謀室中忽地震及厰災當坐鴟吻
忽堕所幸二小璫皆𬒳擊死心疑且止詔裭王莭䓁衣巾
而肆顔佩韋五人于市順昌入鎮撫獄煩煅錬誣坐賍一
千両身無完膚順昌罵不絶口許顯純槌落其齒盡順昌
猶含血噴其頭面獄䘚顔紫以璫指手殞之魏敗贈順昌
太常寺卿謚忠介廕一子茂蘭祠郷賢復祠閩名宦諸生
王莭䓁咸復􁨝序詔毁逆閹祠乕丘吳人因廢祠基殮佩
韋䓁遺骸以塟樹碑嶐然題曰五人之墓五人者佩韋及
馬傑有殊力楊念如故業鬻衣沈揚牙儈其一吏部輿夫
周文元也有渤海漁人者過吳門適毁魏祠遂為文哭祭
五人一鷺既淂遷秩還家方對客讀邸報嘿然入内客遂
别聞哭聲暴卒矣廣陵人言倪大煥白晝見有五人
貌甚厲突中堂湏臾旌旗導順昌至文煥懼率妻子叩頭
請命庭下石井䦨忽𧺫舞空中良乆墜地㝷逮獄擬辟天
朱祖文字完天與順昌同里母莭順昌以聞大吏得旌感
之既周旋獄中為間関乞貸捃摭所坐賍稍就而順昌已
死無及
　論曰吏部非有算器之恵扵其鄉也与閹忤舌出禍入
　非㝷常仇比也王莭五百人讀書觧大義故爾佩韋䓁
　孱然井市初未奉姓氏扵吏部生平見縣尉薄面赤声
　顫不成語一旦臨難氣䧺百夫搤虎吭而徒手斥辱之
　　竟使権璫氣沮緹騎不𣸪出都門五人即不生吏部生
　　如吏部者功帰焉而吏部淂五入不死死有生氣
　　朱天麟
朱天麟字震青南直崑山人年十二其家捨為吴江道士
適有沈老業醫過道士觀無人獨天麟在醫諦視異之曰
孺子能飯我犬麟為執㸑宿之明日别去醫乃告道士指
天麟我必以女妻此十二道士曰老有女何不可必道士
十二醫曰此十二者難淂也遂以禮聘之歸就舉子業期
年以沈天英入小試無不第一天啓辛酉竟雋南雍改今
姓名為戊辰名魁初授饒州司理有清名奉命察南昌諸
籓内艱報至竟不囬署典衣為行李歸服闋以原官行取
授翰林院編修乆之家
何吾騶同安公鄭芝龍　葉囬
哭别挈家浮海去抵桂林已丑桂陽復以天麟為大學士
随駕入滇甲午春勞瘵而䘚署無一物
　論曰天麟間関劳疩百難俱嘗身且不頋何有身外余
　知是録中列在蹕死与錢粛樂孫嘉績一䓁也即不与
　金堡等例播匿而受大學士以䘚志清
罪惟録列傳卷之十六
　　乗時諸臣列傳總論
宋人嘗以忌君事仇責齊之仲父仲父不服仲父曰仲時
君臣之義未眀也不知所以為君豈知所以為仇先公扵
紏與白非有成命然則但曰諸公子仲不過為諸公子奔
走倘無内難某公子淂立諸公子皆在北靣之列仲奔走
諸公子　之列安淂輒君子紏且國人奉先入
小白　仇小白設使子紏知不可争投戈入
叙家(人)能　且呼白君乎仲既呼白君又𣸪能
呼紏君乎　上　為
仲以罪　賊其　扵
其君　䏻以　社稷虗左夀其弟紏乎抑能坐受
其弟紏　不　不淂不比扵成王之䖏二叔無完
子紏矣　之射鉤從出亡之義其請囚守事齊之義
非二也明是義而靖難諸臣不淂託夷吾以自觧矣其不
入扵叛逆之　幸不誤賛周谷䓁王事敗而無所䖏也君
以功録則附其君　曰當其時者之倖也至
扵奪门曽宻聞之　后矣𥘉以太后命監國則継以太后
命𣸪辟似無　必有伊霍之忠之才奉太后眀㫖于
天以不冝廢　自立其子且錮其兄使不淂入其
母朝其故君于　啓南宫迎上皇朝昧爽然而勢有
不能也倉皇　先冐竊弄二字萬一景皇以兵逆拒臣
南宫者事成賊其弟雖以快臆而䁀㝎社禝大功致不終
諸臣不免扵􁃸事不成勢必寔景皇以無兄之罪而諸臣
益不免扵􁃸故亦曰當其時者之倖也倖云者私也世庙
議礼不揣扵情拘古太甚矢口父子互易一語古今不䏻
易礼　徔冝期于不悖于情于理而止夫興王止一子
獨子雖支豈能　為人浚既巳失之於先矣按譲皇尊故
皇太子為　皇　朝夲生母皆稱皇太后即乳母亦並
尊稱夫人　類　其
豈天子出継獨缺然　恩　典乎先臣學士楊士竒淂移
封其本生故祖之無後者此舊例可推也又指揮何誠請
追崇恩養父母詔可之許恩飬而况夲生夫不獲尊其母
如皇　而反夷之臣子之列乎是故継統継嗣之説曲
觧也而有其至當稱本生皇父尊以帝號加謚稍减扵常
謚数字以示異立親庙扵京師時享而尊本生母為太后
稱両宫亦猶凡皇帝之称両宫也且夫以興献䓁於諸父
行無異數無論皇帝即天下萬丗之人心安乎而議礼者
之心頋安之乎或以夲生之説無所夲按太祖孝慈録亦
以意行當日諸臣不非况乎斟酌百王議礼原自天子為邦
　之訓宣尼以周臣而尊夏殷若曰如有王者因革准乎此
　即以為後王法可也至扵入廟尊宗諸僣越未免出扵激
　初諸臣慫惠帝雖不及此而後無所匡救則前屯所為似
　乎逢君兼之植党其隐不足述也以公而逃扵私也是故
　三朝之臣皆曰乗時
　乗時諸臣列傳
　　　姚廣孝
　姚廣孝㓜名天禧直隷長洲人性早慧通儒書初從相城
　道士席應珍渉兵書術家言攻占候一曰語父恕児不楽
　從父為醫碩學佛法祝髮里中妙智菴更名道衍字斯道
　好為詩律高簡洪武六年給廣牒覺林寺友人王行私異
　之嗟未遇時耳萬户侯匪異事衍嘗逰弔京口摇膝豪吟
　有萬歳楼空夜月寒之句(詩曰譙櫓年來戦血乾烟花猶/自半凋殘五洲山近朝雲亂萬)
(歲搂空夜月寒沍水無潮通鉄甕野田有路到/金壇䔥梁事業今何在北固青青眼倦㸔)僧宗泐私
誡曰此豈釋子所當言意小南朝矣七年宋濓薦㑹稽釋
氏郭傳文成雄贍上覧之為著拔儒僧文明年詔天下僧
能通儒者言給官衍就禮部試中選不碩仕賜僧服還山
十五年孝慈皇后崩詔十王之國王與高僧一諷經禳薦
衍以宗泐薦得見燕王藩邸則乗間請曰臣觀大王骨相
非常英武冠世今皇圖草昧東宫仁柔碩厚自愛大王試
乞臣府中臣奉白帽着王此隠語王著白其文皇也王乃
自求衍扵太祖得從至北􁀊上崩太孫嗣立徃􁁻削奪諸
藩且及燕王惧手䇿令衍卜衍附耳曰卜天子乎王曰嘻
母妄言死矣衍乃辟左右進曰主上猜間宗室歴五王未
己矣大王先帝所愛也神明英武得士心主上所最忌也
夫燕勝國之遺而北方雄鎮也其民習弓馬地饒枣桑悉
雄薊屬郡之材官良家子彀甲可三十萬粟支十年大王
之䕶衞精兵投　超距者又不下一二萬鼓行㝎山東畧
河南勢若建瓴下誰與抗逆大王即不南机先發𣣔高卧
得耶旦暮匹夫矣臣窃幸大王卜之心已而上惟齊黄議
宻詔北平都指揮張信執王燕邸以聞信露王􁁻驚疾召
衍議便殿王為嘆息泣下衍曰天之所與誰能廢之王因
問師期當若何曰待吾師時簷瓦忽無故堕地碎王為不
懌衍曰㑹改正色吉適両司吏奈亨李友直持宻㫖復至
王廹兵𧺫衍請収張昺謝貴䓁疾攻九門岀祭纛見𬒳髪
而旌旗者蔽天王頋衍此何神曰向固言之吾師北方之
将玄武也于是王亦𬒳髮服劍相應是日暴風雨王不寕
衍曰飛龍在天風雨從之元吉王兵南行衍輔世子居守
送王郊曰江南有方孝孺者即不肯䧏幸勿殺􁁻之讀書
種子絶矣時與前布政使郭資合謀守禦而衍力居多南
行進止王輙緘書飛騎間衍並條答去且曰師必克但費
两日燕師圍濟南不利去鉄鉉與盛庸合兵進復德州諸
郡縣及東昌燕師再北徔還北平衍曰王不聞乎費両日
両日昌也燕王遽有金陵衍功第一大封衍􁁻固辭乃授
僧録司左善世居慶夀寺乆之衍侍上若有不豫色上詰
之對曰臣早待漏午門與吏部尚書言歴五階而上言巳
歴五階而下臣誠劳上曰朕故思逸卿也即日拜太子少
師復姚姓賜今名廣孝諭留髪辭賜之第亦辭許娶妻謝
不奉詔賜二宫人受之不復近侍講太孫輔太子南京尋
命監脩高皇帝實録成岀賑蘓湖廣孝有姊𥘉聞衍從燕
起数呼衍和尚慈悲如是乎至是盛衞還長洲求見姊姊
閉不納曰貴人来何為廣孝退昜僧服固請姊固不見乆
之得入中堂廣孝遽遥拜姊曰勿拜學浮圖不終姊安得
有若弟拂衣入不復出故人王賔隠君子也廣孝就見之
三不可廣孝慚而退六年入朝北京時廣孝年八十有四
矣自號獨菴老人或曰逃虗子三月預知逝期上臨問後
事對曰臣岀家復何事幸釋季潭獄上從之歛袵端坐而
寂七日異香不散上為卜地西山礱石建塔而火之心舌
與齒堅固不壊得舎利皆五色為御製神道碑廣孝官太
子少師推忠輔國恊謀宣力文臣階特進榮禄大夫勲柱
國追封榮國公謚㳟靖加贈少師追封祖菊山父恕皆資
善大夫太子少師如其官祖母周丗費俱夫人官其養子
繼為尚寳少卿廣孝所著有逃虗子集別有道餘録則專
詆程朱其友張洪嘗云少師與我厚無以報之但見道餘
録輙為焚棄或有見其焚餘漕河尚書劉東星家遺像留
崇國寺髠頂加唐㡌状貌精峭上有題偈即廣孝手跡云
洪熈元年侑享成祖廟廷嘉靖九年移祀大興隆寺罷侑
享
　論曰自弥勒降生而明王出皇覺寺為𥘉造覺林寺為
　再造盖天禧諷經北平而老佛且靣壁雲南矣時金陵
　尚髙座而摇膝之吟所云萬歲樓空何所指豈預為其
　䜟耶抑侍燕壁時直指也觀䔥梁二字已似為北京地
　知非京口偶然拈弄爾矣白㡌献燕己属無王道餘著
　録又𣸪非聖嘉靖中正宣尼祀典而斥其侑享存像大
　興隆寺嗟不淂分燈皇覺矣夫
　按賜名廣孝亦有由初元世祖時授慶寿寺僧聦書以
　官瀀其姓名為劉秉忠位至太保道衍欲附于忠後曰
　廣孝位亦至少師子繼不知何姓𥘉書酒望閶門㳟靖
　嘉其筆法端整偕與見上上令子少師故賜名継侍東
　宫讀書文華殿授官帰視少師䘮覆奏失言帝立逐継
　而重䘏少師弟姪于相城相城者故吴属姚之先自汴
　扈駕居此洪熈中瀀召繼改太常少師收継指継相當
　貴可四品惜年不甚永僅四十有二按尚寳題名碑稱
　継為文敏䕫之子是誤即否䕫自有子繼
　　張玉(子/輔)
張玉字世羙河南祥符人仕元樞宻知院随元亾沙漠洪
武十八年自拔来歸驍善戦饒智計積功遷燕山左䕶衛
指揮僉事数從燕王出塞料兵進都指揮同知建文初燕
以强大見猜玉私與王曰朝廷以大王為呉濞即王亦安
能㘴𦵔醢也王心然之㑹都指揮張信問王疾大露朝廷
宻㫖王疾呼玉與副千户朱䏻促入百人𧺫奪北平九門
扵是燕自制授玉能都指揮僉事議所向玉曰肘腋患無
如薊先薊及玉兵出而馬宣果以薊兵南下一戦執宣殺
之乘勝突遵化玉以百人先登城開并畧宻雲攻居庸関
　時北平指揮使余瑱走懷来與都督宋忠合力禦燕忠故
　怒其衆曰若家北平燕殘且盡及戦燕反其計令所為張
　忠者出忠故将士家屬對陳相問勞衆喧吾都督宋欺我
　也陣亂玉渡河大敗忠并鹵瑱下懐来永平及山後諸州
　皆不守總兵劉貞以大寕兵十萬出松関向遵化撓燕燕
　以計亂其将陳亨傾同事指揮使卜萬南禦長興矦耿炳
　文之師扵真定玉以先鋒夜掩雄縣不備擒都指揮楊松
　而都督潘忠自鄚州来援亦為所執遂斬松兵勢並厲時
　炳文盛軍滹沱河東玉单騎覘之謂耿軍無律徃徃屯處
　上常有敗氣玉曰急進勿失諸将以衆寡懸猶豫玊曰彼
　衆而囂不必我整王顧玊笑曰吾唯若一人果大敗炳文
　斬首三萬獲馬二萬匹所從徹侯名将李堅􁐀忠顧成等
　率俘燕復敗安陸侯呉傑軍詔曺國公景隆即軍中代炳
　文還益兵共五十萬而令江隂侯呉髙以遼東兵與都督
　耿瓛揚文合圍永平急王語玊九江無能為玊為我先永
　平玊師指永平高返走追敗之王以計間高高罪去随又
　以玉兵乘便襲天寕殺都指揮朱鑑挾寕王㱕并䧏其所
　轄朶顔三衛胡騎立五軍以玊将中軍趣援北平則景隆
　方困北平玊率五軍環拊其背出城中兵夹撃大敗文景
　隆弃師南奔巳而景隆復與武定侯郭英安陸侯吳傑以
　兵百萬再進玊曰吾聞兵法先事者勝請營白溝河待之
　復大敗景隆逼濟南戦不利㧞還濟南兵躡東昌圍王数
　匝玊與王失王馳出玊縱突連撃殺百数十人乆不得王
　没扵陣王重痛玊自撰文祭玊椃所服𫀆焚之以衣玊丘
　福謂朱能曰王志氣如此何憂大業不成王遂以兵属玊
　子輔輔衰墨即戎既定金陵論功封輔信安伯食禄一千
　石與世劵追封玊為特進榮禄大夫右柱國榮囯公謚忠顯
　洪熈中加封河間王改謚忠武侑享成祖廟庭輔字文弼
　永楽三年以玊故進封新城侯世襲明年問罪安南先是
　安南黎季犛弑其君陳日焜以其子蒼更名胡􁞗自稱為
帝僣號大虞改元號蒼上乃以成國朱䏻為征􁂜大将軍
将二十五軍兵八十萬而輔為右副西平侯晟為左副晟
出蒙自輔從能出思明能半道䘚詔輔代總其軍時季犛
擁䘚七百萬㩀三江之險列栅七百里意坐老我師輔数
季犛二十罪進斬三関即嘉林臨江而屯左軍時亦至三
帯州與輔㑹輔以賊栅邊江無用武之地獨多邦城下沙
平袤可陣扵是輔壁西南晟壁東南佯旗鼓𣣔戦而别遣都
督黄中夜舁攻具越重濠梯多邦城指揮蔡福奪門入賊
驅象巷戦輔出畫獅蒙馬馬前衝象反走城破両軍遂循
冨良江焚栅下徑搗東都賊焚西都保海島巳賊復𧺫捲
水陸師躡戦冨良敗走木丸江復遁悶海口我軍益乘勝
逼膠水及大安五年竆至日南州竒羅海口乃擒季犛并
其子澄而胡􁞗與其太子苪亦㝷就縳上𥘉諭輔安南平
冝訪陳氏後立之輔集父老㑹議皆云陳氏為黎所盡無
可後安南係漢唐郡縣地願復故事便論功進封輔英國
公食禄三千石予世劵時有陳民故官簡定𥘉仇季犛輕
騎跳㱕明從征為别将頗有功茲以天子廢陳後憤悖自
王僣號大越反化州㓂交黔國公晟戰不利諸郡縣皆䧟
上乃更命輔徃遂有季擴者自稱陳王後振卒應簡定安
南民不忍忘陳王大率㱕季擴季擴故多權畧謬稱簡定
為上皇使使来告襲位求封輔曰嚮者廣求陳王後不應
今乃故稱陳王後且反矣果陳王後不赦麾兵窮追獲簡
定季擴走去七年輔獲季擴黨二千人坑之築京觀焉召
還㽞晟迹季擴季擴潜别遣使至上前請䧏上竟授季擴
交趾右布政使廼季擴䘚制扵其黨不受命復反是時州
縣𥘉設重䋲約交人頗為官吏将䘚所苦徃徃思故俗以
是賊酋所至輙叛從之惟交州一郡完上固復出輔曰靖
交非輔不可乃以大将軍印總晟兵徃征之賊走海㩀險
荷花口輔率兵促至爱子江賊伏象陣逆輔輔令曰一矢
落象奴再矢穿象鼻否者如軍法象還走自蹂大敗十二
　年擒季擴交平上命輔㽞鎮輔常追賊至茶偈江都督黄
　中撓法不進輔斬中以狥中子間走哭訴上輔故死中上
　不懌都御史顧佐伺上意請落輔兵權召還命豊城候李
　彬代鎮輔還踰年季擴黨黎利者復反上竟不遣輔令它
　将徃稱有陳嵩者請為後上以問輔輔曰成勞不可失臣請
　再行天子卒用儒臣議冊封嵩䘚棄交趾云於是輔兩從
　上北征阿魯台是後絶大漠無鹵旋師榆木川召受遺命
　令諸軍悉聼莭度輔有女弟為皇貴妃女復侍東宫仁宗
　即位冊為敬妃進輔太師時大行喪服滿礼部尚書吕震
　請從吉服受朝是日上素冠蔴服出獨輔與士竒等三學
士如上服上嘆曰張輔武臣顧知礼以輔與經筵宣德初
年漢庻人且反心惮輔使枚青者暗結輔事成裂数郡王
輔輔執青以獻上擬親征輔曰假臣輕騎二萬可計日縳
闕下上曰知卿足辦此朕初服少欲見威卿但從朕及漢
平加禄三百石刑部奏决重囚命輔同五軍府九卿審扵
朝枉者釋之朝審自輔始也三年上特賜勅可輟府事朝
夕朕得聞單國重務正統𥘉仍知經筵盖監修三朝實録
矣加號翊運佐理輔雖𧺫家武臣然好對接文士常乞假
率武臣詣國子監聼講是日諸侯伯皆列坐祭酒李時勉
獨引輔敵體稱一時盛事云輔歴四朝天下倚重四彛莫
不知名閹振擅權每屬吏勲舊獨加礼輔輔亦稍委蛇十
四年輔七十二老矣振挾天子北禦鹵强行不復預軍政
及土木死扵難景㤗元年追封定興王謚忠烮輔器宇洪
壮顧盻有威不妄言笑子𢡟襲父爵贈寕陽王萬暦中例
奪王爵定興王有二弟皆以奪門功仲輗封文安伯叔軏
太平矦或云輔敗逃還知不可生自猛死家人以陣亡聞
論曰忠武以八百人𧺫勢四促乃猝覆耿長興李九江
　百萬之師靖難惟若一人矣建文中拔䕶衛殊䓁防燕
　頋不及玊与朱千户知人盖難㦲忠烈之功大南交可
　預開彊而以王故屈其子文安太平倖也按嘉靖三十
　　二年承天府守偹杜正茂甓公觧掘地淂一碑碑隂
　　露人影簇擁騎導見者指為英國公遺像工役夜見甲
　　胄偉人從碑中出乗馬空馳從者百人天門開有衮冕
　　者揖去驚呼早碑上淂詩一首曰北伐遺明主南征拜
　　上公萬龍己盡醉長侍大明宫閱久經雨霧影迹化或
　　言英國貌稍似魏國徐鵬舉鵬舉生時家人夢岳武穆
　　至其家迹北伐句似武穆再轉丗為英國者事近紅存
　　之
　　朱能(子勇七世孫/希孝希忠)
朱能字士弘南直懐遠人父亮從太祖起兵積功至燕山
中䕶衞副千户能代父官魁偉負殊力能手挽石狻猊可
百步常從燕王北伐取元太尉朶児不花覆其軍建文元
年上謀弱燕王迫𣣔𧺫能教王偽械府中一二官屬箋布
政使張昺都指揮使謝貴至前親授之便執殺昺貴以號
令北平王從其計署能都指揮僉事師出王親為大将每
戰能居前鋒擁敢死二十餘騎所嚮辟昜從攻薊州先登
狥永平東畧地至灤河還從撃雄先登從擄潘忠扵月漾
橋從破長興俣炳文真定斬獲数萬從援永平追敗江隂
侯高二十餘萬從攻曺國公景隆鄭村􁆡潰其九營得軍
資甲仗巨萬從攻白溝河追奔至濟南䧏其卒萬人從攻
東昌王以千騎突出陳後南兵望王處悉務王􁁻短兵猝
㡬不得出能奮潰圍入左右莫敢當王乘間脱走張玊死
焉能在諸将中最少善戰而河間玊善謀玊既䘚軍事詔
能歴陞燕都指揮同知從攻保定三年大敗歴城侯盛庸
扵夹河復敗平安兵于藁城追奔至真定能先鋒冐庸中
堅殺幾萬人連戦順徳大名彰德衞輝皆有功破定州戰
蠡南蠡南兵大潰四年以燕都督僉事攻東平殺判官鄭
華戦小河不利諸将氣讋願旋師能獨進曰殿下師一北
不可復即豈能北面事人乎遂撃劍誓衆縱兵深入連戦皆
㨗尋庸與安等合兵六十萬依潼山為陳能率李遠等
設竒四面進大敗之復敗其援師都督陳暉擒平安等三
十三人䧏十萬衆自是長驅涉淮取揚州渡江定京師燕
王得國論封授奉天靖難推誠宣力武臣特進榮禄大夫
右柱國成囯公為左軍都督府左都歲禄二千五百石予
世劵進太傅三年充征彛将軍帥師八十萬討安南師
既出上覧星象驚曰西師其有憂乎踰旬能䘚龍川追封
東平王謚武烈後侑享成祖廟庭子勇嗣頗拆莭礼士歴
掌都督府上北廵佐仁宗監國復從征鹵将右掖宣徳
𥘉從平漢復從征沙漠加太子太保嘗代英國公輔掌六
師頗損威望以善事中貴人得乆其位既與諸将軍分道
出撃朶顔諸鹵還進太保正統中上親征以勇為大帥時
閹振擅權呼勇受事勇長跪惴􁁻惟謹鹵逼駕急詔勇率
兵四萬迎撃冐入鴉児嶺全軍没駕䝉塵兵部尚書于謙
等議失律奪其封乆之上由南城返正曲赦諸失事追封
勇平隂王謚武　七傳希忠世宗時歴掌府事提督十二
團營屡充冊禮使再進經筵及監修國史歴三朝代祀圓
立方澤礼卒追封定㐮王謚恭靖後以例奪王弟希孝以
錦衣勳衞累遷左都督持莭察舉京兆諸不法神廟時以
太子太傅掌錦衣衞事常持大體不為操切或受詔杖言
官每用平恕多所全活上籌邊䇿六折莭下士好拯人扵
難
　論曰時中朝領兵長興以七十萬曺國以五十萬再以
　一百萬厯城等以六十萬並靖軍不止數十萬㡬三百
　餘萬衆而燕山㧞戍所遺但東平及河间能手耴資燕
　多寡無㝎形也嗟乎即䏻果善戦而金陵不任戦燕豈
　䏻高飛㢤北靣事人一語亦可追附河间長慮盖可勝
　不可敗余論古牧野王賊之間在反掌与北平相矛皆
　騎危非知天最悉未可以語此也
　　丘福(李遠王聦/火真王忠)鄭亨(妾張氏入/閨懿目中)
丘福燕䕶衞千户也戅而鷙不諳文義善撫循士卒燕師
𧺫與朱張互力每戦勝諸将争鹵獲福獨後王曰丘将軍
功我自知之王入國苐功以都督僉事封淇國公漢王高
煦數從征伐㑹議建儲福希上所愛請立高煦不果仁宗
居東宫以福為太子太師永楽七年拜福征鹵大将軍率
左右副将武城侯王聦同安侯火真參将靖安侯王忠平
安侯李遠以精兵十萬討北鹵本雅失里上戒福勿輕即
未捷寕再之福先驅摧鹵前鋒渡臚胊獲鹵尚書一人以
為導輕進薄其營相持者一日鹵戦輙引却平安矦遠泣
諌鹵示弱深入必不利不聼以同安矦火真故鹵人使詐
與鹵和而身率騎從其後火真猶豫從騎皆泣下福按劍
勒行鹵衆奄至圍数重王聦李遠戦死福與火真王忠並
𬒳執死之所失亾数萬上追奪福誥劵徙其家嶺南
鄭亨守大同年七十矣以功封武安矦在行間威惠並著
前呵一岀犬豕皆匿避之朔望騎馬過城隍祠舉手曰大
哥善照㸔卒時語不及私但云國家後門将来何人勿壞
我規制妾張氏死殉亨贈㳤人
　論曰淇國摧鋒之才不䏻大将軍文皇善將蒋而此頋
　失遣然勿輕寕再之諭巳灼見深入之誤矣而武成安
　　平同安靖安四矦咸不返奪封從家不足贖也死靖難
　　當襍見武略此當与燕山矦孫興祖楽安伯孫􁈇同例
　　開國靖難殉邊也而淂封寔由乗時云
　　顧成
顧成字景韶祖父操舟江淮間居江都為諸大賈紀綱諸
顧率負氣好事號拳捧顧成于諸顧中尤徤武每為人持
不平遇強項必挫辱之乃巳自文其背𣣔入水以禦龍罔
象有盗入其舟同舟震去成獨夜短兵閗盗􁁻披靡走事
張士誠不楽来歸常執繖盖侍上出入從攻鎮江偕十一人
奮閗入城衆不継盡為其所縛成絶縛蹴仆其執兵者下
水身亦投亂流中淂間帰青軍㨿揚州成以母在楊州徃
說之降不淂以計将母亡去歴從中山寕河開平戦功陞
金吾衞副千户帯刀宿衞洪武元年扈從陳州舟膠負舟
而行上壮之即日陞堅城衞指揮僉事從臨江矦時西取
蜀道調成都後衞總帥守之禽妖賊王玄保于重慶太袒
名其省曰四川隷以貴州歸附諸蛮以成為貴州衞指揮
僉事九年先後討平瓮傍洛邦洛河刺掌黄絲谷阻諸叛
蠻􁁻中懾成呼為老虎以止児哭十四年從頴川矦友徳
征雲南守普㝎為留浚岀兵克西堡尝生擒十八人斬其
十七縦一人帰曰夜二皷行盡敵矣二皷亂皷角以声之
賊俱喙走追敗之悉平普㝎所隷諸蛮十七年平河黒螺
螄等十餘寨降尾灑蛮酋乃馬之衆二十一年討平乖西
扒古里谷劳金剛䓁寨擒誅関索嶺賊首葛蓬及叛酋阿
束䓁土官阿宗来攻普㝎成深入屡敗之其党殺阿宗以
􁊾立普㝎為衞析三州六長官司分治之陞鎮國将軍貴
州都指揮同知征康佐叛蛮阿老諸寨洞二十七年平都
勻豊寕西梁瓦林笄㓂斬首萬四千俘生三千八百有竒
陞驃騎将軍都督府僉事佩征南將軍印征水西叛㓂斬
其酋敬徳五開蛮𣸪叛搗其諸峒悉平之己而西堡及諸
夷𣸪叛誅其叛首餘衆悉䧏之建文初以右都督從長興
矦北伐敗真定𬒳執輔燕世子居守北平燕僧道衍不習
兵成與議多不合或以成南俘也世子䘚任成計却南軍
燕王即位封鎮遠矦鎮貴州如故時髙煦懐有篡嫡意入
辭皇世子至云萬事有天當置小人扵度外成上書内寕
以防北鹵遺孽亦請早建東宫上嘉納之召還復遣鎮貴
州如故巳而播貴二州蛮作亂遣子勇勦平之思州思南
二宣慰相攻不己敕召不来成以兵五萬搗禽其首悪田
琛黄禧等琛妻冉氏𣸪皷諸蛮䑓羅等為亂成撃繋其酋
普亮殺叛党不可勝計亦率兵討清水江叛㓂平之䘚年
八十有五成履行陣𬒳創弗却料敵制勝百不爽一略渉
傳記矯取其用身至大将不以冨貴驕人在鎮之日蛮彛
生祠之及卒吏民哀慟長子統普定衞指揮使早卒子興
祖嗣永樂中贈成夏國父謚武毅
　　論曰鎮遠矯用傳記兵法之最深者矣以繖盖起歴功
　　偉烈率在西南使非真㝎𬒳執與開國並光以世在鎮
　　務撫綏及䘚吏民哀慟可稱賢将矣
　　宋晟(子瑄/瑛)
宋晟字景暘父朝用従渡江授天寕翼元帥父老晟襲積
功以都指揮使三鎮凉州進驃騎将軍右軍都督僉事洪武
二十三年為總兵征鹵哈宻誅偽王子别列怯䓁三十餘
人獲鹵衆千三百人金印一銀印二又明年誅擒罕東西
番叛㓂七千五百餘人獲馬二千五百牛羊十萬二十七
年充副總兵征鹵戦遼東腦温江獲其衆千餘明年討廣
西帡幪諸寨賊又明年勦平五開龍里蛮㓂十三洞擒獲
男婦二千五百餘人建文元年以晟威信乆著凉州使以
總兵官鎮河西燕王得國晟緩師不進徳之陞後府都督
明年授平羗将軍充總兵官鎮甘粛言官或以晟專上益
勅以便冝䧏鹵把都帖才児倫都兒灰部衆五千餘人馬
駝萬六千餘匹断匈奴右臂通囬紇扵西陲上喜遴其勇
壮偵邏寨外封晟西寕矦三子瑄琥瑛以指揮使初從禦
燕有功虞壁之戦誤號突圍時諸营皆敗瑄猶格閗力屈
死之後永楽中追悪瑄不與嗣父爵而以琥嗣矦從燕戦
力許配以安成公主晟不敢從後令琥出其妻而尚主琥
弟瑛貌寢尚咸寕公主帝曰才足矣何貌為時號宗氏大小
駙馬晟卒追封鄆國公謚忠順琥以總兵代鎮甘粛仁宗監國
南京常出獵琥方襲聀守偹從獵兵部下千户誤射一人死
監國諭勿奏琥諾而䆒以實聞千户抵坐監囯蒙切責致
减膳宫人徃徃多餓死東宮妃至假両公主耳環咸寕與
之安成不與至再請亦却東宫不悅及即位奪琥爵與瑛
盡收所置舟車田庄卑咸寕公主令其兄弟不得徃来正
統中瑛從土木戦殁正統中琥子請𣸪爵禮部諭自奏䆒不敢明
言止
　論曰宋氏以緩師淂西寕以突圍不淂西寕父子之間
　何如也以灵壁死以土木死兄弟之間何如也
　　陳瑄
陳瑄字彦純南京合肥人父聞開國功歴陞成都右衞指
揮同知以罪謫戍遼陽瑄請代戍從征卜木瓦寨冐險先
登復從征餘冦賈哈刺一日十三戰明日又七戰擒賈哈
刺陞四川行都司同知進督府僉事建文時召防江燕兵
至具舟迎䧏永樂初封平江伯世指揮使尋充總兵官督
舟師海運北京遼東歲米百萬石請建百萬倉直沽尹児
湾城天津衛㑹有倭刼沙門島瑄以漕舟便進至朝鮮境
盡焚其舟殺溺死甚衆一率舟師備倭閩海堤海門厯通
㤗北至塩城凡八百里又役人二十萬𧺫髙丘嘉定為海運
表識名寳山上為樹碑山上巳而工部尚書宋禮開㑹通
河罷海運瑄建議造淺艖二千艘歳運二百萬䂖後増至
五百萬石䟽清江浦引水由𬋩家湖入鴨陳口逹淮就𬋩
家湖築堤亘十里以便引舟浚儀真瓜洲通潮鑿吕梁百
歩二洪石平水勢開㤗州白河通大江築高郵湖堤堤内
鑿渠亘四十里淮濵作常盈倉五十區貯江南輸税徐臨
清徳州皆建倉便轉輸河淺䖏輙膠舟濵河置舎五百六
十八所舎置淺夫俾導舟可行䖏縁河堤鑿井樹木便人
行献陵𥘉勅奨瑄與世伯劵景陵時鎮守淮安兼督漕運漕
政益修卒贈矦謚恭㐮所謂海運者本虞憂時沿江入海貢
道自劉家港開洋經黒水緑水白蓬頭水諸大洋險又有
伏礁洄以故粮多漂歲至数萬石挽卒徃徃溺死自㑹通
河成瑄又治䢴溝通江淮扵是漕大利便并罷中湾之運
瑄乆祠清江浦正統十三年瑄孫豫綂兵討福建叛冦有
功明年㓕鄧茂七進流矦卒贈黔國公子鋭天順中出鎮
兩廣勦蛮賊奪還俘掠萬人召總漕運修渠有功鋭子熊
亦總漕運劉瑾横金錢不淂謫熊戍海南衞奪誥劵瑾誅
𣸪爵
　論曰知海運之艱廼䏻踵宋礼漕議悉暄亦飽邊大
　依頼也張航海赫朱軸轤夀之後不可無平江而不
　　慊後世以防燕而迎燕
　　張信
張信南直臨淮人父興洪武開國功為永寕指揮僉事信
嗣官陞都指揮僉事建文元年燕王見疑大臣薦信謀勇
調北平都司宻受勅與謝貴張昺合刀盡縛燕人来信憂
􁂋見于色母怪問之信對不以實母曰知子非此憂具告
我信屏左右告母母大驚曰汝父每言王氣在燕汝妄為
及門户矣未幾勅促信益急信遂变計如母言三造燕邸
王称病不納信乃乗婦人輿求見切召入拜床下時王故
風不能言有頃信頓首曰殿下無恙即有恙臣能𧺫之王
乃言曰孤誠􁁄死爾信復曰殿下固不以情語臣乎朝廷
　宻勅信執殿下殿下意杲無他幸從臣歸命京師即否臣
　可愈疾遂出宻勅示玉王曰生我者信也㑹藩臬二吏奈
　亨李友直䓁具言二司宻䟽淂㫖王乃立召僧道衍朱能
　張玉定計奪九門信既䧏燕遂從行伍歴戦功入金川門
　陞都督僉事封隆平矦食禄一千石典劵世伯文皇嘗呼
　信為恩張凡召太子北京察藩王動静諸緊要事皆命信
　永楽二十年征胡功加少師洪熈元年典世矦劵子鏞自
　立功為指揮僉事正統七年信卒贈鄖國公謚㐮僖
　論曰信母知興與漢陵母嫓固信父興之言也信與陳
　　平江皆防燕而迎燕頋暄時無可為信𥘉宻命一舉而
　　淂當䖏昜為之日而反之母教不忠豈能望陵母涯涘相
　　傳太宗欲廢太子立漢王楊荣湅不聼𣸪語隆平信言
　　如荣上曰果尓吾何用有此天下信曰臣欺心事只索
　　一試上怒其諷己命力士撃其顙血𬒳𫀆齒折扶出上
　　遽令傳㫖此社禝臣也命入血袍藏之以示後人
　　陳亨(子/𢡟)王真
陳亨建文中以大寕行軍都督從縂兵劉貞壁松亭遏燕
時指揮卜萬驍燕忌之偽為書盛稱萬約萬内應誤投亨
所亨故異萬縶萬而聞于朝燕王䧟大寕貞還援亨半道
拉陳寘刼貞叛降燕卜萬出獄與都指揮朱鑑俱戦死亨
従燕戦㶚上𣸪戦鞾山為平安所殺燕王即位追贈涇國
公謚敏子𢡟以父死事亦自立功封寕陽伯鎮寕夏先後
招􁨲降鹵三萬餘人上皆賜降鹵姓名居之寕夏韃靼平
章都連䓁既帰𣸪叛去𢡟追擒之進封為矦三從北征為
前鋒永樂二十二年總陜西三鎮兵直搗賀蘭山盡收也
先土干部落熈中加太保與世矦宣德初從討漢庻人復
鎮寕夏坐乾没累萬上不問正統中連敗鹵阿台朶只伯
䓁于黒河䓁處尋復敗之于平川剸其賊首陳中擄孛羅
雲獲其樞宻銀印一乆之𬒳論罷削禄十三年起搃兵討
鄧茂七有功加太子太保卒贈濬國公謚武靖
王真以燕山右護衛百户首從燕内難下廣昌狥雁門先
登王舉以勵諸将曰如真嚴而武何功不成破滄州追至􁌇
俘七千人淝河之戦突陣斬馘多後軍絶𬒳圍数重身中
數十創急自刎死王入國追贈奉天靖難推誠宣力武臣
特進榮禄大夫柱國金鄊侯謚忠壮洪熈中追封寕國公
加號效忠封其子通武義伯後以督脩天寿山加封成山
矦宣德中充總兵官進攻交趾棄师還論死赦為民復起
厯都督同知孫琮天順中復失爵恩襲丗䧏為伯
　論曰燕将陣死自張譚渊陳文李彬外又両人為亨与
　真夫不為燕将或可以不陣死者也即陣死而不為燕
　将死死猶生曰亨真死而有其後
　　薛禄
薛禄山東膠人也起䘚伍從燕奪九門東攻薊南破雄鄚
圍真定擒駙馬李堅東㧞求平襲大寕旋師觧北平圍大
戦白溝河又戦夹河滹沱先登單家橋之戦馬蹶𬒳擒奮
脱縛㧞刀斬守兵数人復上馬去尋大敗平安軍轉戦淮
上有功積陞督府僉亊永楽中從北征有功進右軍都督
訓練㓜軍董建宫殿十一年封陽武矦食禄千一百石再
從北征獻陵即位廵邊戦大松嶺斬獲多功與世劵加禄
五百石景陵親征樂安禄以宿将忠謹充先鋒擒髙煦留
鎮楽安明年從上廵邊岀㑹州敗鹵塞下留鎮薊州永平
復充鎮北大将軍䕶軍餉開平又出廵邊戦鹵鳯凰嶺斬
其酋收孳畜數萬加(太保條上)邉事城赤城永寕獨石疾作
召還卒贈鄞國公謚(忠武)禄有勇畧謀定後戦以故徃必
勝紀律嚴明秋毫無(犯)又㓗亷善撫健児同甘苦人楽効
死
　論曰靖難諸将惟河間東平与鄞國而三然則三國為
　北平化國為天下者㢤禄𥘉名貴識之
　　袁彬(哈銘沙狐/狸楊塤)
袁彬者江西人英宗称上皇居鹵中彬時以較尉為囬囬
賽㐲刺所鹵見上皇于雷家站上皇喜彬能書留之而哈
銘者故與其父只為通事𬒳㽞鹵中時脱衣昜羊一牽伏
見上皇上皇以銘曉習鹵語亦併留之又沙狐狸者不知
其所始鹵擁上皇詣宣府大同門從居庸關抵京城復出塞
上下関坂晝夜渡澗河渉險冐凍所周旋弗矢唯三入冬
夜鹵帳彬與銘嘗陪寝彬脅煖上皇足而銘或睡熟手加
上皇胸上皇俟其轉側徐下之沙狐狸徃反取水負薪皆
叩頭白也先也先異之淂三人名喜彬為人温羙多計數
善言笑時時為隐語而哈銘沙狐狸亦能諧謔以恱鹵鹵
益安上皇上皇亦藉以稍破岑寂内官喜寕故彛種也勸
鹵挟上皇要京師不淂志復欲擁趍寕夏彬與銘止上皇
毋行喜寜計不淂行言鹵殺彬與銘者屡矣鹵抽革捆載
彬之蘆中行屠剥上皇急使銘徃救銘竟用談笑觧之上
皇乃令喜寕即宣府索春衣于參将楊俊令軍士髙磐俱
彬刻木藏磐髀間使因其来執之寕至宣府城磐與飲抱
持大呼俊從兵共縛之送京師伏法也先請以妹上上皇
彬勸上皇辭之曰返國而後行聘便彬中寒上皇手治糜
壓其背汗浃乃己熟羊髀召與共啖之笑語銘漢嚴光足
加帝腹疇夕之夜無似之耶銘叩頭萬死萬死也先間過
上皇帳好語曰皇帝所以治臣若民及日之岀没領四十萬
衆来邊頋一人不得濟淂濟獨哈銘哈銘皇帝身若口也
皇帝歸冝善視哈銘上皇曰我不視哈銘誰當視哈銘上
皇且還以所服白綾中衣及也先所上戦裙賜彬明日入
京就南宫景帝以彬為試百户上皇復辟超遷錦衣都指
揮僉事而擢銘指揮僉事尋以擒反功進同知賜姓為楊
銘成化中為指揮使弘治中准丗襲指揮使沙狐狸為百
户賜姓名李成賜彬城東第一區役千人彬娶命太舅孫
顯宗主之先後賜予甚渥問召宴見略用家人礼彬累遷
都指揮使而百户門逹校尉逯杲者積官與彬並並治鎮
撫(上)欲裁抑曹石授彬意彬避謝不敢杲任之石彪坐誅
吉祥從子欽殺杲叛而逹專主鎮撫逹𥘉沼獄多平反中
外翕然称之至是為杲所為以自媚扵上念得言已扵上
者唯彬與輔臣李賢詗知彬妾父千户欽藉彬势強入民
財奏請下彬獄法司論彬贖徒還職逹意未快有錦衣力
士安者故為彬卒坐法戍邉赦還改府軍前衞逹以彬寔
為之関説𣸪言上捕彬并訐彬受曺石饋多用官木造私
舎索取内甎奪人女為妾凡数十事上不悦曰彬負我法
行還我活袁彬足矣彬不勝毒自誣伏長安有男子楊塤
者漆工也得倭法巧過倭不平遂奮撃登聞鼓上書駕留
鹵廷扈從走死盡保護艱難唯彬一人今者無所奏劾卒
然付獄拷掠偹至法司雖知其杻莫敢辯明乞以彬䓁御
前審録其冤淂白上并收塤付逹治逹恚笞塤百曰此必
有人惎汝塤恐遠死不淂白又知逹意怫賢謬曰小人有
隂事且告公逹喜曰前前塤􁢋耳逹曰塤不識字寕辦此
此出李學士草逹益喜促罷笤出湯沐沐塤醪肉之奏請三
法司㑹鞫午門外令大言之塤許諾叮嚀者再遂欲执賢
置對太監裴尚曰俟招及收之未晚也塤至扵門懐其餘
肉大呼曰天乎冤㢤小八何從得見李閣老死耳敢妄指
出其肉扵地此門指揮飽我令引李閣老也因数逹受賄
歴歴法司畏不敢盡聞論彬贖絞塤斬上命調彬南錦衣
帶俸閒住毁所賜第禁錮无李賢亦以淂免憲宗即位逹
淂罪論死乆之减䓁戍南丹過南都而彬方召還餞逹郊
贈之金若忘𥘉事者逹益愧而公卿以此益多彬嘉靖中
時録彬孫天章為錦衣都指揮僉事以報彬翼戴功子成
在英宗時既得為百户兾轉官竟入求内府上怒下錦衣
鞠之楊銘與達官也光帖木兒謀脱成上幸曺吉祥第也
先帖木児間為成請上知出銘并下詔獄謫貴州衛副千
户後遇赦俱復官銘以荊㐮功進錦衣指揮使弘治中猶
為大通事
　論曰彬之護上皇漠北與楊銘李成共之獨其止寕夏
　不入喜寕算而䘚計縛喜寕然後上皇淂返駕功尤絶
　且其誠能感髙磐而髀間刻木不露知人頋磐亦不負
　彬而䘚不閡報磐何如秦舞陽不終豈作史者畧之欤
　如漢法彬冥列五等試百户不足尚超遷亦未當功而
　乃為門鎮撫所中使非楊漆彬万賢並不測帝情似不
　記艱難矣楊􁇀数語即不入聼無死法而䘚不免何也按
　喜寕𥘉在鹵嘗勸也先挾太上入陜西南面稱尊然後
　以故君之令開関束下也先且惑之使非哈銘曲觧太上意
　　怫幾何不畫孟津為南北哉
　　張春(何可剛/妻翟氏)李大載左𢡟第陳用極王一斌王廷佐
　　張良佐刘統皆死甲申歳
臣艱難如是㦲付吏佐自治佐貸吏勉以(改)行上称佐淂
大体未㡬有囚告佐枉人重罪淹不理上諭東陽此必死
囚教之矣立命三法司㑹鞫果岀千户臧清清殺無罪家
三人且付市因囚中傷佐兾稍遲之詔立决清故事朝退
諸臣徃徃淂㳺宴亦樓楼檻牙牌纍纍佐䟽劾禁止入直
廬獨䖏一小夹室非議政不邇諸司左右三五室絶呼叱
憇外廬立呵藤户外諸曹過之急引避正統三年佐察去
御史邵宗并論陕西布政使周景賍靣叱之去任㝷宗見
原反訐佐而景以奥援無罪佐疾㷌上爲𣸪其家不𣸪𧺫
是時長南臺儼峻与佐齊名者爲邵玘玘蘭溪人字以光
　永樂四年進士有孝行内艱哀毁灵芝産憂居之室
　　論曰佐与邵玘齊名淂同玘永樂四年進士更善立朝方
　　整紀綱粛至三楊􁑴而佐志不淂行則其淂行者由三
　　楊也相傳佐初為府尹長洲繆讓以懐挟露𬒳辱後
　　讓為南畿觧元佐慙預宴慰諭之及讓舉進士而佐
　　長内臺譲以御史見佐𣸪引謝毋以昔日譲厲声曰
　　此日讓有罪公冝正言公有罪讓亦不敢諱佐嘿
　　然迹此似于嚴峻二字義未洽未㡬瀼以察去而文
　　逹賢以佐　正百僚朝綱大振然則湏問懐挾罪果
　　否也何慙何謝
　　李驥
李驥字尚徳山東剡城人也才貌魁傑洪武中以郷薦太
學生授户科給事中尋坐事免巳薦𧺫新郷令内艱永楽
初𧺫知東安陞刑部郎中𣸪㘴事謫保安驥官逾二十年
免𣸪𧺫􁁻𣸪謫皆坐直道而所居職最有民譽驥見事有
病民者輒請扵朝罷免之東安邑故荒墟多狼有寡婦訴
其子為狼所噬驥禱扵神深自咎責明旦狼死其所時称
異政仁廟中薦為御史陳經國利民十事上頗嘉納驥嘗
語人知無不言吾分内事以沽名吾不為也宣徳六年陞
河南知府數忤伯王令㫖王輒窘辱之驥聞于朝言王非
礼求臣臣不敢曲従府中官校虐害百姓臣職嚴戢臣冬
至四皷至府陪班王以為遲縶臣儀衛司獄自惟前王府
無四皷行礼者上廼下書王謹守祖法勿信讒邪府承奉長
史典儀其悉械京聼勘驥在河南逾六年䘚官
論曰尚徳䏻以直匡伊不知以直應燕豈非時為之乎
東安令能使神應殺狼抵子非尚德之化也時在也
　　胡夀安
胡夀安字克仁南直新安人建文中以鄊薦太學生授信
陽令永楽中調獲鹿著能聲巳内艱𥙷新繁急民瘼事不
便者罷之有益子民者次苐舉行之常以右先王教民之
言諭鄊耆里甲俾知親睦在官粗糲如韋布尝卧一𥿄帳
題詩其上曰紫烟歩障簇春華卧雪眠雲自一家雪又不
寒雲又暖扶持清夢到梅花後園種蘆菔数畦使客徃来
者採之以供盤飣人呼菜知縣子從新安来省兩月烹二
鷄壽安怒讓之三宰大邑未尝携妻子之任考績囊槖罄
然惟畜一馬擬售馬為途資馬忽病醫治之数日醫妻死
待歸醫不去曰妻巳死即帰安淂生我宰公貧馬死沮計
事矣我寕負亡妻不可負宰公必活馬而去夀安行邑民
遮泣于道争投餽皆却之詩僧觧㝎上黄蘆菔十枚受其
一
　論曰克仁自是清介苐一即否亦循良苐一惜其壬午
　前為信陽令壬午後調繁獲鹿旦三繁也以其入時而
　另格䖏之吾知克仁無乗時之心矣
　　陳璉王儞呉勤
陳璉字廷噐廣東􁁻莞人洪武𥘉以孝亷授桂林府教授
陞國子監助教永楽間為廵狩平湖二頌及鐃皷歌吹以獻
擢知許州改滁州所至用儒行為治以最召扈從滁人泣
留陞揚州知府掌滁如故按察四川存大体不事纎細人
自不欺正統中以礼部左侍郎致仕璉孝友和厚愽通知
名學士林誌服其精洽師事之曰當今司馬君實也家有
禹卷堂四方士求觀者必舘轂焉
王儞字孟敬福建永福人父翰故元潮州路總管太祖聞
其賢礼聘之不来自刎死儞方九歲翰友吴海撫而教之
洪武中領薦為囯子生陳情飬母居母喪有礼永樂間薦
授翰林簡討進講絰筵預脩永楽大典時四方儒臣集闕
下數千人觧縉稱儞人品文章當在蘓子瞻之列儞談吐
凌駕超越常有抗舉浮雲之意視餘子瑣瑣不啻卧之地
地下以是謗生謫交阯坐解縉請鑿漳江事連逮繋獄死
呉勤字孟勤江西永新人父師尹元名進士為永豊丞元
亡與觧子元同時佐義兵起不遂去國𥘉兵下永安召勤
為㤗和令以親老辭久之召徴名儒試中書堂淂勤苐一
特除武昌府學教授嚴正以例去官椘昭王聘為子師永
楽𥘉召脩太祖實録改教授開封蜀周二王咸以書幣厚
礼之勤為文章渾重雅則詩歌工敏善行楷書天性孝友
事継母尤謹道誘後進汲汲勿勝時誦佛經學者疑而貭
之泫然曰先母遺命非敢邀福也紀善具翺聞之難曰尹
和靖之孝歟自號匡山樵者晚更號　翁
　論曰大臣不脩乃責卑秩膳生乎論乗時而及三子例
嚴也而必及三子例更有嚴之者也璉与儞以孝㢘郷薦
　勤以中書率文墨起家而又両教授一太學咸以眀倫為汲
　汲然則所朝夕循習謂何且璉称孝友歌頌惓惓亦可以巳矣
　儞陳情養毋而獨忘父之却聘自裁乎勤果念父尝佐義兵
𧺫自冝從太守姚善之後即不然可将母辭也學士林誌師
　　王彰
王彰字文明河南鄭州人洪武末領鄉薦𥙷太學生使山
東平糴亷幹知名擢吏科諌士明年革諌士改給事中歴
授山西參政燕王入國歸誠永楽五年擢礼部右侍郎遷
户部陕西疾遣禱華嶽還奏荒状且云民鬻男女償逋租
詔悉捐其逋官給楮幣贖所鬻男女改右副都御史㑹有
言周王𣣔反者上使両御史從彰按視彰入見周王曰人
告殿下反上且彂兵至臣奉勅来不敢不先聞王􁁻大驚
長跪請教彰曰莫若以䕶衛歸朝廷計自飾王如彰言彰
立奏聞遂下令三護衞曰爾軰属朝廷矣衆戢伏上聞之
大悦彰因道察有司治状本州知州不善官理間求彰母
言扵彰􁁻入拜母􁁻治食􁁻彰語及知州彰曰有朝廷令典
非児彰敢私食未既有丐者至母以餕餘與之丐御史也
為㣲行詗事彰後察淂之驚曰向吾母求食公乎為御史
當如此矣彰母託知州不得恚卧三日不食不言彰跪慰
曰彰萬死當以母意上聞知州善去洪熈𥘉陞右都御史
廵撫河南既至待郷舊如平生執法即親屬不貸嚴祲奏
停不急十餘事罷免貪暴官吏九百餘人招􁨲流亡幾五
萬家彂庫賑之捕斬亡命賊張大妖尼宋継善䓁境内粛
然宣徳元年勅自良郷至南京視民休戚䘚官
　　論曰御史丐詗都御史之家國𥘉法行如是母與餕餘之
　　時彰或不及見丐頋丐亦不及察都御史之在家乎知州以
　　私求母不私何以求母然則以母意上聞将如何作草文明
　　名執法而性不鍥刻大者善周王矣
　　石亨(從子/彪)
石亨陜西渭南人方面豊體羙髯及膝從子彪體貌䧺偉
亦脩髯亨常與彪貰酒市遇相者大竒之曰令太平無所
事两公何自淂封矦尋亨嗣伯父為寛河衞指揮僉事精
騎射負膽畧從征率先登累陞都指揮使正統中亨以大
同左參将守萬全路而彪從亨參謀己已英宗北狩亨坐
失援與縂兵楊洪等並械繋錦衣獄既兵部尚書于謙出
亨令自贖亨綂兵安㝎門匹馬馳突彪率親兵從之諸軍
奮亨獨斬首鹵数十人鹵却而西亨等躡而西鹵復南亨
令彪率精兵千人南誘鹵彰義門鹵乗彪軍少亨率衆夾
撃之鹵復大潰亨追至清風店北遣諜者紿鹵亨且未至
将中軍偽亨名耳鹵信之及攻我軍亨等奮撃大呼直貫
鹵陣殺鹵数百人鹵始知真亨在盡棄所掠牛馬財物餌
我淂從紫荆倒馬關去鹵因請還上皇事平論功亨第一
封武清伯進封矦兼太子太師縂京营彪陞都督僉事為
大同左參将㝷亨恃功驕横于謙輙裁抑之畏不敢動景
帝不豫亨宻與都督張軏都御史徐有貞内監曺吉祥等
謀是月壬午四鼓奉上皇𣸪辟輙謂于謙及王文矯取金
牌敕符迎㐮世子矣上殺謙及文以奪門功第一進封亨
忠國公嵗禄三千石世劵彪為大同副縂兵又以磨児山
斬鹵酋秃王大敗之三山礅功封㝎遠伯諸從弟子侄及
諸婿子孫以奪門淂官錦衣都指揮指揮者三十二人千
户鎮撫者二十一人其諸竄名冐官者四千餘人亨輿吉
祥出入禁廷持寵擅上權進退文武大臣盡革邉鎮撫奪
民間婦女田廬財物無筭彪亦益驕横御史楊瑄等聨章
劾亨亨疑有貞李賢等所嗾強上下賢有貞并都御史耿
九疇御史瑄等于獄㑹天大変異賢淂釋有貞九疇竟逐
去已而賢再入閣亨亦與有力亨益干朝政乞請無忌上
亦厭之上偶登翔鳯楼㳟順矦呉瑾撫寕伯朱永從上故
指亨第何人居永謝不知瑾故曰當是王府非王府誰敢
僣奢如此上笑不然顧太監裴當曰而聞之人乃不敢言
上㝷諭賢縂兵官豈淂無故輙入内廷令左順門者閑不
入又以軍官貪暴復設廵撫弹􁠈之亨慚憤求革廵撫益
不許㑹兵部尚書陳汝言奸贓淂罪上喃喃前兵部于謙
好亨愈不自安而賢間語上曰奪門何功倖淂之上由是
益薄亨亨生兒未彌月上令襁児見摩其頂曰虎兒朕行
與卿婚姻亨不喻輒伏對不敢不敢臣兒無福上笑而頷
之命取金鎻繋兒項賜封鎻定矦彪在大同嘗為代王請
増歲禄王長跪謝輙索王伎奉酒玉林衛軍有女羙強汚
之收軍繋獄死乆之戦鹵安邊营斬鹵酋鬼力赤擄四十
七斬首五百一十三級奪駝馬五百有竒進封矦益肆謾劾
都御史年冨訊無實而又数侮其縂兵不堪縂兵為流言
𥘉彪奏城威寕海子懐異志上頋疑彪召彪彪諷大同千
户斌等奏乞彪為縂兵或曰彪結死黨留㩀大同為亨外
援上乃疑果出亨意召彪還京侍衞亨覺上疑令人促彪
疾入以釋上意㑹北鹵入貢亦一謁彪羅拜稱石王上疑
乃不可觧天順三年二月上宻詔御史按劾斌等始知乞
留彪乃彪所使即日縳彪棄市籍其家遣執附彪都指揮
使諒等百餘人械至京師逮亨閒住于是錦衣逯杲言忠
國怨望且為妖言曰土木掌兵權指其所爱都督同知杜
清拆白土木也心怏怏且為不軌詔逮亨錦衣獄死李賢
請以肆市上竟瘞亨于是都御史㓂深等論彪大逆不道
亨從孫進士俊亦𬒳收死獨亨從侄錦衣都指揮使溟淂
戍郴州少子溍鎻㝎矦者㓜未收溟在郴累功陞指揮溍
至正徳末尚㳺食京師亨黨同縣孫弘𥘉以迎駕功邀亨
薦倖陞吏部左侍郎亨意不足上曰再陞尚書矣亨曰即
尚書胡不可又薦馬昂輙為兵部尚書獨南京後軍都督
僉事張通嘗與亨同僚有姻奪門後亨曰通賄亨可論功
驟貴也通曰臣何敢欺君䘚辭亨
　論曰亨之大展武武㝎門少保謙勇之也褁足大同時
　獨非忠國乎奪門前以土木故蹶復奮𧺫成功奪门後
　豈又有所為土木乎錦衣杲乗上心厭託告変為功寔
　所為不軌非真也囙信有姻如張通無亨亦僉事老或
　言亨朝退語其黨盧旺䓁吾所居官而軰想亦欲為之
　乎羣謝此己過　亨又曰趙太祖陳橋之變史不稱其
　為篡然則吾官非而官乎羣微觧悸不敢對及按在人
　不動之説知亨但作驕語奢人聼寔無此夢
　　徐有貞
徐有貞字元武𥘉名珵字元玉南直吳縣人堅忍自負尝
語杜堇左堆金千笏右流血萬人而目不動乃可為宰相
矣宣徳八年進士改庻吉士授編脩陞侍講珵習数學巳
巳之變召問成敗有貞曰騐之星象天命靡常請疾幸南
京避鹵太監金英叱珵出任于謙城守而珵疾驅其妻子
南歸景皇代立勅十五人勤要害屯兵為京師援有貞權監
察御史守彰德鹵退廷臣以為英所唾難進陳循勸昜名
母使内家知之景㤗四年以薦進諭徳兼侍講是冬河决
張湫代石璞以右僉都御史治河有貞自北東徂南西踰
濟汶沿衞入沁循河道濮范䆒源流度地行水以為先䟽
水水勢平乃治决决止乃濬􁩱多為之方以時莭宣俾無
溢涸制曰可于是復奏蠲瀕河民馬牧庸役耑力河防以
省軍費紓民力工部請如有貞言以是淂成功是役也聚
而間役者四萬五千人分而常役者萬三千人用木大小
十萬行倍之鐡斤十有二萬錠二千絙八百釡二千八百
麻百萬斤荆倍之藁秸又倍之而用石若土不可算然用
糧于官僅五萬石為日五百五十有五論者謂元武之才
徵于是役也七年陞副都御史還朝竟以奪門功授奉天
翊衛推誠宣力守正文臣特進光禄大夫封武功伯兵部尚
書華盖殿大學士食禄千一百石䕃指揮使𬋩文渊閣事
時内閣諸臣盡淂罪死徙落籍去有貞既為首輔𣣔立功
名自異稍與總兵亨相左同官李賢益賛助之𥘉内臣曺
吉祥亦以奪門功與國政自念不通文墨恐事帰司禮力
賛上事湏經内閣意籠内閣使附巳與亨埒頋内閣不甚
知吉祥所請于是亨與吉祥復合㑹御史楊瑄奮劾亨吉
祥䓁不法両人疑出内閣風裁輙牽上衣泣伏地不𧺫曰
内閣專權𣣔盡殺奴軰且数奪門時岀萬死立功今奄斃
有貞手上不淂己下有貞及楊瑄都御史耿九疇䓁詔獄
即曰雷雹交作大風㧞木二㓙家灾警尤甚上遂釋諸獄
䧏謫有差有貞參政廣東行至德州亨慮其復𧺫以養病
給事中吕秉彛名奏有貞毁謗秉彛不承復指有貞所親
馬士權為之追逮有貞詔獄士權又瀕死無一言乃以其
誥劵有纉禹神功䓁語刑部侍郎劉廣衡遂謂有貞自撰
制文窃㺯國柄竟謂治水希蹤神禹敢以㝎䇿冒奪天功
大不敬論斬㑹雷破承天門聲徹後宫宥編置金齒或云
有貞從異僧受摩利支天法奉斗毋故尝危而得安四年
冬上㘴文華殿諭李賢王翺曰有貞才學亦難得當時有
何大罪為石亨張軏所䧟可釋帰田有貞得還鄊士權秦
州人愽學善談論有氣莭寓京師教授與有貞厚故亨輩
擠之有貞出獄感其義以女許配其子自金齒歸負約士
權無所言别載有貞為有禎
　論曰程敏政預脩英庙寔録頗有誣衊謂有貞迎𣸪後
　向曺石乞哀碩以武弁從因淂封武功觀其自負抗不
　下致傾䧟㡬死使非帝垂念老金齒矣然則思廟食或
　有之亦寕附賢者以為名余按南宫𣸪辟詔草有貞獨
　不預名另出一草䄂中有云豈期監國之人遽攘當宁
　　之位迹其意以代廟為篡云是則不滿于物論者矣既
　淂君驕頥指六卿若掾吏或諸曺畢集其堂　卧不𧺫
　堂中但設一座或勉出一揖託他故入然則所以居功者
　　　未善也又相傳景泰七年祭酒缺有貞託其门人為于論
　　　内戚楊冝者必謙言之謙不淂巳聞上上曰有貞雖祠葦
　　　過人存心奸慝豈堪坊士　不言故有貞終以不淂祭
　　　酒啣謙
　　張孚敬
張孚敬名璁字秉用浙江永嘉人貌魁傑有大志弘治丙
午舉于鄊七上禮部不第歸聚徒姚溪山中自題羅峰書
院盖又一十五年登庚辰禮部㑹試適武廟方南廵明年
世宗即位始廷試璁得二甲隷事大理時廷臣議所以尊
崇獻皇后者乆不决璁乃抗䟽主継統不継嗣之説上心
是之而迫于廷議首輔楊廷和乃出璁為南京刑部主事
璁上書争之因進所著或問二篇於是主事桂萼䟽亦上
具如璁指中外士大夫側目視璁且齮齕之矣然上益以
心動員外郎方獻夫主事霍韜都御史席書軰益推縁璁
　説而進之上用以連桂輔臣禮官口甲申三月帝召璁等
　詣京璁馳奏極論両考之非必去本生二字臺諌交章論
　璁請與席書並罪璁萼復列十三事以上一曰三代以前無
　立後之禮二曰祖訓不言立後三曰孔子射于矍圃斥
　為人後者四曰遺詔不言繼嗣五曰禮輕本生父母六曰
　稱天子為叔伯父七曰漢宣帝光武俱為父立皇考廟八
　曰朱熹常言㝎陶事為壞礼九曰古者遷國載主十曰祖
　訓皇后治内凡外事無得干預不冝假昭聖懿㫖十一曰
　皇上于大行壽安太后不得率天下終三年喪十二曰新
　頌詔冝改正十三曰臺諌連名章䟽勢有所迫礼官欺妄
所宻問璁月以十数稱璁别號及字不名桂蕚亦入輔名
寵俱當璁亞所言事不能無相左以故稍不平為悪語交
閧上前一清得因是以間璁􁁻以灾異辭詔暫帰待用而
蕚削保傅以免璁帰至天津上念之復召入相璁入而一
清為霍韜所論逐矣上怒一清甚𣣔置之詔獄璁力觧得
免上嘗諭璁留都次神京而事皆中貴人專之何悖也擇
宗室一人留守便璁言高帝以親王領宗正不乆而罷之
宗室預政乆矣臣不敢奉詔自是乃数匕言中貴人暴横
狀上為悉裁鎮守監鎗市舶之類後先殆盡是時上日事
經筵作敬一箴及宋儒五箴註皆發之璁以一品𥘉考賜
勅褒諭廕一子為國子生當是時上以明聖述作為任事
取璁裁定若分祭天地南北郊㝷壇于東西為朝日夕月
正先師號昜像而主帝后行耕蚕禮皆其大者賜更名孚
敬字茂恭因給永嘉張茂恭印居第成以献皇帝手書含
春堂賜之而所讀書姚溪山中書院下有司為新之賜名
貞義堂額曰抱忠時夏文愍言亦以言禮貴驟當上意扵
璁不能盡合㑹雷震午門西序有言璁滿而横璁乃乞休
無何召復位進兼太子太師華盖殿大學士再乞休再召
進少師時昭聖皇太后弟昌國公鶴齡建昌侯延齡得罪
璁一再請宥之事在張皇后傳上恚謂　自古强臣令君
非一璁爱死囚令我當自悔不從廷和　上故爲重語欲
以愒止璁璁持不巳乃下詔悉緩諸當論者而終璁與太
后世延齡得長繋矣璁爲相務以明天子尊伸國威重輔
臣體𥘉潞州盗陳卿㨿青羊山殺官吏中外頗務姑息璁
不然卒捕誅卿大同叛䘚殺其将璁薦劉源清卻永爲大
帥以必淂賊爲主而所薦頗不任帥賊挟鹵以重璁乃以
撫之說進而璁稍屈矣璁有子中書舎人遜志賢而夭哭
之成疾乞帰上謂璁得無以憂言故邑邑幸寛之璁抗辯
不置然自是乞益力而上益厚璁至手調藥以賜疾益甚
以死誓帰乃許之歲給八騶月俸米八石明年上使錦衣
視疾且促還朝再𧺫疾再作盖又三年而卒年六十有五
上聞訃為哀慟下書褒楊甚至贈太師諡文忠璁荷知眷驟
列台鼎慷慨任事持議正直雖屡蒙嚴責而剴切益堅宻
謨讜論同列多不與聞在閣十年不進一内臣不容一私
謁不濫廕一子姪吏兵文武二選所指為内閣貭庫者未
尝有纎芥之私道有不合即奉身而退衣􁂫一篋巳渡潞
河既有温㫖旋踵𣸪入行李鮮而内頋輕也璁殁未㡬居
第侵風雨力不能飾諸孫多假貸于人以食璁別號羅峰
所為名書院者也最後上呼羅山云
　論曰羅山可為淂君者矣時胡明善以督學取材西
　　山勒鉊石壓工人死坐眀善罪(下詔獄)而羅山以彗
　　星見夏言擠之帰且慮禍不測時人為之語曰白石
　　出西山羅明善灾從地彗星犯東井張孚敬禍
　　自天未又錦衣指揮嘗䟽璁短三十事致杖死
　　璁年己六十娶景寕潘氏女為継室上為之賛
　　羊酒合卺之夕子孫滿前分行執事里人笑之大率
　　以議礼之故品望稍减
　　　席書
　席書字文同四川遂寕人弘治庚戍進士以剡城知縣入
　主事工部督漕著漕船志厯户部員外郎十四年㑹雲南晝
　晦五日命考察雲貴官員書䟽云灾異在朝廷而不係雲
　貴在大臣而不在小臣因條奏時政数千言上令粘坐右
　日覧對出為河南僉事河南飢議賑書曰苐停黄河三役
　禁浚削其禆益過于賑正德四年陞副使提學貴州時王
　陽明謫龍塲驛書每學亷其秀者一二人集省城書院奉
　龍塲為師歴福建布政使宸濠之變募軍二萬赴援道聞
　賊平乃返建道山書院以祀閩中諸六　歴南京兵部右
侍郎嘉靖二年南京飢以原官兼僉都(御)史賑濟江北甲
申大礼議起書䟽曰礼官之議舉朝是之臣未敢以為是
璁韜之議舉朝非之臣未敢以為非昔舜繼堯統禹継舜
統未嘗不以瞽鯀為父也皇上尊為天子而父母無尊稱
果人情乎此非周武追王之心也今惟定號皇考興獻帝
立廟大内祀以天子之礼則大統正而昭穆不紊矣特陞
礼部尚書䟽辭不允時夲生之議巳㝎書及張璁霍韜復
抗議謂上以聖祖兄終弟及之訓入継大統非為人後者
比尊號冝具實以稱上卒如書等言尊興献王為皇帝后
為皇后去夲生字大礼始成書上所撰大礼考議四卷纂
要一卷帝手勅加太子太保頒其書扵天下梓行之書又
以世廟告成冝倣宋郊祀覃恩請前議禮獲罪諸臣從寛
矜宥詔褒答之六年加少保兼太子太保禮部尚書武英
殿大學士賜第京師月俸如故命下而書卒贈太傅謚文
㐮官其子中為尚寳司丞書才識英敏文章政事亦卓然
可稱其學專右象山而抑考亭嘗著鳴冤録以明象山之
冤識者韙之
　論曰唐虞禪自古言之矣廼以継亂之乎継字從家
　天下而言于是𥘉有天下其祖父雖匹夫必尊称但
　周尊三代而後有四庙則損益二字夲之宣尼論世
　　原非死粘古夲可以合宜即以為人後言古亦無㝎格
　　扵心安扵事順礼在是議礼自天子而强以継統拄継嗣
　　可以服後世乎以夲生而追尊别庙致敬即百世可也
　　霍韜(裔孫/子衡)
霍韜字渭崖廣東南海人正德九年㑹試苐一世宗入継
大統授兵部主事与張璁共議大禮為上所簡注而二三
元老方持濮議與上爭出璁主事南京以遠之韜遂乞歸
大禮定召起少詹事兼侍講學士韜辞臣不敢以議禮得
官上趣之時張桂已進秉台衡韜始受命㝷進詹亊兼翰
林院學士充日講官韜以南人語音訛辞免日講而撰古
今政要及詩書叙略上之大禮書成歴進禮部尚書一再
辭韜獨立敢言累陳先朝故亊以禆政亊夏言議建両郊請
親𧖟韜曰合祀皇祖定令也冝勿更皇(帝)出郊勞民太甚
非可常行行宫中甚善抗疏力爭言　悪浮正卯下
韜御史臺獄㝷釋之時册九嬪相璁請徹早朝慎保聖躬
私語韜北不可輕洩韜即抗䟽公言之以為蕃綿皇嗣保
重聖躬之道莫大于此上嘉納已而璁蕚每攻訐大學士
一清韜語之曰二公雖忠懇為衆所嫉便留一清以繋衆
望璁萼不䏻用韜言㝷為給事中陸粲等所論劾上為䧏
勅切責璁萼令致仕韜又上國是疏以救之以粲等皆為
一清主使一清乃自劾乞賜罷黜以謝三臣上聴韜言復
召還璁萼而反罷免一清一清去朝士多側目韜矣内艱
歸召起為吏部左侍郎時汪鋐為尚書至不敢自擅必從
韜教鋐罷韜攝部篆則欲盡刷部中積弊右宰張邦奇以
同秩相形数至詬詈韜剛執自如廷臣多不便韜出韜南
禮部尚書南科臣是時權重頗越溢途遇六卿不避馬同
事㑹坐与体敵拜聖六卿先至朝服以候大宗伯爲之搢
笏送茶韜曰此何禮也疏請正之六科噤不敢一語于是
南中僧尼庵院悉改爲社學娼籍遣還俗祭酒崔銑曰渭
崖南都舉動真禮部尚書也進太子少保禮部尚書掌詹
亊府事上東宫聖學圖上覧之曰是多隠語借以訕朕然
勿罷也卒于位贈太子太保謚文敏韜初登第不脩座主
禮嘉靖八年主㑹試進所取士命之曰爾諸士天子不用
為私臣我等執事豈敢曰士由吾進立朝一十三載建白
九十餘疏竭忠國亊及卒留都一小璫大呼朝廷崩一座
山矣魏莊渠貽林勿欺書有曰湄崖之亡扵丗道有大関
係韜重瞳虬髯目不邪視風格峻整儼若尊神仕途甚淡
子與瑕進士為慈谿令以直道大察去後薦起南太僕丞
其後有子衡者合門死扵國難
　　桂蕚方獻夫
桂萼字子實江西安仁人正德六年進士𥘉厯三邑亡稱
世宗入稍遷南京刑部主事大禮議𧺫萼與璁同官深是
璁議先是撫臣席書吏部員外郎方獻夫𣣔具䟽附璁㑹
詔下己考孝宗且止至是蕚知上意殊欝録席方二䟽以
聞上大悦立召書獻夫䓁入對遷萼翰林院學士大禮成
進詹事同議寵任亡與比時費宏以大學士當國萼與璁
力誠務宏去宏去璁卒代宏明年謝遷去萼又代遷一清
尚為首輔二人又力攻一清于是言官相継論劾謂璁雖狠
愎自用執抝多私其術猶踈蕚外若寛迂(由)實深刻如蝮蛇
鷙獸犯者必死上知二人之專肆也勅令致仕而且革蕚
散官尋以詹事霍韜言特召璁還璁既入韜復為蕚觧而
攻一清益甚于是一清去而萼復入矣又明年萼以疾乞
帰卒贈太傅謚文㐮子尚寳司丞輿私擬増建庙制㘴閒
住
方獻夫字叙賢廣東南海人也父鄊薦為州學正獻夫成
弘治十八年進士歴吏部員外郎王伯安自龍場還位亞
献夫獻夫乃粛贄受學尋引疾帰南海将卒志西樵山中
世宗入継大統詔録𧺫用以議禮(中)上意驟遷翰林院侍
講學士大禮成陞詹事府少詹事時同列議礼者于異巳
　者輙啣之獻夫曰人各有見何必爾歴礼部尚書加太子
　太保改吏部皆兼翰林院學士獻夫在吏部頗私其鄊人
　太宰璁私屬獻夫有所陞調獻夫又為曲狗言者論璁遂
　及献夫獻夫引疾謝帰里明年上思之勅遣行人召還部
　進武英殿大學士三年一品俸考滿加光禄大夫柱國遂
　請帰進少保卒贈太保謚文㐮
　　論曰議礼両文㐮蕚三邑亡称獻夫曲狥吏部即寛迂
　　謙受教不尚也然則古㐮祇帝隐一事而己乃曰文㐮
　　文㐮
罪惟録列傳卷之十七
　　循謹諸臣列傳縂論
向讀孟夫子一郷善士章心疑善一耳何以苐有三
以論古為最上益　乃知差扵大小之才分不可玄
也循謹者比　善士乎且夫秉大是非争六安危
功　氣運　三心隆中莘野所　有涯涘不尚
鳴　末　正巳而物正者　里之才雖􁁻
此學　而幹　不及游夏之　或不及顔
非不同門也務近民不求赫赫名其　滛扵五糓
　　　　用劳苦　寿斤
過　務在是亦　是其視
藍矣若夫祖迹憲章開来継徃理原一　在萬􁨡
之論　尼山　以當之孟氏碩　在此　善
境　獨　别傳耳巳然則厯代史之所以淪
良　未足
　　循謹諸臣列傳
　　　顧光遠
　顧光遠直隷嘉㝎人太祖㝎金陵辟為京口掾授江西(行)
　省理問從征漢友諒　龍陽州有政績改知泰和龍陽
　父老遮留不淂　勸民息訟令訟者卧樵門上思
　三日然後　日去者過半乃擇諄謹史一人寘簿
　受詞　民誠負冤者輙為訢理悔自止者
　未両月　訟吏　畏其精敏無敢　又治多虎草
　告諸神虎遁去勸農桒　學校公庭　登快閣賦
　　　内艱陛辭　律復自
　奪情陞廣東行省左司　廵撫工馬
　必建文二年召拜吴王府副相留京師　逮擊疾革
　詩壁間有白髪歸朝之嘆聞者悲之光(遠)性澹泊不尚(浮)
　靡自號蔗境翁遺詩数卷行丗
　　論曰大學新民亦從聼訟説𧺫知夲在是格物在是光
　　遠盖深扵道矣民志定日賦詠快閣何妨乕遁偶然亊
　　也
　　胡壽昌(子/廣)
胡夀昌𥘉名子祺以字行江西吉水人嘗受學龍原同吴
華楽稱儒者明兵𥘉下吉安新淦賊來冦觧去壽昌請于
總戎免脅從千人死洪武三年應詔集京師尚書考最上
十八人夀昌與焉是日太史奏文明之样上喜皆以為御
史壽昌上言國家冝徙都関中累数千言不　時𥘉得廣
西上曰治廣西無如上書胡御史以為僉事察民疾苦法
律持平融州石刻有元祐党人俾壽昌特命碎之改知彭
州益務惠政築灌縣都江堰堰為秦李氷所築乆圯伐竹
為籠寔以沙土貫木籠中並縁窒堰岸　乃𣸪　修堋
曰諸堰井飲亦𣸪民大利之三歲興復教學流亡悉歸嘗
收瘞白骨是夕夢有羅秤堂下不可算庭枯槐数十株復
荣調知延平廳事側故有滛祠數為妖壽昌至妖頓熄既
淂疾有大星墜舎其日殁于官郡人為罷市二子長直次
廣􁁻字光大建文𥘉以進士廷對䇿聞堯舜之丗親則象
傲臣則共鯀之㐫意在燕府而廣對有親藩陸梁語遂擢
及第上一上曰胡可廣耶賜名靖燕王入以舊名歸誠陞
侍講與觧縉䓁七人選人文淵閣累官左春坊大學士從
征北鹵師中文字多廣紀述廣敦厚周慎在上前未嘗及
人過失不妄交亦無有干之者以故終身寵無辱時人為
之語曰漢朝胡廣號中庸今日中庸又胡公及䘚贈礼部
尚書諡文穆國朝文臣有謚自姚廣孝及廣始
　論曰都関中亦一偉議也使從子祺言米脂十八孩児
　之䜟可以不騐時皇太子奉命徃視習江淮之俗自不
　便邊苦不必漕粮難輓金陵之勢有萬萬不能徙者即
　使早㦯因仍元舊亦如関中之議㝎不果行而無如成
　祖之飲食大都有日也適以其封有道之長天爲之㢤
　妖熜星堕誠之所感爾爾獨子廣以親籓陸梁一語弋
　苐一而文皇不追論加殊異焉知其将順有過人也己
　　徐垕
徐垕字宗實以字行淛江黄巖人垕頴鋭豪邁授徒自給
洪武壬戍聘入京敷奏剴切授以風紀職辭除銅陵尉請
歸迎母就養上怒謫役淮隂未㡬召還使教授駙馬胡觀
舊例駙馬南向師席西階東向垕毅曰師嚴道尊豈以我
布衣詘哉引駙馬位使下明日位如前拂䄂出投書覌責
以三事大義觀為下泣執弟子禮惟謹上嘉之復命梅王
二駙馬就論稽古屡主文衡號得人作鐃歌題僊女圖陞
州府判奏發帑二十萬賑飢當春兩漲興治水之役上官
以為妨農垕曰止水不退姑農莫甚矣其年水既淂通田
亦大穫邑有楼貞婦請旌礼部以前朝事難之垕曰武王
封比干墓豈本朝事𣸪旌海州女未嫁而守夫莭者以九
世擢兵部侍郎使両淮過其家留数日左遷尚寶丞不数
月復官上十事皆切時要工部需銅急不辦垕請為文告
佛毁佛身以應嘗道遇旋風異之蹤至湖芡有数尸㐲其
下衣中得梭布小印戒所司勿泄紿言部劄買布甚急且
溢其價應者雲集按騐淂賊衆驚以為神浙西郡庫與寺
僧宻邇庫焚坐僧失火垕審庫多桐油嘆曰非僧罪也取
置油日中當晝火彂僧遂得釋燕兵𧺫奉使集两浙義勇
又明年燕王得國乞骸骨許之謝客課子孫越二載臬司
拘囚獄詞連垕至京淂疾卒于邸
論曰朱偹萬不以冡属随京師罪戍徐宗寔請迎母就
　飬銅陵𣸪謫役淮隂然則如之何而後可宗寔循良之
　選也而以師道自尊惓惓三事大義壬午乞骸骨与胡
　文穆之指斥親籓而輒以舊名歸欵稍異矣油非日不
　火庫安淂曰或視庫人遺火有之縂之庫累僧非僧
　累庫
　　魏觀(何貭周/壽誼)
魏觀字杞山湖廣蒲圻人也太祖平漢徴授平江州學正
歴𧺫居注洪武𥘉建大夲堂侍皇太子説書及授秦晋諸
王經預逰内苑賦詩三年轉太常寺卿轉國子祭酒明年
坐考祀典遲慢與宋濓俱外謫未赴召還為礼部主事五
年出知蘓州府觀懲陳寕苛政濟以寛大敬老恤民建學
舍闢宣聖廟庭舉鄉飲酒禮聘郡賢士周南老王行徐用
誠䓁教授貢頴之定儀莭髙啓王彛張羽闡文學尊飬耆
耋崑山周壽誼呉縣楊茂林文友䓁時戎事倥偬百物凋
耗礼文衰落觀身力行風教勃興課績為天下最陞四川
行省參知政事郡父老詣闕乞留還郡七年觀以舊治為
張氏竊㨿改而新之有衛帥告宻曰觀興既㓕之基上怒
輙誅觀尋悔之命祭觀嗣何貭代觀為郡劳來安集民喜
更生詔徙蘓冨民實鳯翔從容調處民以不優加意庠序
廢缺一新他日坐事不測貭請忍死一言殺一郡牧以活
百萬生靈貭含笑入地矣上為宥免巳察無實增秩旌之
壽誼生宋淳祐四年甲辰跨元及明凢三國十三帝年一
百一十六歲既賔郷飲上召見便殿賜宴予冠帯楮幣給
驛遣還
　論曰至今蘇王府基厯三百年不闢一㕓過此者便思
　魏杞山為一愾􁅿且興既㓕之基此律不足以殺觀果爾
　勝國都城必堕朝廟必夷郊社必屋而後合制則燕封
　未　更創也且併及上梁作手乎扵代觀何貭淂䝉宥
　免両平江有倖不倖矣壽誼生卒固冝特書
　　汪仲魯(王/軫)
汪仲魯𥘉名叡以字行直隷婺源人元季與其弟集義旅
守徽舉授休寕尹挕婺源事歸朝洪武𥘉授安慶税令病
歸十九年復以明經辟至説西伯戡黎篇称㫖授左春坊
左司直郎侍太子左右與朱善劉三吾並称三老仲魯敦
静簡寔不妄言笑時决囚不以時涕泣請之上称為善人
以肺疾辭上復諭曰近侍之臣予告還鄉郡邑官長皆湏
来候爾則飭門絶不與通否者筆東而示之若曰仲魯蒙
恩予告理冝􁄽門輸租應役謹守國制不敢速厥戾如是
則可以考終仲魯與三吾並叩首謝仲魯信道甚䔍氣和
而蒞文章深慱古雅悉軌于正義時有王軫浙江徳清人
以薦知平凉縣其父升寓書宇文桂使達子軫桂別罪見
逮并露其書上曰父與子書勵以㢘儉如是可為勸召升
賜宴及衣復其家以書中所湏附子一二枚川椒一二斤
如数與之
　論曰太祖未嘗就學而丗廟喜覧記乃両朝札諭率多
　以巳意成文若宣庙似出儒者手腕與絶遠矣觀近侍
　之臣数語貭古而多風學無師而自為師亦能百世
　　吳履(費/震)
吳履字徳基淛江蘭谿人洪武𥘉為南康丞南康俗悍民
以丞儒者易之履晏自若居数月周知其情偽動有發擿
一境驚服乃更化以寛視民如子民或援丞裾相爾汝弗
責也嘗觧王瓊輝羅玊成之閗曰衆怒不可犯倘不頋死
盡殺爾家而就逮雖有司有法悔當如何閗者悟各引罪
去縣令以轉輸不時至躬至鄉督之民走入小罵令匕怒
收六七人入獄併欲逮論一鄉民履出廵獄叱獄䘚釋之
乃徃告令曰犯使君者一匹夫耳脱動衆有変孰當之俗
祠蛇􁁻宛轉如人意間入人䄂中驚為神奔走千里履罪
神巫十人投其主江中為丞六年降知安化縣豪酋昜氏
者怙勇力壁險自全江隂侯吴良且捕繋之履曰易氏自
逃死無他請先以計致之果為逆用兵未晚也果来巳而
江隂侯檄取故兵之放為農者民相驚告履屬耆老諭之
侯所取者兵民無與也籍其願為兵者数人而止擢知濰
州民受官驢四十匹核其孳息或死至欲責償履曰民實
不欺勿責償山東民願以牛羊代税吏聼之履曰牛羊有
死瘠患難畫一不如栗也時濰獨完役郡使濰僉人部送
隣縣牛履曰有牛家送牛雖劳不怨使人代之脱中道牛
死誰為償之争不奉命履為吏不求威名獄常空有追需
不務速辦故物價不踴視他所費恒减十二三㑹改濰為
縣召還洪武四年費震為漢中知府大軍平蜀陜中旱飢
鄉民多聚為盗莫能禁戢震不及聞擅發儲粮十餘萬石
民受粟者令為保伍全活甚衆明年有秋民悉輸粟還倉
上聞而嘉之尋以他事坐逮上曰良吏也釋之
　論曰履慈昜而辦較有為者更饒淂矣余從東粤一憇
　青龍廟廟祝穪青蛇為爺時香燭輝灼門懸綵曰爺晚
　産五公子從吉索賀數百里如騖蜕亦如人意聞呼亦
　宛轉出請囬衙則從壁板徐徐隐去盖狎此愚人也
　　孫遇
孫遇字際時福建福山人洪武中以進士授户部主事大
學士楊溥薦為徽州知府平易為治休寕飢民刼糴御史
以為賊𣣔捕之遇不可单騎徃諭相率歸化遇坐府中忽
聞空呻吟聲警曰豈有冤未白者乎亷得婺源有處女𬒳
脅不從見殺立為捕􁕉聲頓息天順元年滿九載加賜三
品俸遇居徽十有八年休寕大麦有一莖四穗者歙有一
莖三穗者小麦有一莖四穗者祠上之有􁇓方伏𥪡子間
取其卵􁇓哀鳴于庭遇祝曰有求乎令隷從所飛止􁇓入
𥪡子家至其㸑下𥪡子方烹卵且􁊌還白遇遇曰吾聞禽
鳥能嫗熟還生復置巢未㡬􁇓抱淂雛日引雏翔舞庭中
意以楽遇其後去官􁁻舍所養犬揺趯随行遇曰吾居徽
未嘗取一物寕以此相累命吏豢之廨犬咽不食死徽人
言太守恩及草木禽獸也歴河南左布政使為給事中䔥
彦荘論劾致仕徽八丗􁁻祠祝之
　論曰必以異徴訓循良無循良矣際時平易二字能召
　天和而扵是空呻麦穗卵生犬咽䓁事徃徃見矣即不
　必果要皆謳吟之所及也猗歟獨嫗􁊌還生之説不知何
　来安知非嫗生淂生以罔譽遇不足以勸
　　馬逵(吴簡)
馬逵呉江人國𥘉以賢良徵令合水又為昌邑政平民有訟
者教諭之使聼觧度不可己乃受理又重自刻責𬞞食水
飲率不能継家口盡玄止一妻不能堪求玄逵怒曰今法宻
昌邑度不保尔欲相随付西市耶䰟聼之去同邑吴簡在
元季瀆書號儒者吏役之儒衣冠任板葉事同役笑之
洪武𥘉微冨民論简所奏碩䟽渠通灌溉課粟多者弟　翻
之授主薄崑山稱職畏慎引　罷
　論曰棄妻而奉法冠儒而供役似畏慎太過乃以見
　國𥘉之綱犯粛所渭六畏民志者于官守徵之
　　謝衮
謝衮字子㐮江西新淦八也洪武末以人才薦授青田知
縣有惠政九年秩滿民詣闕奏留之特陞處州知府居官
亷謹興學校勸農桑䔍意拊循時早蝗為災衮禱于神願
自殺謝罪㑹大兩三日蝗盡死盗有入庫窃官鈔去衮投
檄城隍神盗閉室閲鈔俄疾風􁂼出市盗随風匍取之遂
為所覺一日坐視事忽一牛逸而前俛首若有所訢者跡
之牛且就屠脱也衮哀其意為贖養之時稱異政歴官三
十年不以家累自随
　諭曰死蝗而活牛不算偏慈神不為􁂼鈔出户衮不免
　以失庫淂罪矣是不可㡬也民詣闕㽞㝎有寔政
　　趙豫
趙豫字㝎素北直安粛人也洪武末以生員督賦守城永
樂𥘉授泌陽主簿歴郎中出守松江豫見掾吏多積猾革
無令親事召取名家子循勤者使為之視事惟一吏侍側
数吏粛階下若僧寺塑像不淂動民有盛氣入訴好語曰
明日来至三四不已民有謡言曰松江太守明日来盖訾
之也𥘉不測太守意頋訟者來時皆乗一時激經宿氣平
或衆為譬觧且感太守和厚徃􁁻去不復来其為政務在
與民休息輕徭役莭冗費吳俗尚琹奕喜玩好豫見之未
嘗一寓目士大夫数逰宴率謝絶之是時周文襄忱為廵
撫所行法皆畫一便民豫與况鍾一時共事况治蘓州嚴
豫治松江寛然皆淂民有治聲滿考入朝群民詣闕請留
增俸正三品還任為守十五年清净如一日正統十年詔
宴天下有司治行尤著者十人午門前賜金織衣一襲豫
與焉今配祀文㐮祠
　論曰顧光遠三日思趙㝎素明日来鳴琴辦民賭墅辦
　兵皆所不事似俗吏而越俗吏百倍也一周文㐮耳以
　嚴奉之而淂以寛奉之而亦淂清净如一日豈昜言㢤
　　方素易王士亷
方素易江西楽平人洪武中知旴𣅿縣廉能平怒吏民戴
之陞金華同知治行益著永樂𥘉坐累滴戍興州未幾
召還以左通政出渝叛者陳季擴不辱命𣸪奉命　案恩州
田宗䁀罪状淂寔以衡州府同知捕桂陽州峒冦龍夘銘楹
京師有鋪䘚訴年老獨子𬒳虎死素易为文檄山神明日
虎死道側㑹有告衡民匿谷庶人貨不入官者坐素易不
舉逮獄死
王士亷永楽中為濬縣知縣治蝗蝻灾士亷齋戒率僚属
耆老歩祷八蜡祠願自禍以活民命越三日有烏數萬入
　其境食蝗盡至界而止皇太子聞而嘉之以誠意所格蜡
　神　應
　論曰頑悖亦若神旦奉命為之制􁈇則或偶然事烏為
　兆㐫之物亦奉命為之殺蝗此豈偶然事至誠之動必
　有其應
　　貝恒(陳夲深張鼎新譚思敬譚曰慗扈暹劉/綱鄭璉劉奎傳皓虞秉安王泰史誠祖)
貝恒字秉彛浙江上虞人也永楽二年進士授邵陽令艱
去𧺫東阿上北征命河南山東西民丁随軍供饋餉人多
惮行恒以誠感其民民楽従動息飲食與同甘若師旋東
阿民獨無失所凡有營繕棄鐵敗皮朽索故帋悉存之工
暇即令煑皮為膠鑄鉄為杵搗𥿄索為穣貯之庫上幸北
京悉出供席殿之費其精宻類此比遷父老詣闕乞㽞詔
進一堦仍知東阿凡任一十八年又吉安知府陳夲㴱鄞
人為政寛簡治盗匕平為監察御史程冨所掩竟不言功
任十八年民有訟者不湏投牒召至榻前口理其曲直嘗
赴民飲歸携其杲餌㗖市小兒乆之𪠘前民有女及笄本
深嘆曰是家女吾見其𥘉舉今已字尚可留乎投牒告老
張鼎新沅陵令也好鋤強暴務于安利其民九載考績民
詣闕留進秩一級還任凡令宛陵三十三年劉綱字文紀
禹州人永楽中知府谷縣頗尚威名遷寕州寕乆敝同俗
為治教民播種興詩書簡兵練武不專䋲墨廢墜皆舉㑹
艱去寕民詣闕乞留詔𧺫復􁁻為寕州治有龍尾湫時出
光怪遠近以為妖惑禱祀奔走綱伺其光動手射之應矢
而㓕巨鼋也嘗行野中值横䂖為虹馬驚不渡諦視之則
范仲淹撰狄仁傑碑文遂立祠祀狄而碑其廡人稱異政
在寕三十四年去寕之日哭聲振野州人與狄仁傑䓁共
祠之称七君子孫宇弘治間為大學士贈綱如宇官譚思
敬永楽中為􁛹縣十八年譚曰整字思齊豊潤人為華容
二十二年扈暹為鳯翔三十四年鄭璉鄞縣人為萬州劉
奎為愽羅皆一十八年傅皎字孔晹祥符人為通州二十
年盧秉安字文定南豊人為東莞十九年皆以循良乆于
其治又王泰字伯貞太和人王導後也為瓊州十六年流
民来歸萬三千人史誠祖觧州人加濟寕知州啣理汶上
事凢二十九年家于汶
　論曰民愚故醇以官之變態百錬之而愚者智醇者遂
　　儇机生不可制且官此者率欲驟遷扵是矯物為䏻一時
　　譽作而貽数丗之害有之具恒䓁十三人每不近名無為
　　上人然而久任則主化在也寕詘其劳而休吾民
　　陳鎰
陳鎰字有戒南直呉人也永樂十年進士授監察御史滿
九載遷湖廣按察副使内艱𧺫𥙷山東輙外艱未𧺫再𧺫
浙江時以三殿工督木魯家務超拜都察院副都御史鎮
守陜西提督寕夏延綏邊偹三載還朝亡何復徃又三載
召還佐院事不踰歲復徃且許便冝行事又三載進右都
御史詔與靖遠伯王驥更迭治軍驥老將固推稱鎰正統
末復召還掌院事上親征鹵留鎰居守六師震驚鹵乗勢
入犯鎰以左都御史按行通州以南護邊人避鹵鎰　鬚
髯風神峻整寛中長者不爲一切苛細居官所至有聲績
而関中尤著每行部下車乆旱則兩匕乆則霽人有疾病
誓淂為鎰一舁肩輿輙愈鎰出則老稚歡呼争前舁之鎰
笑弗却也至是陜大飢陜父老上書願淂鎰至以副雲霓
之望詔鎰徃賑之景㤗中㑹昜儲加太子太保時同理院
事者王文毎氣凌其上鎰如弗聞也四年以疾乞休又三
年䘚贈少保謚僖敏陜人廟祀之
　論曰以寛仁親民昜見声績掌院貴飾綱紀臨邊貴拔
　聲靈而率以長厚裕之如僖敏盖誠難也每底績無一
　可以為名則真無一託以為名哉相傳其父孟玊平居
　好善僖敏方在娠有神父夢吾為而子以大尔閭乃淂鎰
　　程冨(弟志學/孫澤)
程冨字好禮南直歙縣人年十三有名庠序日者測其干
支謂不録春官而同出身論者謂非制永樂甲午舉於鄉
至宣徳中己就選某縣陛辭羣伏上獨疑冨平立不敬對
曰臣貭頎長苦出人一頭地上賞是語即日擢監察御史
賜同進士出身按廣東激揚有声再按江西撫州大盤山
賊曽子良以妖術惑衆閧𢾗萬滛刼冨率兵一皷夷其巢
俘獲二千餘人録其魁訊餘脅從悉縱之奏免該省造𥿄
鑄錢二局及桅心杉樟等木二百四十餘萬擢大理寺左
少卿正統六年以行在僉都御史参賛陕西甘粛軍務陳
軍民利病五事總督雲南粮餉平麓川不靖陞右副都御
史請疾給驛歸子鏞録盤山功世新安衞百户從弟志學
以宣徳中鄉榜厯湖廣按察僉事㝎苗亂璽書褒可從孫
澤亦以正徳鄉薦孝聞
　論曰余過新安獲交好禮裔孫守淹該詩文端警為東
　南所推重堅静自持不䡖進取嗟乎其有所本也欤
　　王璡
王璡字器之雲南日照人建文中為寕波府知府性儉約
居官清一日偶魚肉兼饌璡怒庖人過侈徹而瘞之時號
埋羙太守燕兵逼淮璡多方偹禦造大舡𣣔取海道趋瓜
州截其後衛䘚不楽未行燕淂國縛璡至京上問治舟何
為璡以實對宥不殺釋還老田里
　論曰吾從梅花帳中索菜知縣從瓜州渡口傳羔太守
　両可以同考
　　王槩(王/宇)
王㮣字同莭江西廬陵人也正統七年進士以刑部主事
歴河南按察使天順𥘉被誣下獄㑹㐮憲王入朝上問所
過官吏賢否王曰臣過河南百姓遮道言王亷使冤幸為
語皇帝還我王亷使上即日宥㮣四年憂去百姓褰帷號
泣起右副都御史廵撫陜西代王宇大理寺卿㮣才頗敏
逹其詳慎一如宇至其審断明允㑹文切理倫要簡暢宇
不能及諸法吏絜以為令掌廷尉事凢十載稱亷平遷刑
部尚書踰年卒謚㳟毅子臣成化五年進士翰林侍讀出
廣西參政王宇字仲宏祥符人正統四年進士嘗為撫州
太守郡人頌之曰関莭一毫無地入公亷两字有天知厯
撫大同有䟽請誅石彪不聼勤悴卒官彪遂敗上始思宇
　論曰天順中両大理寺卿㮣與宇是也奪門之後廷平
　亦多為所奪即賢有貞或不免而以明允称不厄諸奸
　其誠足任而審㡬有足多矣
　　盛顒
盛顒南直無錫人天順中為御史抗論石亨驕恣謫知束
鹿豪右聞其来警曰即走石摠兵不䏻庇抵任乃純用撫
循吏畏而民安之以理折訟從容以解鄰郡不决之獄亦
就質咸心服去時人有水清鏡明之謡四境之外聞風趍
附荒落頓成邑聚至今称清官店累陞左副都御史
　論曰清官店不即驕恣故不䏻濁之
　　鄺野
鄺野郴州人父子輔以訓導謝歸訓子勤飾躬慎慮勉
扵學永楽中以進士為監察御史命察阻鈔法按犯邊倭
㓂失律擒山海関賄吏救活营役疫失辯䂖州民不軌之
誣皆以亷平稱宣徳中陜右華亭冝川饑為移粟移民活
人夥擢京兆尹莭用爱民豪滑不淂矜其智正統𥘉擢兵
部尚書務莭其加飬鋭氣以待不虞天下縂小旗例試京
師受代埜請淂免已已扈駕土木䘚謚忠粛
　論曰埜陜西按察使時以俸易一紅褐夀父父大怒以
　為不義擲還之巳念㝎省久鈌欲图父典闈考其治淂
　　以覲父父又大怒父蒞事子任何以示防必不許然則
　　埜學淂之庭授者居多
　　陳晞
陳晞南直江隂人正統中出身胥吏參縣兵房有戍絶勾
丁而誤及者貧不能為餽為具邀晞夜飲出其妻勸觴而
身他避妻具語以情晞絶𥚑走為文脱之以薦為兵部郎
中同官主事甲毎向胥曺痛詈意在辱晞不為意後主事
卒官晞為殮送之歸擢兵部右侍郎廵撫甘粛歴兵部尚
書
　論曰成化以前有考薦之例用賢無方松江守進賢黄
　子威與蘓州况鍾齊名南昌萬祺與晞累官至尚書又
　傅衡洪秉龍士安三人皆以吏負擢御史餘在部曺者
　　不可數成化後保舉之法廢鄉薦無九卿之望歲貢絶
　　部曺之陞况下此者乎時有覇州守不知其出身　鄭
　　州濬渠用夫三日可扳經年之劳簿稽民業覇州以勤
　　多積捕蝗京畿有泫廵方下其法于諸郡民便之以恃
　　監振謫戍
　　王鴻儒
王　鴻儒字𢡟學河南南陽人成化二十三年進士慧一過
成誦書端勁有古法里人有為府史者乞其書粘直壁知府
叚堅過直見之及入竭稱清澈非塵中人㽞讀書府中資
燈火就試督学陳選驚濟丗之才非止舉子業尋領河南
以户部出提學山西泰陵朝宴語劉大夏如鴻儒他曰可
大用正徳改元致仕起國子祭酒十年以南户部侍郎入
吏部嘗曰惟誠与直能濟國牽時尚書陸完有才名頗
与宸濠通鴻儒每對座亟稱憂忠靖王忠䔥可師表完意怫
十四年陞南户部尚書濠反完敗鴻儒方督餉九江欲遡武
昌約守臣以兵順流下使敵反頋又聞康陵䡖出益憤懣
疽彂背䘚溢文在鴻儒明逹凡列用人行政乃先軰厯朝
行已䏻缕言之不爽論時務淂失為預志無不大少騐人
懷私見之亦化傾肝胆弟鴻漸亦舉河南卿試苐一仕至
山東右布政使廉清有吏才
　論曰或云文荘少貧代為府史書册茟畫等太守問史
　若為之乎曰史不能王年少手蹟也藩臬時便為上所
　知搃以不欺淂之盖生平無不恭宏纎以之矣
　　祝顥(孫允/明)原傑
祝顥長洲人正統𥘉成進士時詔奄尹察舉四人􁁎法從
召試不就給事刑科朝章多所糾正稍毁除私創寺院奄
多庇　不奪景皇帝立以都御史召不赴願外轉僉事山
西安輯捛􁨲公私頼之進秩叅政邊郡少文民不　延儒
生　之臨汾陽曲故有更老象猶左袵立更之易臯陶里
為士師里脩其墓明習法令治無冤民汾有盗僣號部衆
且彂的其窟親入捕首從十六人所板引且千百顥請脅
從勿问部使者曰不以􁃸　是沉命以􁃸　而止獲此所
當名捕者衆奈之何顥擬奏草此十六人者弗赦餘有名
未彂可以恩貸也遂不溢一㐮陵人贅偦老𣸪生子且死
婿育子長拆産訟不决顥按之曰偦字孤義也而專財乆
雖賈益饒而業由婦为石可忘所自為平之彼此感泣去
絳之侠有睚眡殺人者廉而抵之毎駐車劳苦民夾道擁
觀致不能行七年謝帰与徐武功劉珏社瓊日相従宴逰
最後䘚孫希哲生而右手指枝遂自號枝山以賢書官應
天府判不楽仕谢病帰工書法獨淂虬古海肉盛幣案其
書不与或乘其急技小錢輒付去稍給又𣸪不与四時醉
妓舘中　妓轉索之無不与也日偕唐子畏張夢晋䓁放
浪山水效晉人風　好蓄古法物名蹟重價購淂或欵客
不足百鐶者一二輒售之所著書有祝子通祝子襍祝子
罪知蚕衣浮物蘓材小纂野記語恠金石契合䓁書而顥
曽孫續進士官給事中厯布政使性純貭氣温惠而操尚
凛凛所至有声
原傑山西陽城人正統中進士以御史按江西平徤鷙俗
循擢按察使剔宿弊興廢政扶進善良徂遠貪暴綱紀肅
然左籓山東寛而有制成化中荆襄流民且為乱以左副都
御史出諭恩信兵不血刃大難就平陞右都掌院王越沮之
改南兵部尚書道䘚南陽驛舎傑誠心與物楽聞讜論不
露圭角而圖畫井井故所至成功至今輿頌不衰
　論曰英廟時羣寸軰出大都渾厚不佻以诚長者䖏官
　如顥存飬孤嫂継絶扶困專以教誘恩義兼行傳孫枝
　山則稍露其才無當寔用盖由唐六如放廢後士以曠
　逹髙物㡬成凨俗顥祖孫而有今古之感矣弘治戊午
　太倉州治成撫臣彭礼曰门額必枝山手乃工百丗以支指應
　稱善金山碑今猶有存者原陽城其猶誠長者之間歟
　　丁積查約
丁積字彦誠江西寕都人成化中進士授新㑹知縣𥘉至
官有中貴弟梁長責民償逋過當更他索酷積繋長獄追
焚其劵盡毁邑中淫祠著礼式示之擇立鄉老使董民俗
月朔進聞扵庭優礼其能者民有賄盗大榜其門月朔令
赴縣聼戒改悔去榜邑故事民輸平均錢則貯官𣸪歛私
錢供用曰當月錢積以重科不便為泒丁産定錢数足用
之外毫不妄科甲首納錢畢即遣歸田常為民辯冤忤當
道繋獄民群為計且行賂積手書民君子但求無愧扵心
而己勿妄動歲旱禱雨羸　爐火着衣為焦体
雨迸空而下邑中凡忠臣義(士)以及(節)烈之女或廟或墓
各置祀田令人守之竟以羸䘚治有嫗夜哭甚哀人問之
曰開歲甲首且到我家丁大人不為吾益算一年吾何以
聊生受教陳白沙素昧羅倫倫之䘚也遣邑諸生只賵之
查約字原慱浙海寕人弘治中進士授南刑部主事歴僉
事福建治有異等禱旱疫誠天為雨民病已延平邵武暨
福州軍亂並以單車申諭則亂者感約素咸羅拜願就約
束治首亂不濫副使江西白疑獄出儒生扵理進參政治
學舍廩孤貧惠飬更切再進布政使左歲饑廣司椽納糓
飼之永為例為治不事察察非數十年之利弗勤也躋馬
　忠肅劉忠宣扵祀典專祠羅文莭章文懿皆有𥙷風教以
　最陞應天府尹旋命廵撫山東未離任遽有侯官賊在獄
　㑹訊賊奮斧擬撃臬司而誤中約者三閩人為痛哭立相
　論曰皆惠利其民而彦誠稍遜吾先世原愽之大原博
　𥘉生母夢神與布一斧痕者三盖乆䜟之矣筮仕數十
　　年家三楹不益一㕓與鄉賢之祀
　　劉珏
劉珏長洲人况鍾為太守時辟為掾珏辭碩就愽士弟子
業况嘉之令就學輒隽以進士主事刑部有丞坐贜獄潜
以賄動珏珏曰丞自招矣却賄治如律按察山西教示墾
田人知力食他縣受賕見法以珏善主法者暮夜以請珏
毅曰為長吏為朝廷活窮瘠乃刻自肥以賄聞此語安淂
向吾耳急謝去家居姊􁁪而有子㓜迎飬之為　田宅母
癰親吹之友孝孚于閭族持巳㓗嚴与人恵和頋不可干
以私好學不倦能吟亦工書法涉絵素
　論曰珏𧺫家側微性清逸無有游楊其風莭者然行己
　　無愧過造常十餘車有所咨询䘚不敢對盖其䔍慎有
　　過人者歟
　朱希周
朱希周崑山人父文以御史按山東遷副使以長厚廉恕
名希周舉進士第一𥙷脩撰在禁近小心翼翼不妄言咲動
有恒度侍講席多所斍益選造南國所舉上稱淂人丗宗
時大礼議𧺫雖不能顯自見然終不能与新貴習厯
吏部南都辯論官材無敢私与奪忤時病帰以重盛徳表
式州閭所居廷隘不客車室無爽塏階無重墄執謙守
久而勿渝遇人淳諄不以造次廢礼其介老而益勵人望而
敬之卒謚㳟靖子景固任叅軍
論曰昔人有云使居官任職無以踰人臨利害有所執
　　身繫安危為時輕重舎朱太宰将安帰哉人稱呉中三状
　　元壬辰呉文㝎癸丑毛宗伯丙辰皆厚徳直操人不可及
　　張位
張位字文邦湖廣茶陵人宋履翁之後也州有龍化湖故
有䜟龍湖坼榜元出正徳已夘湖忽暵涸亀裂明年位遂
舉禮部苐一又明年賜進士授翰林編修嘉靖𥘉進左賛善
内艱歸時張桂用事位不樂其官家居十三年𧺫歴翰林
學士上𣣔伐安南使位徃諭行未至遽止之以副縂裁纂
修玊牒稍用本支法有所更定上曰卑不可踰尊亡不可
先存學士指矣其如學士所定歴吏部左右侍郎斤匕有
信辨邪正明升黜不瓦合未嘗以踈逺輙擯乆之累陞礼
部尚書兼文淵閣大學士位雖與諸輔臣同供文撰頋墨
　墨不自得不敢顯諍及卒上頗不悦謚文隐隆慶改元更
　謚文毅位卞急而志意廓落明習與章䆒極時務尝曰今
　兵老邊棘禍旦夕作肺腑詣公不歴算周思坐泄匕乎嘗
　欲裁定㑹典權衡百度𣸪成憲之舊明因革之制使城社
　狐鼠不淂府奸事格而止
　論曰人知之而為之者鮮也人不知之而為之者益鮮
　　也位謚隐之謂矣
　　龎嵩
龎嵩字振卿廣東南海人居弼唐鄉早嵗逰王陽明湛甘
泉之門天性嚴朗嶄􁁻不可犯學者稱爲弼唐先生嘉靖
甲辰由鄊舉授應天府通判晋治中𥘉至曲貸賑荒所全
活六萬七千有奇復業者十萬六千有奇民苦役重取公
費議寛之令甲首輸鏹免其置辦付印簿以防漁侵清寄
居客户以助夫役移僻驛馬匹以甦衝塗覈冒濫優免及
詭稱官户寄庄户女户神帛堂匹户以實丁口八邑皆蒙
惠焉時江寕葛仙永豊二卿数有水患居民餘七户而己
歲課不能辦嵩爲築堤闢萊得田三千六百𤱔立惠民庄
四召貧民佃之流移盡還而全邑訖無代輸之苦折獄無
細大必得其情有張元二者以追失婦不反嵩躬至婦所
見室畔懸厓矗立林木颯然心動行数十歩而前猝執村
老訶問之對曰我但見一屍懸厓之下迹得元二𬒳殺状
係戚畹彭若龍佔无二妻殺元二執抵是時居間者萬方
拒不聼嵩饒吏幹在事拮据百廢具舉尤加意造士暇則
進諸生課之捐俸資賞給单騎行縣所至肅然一𬞞片楮
不以頓民在府六年京察例而復與覲察嵩謂非理上䟽
請止之至今著為令晋南刑部郎中曲靖軍民府知府所
在士民􁊕徳既去追思之爼豆不絶云
　　論曰龎曲靖治尚利濟所云兼用王湛者未信也事事
　　㽞意民瘼而大小殊
罪惟録列傳卷之十八　文史諸臣列傳
　　劉三吾
劉三吾名如孫以字行湖廣茶陵人其元耕孫燾孫皆死
元事三吾故𧺫家為元静江教授副提舉洪武十八年以
茹瑺薦授左春坊左賛善而三吾老矣三吾愽覧善記應
對詳敏與朱善宋納屡承頋命御製大誥洪範両書成皆
淂為文序之上命儒臣蒐輯古今大人物理妖孽之著見
者以自省曰存心録又輯漢唐宋而後灾異之應臣下者
鍳于有位曰省躬録皆三吾主之坐授世子經慢降國子
博土㝷𧺫為翰林學士懿文皇太子薨上御東角門悽然語
群臣國有長君社稷之福朕第四子頗類朕類朕群臣未
對三吾獨進曰陛下誠頋社稷臣惟秦晋二王寘何地上
為黙然者乆之卒立皇長孫為惠宗上讀書分命羲和之
章謂蔡氏傳日月五星尤旋為未合又御注洪範以惟天
隂隲下民為天道相恊厥居為君職而蔡氏並屬之天非
天所以作君師意又他註説與番陽鄒季友所論多有未
安者乃大徴諸儒訂㝎書傳而三吾熄其役賜坐殿中諭
曰朕見奎璧間黒氣全消文運且興矣賜詩命𢋫和許諸
臣宴酒楼皆獻詩謝上大悦曰耄而思歸者先遣之諸臣
頓首願留自是書成賜名書傳㑹選頒行天下上又命莭
文孟子七篇諸草芥冦仇不聼易位等語並削之以明君
臣之義已復編類禮制以頒中外命三吾為書卷十有三
自冠服房屋以至奏啓署押皆有體式既成賜名禮制集
要又以表箋煩䛕時多觸忌諱論死三吾與賛善王俊華
並授命撰為成文令諸臣得按事如文録進朴者陜西人
以直諌為御史數與上争上怒命斬之遽召還曰勿再犯逭
汝朴曰臣有罪安用生之以臣為御史固責臣言臣無罪
安淂辱之上固赦朴以朴言復命斬䃼及執之市過史舘
大呼學士劉三吾聼之為直書某年月日皇帝殺無罪御
史王朴也三十年三吾以主考㑹試謫戍邊遠建文中召
　還命製大明一統賦永楽中竟坐前秦晋一語暴卒
　論曰明文運寔劉茶陵賛之潤色御草淂文無害豈易
　易但奎璧消黒氣与文星見閩分災祥不一天道亦難
　　知也暴卒之説載名山藏李清愽考指以為誕与丗庙
　　方后之崩扵火咸謂不可信是或有㨿相傳太祖嘗問
　茶陵所居三吾圖上靣峯最聳上以華抹其峯之尖未幾山
　　一夕𬒳雷堕髙聳而三吾卆不終此誠誕若夫三吾之自供
　鑿鑿則胡藍黨自不必𣸪引盖于主試外又一罪矣安淂
　有生三吾
　　陳繼
陳継字嗣𥘉夲湓城人父惟允客于偽吳潘元眀所矜伉
專己王行軰皆望塵走嘗停而呼止仲随吾来何自若也
久之允死家破母吳操節尚遺書萬卷遂從止仲学時
經術頗廢継乃獨称説先王䆒釋疑滯人称陳五經洪熈
中楊文貞薦綬愽士陪領弘文閣宣徳中預撰兩朝史進官
力辭歸門多乞言者彊應之思尔厲苦之文雖㓗嚴然或
蹇躓不遂相傳有司上其莭孝事使御史微廉之継方抱
甕随母灌𬞞傴偻甚唯母命起倒頃母入以壺漿来継趍
而前跪上母乃揖母飲御史急以聞所著有怡庵集
　　論曰継于古籍有所論説不敢立異要之　訓詁之言
　　也由其逰于俞貞木品重言亦尊王弇洲評王燧及継格
　　既沿卑意任淺陳嗣𥘉与王汝玉待魯衛之政也相傳宣德中
　　随入禁閲畫有龍翼而飛上問龍何名三楊不能對經曰
　　應龍生爾雅上嘉可
　　殷奎顧巽陶振申屠衡徐左逹(林大/同)梁時(樓/澄)張淮
殷奎字孝章其先自華亭遷崑受春秋義于楊維禎洪武
𥘉以秀才異䓁聞試通一義例官文學掌故因乞近地見
時調咸陽念母欝欝死弟子私謚文懿先生奎為文爾雅
深厚不習浮夸亦頗　通天人分際所著咸陽志關中名勝
集陜西圖經支離稿
顧異字順中長洲人洪武中以易教授于郷自巽始時方
統一徑傳敦尚教化除去異議輙以非聖罪之扵是靡然
向風
陶振受学于楊維禎所以明三徑舉于洪武中詩義従朱
　熹書從蔡沉春秋從孔安國諸生楽其近名陶生學為掌
　故呉江久之坐法傳詣京師奏賦三篇多俚語俳調淂觧
　復力掌故安化
　申屠衡長洲人善言春秋与楊維禎㳺稱博贍客呉潘元明
　所客共賦詩衡坐困及命茟为文亹亹有思致洪武𥘉徵
　草檄諭蜀大穪㫖授脩撰病免不肯仕謫徙濠
　徐左達字良夫受易鄱陽之邵弘道又受書于董仲仁楽
　与諸儒辯難洪武𥘉辟署東歐守時有林大同亦號通經時尚
　未專用朱熹氏學故家有各經䟽義薦授大梁愽文予告薦不𧺫
　錢逵字伯行父良佐以文学名逵攻文甚苦方其命思循壁行
哦或觸而踣方黙坐沉思客入不𧺫年四十餘猶無意出
也元至正間分行省扵蘓始就辟遷淮南脩法令舉文書
能無失秩洪武𥘉徵詣太常時方脩正礼楽諸文学多膠所
聞議不合者皆放帰逵既帰终以前元官坐逮死
梁時吴人學為文最苦其父𥘉以博淂妻生時逾歲又愽而
負人携之去時少則随母長乃走㑹稽山中讀書洪武中
以善書選隷王府亦預撰列有集名噫飲㑹有摟澄者自
鄞来徙与時同受書沙中翁又授易魯人覇客都尉胡歡所
後夏原吉薦澄能治水不就
張淮吳縣人受學為愽士弟子己棄去更其名去他師然涉
略書傳不能名一家貧壁立拓弛無行而才性贍㨗人窮思
終日淮冲口是也衣敝履决人忽易之淮人徐志負書㳺
無所推譲見淮毫翰若飛警出意表驚而遯有富人餉榖
三十石請賦悉付酒家無所問竟以酔死
　論曰元氏以来文下衰矣明興季迪諸人倡之迨後鄒
　亮文康通理詩体一変然亦無甚相遠也夫創制伊始如
　日月髙懸誰能以私自為体故譴過必聞悔辱易搆亦难
　免矣自殷孝章以下九人咸通經䔍學其于進退淂失
　不一然氣性渾龎􁁃而未彂与後代之輕炫絶殊
　　張適
張適父仕元適少悟絶為詩立成母賤嫡妬之呼狗子洪
武𥘉舉為郎工部病免復以明經選為吏桂林周旋滇池
主佑儈鮿鮑税金錢二十之一衣食其間或不給竟抱案
死為詩若文與高啓楊基齊名而辛苦寒薄困阸之意溢扵
辭嘗論滇入版始末甚悉且云今道所從入貴州古之鬼
方也道隘且要假令一夫猖狂則懸車束馬之塗不知所
出矣且㕥今兵威因秦時額畧通五尺道黔中者大索之
諸夷間廣為岐塗何不可㦲夫制禦者先之形便則威無
不迄乆安者㩀其要領則無偏廢不舉之患且與其縁險
　塞徑興度臨不測適一孔之所出就與交衢四注分裂其支
　郡而関梁出入動悉由我有事則從天而下豈足道㦲又
　按漢所為関沬若梁孫水者若水出蜀旄牛徼外南道越
　􁦸卬都以至犍為朱提入扵江所謂朱提銀者也是水之
　所出自其界也而犍為故役属西南夷又豈假他道㢤他
　所著有江舘湖濱昆明諸集孫祝起家進士為尉士言事
　𬒳斥歴守保㝎
　論曰適匪其文之也審扵行矣主税而不給其莭尤不可
　及也惜不䰟其用而以工辭聞
　　孫蕡
孫蕡字仲衍號西庵廣東南海人負莭㮣不妄交逰元末
結詩社南國以延一時名士王佐趙介李徳黄哲尤磊落
狂斐嶺南稱五先生云明師入粤以蕡常為何真草投欵
書就典郡教洪武三年設科取士蕡首舉于鄉以工部織
染局使歷翰林典籍侍奏對便㨗容觀飄逸出為平原簿
以罪輸校操版築之役蕡謳吟為粤聲上聞之釋令陳所
為詩皆忠爱語放帰益肆力學問有輕死生齊物我之意
乆之𧺫蘓州府經歴謫戍遼東黨禍見殺臨刑歌詩一章
天下冤為門人黎貞並在戍為葬于安山之陽番禺趙絢
　嘗曰嶺南文學自蕡發之
　　論曰仲衍與王佐𥘉從陳友㝎參謀議友㝎之淂全于
　　功名以終蕡亦与有力而不免扵党惜㢤時仲衍與
　　林尚黙誌張宗海洪皆有詩譽及四明王宗器莹為律
　　詩類編皆唐人分十四韻五言不預誌序之楊士弘有
　　唐正音洪序之浦陽黄容以趙子昂劉子髙不取宋詩
　　為非是并以楊亷夫髙季廸有可訿議錢塘崔宗吉為
　　皷吹續音竟以宋元金律詩並傳翁曰垣江両軒詩黄
　　容序之又極不喜劉崧宋無詩之一語
　　髙啓(王/彞)
髙啓字季廸南直長州人也少孤力學能詩文周士誠名
為下賢吴中群望無淹伏啓獨避居松江徃来青丘甫里
間吟咏自適時饒介之丁仲容軰官周以詞學相雄得啓
詩嗟服願納交介之嘗評醉樵歌張仲簡苐一啓苐二啓
好權畧振麈能傾一座即一時武勇多下之洪武中以宿
名聘修元史與王濂王彛張雲兼髙遜志李越李汶張宣
張簡社寅俞賔殷弼趙纁朱右貝瓊宋伯青共事授翰林
院編修召見闕楼擢户部右侍郎力辭罷歸從故時一二
俠逰嘨虎丘為樂適魏觀為郡延問啓郡中政事淂失相接
甚􁁅觀嗣就辟以上梁文出啓手遂并及難年三十有九
啓扵書無所不讀文喜辨撃馳驟精采煥發詩冠東吴稱
大家與按察使楊基太常寺丞張相及左布政徐黄號吴
中四傑􁂜字子常父教授崑山遂家焉學有端緒文章精
縝自淂為多㑹稽楊維禎以文大東南􁂜獨叱為文妖預
修元史以母老乞歸卒同坐魏觀事
　論曰觀無罪何况啓即上梁文豈有追末减故吳者乎
　且未聞前有㫖必㓕僣者之基也顧辯撃馳驟可以淂
　禍子常師事天台孟長文長文故事元儒金履祥頗精
　縝與馳撃者異乃何以同為魏觀所連
　　王行
王行字止仲家夲微從父為行貨都市習藥肆肆婦欲聞
小史稗説行輙誦數之扵是淂借諸書自子史而經無不
在嫗前也辞去㳺諸生間為文宕逸而譎氣凌一時士誠
王吴時以其賤下客之無所見洪武𥘉辟夲郡儒學占對
不窮論難非膚學所及太守魏觀薦之朝不報遂徃客涼公
玊以巾韝入謁立談玉喜過望與謀議多見用玉敗並死
　論曰止仲負縦横之才艱難𧺫㡬若蒯通雖其言不外
　聞頋凉國雄功名時止仲無生平舊輙入幕称最宻而
　玉威強震主既不聞有所匡救然則文之譎所教也
　　桂徳偁胡翰
桂徳偁字彦良浙慈谿人洪武六年以省臣薦召為太子
正字與秦府紀善林温入侍大夲堂毎荅上問必經傳要
義至問三教則荘對曰治天下當法孔子授晋王府右傳
陛辭上曰江南大儒唯卿一人伏謝臣不敢當宋濓劉基
上曰濓文人墓峻隘不足取已召還獻十二事名萬世太
平沼安䇿
胡翰浙金華人愽學無所不窺䆒為文明㓗簡峻論議毎
出人意表􁤤然善也雅好泉石幅巾短杖憫宋潜溪攻舉
子業移書招之國𥘉太祖聘授衢州教授預修元史
　　論曰開國時劉宋章陶方葉䓁經濟文章莭義俱出
　　浙東西遂以摹拭有明地靈廼人傑以之奇哉徳侢
　　翰雖畧不足而以法孔子衰二氏之尚以舉子業小潜
　　溪然則両浙占中都且平分文武之運
　　危素(黄/􁇥)
危素字太樸江西金谿人十五通五經大㫖名噪公卿間
元至正元年八經筵為檢討年四十一矣移書執政請修宋
遼金三史行所在訪摭闕失遺書書成其力居多素善筆
箚詔謄釋氏書以外教辭歴禮部尚書參知政事自索羅
帖木児入相棄官寓房山者四年順帝北奔淮王監國承
制𧺫翰林學士承㫖大将軍逹兵入燕素與同里侍制黄
冔相約死難冔方投居賢坊井中從人午出之則紿午取
告身納大将軍午喜還報己浮屍井矣􁇥字殷士金谿人
僧大梓為营葬之素亦走所居報㤙寺脱帽両手㩀井俯
身将就沉大梓與番陽徐彦禮大呼公毋死國史非公莫
知力挽出之既入朝上嘗訪以元興亡之故時資獻納𥘉
宋穆陵顱骨為江南縂挕楊輦真珈所發相傳授為西僧
飲噐因言于上瘞之聚寶山卒葬故陵乆之兼弘文舘學士
賜小車免謁朝上嘗制詩一章繋序于首命學士咸和之
素成最後上曰危素老成其有先憂之意他日上御東閣
側室素履聲槖槖簾外上曰誰曰老臣素上曰朕謂當文
天祥御史王著䓁劾素亡國之臣不冝列侍從謫含山守
余闕廟踰年卒所著文集五十篇奏議二卷宋史稿五十
卷元史稿若干卷
　論曰太樸以經學著声元時吳澄范梈俱折莭与行軰
　白事丞相極言無隐其所自分非常尝曰吾不畏丞相
　畏後丗史官宋景濓謂元亾史存危力也危改莭于史
　不畏史以存史若自讞而景濓之必存史于危奈何或
　曰太僕審運可以陪青田然則􁇥誠可以陪余闕無愧也
　而景濓又為􁇥銘其墓碑
　　葉子竒
葉子奇字世傑浙江龍泉人愽逹今古洪武𥘉株連就逮
獄中以瓦研墨負梏而書獄卒感其勤為具燈火寒暑不
休事白出獄續成其書書名草木子草以計時木以計歲
以况其生而傷其言之不尊也稽上下之儀星躔之軌隂
陽五行生剋之運海嶽浸瀆彛戎希乏之物鬼神屈伸之
理草木之変魚䖝之尤律歴推歩易衍之大宗釋老孔制
之書而歸扵六籍之緒野記時事得失荒兵菑異文弗避
而義甚則又别著範通玄理太玄本㫖齊東野語諸書
　論曰子竒之為文愽矣而木及扵約也盖傷其言之不
　　尊命名草木或以速訟在此頋其文弗避是欲閑紛紜
　　扵則哉其夢寐可以不没
　　陳桱(杜/斆)趙撝謙
陳桱字子經浙江寕波人逸才嘗作通鑑續編書宋太祖
陳橋之事曰匡胤自立而還方屬筆忽雷作震几桱不変
色曰便震五指不奪後三日晝夢廣殿有冕者責之即何
負卿乃尔桱伏地稱不佞且曰桱不畏死冕者為俛首驚
而窹洪武中為𧺫居注坐法死時壷関儒士杜斆愽學知
名𬒳薦為四輔夏官兼太子賔客位三公都府之次多君
臣倡和詩年六十九病歸乆𣸪召其孫矩
趙撝謙字古則浙餘姚人雅追古學洪武十二年徴修正
韻以年少黜為中都國子典簿罷歸築考古䑓述六書之
㫖著聲音文字通及易學提綱諸書凡二百餘卷又集𥙷
前聖戒書随物命之以興𧺫斯文為己任𧺫瓊山教諭進
所著書不報宋濂嘗遣子仲珩受業撝謙澹扵声華持義
堅目無王公
　論曰自桂胡以徃葉丗傑徐善述及子經古則又皆浙
　材不勝數子經夢奪陳橋使与三楊共席洪武三十一
　年以後之事茟削當何如撝謙栽正六書于胡語𥘉禁
　之日尤為切要不止條沈隐矦之非也進書不報而正
　韻不尊何哉
　　曾魯吴訥王燧(王逹/王偁)
曾魯江西新淦人也七歲能暗誦九經稍長能記濫史籍
凡古今國体治亂淂失人才忠倿制度沿革悉能之十九
謁虞伯生反愽而之于約宋濓謂曾君之學叩之如山川
出雲層見叠敷莫察端倪洪武中授禮部主事嘗逆折一
三外彛失臣禮受知上一日超六階拜中順大夫禮部侍
郎上嘗屬魯詔草一見嘆曰頃觀陶凱文己𧺫人意魯復
如此時史局群議騰沸但魯至立舉傳記折之人人心酔
而去嚴陵徐尊生云開國两學者曽魯以舌為筆宋濓以
筆為舌
呉訥字敏徳南直常熟人父遵道為沆陵主薄逮繋訥上
書請代未白父䘚訥慱洽群書精通醫術永楽間以儒士
召對便殿稱㫖留侍闕廷洪熈中復以經明行修薦授行
在監察御史出廵浙江仁和學故有宋髙宗御書九經論
孟碑多委布行路訥拾湊全楷置之殿廊李公麟畫有聖
賢像秦檜嘗為像記磨而削之表陸贄奏議修岳飛墓祠
議論端楷有前賢風継廵貴州恩威並著宣徳中歴副都
御史訥之學由愽入約自體逹用以行誼為先至其為文
根抵群經波瀾遷固談及淺學曰此韻府群玉秀才偹航
渡醒夢耳家居時聞有不便于民者輙折簡告尹以是前
後尹皆視訥所著有思菴集小學集觧性理群書𥙷註而
所輯文章辯体鍳別精詳卒鄉人祔言偃祠謚曰文恪
王燧字汝玉南直常州人少從楊亷夫魯道原治春秋文
章筆札典則精粹永楽中為右春坊右賛善時梁周行滕
用亨皆愽學能文章毎有所作旬日始成如玉曰了数篇
同學驚嘆常作神亀賦上親定為苐一觧縉次之縉于上
前亦曰汝玉文辭實勝臣一指時安南平新城矦與六部
賀表上皆燧代撰文無重複上喜以語黄淮淮叩首言汝
玉誠俊才頋自矜退有後言扵是與王偁先後下獄死時
三王皆文采偁字孟揚閩人王逹字逹善籍常州三王惟
逹善以翰林侍讀學士终
　論曰以傳記折騰沸魯于史學當有義行矣舌不止于
　能為筆也梁滕二子旬日始成神瘁未當一日数撰燧
　亦似謄繕家未許也古無類書尚愽記馬班史率全載
　諸賦後丗則又不喜韻府羣玉秀才文以時貴賤也論
　語為命四体足以㝎奏茟之候矣王偁父元時守潮州入
　明竄帰其友呉海勸之死其職荅以未有子待之及生偁
　海𣸪勸之曰吾擬明日死眀日海白衣冠吊之則偁父果
　引帛盡然則偁以文詞不免不如其父莭烮風百丗也或
　云死稍後嗟乎偁誠所為忠孝両全者㢤
　　徐善述(鄒/濟)
徐善述字好古浙江天台人米之亾也㓜主趨慶元南奔
徐氏有為振義副尉者扼関拒元元人入天台屠徐氏無
少長善述父方乳抱淂脱善述少為學生有聲譽以首貢
入太學祭酒米訥獨為優禮以學正陞國子慱士永楽𥘉
簡東宫官屬與助教眺鑄𬒳選為左右春坊司直郎皆以
厚重稱而善述尤耿介不阿陞左賛善與鄒濟王汝玉楊
士竒梁潜䓁最𬒳詩文寶翰之賜太子稱好古先生不名
嘗致書曰今晨為余改詩丰采清麗真有益扵日新但卿
齒邁恐余為學有日似卿直蹇苦口朴真百無一二故時
覼縷趂卿康徤弼余成業卿無惮勞㑹冬至賜酒及詩有
清朝盛文治輔徳資儒耆之旬䘚於官太子以文祭之曰
哀哉不復聞賛益之言矣及即位贈太子少保鄒濟餘杭
人終少詹事性和易不見崕岸兼通老釋子幹天順間為
禮部侍郎上常有問掩口對坐時乆不遷成化中以部禮
尚書加太子少保
　論曰國朝帝藻自二祖外丗廟徃徃自為文湏意射之
　若宣廟淹洽于古声情俱恊頋仁廟亦自繕之在太子
　時梁昭明為却歩矣略見扵賜好古書
　　曾棨吴朴
曽棨字子啓江西永豊人也永楽二年進士第一授翰林
院修撰同翰林庻吉士二十八人並進文渊閣嘗試天馬
歌棨當上前援筆立就群學皆後上嘗摘群書隠僻事以
問悉對無遺修永楽大典為副縂裁陞侍讀数侍燕閒應
制賦詩上毎與諸侍臣論文士則問淂如曾翰林否同邑
有坐姦黨事詞及棨上特原之棨又嘗因酔遺火延及禁
垣上亦置勿問預重脩髙帝寔録歴右春坊大學士宣徳
改元預修両朝實録進詹事府少詹事日直文渊閣棨歴
三朝再扈北廵典両京文衡三考㑹試為文下筆萬言手
不停揮状寫之工極其天趣草書雄放自觧胡後獨歩一
時性孝友喜奨拔後進儀貌魁偉襟度坦夷而神情􁤤落
能一飲数石不亂及病且氣絶呼酒飲舉筆題曰白雲青
山樂哉斯丘卒贈礼部侍郎謚文敏時貢使至號能飲難
陪宴大臣礼部無以應棨自舉則貢使大酣棨醒如不受酒
者上曰且不以才学即酒量棨已入聖寕不是有明状元
賜酒甚渥
呉朴字華甫雲南詔安人書過目輒能背記自天文地理
山川遠近道路夷險無不諳悉所著有龍飛紀録載太祖
太宗創業継統之事又有醫齒問難楽器渡海方書九邊
圍夲諸書
　論曰袁袠以子啓天才䧺麗比方大蘓夫其興㑹則似
　也而理分各見頋大蘓不及其淂君華甫記載之材也
　　曹鼐(張/益)
曹鼐字萬鍾北直寕晋人宣徳二年以鄉榜選署訓導自
陳願太學讀書改泰和典史抵治益肆力於學不廢昕夕
泰和令嗤之曰典史頋欲為状元乎鼐曰不如是不已八
年督工匠入京自陳願就禮部試果登是年進士第一正
統改元詔開經筵鼐與馬愉並以修撰充講讀官賜三品
章服三年預修宣宗實録成轉侍講九年陞翰林院學士
歴禮部左侍郎仍兼學士入直内閣三楊稱鼐詞學優贍
典制多出其手鼐明敏類東陽故閣中大議咸推决于鼐
上深眷注十四年閹振挟上北征鼐與侍讀學士張益並
以内閣重臣扈從駐師土木鹵偽求和上且召鼐草勅振
急移营南奔鹵乗之上北去鼐与益並没鹵難景帝即真
贈少傅禮部尚書文淵閣大學士謚文㐮官子恩為大理
寺評寺鼐贈三官為夲朝特典英廟復辟加贈太傅改謚
文忠廕孫荣錦衣丗有户益字士謙江寕人謚文僖才器
敏㨗詞翰雙羙時稱為文豪
　論曰時尚書鄺埜請帝疾入関嚴兵為殿此語稍達変
　而振目為腐儒不觧事鼐當亦跽伏草中之一欤吾不
　惟其莭而惟其矯扵志必典史為状元若以明敏類東
　陽後丗不必許雖然土木之变喪師十萬從官死者五
　十二人諸不重輕獨張輔王佐顧英知兵而亦不免鄺以循
　謹而鼐䏻于振前作一危語曰臣子不足惜社禝安危之
　際能無念乎可算朝陽一鳴
　　聶大年
聶大年字大年江西臨川人一目重瞳頴悟絶工詩文書
法淂之李北海宣徳末以經明行修薦歴仁和教諭吏部
尚書王直嘗以詩寄錢塘戴文進索畵旦以為契十年而
得之大年跋其後有云公以是心待天下士天下寕復有
遺才哉景泰六年大年以薦預史事徴詣翰林困于譏謗
卧病逆旅投詞扵直曰鏡中白髮難饒我湖上青山欲待
誰千里故人分槖少百年公論盖棺遲直淂詩泣下曰大
年𣣔我銘其墓耳明年大年卒
　論曰大年乞銘詩蒼涼動聼而直亦不負知已古率以
　　字行遺其名名与字一行名乎行字乎
民為生祠之子弘冝弘　並舉進士数傳安茂以進士督
學浙江能得士
　論曰汝弼書不多傳嘗從安茂座得其啓䖏大略髙自
　許可不踰堅潔二字丗謂文人率浮薄弼獨惇尚行履
　以風概自持雖議論間襍諧謔徃徃以理勝
　　楊循吉
楊循吉南直吴人与同郡趙寛名皆擅多士成化中以進
士主事礼部性好競執而汚漸不諧於時乃乞帰讀書不
差又不能達自引日怔怔然行己頗近恠事皆類可笑所
撰著亦時襍闡諧獨購書甚冨所著金遼小史最苦曰金
山曰廬陽陽志及手鏡一書極为綜愽循吉字君謙
　論曰聞之鄭司農有言循吉扵孝庿時嘗使其子上書
　請𣸪建文年號不報雖帝徳寛六而循　之所以教子
　諧僻之餘不磨至性按君謙㑹試与殿試皆十九名甫
　任主事有相者曰君貌非常人惜促数楊大驚投病移免
　　帰却至相者所㝎逝期無恙即亦不復出尝恠文章家多偽
　　書于董氏誌彂之有云文壞于墓銘不止也壞史矣子孫乞
　　言無不以為忠臣孝子慈母烈婦　士才子也採家乗為國
　　書勢必欺國尝庐金山後徙南峯號南峯山人每讀書得意
　　則手足不能禁人稱顛主事
　　陸深
陸深字子淵南直上海人以鄊試第一成弘治十七年進
士授翰林院編修劉瑾以擴充政事為名改南主事瑾誅
復職乆之厯國子司業嘉靖七年𧺫為國子祭酒故事講
官撰講章送内閣詳定然後入直經筵深請得因事納忠
勿狥故事以為自訓詁而外扵凡天下大政事大利弊依
經比義條列敷奏庻幾九卿有司有行之而不能盡給事
中御史有知之而不敢言司府州縣有負之而不能逹者
皆得以次上聞上以為誇詐謫延平府同知甫三月陞山
西提學副使深集先儒　語為典常論述二編表進之有
云臣僻居海上家有藏(書)可資考索衣食所餘足偹筆扎
倘䝉賜骸骨少假歲時當部分首尾兼縂條貫勒成一家
之言庸為萬幾之助書奏上納之陽曲生員父為縣令枉
笞死御史鏜不為申理反坐笞責深上䟽劾鏜鏜亦劾深
鏜坐謫外而深調浙江提學副使累陞太常卿兼侍讀學
士駕幸承天改翰林學士兼掌行在印信駕還陞詹事三
十九年廟災自劾致仕卒贈禮部右侍郎謚文𥙿深磊落
瑰奇嬉笑成文品隲古文啇確事義辦識書畫古噐談鋒
傾一座書法學趙吳興性好汲引雖单門後學淂畢餘論
　論曰深文断制亦號敢言雅非詞令家經筵一議稍見
　　誠懇而惜不見可性矯出与李空同徐廸功等上下其議
　　論過同舎見髹几輙縱筆塗寫左右無人當路見忌遺
　　文凡一百卷又著詩微書輯道南三書河汾燕間錄史
　　通㑹要蜀都襍抄平胡録諸種
　唐寅張靈
唐寅字伯乕一字子畏南直吳縣人也㓜讀書跌宕自喜
視髙不或友一人同郡祝乆明遺之書曰萬物轉髙轉納
未聞華峯可設都聚碩稍加宏敞寅始肯可乆乃大契所
為文不屑時熱著廣志賦以自見弘治中舉應天鄉試苐
一明年㑹試與江隂徐經同舟宻咸受知詹事程敏政或
訐敏政鬻題而寅代經属草逮治經冒承服亦株寅坐黜
為藩掾寅坐廢益放浪皈依佛氏自號六如居士築室桃
花塢日放飲其中客来大醉去不問嘗夣人惠墨一􁂫龍
劑千金由是詩文日益進自詡司馬大蘓或寄興扵畫輙
工宻不似其為人晚年(欲)以著作壽世未及就而没年五
十有四相傳寅答友人文徴明書畧曰僕嘗私甚厚魯連
先生與朱家二人為其言足以抗世而惠足以庇人也蕪
穢日積門户衰廢猶幸藉朋友之資鄉曲之譽援枯就生
而墻髙基下遂為禍的庭無繁桑貝錦百疋身貫三木吏
卒如虎海内遂以寅為不齒之士知與不知畢指而唾衣
焦不可伸履决不可納僮奴據案夫妻反目舊有獰狗當
門而噬反視室中甂甌破缺西風鳴枯䔥然覊客寄口浮
屠日願一餐盖不謀其夕也窃窺古人墨翟拍囚乃有薄
䘮孫子失足爰著兵法馬遷腐戮史記百篇賈生流放文
詞章榮不自揆測願麗其後以合孔氏不以人廢言之志
亦将􁃴刮舊聞總綂百氏叙述五經翺翔藴奥以成一家
之言傳之好事託之高山没身而後有甘鮑魚之腥而忘
其臭者傳誦其言探察其心必将為之撫缶命酒撃莭而
歌鳴鳴也時復自放徴明頗規正之輙偶坐受教而磊落
之氣自不意出狂呶自若室有妬婦輙斥去之寕宸濠聞
其名召之佯狂箕踞不為染得放歸偶過金閭獲畵舫女
郎一笑慕之迹為某紳家婢遂匿姓名作寒衣冠求為門
下傭書書善且勤主人不能釋乃請歸娶妻主人曰汝果
终傭我我出諸婢惟所(擇)遂請前所見画舫女郎婚之夕
女郎熟視寅曰君淂無(金)閶曾獻一笑者乎曰然即胡自
苦乃爾曰吾死卿一笑再曰妾見諸少年圍擁若城君揮
翰如流髙視巍趾妾頗相憐偶為動色非有私也寅誡勿
露主人偶有客過主人見所書而異之曰此六如手蹟索
傭故寅也主人大驚盛奩而歸之好事者遂傳為騒雅一
劇又嘗與祝希哲張夣晋兩雪中𬒳乞児服皷莭沿門淂
錢㳓酒野寺中痛飲而别曰此樂恨不令太白知之希哲
者允明字也以郷薦授應天府判謝帰附其祖灝傳
張靈字夢晋与唐子畏同里交最善灵才不及寅而故誕
過之恒曰日休竪子尚能一醉靈不百倍之乎逰􁈇丘數
貲客飲亭上分韻賦詩靈畵面儺服伏木劍乞醉願𢋫和
客曰丐亦能詩乎曰能給筆扎大書一字而去客曰一字
便成詩乎復續一上字客以一上不文𣣔收其筆札曰無
為又益一上字客益不觧大笑靈曰稍與一􁍟引興便與
之則加又一上三字曰此首句也湏之又書三字一上(上)
客怒麾之去靈曰好句在後又書到高山上四字葢故以
俗文諧客也下二語絶竒警客鶩已知為靈避去靈画視
寅差伯仲早逝不多傳世
　論曰使六如不䖏挫辱亦或能雍容揖古升堂及才無
　所見乃自放以廢札(玩)物為高希哲夢晋軰相与揚其
　波遂成習尚用舎之　人荘肆因之矣以佻達免寕庶
　人之湼其莊者故在也又作昭卹賦以自見云枝山既􁋁
　􁀪不矜容檢或傳粉墨從優伶酒間作興寕志其令䖏
　也夢晋偽丐賦詩相傳貲客有蒼官青士扑握伊尼諸詞
　以難靈靈曰蒼指松青指竹下則免與鹿也疾走百絶
　或曰一上之句好事者為偽甚之後靈坐督學方誌見
　悪罷斥或勸稍貶灵曰昔謝豹化為虫行地中以足覆靣
　子欲灵亦如是乎
　　湯㣧勣(劉溥)
湯㣧勣字公讓呉人䏻詩却自詡甚于劉草窓則折莭下
之草忩名溥字原愽詡更甚成弘間御史鄒亮作三夸詩
嘲之其一指蘓平其其即㣧勣三謂溥也偶松陽學諭錢
端學抽詩靖正恭帙繁㣧勣不介意甫開卷曰好投還之
再靖㣧勣不属眼曰儘好再請㣧勣怒曰吾耳不耐絮请
以異曰端學局促去時劉昌在座歎曰洵㢤鄒詩不誣公
因三夸之嘲㣧勣者有云文章光熖萬文高却説杜陵無
好句之故㣧勣白眼吾正學杜鄒胡知之遂与昌同謁草窓
京師㣧勣出八景詩相(贄)草窓以乎掩其卷曰淂如胡文穆
楊文敏吾觀之否不如(已)㣧勣善声咏其苐一首草窓連曰
不如輒付還因曰僕偶賦楊帥白鵲詩意頗自佳如公作
小児學課尚湏師父改正也㣧勣亦不怒咏草窓白鵲句
有云早随金印出邊州晚送欢声入御樓剪耴白羅飛綉
幕旂竿一文掛胡頭首肯者再㣧勣嘗作六体香奩詩六
百首有素腕守宫之一詩曰惟觧秦宫一粒丹記時客易守
時難駌鴦夢断膓愖冷蜥蜴䰟消血未乹榴子色分金釧曉
茜花光映玉鞲寒何時試􁂼番羅䄂笑語東君仔細㸔後
以武籍厯　将守邊日哦不己一夕登樓望見黄沙白草
喟然興歎吾㣧勣一腔熱血委此地矣輕出赴小敵陣死
　論曰相傳某邊驛晚一大弁輿從入坐中堂呼驛官毋
　供辦但湏茟墨燈亮翊早驛官伺門内純無人声破入
　但見壁間有詩墨痕未軋詩曰手持長劍斬渠魁一箭
　那知貫兩腮胡馬踏来頭似粉烏鴉啄䖏骨如柴交逰
　有義空流淚弟姪無情不舉哀血汚逰䰟歸不淂幽冥
　空築望郷臺生好吟死亦好吟但不必草忩見此淂不攅
　眉与
　　徐禎卿邊貢
徐禎卿字昌榖南直長洲人也㓜精文理不由教廸著交
誡感慕賦諸篇詞㫖沉欝長宿驚嘆登弘治十八年進士
授大理寺評事當事者坐好異抑之偶失囚䧏國子監博
士数年不調專門詩學䆒訂体裁融㑹折衷偹厥文質幽
憂中選平生所為文及故談藝録曰廸功集或見之誚曰
官止是手年三十二竟卒病革其友人視之泣笑曰常事
耳何足云平生自附于李夢陽至是以書付其子曰傳我
者必獻吉𥘉獻吉讀其詩嘆曰佳㦲鏗鏗乎古之遺聲耶
尋復獻其所作反反騒　難揚雄謂雄于長卿何所樂羡
乃蹈襲名其文而原何　又作賦以反之禎卿貌甚侵
血不華色一日訊道書若有得也盡謝棄所為文章習養
生家則不成
邊貢字廷實山東歴城人也弘治九年進士𥘉授太常愽
士擢兵科給事中孝宗登遐劾太監張瑜太醫劉㤗高廷和
用薬之誤又劾太監苗建與保國公朱暉都御史史琳用
兵之失以不善事宦瑾出知衞輝嘉靖𥘉歴太常卿提督
四彛館時四彛文字体名地殊入館諸生學文師授貢徴
求故譯是正諸文以成一家之學通遠人之情累擢南京
户部尚書貢凨神藻雅與李北地何信陽皆以詩文為國
士交而頗湎酒既為戸部逰歴留都諸山水日夜忘返為
廵撫汪鎔所論劾罷帰猶日與豪士浮白倡和醉則两妓
肩扶歌于途觀者如堵不為恠僻于求書所捜積金石右
文幾徧牙籖数萬卷乆之乆延書閣貢方抱疾仰天大慟
願與書同殉于火遂卒
　論曰此日士大夫争尚風雅以口舌傲人目為崖異既
　不䏻寿世豈䏻寿身昌糓廷寔諸人歟或曰呉之文自
　禎卿始变而為六代文集六卷新倩籍与談藝各一卷
　　薛蕙
薛蕙字君采南直毫州人貌癯氣清行己素峻㓗才雖高
頋坦易洞朗破去崖岸豪傑楽與之交憫學者惑于多岐
嘗作約言作五經雜説作老子觧其學無所不窺不名一
家間以養生家言及瞿曇氏書襍而證之六經及濓洛諸
説一以復性為鵠以獨慎為括以喜怒哀樂未廢為奥以
能知未發而至之為竅少嘗刻􁏫于詩有所為西原集世
争慕劾之而約言老子觧好者希矣以正徳甲戌進士授
刑部主事抗䟽毋南廵㡬得罪調吏部嘉靖中歴考功郎
中坐論大禮撰為人後觧為人後辯奏入下獄已而復其
官復為權貴誣罷去屡薦不復𧺫家居藝圃灌花　如也
絶千請喜觧贈自號西原居士後扁其齋曰大寕自號大
寕居士
　論曰借論學乃急見其汪恣頋未嘗有所為指歸先是
　有楊亷者豊城人好學攻苦嘗云文章為宇内太平最
　要天有雲霞地有花卉与相比麗独更有理趣似為過
　之于是礼楽刑名計數以徃無不􁩷悉以庶吉士厯宗
　伯直欲低昂史傳權程朱然所為指帰盖難乞矣因附
　見此
　　王廷陳
王廷陳字稚欽别號夣澤湖廣黄岡人児時便能敏記黏
竿凨䲭狎逰蹶獷其父參政濟每抶扑之輙呼大人勿過
虐海内名士正徳十二年進士以庻吉士讀書翰林院毎
伺學士過院輙登樹作聲學士驚佯不知也武宗将南廵
與同舘舒芬䓁上書劾江彬罪學士䂖珤聞而止之廷陳
賦烏母謡書翰林壁間其詞云烏母謂烏子弋人在傍汝
勿啼弋人得知将汝帰我但高飛𧺫焉能捄汝為竟上䟽
撤館授給事中卒與芬䓁忤㫖𥙷外知𥙿州廷陳為州臺
省監司過者皆不出迎亦無所託疾曰是皆盲人(敢)當王
生倒屣耶㑹御史喻茂堅行部至裕而藩使陳鳯(梧)亦至
廷陳以師故謁鳯梧鳯梧好謂曰頋我良善但勿後御史
御史啣上命者也廷陳曰諾前迎御史御史知𥙿州亢驁
故以小過榜其吏廷陳屈請弗釋則大罵曰陳先生誤我
直上堂摶茂堅悉呼其吏卒出從守勿更侍御史鑰御史
門且具奏御史窘不能具朝餔由鳯梧稍爲謝僅夜去㝷
劾奏廷陳不恭㑹其州中豪民亦告廷陳廷陳坐囚大梁
獄獄中作左賦神難二篇其尤賦篇曰晝晦宵明川停嶽
行隆冬劇燠六月而氷堕毛不揚石舉輿升廢􁎅振韻奮
霆無聲群欣逐臭乃厭蘭芳猜鵉駭鳯精粻飼梟仁蹻徳
跖勁弧射堯恬海狎江隘潰沉舠凨虎輟嘨土兕靣號曠
聽既収聾司音矣彼之䑃朧五色分矣駿足則縳蹇服乗
矣侏儒引臂上捫星矣醜女專憐淑媛不御讐璧惠蝇踏
巾首屨適郭捐達擇潦而步賁獲閉勇尫夫勁兮麓兎折
趾獵者竸兮不根而葉季為孟兮亂曰𬒳繳之鳥戒㧞其
翎彼實􁏴酒謂爾何醺冦踰其垣導冦以登彼田之治懟
隣之耕其神難篇曰予獄既乆請于神曰盖聞之洞舛者
靈也賛貞者天也故哲領不折妖體必離亂魄見裭欹裏
每迷故刺聖之刄必断毒賢之鴆必覆掩正之網必裂堕
良之阱必夷是神之職也予之獄也奚罪侍命多時􁑴肢
憤志恍号愡兮洛神之難一難曰　懟妍　仇東
家之宴四隣恕詛是故握珠懐珍而賛瓦䃯彼有跛鱉稱
之駚騠隣姬之瞽而曰是則明眸汝也象詬在伊讓其不
滌披髪不括若已蓬首是瞽隣姫明跛鱉而擲瓦䃯也汝
奚無罪予曰天之卑予厥鍳湛湛乃淄其素詭巾以容則
予豈敢予不知罪二難曰㩀崇者卑附操首者尾随宅腴
者瘠依言勢忌失也虎勁違山見威于犬悍夫不戒孺或
襲焉鵉折其翼而鳶啄腹汝乃捐華背要而昔心不移夫
舍陵趨壑誨擠者也去重即輕朂擲者也服冕不則命裂
者也子失勢矣固昔憎所乗而徃怨所使也汝奚無罪予
曰勢若龍蛇誰與執之且棄耻若疾掩耳冐詈貪主人之
利而惮進苦剤予未能也予不知罪三難曰虎摶隣牛操
弧弗射非己利也虞人布羅獲禽丘若見者弗禁有在野
也仇腹可飽忍割朋肉痛弗切膚也故攘隣之膏以赴盗
火庇已而已子則寨勢者之賄奪肥乎大嚼口口而飼之
人貽國人以冨而甘以其身賈戾夫存隣牛而射虎逢虎
之罪悪禽斃而毁虞羅曹虞之疾是眩者為也汝奚無罪
予曰梟摶鷄雛其母奮翅知不能庇爱弗已也夫聞啼助
戮良所弗忍予不知罪四難曰衆直頌行不勝单倿一堯
崇治一桀潰之黠夫伸舌惠口　故堅翰不　漲不
遏爍　骨不觧奔　不陣虎乃傷也而　勁者
之榷而孱士之庇汝奚無罪予曰吾寕吾渉之蹶誠不能
使勁者之肉孱也且覆悪以求立也徳強以避抑也曷可
説矣予不知罪五難曰不援之道存乎託也衆植其援以
偹攻也王屋之烏弋人弗射王囿之兔獵子不逐集瓉之
蝇忍而勿擲弱木之條引手莫牽蓂莢生陛弗剪弗践其
附然也故陽區無凍䖝仁壌無稿品潤國無燥類附之及
也子膚托而了援矣汝奚無罪予曰予聞之健夫终日立
不倚不僵衆恃而不怵非夫也予不知罪六難曰世有尊
官莫知其名手握雷霆奔轟閃耀旭昃倐忽殊態改視傴
僂而趨償其最考唯唯将事是為豊績磬折之腰嘉其文
組如醴之輔頥禄是永故勁項者辱剛膝者斥毅靣者黜
符中者完既泄泄孔忤臆者扇不薪之熖是天下之至威
也汝乃規守矩執恭不踰憲不省已侰咎人之僣茲搆之
由也何為無罪㦲何為無罪㦲予乃俯伏歎息茫然汙洽
駭然股栗厥罪自知無復以對神不復難廷陳秉性高潔
以名莭自許然恃才輕世殆無人理始在𥙿州夏月祼跣
聼訟或見飛雀集庭樹輙語訟民曰且止取弹弹雀民有
應拷者弹之十曰速吐實其當鍰者令入十𥿄或一千弹
丸或　免其笞世宗朝大録遺直廷陳　驁廢
　　　　衣紅紫騎牛岀亦嘨
　競効之乃更為長䄂尺餘椘中醫卜諸人多角巾綺服
混儒生廷陳乃白圓㡌布衣而令其從者十餘人角巾綺
麗從其後舒芬嘗勸矜餙名行輙以書荅之不復頋與毫
州知州顔木預修承天大志賜金幣竟不用廷陳廷陳為
文纎踈駢縟摹倣東京毎有所造輙讙呌示人雖䘚坐傲
誕廢然當世論文必及之也顏木随人罷官家居故人為
湖廣參政至随訪木匿不見即行部他邑有舊交荷炙鷄
甗酒由中道入門㦸呵止之乃木也因共飲至醉委甗檐去
不知其方
　論曰夣澤自外名教但有不樂從不樂中為文必詼譎
　自放負殊才徃徃然也此當以理學二字救之俾楫志
　于聖賢氣平而誼見矣惜其時無人且足以下廷陳者
　　敖英
敖英清江人博學工詞賦弱冠偶使氣蹴死一皮工逃入
寕州乞食冨民家其家方延師不頋英立草(一)詩以岀主
人不觧師聞之大驚延上座譲舘榖避去尋代主人為文
夀州長長復大驚延入教其子十五年家人以為客死矣
怨家亦不復深求英父以子婦失所天命改嫁方設香燈
送行而英適返家人急屏輿從求妻者警去託言禱子帰
而迎神英是年輙秋㨗明年舉禮部為正徳中進士仕至
提學副使好事者為作(一)絶句紀其事傷心鴛侣乍分行
　　憐　霜帰馬不随今　桃花　芳
王寵字履吉號雅冝少學于蔡羽讀書石湖上與文徴明
周天球彭年王穀祥軰揚搉風雅品隲山水垂二十年含
醺倚席放歌書得晉魏法詩与徴明相埒而格律過之
　論曰敖清江䏻詩動主人舘賔相傷心鴛侣之句或亦
　其自嘲云出自嘲更韻事雅冝書法其墨蹟今尚有什
　藏之者
　　唐順之
唐順之字應徳直隷武進人有文名世稱為荊州先生嘉
靖己丑禮部試苐一授武選主事劇病歸𧺫歴翰林編修
校對累朝實録甫竣事晤王龍谿始叩陽明良知之詵不
受賞輙告歸林下三十年不役官府一人不受坊價一緍
㑹皇太子立上面諭宰臣𧺫順之春坊司諫竟以請朝東
宮落職帰自是御一布𫀆居冝興山中與諸生講學宦其
地者欲一見之不得也嘗曰吾文字更㸔山中静坐十年
(後)當何如毅然以天下所難為者自任謂當今特少一寗
　　　　　　　　也甲寅倭奴作亂趙文華
順之　歸薦順之南京兵部車駕主事旋陞(兵)部(職)
方員外既至都轉郎中陛見後郎奉命察勘邊務継而視
師浙直以為平賊上䇿當御之海外自泛大洋至蛟門而
還嘗督諸将禦賊舸十三斬首百二十于崇明録陞太僕
少卿尋轉右通政視援江北敗賊姚家蕩及廟湾塲還攻
三沙居海中迄両月凨水所攻復疾甚方囬太倉調遣狼
兵而賊乗凨雨夜登江北岸矣順之每以此自歉未㡬僉
都撫淮揚設法濟饑為平冦苐一議盖力疾治軍旅不憇
息馳通州病革聞天皷鳴于舟上者三而氣絶順之性好
急人嘗不使人知閒居楽與方外之士逰于書無所不讀
而暦算尤精有四部稿行世
論曰荆川恬退守約自以淂叩良知林居三十年廼獵
心動扵視師者之就啇所為山中静坐者竟何如矣或
　曰冦在門庭所論議不意為文華所許頋受爵累進不
聞謙譲右匡王而輙靡其室家者無是也况又不辦海上
　以小㨗徒塞責㢤寗武子之愚使止如是盡人是也文衡
　山論學獨不喜唐荆川
　　李攀龍徐中行宗臣梁有譽吴國倫謝榛(三甫)
李攀龍字于鱗號滄溟山東歴城人父寶事徳荘王為郎
任俠母張夣月入懐而生攀龍嘉靖二十二年舉省試苐
二人明年成進士授刑部主事攀龍自為諸生已嘐嘐古
文詞側弁而哦既入官胄務故簡易益恣獵今古徃徃創
一辭頋自謂日新変化直躋作者與同舍郎徐中
行梁有譽舍人吳國倫考功郎宗臣相引結每休沐輙為
社㑹攀龍咸弟蓄之有所著述人人意自得最後攀龍出
片語則人人失也時有謝榛者以山人從之逰京師稱七
子云出守順德嘗曰使吾僕僕道途事嚴客帣韝䪕􁦃睨
上官之色而進之則俱有所不能晨興坐唐皇揖屬吏考
計延見鄉老問疾苦為興除脱若承蜩矣蠲種馬塲歲賦
留永濟倉餉戍卒裁将作供益永平傳于沙河邯郸界中
移郡尉鉅鹿官亭扼盗衝又謂京師百里而近者母岀賦
錢皆上菽粟以便緩急物論以為攀龍更辦守中公事也
凛㓗陞陕西提學副使時撫軍殷至與攀龍同鄉輙檄致攀
龍使屬文攀龍不懌曰視學非而檄也又以屬文而輙檄
視學乎拂衣歸銓部豔其材名為特請予告故事外臣亾
予告他日獨何景明盖異数也歸搆白雪搂戒門絶客両
䑓監司以下請見不能得去亦無所答謝有簡倨聲楼居
十年復𧺫副使浙江歴河南按察使艱帰　卒攀龍視同
好中獨歛袵世貞嘗貽書世貞曰今之文章惮扵脩詞理
勝相掩彼豈以左丘明所載皆侏􁍜之語司馬遷叙事不
近人情乎後生學士乃唯衆耳是寄此何異塗之群瞽取
道一夫則相與拍肩随之稱培塿則皆撟足不下稱汙邪
則皆曵踵不進而雖有歩趨終不自施者乎所著白雪楼
集三十卷子駒博學能文章七子者王世貞自有傳
徐中行字子與浙江長興人以進士授刑部主事時與攀
龍䓁交攀龍峻㓗寡合而中行最為樂易出知汀州艱帰
𥙷汝寕竟用郎時賔客為奸利考察論謫家居頋其客日
益進客有名一能者求見中行悉得其所欲中行既善一
能一能亦畢其技力佐中行中行名遂用客益盛自謫𧺫
屡遷至江西左布政使所至皆有治行其文歩趨右昔卓
然不群妻楊妬無子
宗臣字子相南直興化人父周為蜀中太守臣秀眉豊下
目光奕傍射豪儁自喜少嘗與客論詩不勝覆酒盂嚙之
裂帰而滛思竟日夕至客客嘔血而神逾王以嘉靖二十
九年進士授刑部主事吏部尚書李黙見其文竒之調為
其屬考功郎故事吏部自相貴臣視諸曺郎落落不相偶
遂與舊曺李攀龍軰亹亹弄詩文樂也諸同曺共目攝之
亾㡬臣復咯血不止謝官帰讀書百花洲乆之病稍間復
𧺫官調文選轉稽勳貟外郎楊繼盛以諌死臣書賵之金
出福建參議㑹倭彛入冦分守西門矯撫檄獨啓入難民
数萬人懸白金令守陴吾皷動而百火俱發賊睥睨且上
果洞其先登遂潰去轉副使督八閩學政為約八篇與學
官弟子共守之一遵帝二辨學三宏志四慎履五勤業六
談藝七端範八誡俗諸生貧者調學租贍之不足捐月俸
减供具繼之復以其間劌意騒雅評駁司馬史記多有新
裁謳吟非丙夜不已遂寝瘵日以亟乃次其生平著述凢
十餘卷梓之衣冠坐廳事手書三詩于帙飄飄有御凨凌
虗意擲筆而逝年僅三十有六無子
梁有譽字公實廣東順徳人父世驃名御史有譽與宗臣
同年進士授刑部主事不附分冝謝病帰作百韻詩與攀
龍軰為别一時傳誦歸治一小閣庋圖史丹青彛鼎之類
卉木竹石環之身吟咏其間囂然不屑也郡國大吏雅慕
有譽及門以一蒼頭􁚇不任客乃潦倒書生挾冊剥啄則
㝷聲出延食之性不耐飲酒其友王世貞間從過飲一肉
不能再簋既復過具鮭菜不能肉以為恒青衫㳫拖時嚙
殘則縵以絲禭之而家故不貧盖為諸生嘗以意氣耗其
数百金盡至是笑指其腹曰是豈任肉者乎好言相術一
日謂宗臣曰子甚貴而無身奈何乃又黯然嘆曰吾當先
子徃有譽先臣六年卒年亦三十有六
吴國倫字明卿湖廣興國州人亦與宗臣同年進士授中
書舍人選𥙷兵科給事中國倫故負才氣與臣共賵楊繼
盛為相嵩所啣己見攀軰豔之跳踉䦨入社其自品題謂
梁徐未遠過宗謝不及之嘗與元羙及子與飲蔡子木臬
副子木自吟其所作䕫州諸詠就席上歌之歌甫闋國倫
輙鼾寝鼾聲與歌聲低昂歌竟鼾亦止其慢世若此從飲
社中嘗發酒狂毆子相㡬折齒子相目之曰狂奴子相有
有與于鱗書曰憶昔五子結盟義掩白日風波中𧺫羽翼
相乖謝榛以白髪負心梁生以青鬂長徃俯仰人事但可
悲嘆吳生亡顂耳目縱横意常駕僕僕髮短心長頗得意
于此生此生矯厲非僕當之㡬負矣坐他事謫江西按察知
事稍𧺫司理南康改帰德弃去治田下雉嵩敗即家𧺫同
知建寕歴河南左布政使罷歸國倫識高氣峻不能迎合
而閎議坦懐凨流不减古人與桂林張鳯鳴相善而黄岡
人黄同軌歙人尚方　吴人俞安期皆為國倫所許可國
倫嘗出所撰著屬鳯鳴較理鳳鳴輙論六子得失國倫請
益鳯鳴曰意自我生語忌人後則善矣國倫卒鳯鳴素衣
式臨悲响迸溢詩罷而誄目為之青國倫所著為甔甀洞集
謝榛字茂秦山東臨清人右目眇客逰京師攀龍携入社
及攀龍出為順徳守榛過之有所過望不遂還京師大謗
順徳守無状攀龍遂作絶眇榛文示諸子元羙謾罵曰老
眇奴辱我五子遇虬髯生當更剜去左目其後都人士盖
悪榛榛曰益寥落著有逰燕集自號四溟旅人七子後復
有三甫張佳㣧字肖甫蜀人余德字徳甫豫章人張九一
字助甫海南人猶復翺翔詞翰之間云而嶺南継𧺫復有
黎民表區大任諸人
　論曰張鳯鳴為國倫評論六子謂子相㑺而不深公寔
　麗而不杜盖灵算促逼則然于鱗鶴挺雲端元羙海􁁃
　天際乍望令人辟易間與公遇氣勢相壓公徐逞況思
　欝志泮奐以進猶之䋙綉各出而神采煥彂終獨遜公
　如五七言律高出其上文則元羙閎博自擅以公典雅
　適足抗衡于鱗學語史漢間不醇之㓗而苦自矜乃詩
　頋獨有齊氣子與朗暢似其為人然亦不能過也𣸪論
　先軰以為蕩除積習恢𣸪古𥘉北地汝南無敢輕議正
　嘉之際黄崗王廷諌穉欽亳薛蕙君采清韻玄藻良為
　竸爽後来亦少其俦必也大梁高叔嗣子業乎迹此似
　頗溢羙明卿然于諸子亦正彷彿搃之郷市閗寶互為
　驚炫未嘗翻蛟窟一入珠藏也
　　汪道昆(江民莹/趙/鶴)
汪道昆字伯玉南直歙人也三歲從大父口授古詩百篇
客至嘗令誦詩行酒以為樂既受師盡發先世藏書萬卷
讀之屬辭一禀諸古成嘉靖二十六年進士以縣令歴部
郎治郡十年所人𥘉不知道昆能為古文詞也王世𢡟偶
客坐見其片帋驚歎謂数百年無此物于是人知道昆世
貞得其手書益大稱賞道昆嘗為友人著新都講業論以
見志大率尊李獻吉以為能土梗晩近同郡山人江民莹
好古士也善詩工古體道昆與語相得上計時著有七論
皆悼世之詞歴都御史廵撫八閩文益工時戚継光為閫
帥閩人啁啁稱汪中丞文戚将軍用兵及武夷山水為閩
中三絶尋受劾免帰垂槖入門百口多負責家居挹損自
下敦布衣之悃能轟飲百斗不亂不輕與人文章不噉名
詞家凡推論天下名士獨推道昆與于鱗元美鼎足而三
矣所著有副墨及太凾集行世江都趙鶴字叔鳴詩悪近
習扵古爱謝靈運扵唐爱孟郊于宋爱劉因學憲山東汰
弟子十之六晚註五經考論歴代史刋正先誤自信弥以
䔍
　論曰此時王字一口天下諸喙争騖之然伯玉亦頗不
　負与殉其七母寕存其三
　桑悦
桑悦字民懌南直吴縣人人目以為狂士家貧故無書勉
從肆中䰞得過輙焚之每大言自况孟軻更菲薄韓愈氏
曰此小児號嗄何傳或問今翰林工文為誰揺手曰無之
舉天下唯悦其次祝允明又次羅玘悦髻椎𥙷諸生輙投
謁水利使者手板云江南才子桑悦使者大駭已知悦延
之校書故落刋以試悅悦屬筆立為走𥙷使者大悅服因
規之曰子服高世之資弘慱無前晋人衰世之習非所冝
追也㠯故時人無不知悅者年十九舉于鄊再試礼部主
司竒其文閱至道統論盛稱渊源則曰夫子傳之我主司
縮舌曰此得非江南桑悦㢤數狂生狂生黜不録時丘濬
為尚書故慕悦名召具賔主己出其所為文示悦紿曰某
先輩所撰悅心知之謾曰何得若文而令悦觀濬不介意
曰生更為之歸撰以奏濬稱善以為如悦者可與進取者
矣時悅名在乙榜謝弗肯仕主選者悪其狂竟授之官為
邑博士㑹按察視學者謁濬出濬語之曰吾故人桑悦幸
母以屬吏及按察行部不見悅頋問長吏悦安在長吏素
恨悦曰悦自負不肯奉迎按察使吏徃召之悦語吏曰悅
非可能召使来者按察力能屈慱士欲屈桑先生乎為若
期三日先生来再召不来矣三日入見長揖不拜按察正
色曰慱士分不當一折莭乎悦前曰漢汲長孺長揖大將
軍明公貴豈踰大将軍而長孺固無賢扵悦柰何以靣皮
相治寥廓天下士㦲悦今棄博士去天下且謂明公不容
悦脱㡌竟去按察憶濬徃日語乃下榻牽留之御史聞其
名一日語悦曰匡説詩觧人頥先生有是乎曰悦所談何
匡鼎敢望即鼎在亦觧頥幸賜清燕畢頃刻之長御史壮
之令㘴講講畢御史出位長揖􁛮教立薦之遷長沙倅再
調桞州悦不𣣔徃人問之輙曰宗元小生擅此州名乆吾
一旦徃奪其州不安為栁州歲餘父喪歸遂不𧺫居家益
任誕褐衣椘制徃来郡邑間傍若無人王元美論其文如
社劇夷歌亦自滿眼充耳
論曰昌黎扵文頗洗濯然以為道在是則猶之桑生所
　云夫子傳之我可發一粲也後黄石齊亦頗不悦昌黎
　豈以其数上宰相書有稱引失實者歟民懌傲成其名
　者丘瓊州也按察御史咸以尚書憐才為假悅相傳坐
　講御史前少休除韈跣而爬足御史不自安令出嗟悦
　豈欲以不㳟足果𥙿匡濟㢤
　瞿景淳
瞿景淳字師道南直常熟人也生十閲月能讀詩関雎云
云八歲善屬文家貧教授里中自給乆困諸生間一日扁
舟巢湖中夜有炬火百千逼舟景淳厲聲叱之景淳在何
為者應聲㓕心頗自負嘉靖癸卯薦于鄉明年㑹元及第論
者以經業追王文恪鏊而科名亦相䓁海内稱王唐瞿薛云
唐係順之薜係應旂也𥘉授編修厯侍讀學士縂校永楽
大典以太常卿領南國于祭酒轉南吏部左侍郎隆慶𥘉
改禮部兼翰林院學士纂修丗宗實録子告歸不及一歲䘚
景淳負文名四方造請無虗日毎伸楮川湧雲聚墨落不
復更竄儀貌眇小若不勝衣而與貴幸大臣抗語侃侃不
少屈衆謁分冝嵩嵩庇縂制宗憲足辦倭悪南中人之詘
宗憲者以為好亂景淳毅曰憲縱賊敝國家財賦地南中
不帖卧奔屫幾年矣相公業不𣣔聞之誰聞相公者嵩改
容謝景淳𥘉領誥勅陸太保炳領緹騎與相嵩表裹後先
有四妻至𣣔封其最後者景淳執不可嵩代為請之又不
可太保遂槖金夜要之益不頋曰吾所守禮而已太保不
懌去贈禮部尚書謚文懿
論曰生十月能讀関睢而陸太保欲以亂妻封惑礼部
　乎况所讀不止此也師尹皇甫諸萹講貫頗熟何有分
　　冝所云宗憲縱賊即否弛賊則有之矣清人之歌又其所
　　反覆不置者㢤瞿唐咸礼部苐一名埒海内扵禦倭一
　　莭品望分矣
　　盧柟
盧柟字少楩一字子木北直濬人也以貲為國子生好古
文詞又豪于詩不肯屑屑題目嘗自太學歸過申考功之
門失聲哭申驚問放曰今天下獨一盧柟安淂不哭申笑
而飲之既醉試赤騮賦立就申大竒之一日傳公卿問而
柟名著濬令某刻深人也陽浮慕柟謁柟柟跣而見令令
語袡吾旦過君飲柟歸益市牛酒夜供帳至旦㑹令有他
事日昳不来柟愧且望之斗酒自勞醉已卧乃報令至柟
猝不能具賔主令恚去曰吾乃為傖人子所辱邑人悪柟
者益讒怒令是嘗把令君文而嘻亡何柟私榜一役夫疑
為盗適負危墻墻崩坐殞事聞令令動色曰唶纍是復能
倨見長者乎當柟抵坐獄是時憐柟冤者以令故仇毋敢
白而獄吏又柟嘗使酒㕁夜縛柟格㡬死㝷吏以他事逐
去柟淂延息獄中著幽鞠放招賦以自廣故人謝榛者携
柟賦逰京師貴人間絮泣曰天乎冤㢤盧生也及柟在而
諸君不以時白之乃㒺㒺從千古哀湘而弔賈乎吳人陸
光祖嗣為濬令時為更爰書脱柟柟為九騒以謝時榛留
滯鄴柟走謁之因上賦趙王趙王竒之立召見賜金百鎰
于是諸王人人更置邸延柟柟則稱客坐右坐握麈尾辯
説揮霍数百千萬言風雨集而江波流也鳴毫颯颯倐忽
而為辭若賦各淂以意去既酒酔故態畢發罵其坐人則
人人揜耳走避柟亦竟不自淂罷還王丗貞治獄大名召
柟為布衣飲大醉三日語慷慨恨相見晚也柟别丗貞去
南逰金陵走越歴吴亡所遇益落魄嗜酒病䘚
論曰王弇洲序柟賦以為張左亞席頋柟不遭邑令家
　不破亡其文詞當亦不工不為故人携賦京師知柟亦
　不烈嗟乎司馬文章出蚕室後氣欝勃不可化逡廵後
漢書居上豈不頼有彰明之者哉
　　陳束
陳束字約之浙江鄞人也為童子時已泛濫百家嘉靖中
舉進士髙第選庻常吮筆便逰神埃壒之外諸同舘咸指
為捕神弹鬼束施施自得無所変詘調礼部主事丗宗建
四郊都御史汪鋐請徙近郊壇民居塚墓束上言月令布
政春則掩骼仝郊壇一二里内民居不止数百墳墓無慮
数千一壇如此諸可推一旦改移無力可具土地棺槨其
稍有力具土地棺槨矣死者久滅莫淂形體是以命下之
日痛哭匍匐莫可控訢聖人舉礼與天下楽之古人因郊
肆叔今将興大礼而使死者流離扵泉壌生者悲號扵遠
近恐非所以昭天地安百姓不報己奉詔調諸曺郎於翰
材相孚敬與束同鄉才束束得預所日與過從論文惟屠
應埈唐順之田汝成王順中数子其他貴近輙閉户謝欵
接且私有弹刺口語籍籍聞所由得孚敬以進益自踈外
孚敬恨之入骨坐外𥙷僉事湖廣分司辰沅時顧璘開府
椘中與大相得而第念所處遠悪悒悒不楽寄應埈書有
曰僕不佞才貭紕繆無所比数以因縁階第淂侍内庭終
非其人果遭罷斥邇来湖上三見朱明矣磷淄塵鞅玄髮
變衰跋渉川途壯心潰裂是以過黄陵而歎息泛赤壁以
欷􁓭悽目九派之流傷心一桂之觀哭屈原於湘水吊賈
誼扵長沙北上荊州便懐王粲西望交浦再泣禰生彼数
子並以命卋之才窮愁抑欝用不䆒扵當年俯仰左今異
代同嘆東上辰流蠻夷所都青山萬叠㠝岏造天黒霧千
㝷黯黲蔽日哀猿夜响林鬼晝泣武獸窺形螯䖝射影然
斯渉歴之艱􁅪非愚心所悲也若乃覊縛汚塗婆娑門列
積憤誰平裒奇不洩期㑹結束則朝夕邁征案牘嬰纏則
寝食俱輟二物用而赤子唬百事滿而吏曹謁凄其倥偬
不知人生之楽况其他乎是以陳子康積恨于京城汲長
孺存情乎禁闥張繆東自歎其無奇陶彭澤掛冠而歸㓗
古今人情畧同揆矣早歲束髮頗有弘志中年蹭蹬竟戾
㣲情君子見㡬不如舎去吾道垂廢斯文有在已矣哉金
門何期石室能待高軒無分名山可藏負瘵未平力諭不
悉遂上書乞骸骨不報徙參議福建稍簡括案牘出周旋
學士先生頗戢鋒頴就柙括比休舎輙仰屋慨嘆憤恚躅
蹐家人莫喻苐左右羅圖史置酒一壺且誦且飲忽大嘔
血数升久之提學河南劳瘁䘚年三十有三
論曰皇甫汸序束詩謂早鑄四傑晚鎔二張遒軫平原
晞駕康樂異乎無稱者焉頋古騒中抱抑離不能作歡
為此惻惻束誠何時乃為擬騒此誠無故而戚豈盛丗
　之音哉曰能久算吾不信已
　　徐渭(沈明/臣)
徐渭字文長浙江山隂人也九歲能屬文十二賦雪詩見
者輙詫李長吉十五倣揚雄觧嘲作釋毁二十爲邑諸生
督學使薛應旂閲所試恠之判其楮尾句句鬼語竒其才
寘苐一乆之總督胡宗憲延致幕府爲上客典文章宗憲
以其文章示唐荆川荆川曰誠吾軰後𧺫又示茅鹿門鹿
門曰非荆川不能爲此丗宗好長生宗憲獲白鹿海上命
渭代爲表獻之上悦宗憲以是益重渭宗憲方開府棨㦸
双列文武将吏蒲仗堦下不敢仰視渭布衣直入座長揖
縱談天下事旁若無人投筆出門宗憲或招之渭則典群
俠少市飲酔使者還報徐秀才方大醉嚎不可致也宗憲
故大喜宗憲素豪武其能折節渭若此渭亦負材畧喜談
兵海冦引倭深入渭從宗憲出觀海窺賊壘因上書論兵
事自以為鑿鑿可行後宗憲親履戎行捐鉅萬金行間竟
殱群冦從渭畫也而宗憲亦竟以冐破府藏金為言官論
逮下獄死時欲連及以狂自全渭冤宗憲死私念生平國
士我亾過胡公公用吾言而死吾當以死報公地下引錐
自刺其耳深至寸欲死不死又椎撃腎嚢碎之不死遂自
廢㝷以疑殺其後妻坐法繋獄八年渭素工書縲絏中益
以此遣日後赦免鍵户不肯見人或自出口渭疾不能揖
客聞有逹官貴公至益深悪之嘗挟一犬以居絶粒啖果
寔十年其脱獄也張宫諭元忭力多因館榖之頗引禮法
乆之不楽謝去曰吾殺人當死頸一喫刀耳豈耐此細磔
别著傳竒為四聲猿擬于嘻笑怒罵以舒其磊塊年七十
三卒謂貌修偉音朗然如鶴唳常中夜呼嘨忽群鶴應之
有文長集行世自言吾書苐一詩二文三畫四又自號水
田月云椘袁中郎序其文言文長病竒于人人竒于詩詩
竒于字字竒于畵無之而不竒者也無之而不竒而湯臨
川顯祖亦為之序曰此牛有千人之力時同在幕又有櫟
杜沈明臣字嘉則廓落好大莭宗憲任威福明臣卒匡正
常戦酣作鐃歌鼓曲十章佐酒胡敗賔客盡去明臣獨坐
墓下持所為誄徧告諸貴人司馬死而功淂白明臣力也
與王元羙徐子與諸軰交善詩兼漢魏六朝及𥘉唐而文
益䟽豁有竒氣
　論曰水田月誠所謂鬼才也不淂志扵時事事求死以為
　造化無生渭䖏而渭䘚生渭畵一物生動書亦遒出不飽
　荒粒詩自為格喜不拾七子之餘後有章矦陳洪綬酷欲
　臨摹渭頗汪恣無幅然才稍嗇不足以形其至詩絶句快
　聼畵為俗炫率小家書法從米家入而秀過之
　陸師道
陸師道字傳𥘉號元洲晚稱五湖先生南直長洲人𥘉成
進士所射䇿輔臣夏文愍言以苐一人聞是時上不盡寄相
臣柄抑置之授工部主事㓗亷無害改禮部儀制司供事
制勅以母陳病請歸㑹所予告過期遂不肯出益肆力扵
學其學自九流七畧禆官黄衣之屬亡所不窺乎抄典籍
後先積数百千卷丹鉛儼然工歌詩及古文詞又益習書
小楷以至古隷皆精絶傍曉繪事簡淡咄咄逼倪元鎮時
文待詔徵明者里居亦善詩及書與繪事師道造門用師
禮礼之與所知交評隲文字考校金石茗盌罏香翛然竟
日間從諸賢出逰汎湖口取越來道放舟胥口㝷覧乕丘
上方支硎天池玄墓靈巖鄧尉萬笏大石之勝吳中好事
人操酒􁊁跡之扵山水間師道亦無所拒取酣適而别興
到弄筆得薄號阿錫一點染若重寶盖是時海内懸格以
購文先生蹟次及師道盖林下踰二十年而受易師王選
部榖样亦以乆廢俱負重望朝之執政者以名𧺫師道及
糓样榖祥謝曰吾老矣師道乃𧺫𥙷南儀部召膳部郎中
甫上擢尚寶少卿㝷奉使祭秦先王便縱逰二華觀龍門
砥柱浴驪山温泉吊漢唐諸陵所至皆有詩而秦之嗣王
習聞師道名厚幣以享之弗納歸署尚寶篆㑹以穆宗登
極推恩階師道奉直大夫勳恊正庻尹亡何故疴復發予
告歸六年卒年六十有四
　論曰吳中一時尚山水酒茗亦及茟墨而治績遂不傳似
　亦氣運使然或曰此由数令才措抑之故過此未百年一
　變也而為名莭則真氣運使然哉
　　胡應麟
胡應麟字元瑞自號少室山人浙江嚴州人父僖䔍行仕
至雲南按察副使應麟児時肌體玉雪眉目朗秀稍長便
能歌詩籍籍里中而於經生業亦不廢已随父抵燕諸名
公無不折莭至于琳官𣑽宇高㑹雅集應麟以齒不進坐
末坐出片語無不怳然失也臨淮小侯李惟寅慕應麟使
客篡而致之為上賔旬日不聼出而周宗正灌甫者雅自
負風雅貽應麟三十韻首以北地信陽相属應麟益自信
跳匿金華山中己薦郷書上公車報罷應麟意殊不屑一
苐與七子遊最善晚遇張觀察九一及張大司馬佳㣧復
相誇詡應麟性孤介時時苦吟不甚座㳟而當其揮麈尾
品時藻不能無置雌黄有莫生者以品不登上中恨應麟
切骨應麟夷然弗屑也及在弇司馬弟仲淹倚酒侮應麟
應麟拒不受曰彼莫生者庸渠足較乎吾爱司馬公介弟
奈何坐成其過應麟築室山中後先購書四萬餘卷分别
類部彷彿劉氏七畧黎惟欲為大書曰二酉山房而属世
貞記之旦夕坐卧其間嘗笑蠧魚去人意不遠又謂我識
古人恨古人乃不識我其託興如此好稱説前軰風莭嘗
恠其郡梁劉孝標之介唐駱賔王之忠世僅以文士目之
當由作史錯以是賔王淂祀郷賢而孝標亦暴著應麟所
著詩諸集二十餘卷詩薮三編二十卷胡氏筆樷四十卷
他論著未行世者有六經疑義二卷諸子折衷四卷史蕞十
卷史許十二卷皇明詩統三十卷皇明律範十二卷擬古
樂府二卷古韻考一卷二酉山房書目六卷交逰記畧二
卷兠玄國志十卷酉陽續爼十卷隆萬新聞四卷隆萬襟
聞六卷駱侍御忠孝辨一卷𥙷劉氏山棲志十六卷蒐緝諸
書有群祖心印十卷方外選音十卷澄懷録一卷抱膝編
十卷真賞編十卷會心語四卷他書未成者又数百卷戊
子應公車至瓜州病病不𧺫年三十有八
論曰汪伯玉王元羙咸為少室山房詩序其亦著作之
　　林欤按所手著未見指義頋年齒尚弱而編集至数百餘
　　卷其費膏晷有餘矣古人學未㝎無遽立説老而著書所
　　自来也當時率以傲而成名文運在自詡奇矣哉
　　孫冝
孫冝字仲可湖廣華容人嘉靖中以弱冠舉于郷五上礼
部不第因罷不復應制而自以家洞庭更號洞庭漁人冝
五歲頴異讀書数行下父提學副使継芳𥘉兵部郎時所
師友何仲默崔仲鳬鄭膳夫薛君采楊用脩時相過從奇
冝試之下筆萬言錯就由是所習聞國家掌故将相文武之
業甚詳抵掌而談古今毋淂難者年三十有八歎曰大丈
安淂齷齪老轅下以父世禄羡盡斥爲園圃䑓館亭榭之
屬購異書名畫古噐實其中而竒卉恠木環之素嗜酒乃
益釀酒客來輙留飲飲輙醉醉亦不問客所嚮間逰石門
玄頂諸湖山勝地毎不為衣冠與樵青釣子狎亡異也興
至泚筆所為詩竒逸飛動龍虬欝盤已又自歌之莭奏頓
挫雲停石裂所著詩文為集前後六十九卷両都集十卷
遯言十七篇洞玄誌三卷宋元史論二卷明𥘉畧二卷天
文書八十二卷國朝事蹟百二十卷求言録十五卷其諸未
成書者尤夥諸方岳部使慕而請見者冝弗見也見亦無
所報謝又時時為復進指説經術去而成名者衆盖素強
無疾一夕䘚淂年僅五十有二子斯億斯傳舉于鄉冝将
夲時其女弟数数感異夣有羽葆鼔吹符壐之祥惟冝亦
夣之或以為仙去不死
　論曰諸負才輕世肆志變為感憤率不享亦不必長年
　徃徃然也冝即如女弟所夢羽葆鼓吹符璽鑿鑿夫夢
　中華麗豈所望扵仲可為㢤嘉隆之曰其著書最夥者
　柯竒純呉汝秀胡元瑞與仲可数人然仲可良史才共
　竒純上下汝秀名珫長興人退約不近声利隱蒙山五
　十餘年著書有三才廣志史類文徧合千卷自號甘泉
　子
　柯維祺
柯維祺字竒純福建莆田人嘉靖二年進士授南京户部
主事未領牒引疾歸張孚敬修怨争論大禮諸臣奏開新
例凢京朝官請假過三年者悉罷免維祺以孚敬同年概
在免中鞬關著書絶意仕進其學以誠意為根躬行為基
粹然出扵正謂宋故正綂元人脩史㮣與遼金同列混内
外冠履之辨作宋史新編提宋為綱而遼金附焉􁧤國二
王臚諸帝紀之後宋諸臣若酈瓊劉整　夣炎之徒悉目
之為叛復作史記考要十夲以是正班氏之譏評漢書之
增損少孫之𥙷綴諸儒之紀載撰次莆陽文獻記家食五
十餘年年七十餘䘚張時徹曰奇純符曾史之淑性苞啇
偃之文華非人不交非地不履
　論曰原宋史帙繁無義例新編頗誅刪而義炳烮文附
　以道否則不土以宋為綱而遼金附見夲之正昭烈而
　閠吴魏之義也臚􁧤國二王于帝紀夲之益武庚之三
　年于殷史是也竒純學夲誠意勵扵躬行坐廢而輒無
　意仕進其扵理學一座頭已辨八九廼止以不見功用
　詘之筆削之林
　　湯顯祖
湯顯祖字義仍號海若江西臨川人萬暦丁丑㑹試江陵
以其木一再啖巍甲不應癸未成進士時同門申式蒲州
蘓州両相公子啖以舘選復不應自請南博士覧勝寄毫
末轉南礼部郎以建言謫徐聞尉乆之令遂昌哺乳其民
日進儒生論貫古義性簡易不能睨長吏顏色入計輙告
部堂歸留不淂撫按復薦𧺫不赴忌者猶于辛丑大計奪
其官築小室藏其書中嘗指客有此不貧矣喜任侠好急
人愽洽尤躭漢魏文選以其緒餘為傳奇毎製一令使小
史歌之和不工渢渢樂也以不慕束林終身宦不達
　論曰海若為文大率工扵纎麗無関寔務然其遣思入
　神徃徃破古相傳譜四劇時坐輿中謁客淂一竒白輒
　下輿索市㕓秃茟書片楮粘輿頂盖數歩一書不自知
　其劳也余評其所為牡丹亭一詞謂慧精而稍不擇海
　若𥘉見徐山隂四声猿謾罵此牛有千夫之力遂為之
　作傳
　　李贄袁黄
李贄𥘉名載贄號卓吾神廟中贒書福建温陵人乆不苐
就官歴姚江太守贄以不淂成進士中激遂好為恢異以
自見其才海内亦皆聲走之頋盻所及倫品遂為高卑佞
佛嘗禪衣帽而坐堂皇視公事為臺抨嘗作古今史藏書
毎人各系品目至以婁師徳馮道䓁為忍辱大臣出㝡上
及作明續藏書又以陳静誠遇為苐一又所著有焚書説
書不一種
袁黄字丁凡浙江嘉善人萬暦丙戌進士有史論及四書
極詆程朱至盡竄註觧更以己意坐非儒見黜焚其書子
儼天啓乙丑進士
　論曰負畸性外名教豈有樂地以為可以嚴凡聼即衆
　射不慴頋卓吾了凡其至性或不為聖賢所誅而頗為
　偽務聖賢者所誅
　　袁宗道(弟宏道中道/從子彭年)
袁宗道字伯脩號玉蟠湖廣公安人萬暦丙戌㑹試苐一
以編脩厯右春坊右庻子性恬冲不竸名利為文渊深宏
愽粹然出扵正其荒政之議有曰捄荒之䇿無外蠲賑二
義然善其蠲者有三善其賑者有六矣重灾郡邑存留免
徵而𧺫運未豁力辦益難則𧺫運之課宜省也黄封雖下
白𥿄猶催藉當宁之曠㤙為潤篋之便計則苛徵之案冝
宻也民孑遺矣而大吏猶華軒盛騶供帳豊腆使非民膏
何以給之則官守之自奉冝薄也此善蠲之三也内帑易
窮亦不猝辦即以贖鍰使給其地所謂從州邑賑之勝於
朝廷之賑之也所在好義分餐待火聼其自為德下私賑
之勝於上之公賑之也鄉之義捐者百則棹楔旌之千則
爵之勸使賑之勝扵強使賑之也去城遐遠就食則艱督
令囷聚而招給焉移食而賑之勝扵移民而賑之也受金
則鬻米者豪給粟則待炊者後糜以賑之勝扵金粟之賑
之也豊歉不均舟車遠近宮為主之啇不居竒轉貨而賑
之勝於民之自轉而賑之也此善賑之六也而弟宏道字
中郎中道字小脩俱進士負文名多所著迹比于眉山之
三蘓云而宏道之子彭年以崇禎甲戌進士授淮安府推
宦弘光中行取礼科給事中時閣部馬士英用事薦𧺫魏
壋逆黨且云強半正人君子之流彭年詫曰是明為逆黨
觧嘲也候考宗室朱統􁨒䟽參輔臣姜曰廣彭年駁以違
例謂中尉具題必自親王若徒候考亦由通政此何從直
逹御前冝付法曺不問錦衣都督馮可宗奉宻命緝事彭
年上言厰䘙之興廢世運之治亂因之先帝時亦勤緝訪
然中外無不營自淂之官有不脛而走之賄逃網之方即
從宻網之地作奸之事又率自彂奸之人忤㫖謫浙江按
察司照磨臨行請更置要地督撫不聼閩唐敗勉北歸署
廣東布政使事時北鎮李承棟謀　應南昌金聲垣奉
檄徃援承棟故不發兵彭年亦故不發餉以誤兵機遂随
承棟入肇慶永暦中為都御史與侍郎劉湘客科臣丁時
魁金堡䝉養正咸清執好譏彈時號為五􁈇廷臣不安合
𧺫請誅五虎主不淂已四臣皆罪去而彭年以功大論免
桂敗不知所終
　論曰三袁以文章奪望而功名不大彰扵時頋五乕之
　一冝從回向例則姑以故三公安故稍借之雖然給事
　南都時諸侃侃至荒南猶不奪此種堅異或曰此以淂
　當圖報也
　　焦竑
焦竑字弱候南直江寕旗手䘙人以賢書講學崇正書院
萬暦己丑廷對苐一授脩撰二十一年大學士陳于陛請
脩國史意屬竑竑辭不可因條七議畧曰建文景泰二朝
向無專紀即景帝位號已經題復而寔録猶然附載孫䝉
祖號弟襲兄年名寔相違傳信何㨿此專紀之當議一也
睿宗獻皇帝位终北面猶人臣之稱事属追王無編年之
體冝如徳懿熈仁四祖列載本紀之前此附紀之當議二也
舊例大臣三品以上乃淂立傳是髙門在跖蹻亦書而寒
族雖夷鰌不録何以闡明公道昭示来兹則貴賤並列之
當議三也吾學編名臣録之類多載懿行而巨憝宵人倖
逃斧鉞史稱檮杌義不甚然則善悪並存之當議四也累
朝寔録禀扵搃裁苟非其人牽於爱憎如謂方正學之乞
哀于肅愍為迎立以至野史小説尤多不根則紀載失寔
之當議五也凡係史材必由閣請而星暦樂律河渠塩鐡
等若非專門難於透曉則採擇預員之當議六也國𥘉北
平甫下屬大将軍収秘書監圖書典籍太常法服祭器儀
衞及天文儀象地里戸口版籍㝷從觧縉之請復購民間
遺書今中秘所藏存者無幾冝責成提學官歲購故家軼
夲一貯翰林院一貯國子監以偹篡脩之用則考㨿必周
之當議七也為粗具凡例事蹟名獻徵録㑹于陛歾事已
直講東宮太子偶仰視飛鳥竑即肅立輟講及太子歛容
以聼始畢其説冬日偶因内𥪡罽果太子出驚問之曰冐
寒無㫖不敢輟也太子倣書曰進御覧一日偶輟上嚴責
宫婢閣臣位驚疑竑曰父子至情無他上継見書法頗進
喜曰前無是能爾以玉硯賜太子嘗論東封平酋之非榮
昌公主坐受駙馬拜為非禮侍班官代檢對類失講筵體
冬至齋宫不淂私傳免仁聖太后上賔未戓服之三日不
應誤傳白衣别入臨作養正圖觧勸戒元子上取覧褒答
之閣臣位䓁忌竑主考順天取士過竒坐不如式左遷福
寕同知家居二十年卒泰昌中贈左春坊左諭德竑性不
肯詭随而推挽善類䟽理冤滯毎隂為之地不使入知事
毋以孝聞所著養正圗觧以外東宫講義易筌禹功觧考
功記觧老荘翼隂符觧支談焦氏筆乗續筆乗焦氏類林
澹園集續集别集經籍志俗書刋誤遜國忠莭録京學志
獻徴録詞林歴官表玉堂叢語行世謚文端
　論曰弱矦文望著朝野脩史七議已徴大端頋尝師耿
　天䑓羅旴江而友李卓吾此三人者頗溺釋老則使弱
　矦果專史事或亦未䏻審淂其正矣荘鑨曰致身録一
　書童子皆知其偽而弱矦寶之且獻徵録所載多䛕墓之
　　言此即舜禹之口或不敢遽信是故未詳大事紀而任
　　誌銘遂有勝敗互影是非易位内衡决萬不能逹者矣
　　况又惑齊東不省欤
　　郝敬
郝敬字仲輿號椘望湖廣京山人父徤粛寕令母夢大蛇
若龍嚙左腓姙敬敬資性穎㨗承徤老以託同邑李太史
維禎頗不受覊束萬暦己丑進士知縉雲移永嘉以治行
擢禮科給事中改户科䟽数十上其論輔臣曠官語更切
降冝興丞稍遷知江隂以外計當調引疾歸天啓四年𧺫
𥙷河南布政司都事六年擢南行人司副竟致仕歸性率
直不苟合當世歸而服古崇經術者四十年堂不設賔席
凡点竄塗抹𥿄札壓匣中毎歲除夕輙令侍児以禇囊示
客衡之中䂖相與大笑曰聊以為豪永日也因號書痴自
嘲邑令至不識其靣婢俾侍圉僕秃裙敝履操作戸外枕
藉圖史雖幽憂疾痛中不暫輟嘗著九經觧謂經五而九
何也三禮皆禮論孟皆傳也其觧易也悪拂義而強象者
苦執義而廢象者踈故象数理俱偹罔弗合而四聖同易
不復堯夫分先天考亭守卜筮焉其觧書也辨孔氏古文
岀東晋梅頥始末悠謬不可與伏生二十八篇并二帝同
謨五臣同誥皆不可強二之禹貢導河漢江水法井晣過
水經矣觧詩原古序作自子夏而毛公顯㣲畧盡朱子改
沔水憂亂車舝新婚小雅國風何别小弁為太子傅益明
子無刺父毛公扵詩深焉觧春秋本詩亡之㫖古人文章
深厚㩀事而羙悪目在夫子作春秋全用三百篇体故誰
毁誰譽後儒以褒貶命討深文皆妄也未嘗奨桓文孟子
以三王罪五覇故命為矦伯皆不書今見其所書不見其
所不書蔽於偏耳取傳中事經不書者以質所書可㑹矣
觧禮記即道學之書中庸大學礼與道非二也博文約礼
豈可支離裂二二篇孤行道空虚無實而四十七篇浮失
根抵冝返舊也觧周禮畿内五等都邑畿外九服未試用
又附㑹周营雒而周公成王未居雒土圭地中吴澄証其
是書殆後臆説耳六國䖏士之學故宻近而踈遠非治天
下規司空散寄五官即冢宰攝百職陽分六官成歲序隂
省六官法五行作者以此縦横其旨故考工記非河間𥙷
也觧儀禮作于衰世故儀詳而大綱不清不言天子諸矦
禮而峙襍越相亂非盡先聖舊也然善者即十七篇而人
倫品莭在中推演三千三百可義𧺫頋儀不為經耳儀随
損益也解論語六經菁華而不越日用下學上逹聖賢氣
象温和風人之致㑹其㣲婉以叅春秋時事脗合非近注
淺近笑解孟子本中庸指心性為理學嚆矢而㣲顯博約
斬然歸一解經意大抵如此崇禎己邜卒年八十二其四
十時卜窀穸為死制作輓歌四十七章刻棺傍盛衣冠告
后土以今年為死年今辰為葬辰貯裳裏鬊爪于櫝埋之
而封樹䂖自題明給事中郝敬之墓䂖凾其所著書得三
百二十四卷以殉死之曰沐浴隠几扎別所知稱郝敬頓
首筆親朋来戸拱手作別乗鯖車出至西山題其祠柱曰
升況難㝎但深壑藏舟夜半慿誰有力来去自繇如驚風
飄瓦天公扵我何　心少頃絶
　論曰著書以禆内惧其失于疑以禆外惧其失于襍從
　古本作約体用燦洽與炫悦耳目萬里由其置詮註不
　存而從吾心上下之即或未盡合而追見元始獨淂䖏
　真是千古一舌但不疑學于二氏而引證徃徃及二氏
　所以滋多
　　董其昌
董其昌字玄宰號思白南直華亭人性清敏好汲引家藏
古圗籍甚偹以萬暦己丑進士選庻常補編修丁酉主考
江西出封椘籓歴督學湖廣拾遺奉㫖留用𥙷福建副使
四十五日抨歸福清向髙當國𧺫太常少卿旋𬋩國子監
司業事奉命纂修泰昌實録其昌取河南道所藏故牘摘
其未奉㫖者装成三百夲以偹史官取材外存四十八年
留中之䟽凡関國夲藩封人材風俗河渠食貨吏治邊防
議論精鑿可為後事師者倣史賛之例毎歲係以筆断共
四十卷别表進􁪅歴禮部侍郎請告特拜尚書掌詹事府
事致仕歸嘗議􁇏鉄有云桒孔之術聖賢所不道然以救
時不可廢而文學概以井田什一太古乆遠之法徂撃之所
為從旁議者與當局異憂也但藥石以代病病良不冝以
之養生霍光時均輸征榷一切告罷誠得之矣其議國計
有云今関市之禁無可復嚴厨傳之供無可復嗇宗室之
禄無可復薄邊軍之餉無可復削其目為利孔者獨開納
耳而衰世苟且之弊莫甚扵開納則冗員冝議弊竇冝清
吏沼冝飾風俗奢侈冝禁今病不止扵腠理矣釋之不講
而猥曰莭儉何禆扵事哉其昌精書法泛濫諸家而獨宗
米氏晚来尤工大書年八十有二謚文敏
　　論曰董華亭逰獵山水寝食書畫塵物不攖其夢載二
　　議難其能經國也古盈文書率以法鈎耴之玄宰両手
　　握碗大箒縦横走為両湖昭慶寺作萬壽戒壇四字整
　　㓗妍秀未几寺灾四字亦不𣸪存他存無大此者尤特
　　為鬼神所忌如此孫庭守歸徳不北鞬而御史駉監軍
　　道汝琦死
　　王思任
王思任字季重號遂東其先大名莘人南渡始居越思任
方娠其毋唐夢金星斗大入懐既誕目光巖電肌膚若冰
雪五歲就外塾一過能誦時從父維新恤刑古獄地讀書
夜分有鬼物絳衣象簡者出思任不驚從容叱去之十餘
歲洞易義通性理綱目史漢左國諸書借籍𥙷順天弟子
員爲代館課天馬行文名籍甚常憇靈福寺有松龍蟠夣
騎之而天飛文益進萬暦乙未年二十有一成進士賜歸
娶令興平貧不能治扉屨单蹇渡河至始知爲新令尹也
有異政郷民争失馬令馬自識其主梁李二人訟不决思
任夣同年関廷来訪旦入漢壽亭祠壁有梁小冤字悟曰
淂之矣果有是人冤死調劇冨平艱歸𥙷當塗大璫邢監
礦税濫及思任長揖放言横山距孝陵三百里而近能無
頋地脉璫止横山又曰從人将共食中翰某之肉矣時中
翰某傾監耳欲礦徽璫懼亦止徽政聲最有良家子頗窩盗
謬與歓窩令其子就教所執贄賍露貭𬒳盗者庭對决之
分癸卯南闈淂觧元王納諫䓁知名僅遷南刑部主事思
任性踈爽意不殊喜則詼諧嘗巧絶又以不附東林物論
輕之降山西按察知事復𥙷青浦浦善政均後為最竟以漕
事與使者爭民命拂䄂歸縱遊名山川無停屨文益險峻與
王積薪奕孤山作弈律𥙷山東照磨不赴見察𣸪縦逰改
教授松江陞國子助教以南京工部榷蕪關轉屯田江州
備兵𥘉不事事月餘旌旗壁壘為更親柯陳遺孽且累萬
藏亡適脫請多其子衿以文之流寇逼黄梅或以隔屬可
無動曰朝廷封疆何分彼此礟賊首闖天星縦間恐賊賊
棄井亭去諜者曰柯陳且　難矣衆驚思任曰子衿不足
亂也呆迎賽不戒自攻而前所奨諸生已竸相誡就帖賊
破潜山黄梅復恐思任解歸江州為罷市哭聲裂匡山之
谷林居乞手蹟者趾相錯著作盈篋題曰文飯乙酉北師
入武林文學王毓蓍潘集周卜年相継沉水思任為賛以
見意其跋毓蓍致命篇後署天翻道者任思王云倒其名
志不忘一人也監國中授翰林院提督四彛舘太常寺少
卿首陳四正亟正事持正氣用正人聼正言継陳五亂一
官亂二兵亂三餉亂四士亂五民亂皆救時急務而嚴勅
藩鎮一䟽尤稱痛激七䟽乞休不許越事敗憤欝成病遂
不食負榻書忠孝文章四字令顔之中堂三呼高皇帝而
絶思任書法從米家畫倣倪迂縑箑紛遝時攅額苦求假
則又樂之不疲也徃徃以口舌得罪晚改號謔菴以自懴
喜隂隲人至有偽為有子之䘮乞舉火者書易示其子乹
𥘉勿用故䏻用九大衍虚一故䏻用萬有乙千二百四十
常書同年啇周祚山房柱聮有好色想西施之句盖無不
謔也得年七十有二
　論曰薜諧孟曰謔庵悔謔莫悔于南司空郎時築宅青
　溪率衆童子歌舞已週一甲子望之猶花蘃夫人所供
挾弹仙也即其自嘲魔母魔男弥天作戯何有餘人然
　拂東林者必乗是時起而謔庵所歡齊年乃孫文介何
　桐城謔東林耳豈薄東林㦲三呼高皇帝絶粒歸冥猶
　之一舸逐鴟夷也謔也
正格致箴乙丑勅致仕所著孝經註䟽外有詩經輔傳訂
正易書䓁註三禮彚義春秋通志及團营班軍考革家丁
議大攻書籌边書四時志数十種至若撫㓜弟如子撫猶
子如弟旌孀妺置義田立義舘輯族譜内行醇䔍
　論曰弘甫不止子文也而以不淂見所見者其著述相
　傳㓜讀書河東夕有隣女自薦正色絶之尊人臨洮公
　在寕遠一幕宫淂鼎挾千金上弘甫乞觧麾之去夫行
　䔍而文著文可觀
　　何喬遠(妻王/氏)
何喬遠字穉孝號匪莪福建晋江人夙有家教慨然以儒
者自命成萬曆丙辰進士授刑曹以其睱捜核本朝實録
兼獵稗乗及諸家傳記輯成一書題曰名山藏其詞清簡
有闡㣲之功改禮部員外爭三王竝封語直時倭入朝鮮
兵部尚書石星力主封貢喬遠抗疏非便不聼已而封貢
事果敗請立宗學開宗科以疏通宗禄主事洪文衡公疏
偶遺喬遠名坐謫廣西布政司經歴文衡欲自引謝曰俱
去無益文衡既遷吏部曰吾不忍負何君告歸人両賢之
喬遠棄官家居孜孜性理之學聚講羅倫祠中光宗即位
即家起光禄少卿時遼陽破廷議鋭言恢𣸪喬遠獨言冝
堅守廣寕未可輕戦亾何廣寕破請急誅失事諸臣以嚴
山海之守進左通政值山東妖亂請赦其黨以廣好生已
鄒元標以建書院得罪自陳上梁文出臣手願與俱罷不
聽進光禄卿引疾不許遷通政使求去力加户部右侍郎
以歸時海冦䧟泉州戒勿犯鏡山鏡山者喬遠所居也㝷
守臣議撫冦曰非何公不可果徃諭退去毅宗即位起南
工部右侍郎卒贈工部尚書妻王氏自經以殉所著又有
編年録閩書四朝集征西集獄志膳志以正學名儒從祀
學宫子運量爲塩法道
　論曰匪莪經世鉅才而以文章傳非其志矣惜也不
　堅廣寜而旋失也文簡勁堅㓗使人莊對名山藏不
　附宿唾雖條例未甚安而中有是非走茟應之故吻
　動齒見便有可思觀者毋以文害之
　　鍾惺譚元春
鍾惺字伯敬號退若湖廣景陵人成萬暦丙辰進士授行
人以南禮部督學八閩火計中人言服闋不𧺫性孤冷衆
歡集渺然若失世亦遺之與同邑譚友夏取古詩迄唐為
詩歸之選眉眼生動覺前此門靣膚迹有所救正又讀史
有所進退帙成曰史懐極逰聘之興名山川無所不歴著
如説則晚年研精佛氏之所淂也
譚元春字友夏景陵人好言詩與禮部伯敬相引重海内
称鍾譚謂景陵体為督學錢塘葛寅亮所識􁠈羣礼部遂
　其文瑰琦過度幾落籍貢入禮部不偶如故則元春名
　　　　　偃蹇甚氣不可遏舒之　賔朋之間筆扎錯
　落冠裳襍遝天啓年四十登(進士)苐一出太史李明睿之
　門　書名曰遇荘丁丑公車道卆督學高世泰祀之
　郷賢
　　論曰風騒　始扵屈宋鍾譚生明季猶能以獨醒自
　　見淋漓逈逸良椘材千載照耀而皆以夭折頺頓不展
　　詩能窮人信然
　　陳仁錫
陳仁錫字明卿南直長洲人父進士為縣令有能聲光廟
崩仁錫走定慶二陵哭甚哀天啓壬戌成進士廷試一甲
第三人授編修充日講官多所規正兵農禮楽無不慱涉
屡乞終養不許㑹逆奄冒軍功累爵上公給鉄劵仁錫當
視草辭上可不旬日而遂有孫文豸之獄文豸以誦步天
歌見捕坐妖言亂朝政辞連及削籍歸即日就道璫猶十
數騎偵道次竟無所淂掠僮僕去及扺家群邪猶稱觴上
公不殺吴門三翰林局不㝎謂仁錫及文震孟姚希孟也
(崇禎)𥘉(𣸪)原官稍遷中允宣詔三　凡停障徼塞險阨之
(處悉)詳　作籌邊圖説一書　較禮闈册
封　藩假歸任國子監司業教士有法充經筵講官所敷
陳皆本心淂不事訓詁甲戌起南祭酒未任而䘚所編纂
如皇明世法録經濟八編續大學衍義賦役全書潜確類
書皆有盖廟謨便(於)後學經學(有)四書語録衍義𥙷羲經
易簡録渊　似易䓁書通洽理學所批閱評選者如資治
通鑑嘗進御覧正史綱目五經周礼性理古文竒賞䓁是
非極確動数百十卷贈詹事廕一子謚文荘子濟生字
士官太僕丞
　論曰文莊該淹而期于濟用故膚漫不收也余淂交文
　　荘子皇士皇士甞輯諸死事詩歌又為之序意勇扶植
　　乃早不視其門下客竟欲漁之卒以公道大彰斯文天
　　佑
罪惟録傳卷之十九
　　武畧諸臣列傳搃論
武略者武之　也分文武以見略難以文制武而武以(畧見)
益難明開國及　将將者率有天授自八掛印之制以
防外重誠善但古推轂之禮不行進止一惟樞部夫彊塲
之故淂失争呼吸耳目灼極尚多疑譎頋懸度千萬里以
外(且)以生不見鋒鏑者度(之)且以羣生不見鋒謫者争之
至于是非紛紜動淹時日論㝎始行則前局大非所更變不
知其㡬(矣)以抱柱刻舟之術　國命因之豈不(大)悖
　步与(未)可互易　其　即以摧
　　　　濟乎而况　則　不勝数也奪
無賴知兵固不足論若建文中所急武畧而不一見
中樞者昧之矣自謂理莫順全勢可倚尔念彼操逆莭
勝不可敗自勇吾百萬持聖賢之心以不殺叔父為兵
而耿与李未經專征一頽敝一紈綺徒以名使之名之不
副寔奈何㢤合全力委之一戦譬闗鷄一蹶不𣸪𧺫有望
而氣盡耳此後　寘燔宸濠三蘖耳合之石城哈宻
䓁不成戦　厯平諸苗張皇之以為武盖
以死地亡　而至扵窮武東南倭害猖獗寔其
忘畧而并　援朝鮮　外彛窮武而䘚之
武竆扵無　禦流氛在正徳　朝無朋黨淂專辦
賊畧窮而　中以門户不淂當以非門户不
當武畧不及　畧両窮扵賊若乃欵塞北而　交
南自謂能知彼　武不振而畧全荒寔　之逡廵而
迆東頋則又不知彼　之甚者也
　武畧諸臣傳
　　平安
平安者滁州人初名保児太祖用兵多蓄義子保児及馬
児金剛奴周舎　䓁分守新附城邑保児父㝎從太祖
𧺫定江南積功任指揮同知從常将軍克元都為燕山右
衛指揮使洪武三年從大将軍北伐戦殁安襲父職為宻
雲衛指揮使歴陞右軍都督僉事燕王兵𧺫充參将安驍
善戦從李景隆為先鋒撃燕兵白溝河持長槊直冐燕軍
燕朱能為避舎殺傷各相當明日𣸪戦戰酣忽東北風大
𧺫卷沙石掩安軍安軍潰還走與鐡鉉共守濟南濟南圍
觧進軍定州大戦鞾山斬燕大将陳亨赴東昌與盛庸合
大奏克㨗㝷與呉傑䓁軍真定明年三月出真定與燕戦
单家橋禽燕将薛禄已禄遁去燕王以計誘安䓁再戦藁
城傑䓁列方陳西南燕王曰方陳四面受敵矣乃以軍縻
陳三面而精鋭攻東北親帥師循滹沱河繞出安陣後安
縦強弩射之矢集王旗如蝟所殺傷甚衆竟不及王安結
楼監戦軍中無不一以當十王直貫中軍刼楼楼堕安去
㑹東北風𣸪大發飛瓦㧞木安軍又潰失士䘚六萬餘人
都指揮鄧茂陳鵬俱𬒳執安傑還保真定安自出兵數遇
燕王戦輙勝一再遇風變輙敗已瞷燕王出北平身帥偏
師進攻北平分兵擾其耕牧燕遣劉江還救安師不利乃
還建文四年進副縂兵燕兵攻宿州安以步騎四萬自真
㝎出躡燕師後王兵伏淝河待安令王真将百騎誘戦安
麾前騎圍之数重殺真燕氣沮安引三千騎居北岸王帥
数十騎挑戦安軍胡騎火耳灰素驍勇持矛直逼王距十
餘歩燕騎指揮童信射火耳灰中馬馬踣為所禽安以数
騎遁去㝷大戦于小河斬燕将陳文燕師敗走安逐王及
之馬忽蹶不淂前王脱去先夕王淂夢戦若有男子白馬
西來曰救駕覺自喜已與安戦果如其夣白馬者漢王髙
煦也安軍㝷徙靈壁燕兵遮其餉道安軍分出護糧王率
諸将疾攻靈壁破之執安王爱其材勇釋安縛簡鋭卒衛
送北平命世子及郭資善視之燕王即位召安問曰即前
日馬不蹶将若何安曰槊若及膚無今日矣上壮其言命
掌北平都司事進北京行後府都督僉事永樂七年安入
見上曰保児而尚無恙耶安懼雉經卒
論曰平安之才即不如盛庸所任非将軍援靴山斬陳
　亨壁單橋縳薛禄襲楊村走李彬藁城之役矢不及燕
　王者咫戦小河戮陳文馘王真槊不及燕王者咫致令
　渡河就麦燕師皇皇使不從朱能鄭亨之算燕深入不
　反矣灵壁再戦胡遂以全師与燕戦觀其初睨髙煦于
　　良郷持不進似乎能忍而終以不能忍失之雖然白溝之
　　凨夹河之風与藁城之風斉眉山之霧皆天也每勝而
　　天為亂之二百五十年之運所由固也嗚呼使吳傑徐
　　凱之流皆如安禦燕用戦何遽不如守乎
　　盛庸
盛庸初以偏将從大将軍炳文及景隆征燕多先登景隆
敗庸入濟南與參政銕鉉固守庸獨夜出刼戦晝憑城防
禦盡毁北兵攻具㨗聞封歴城矦充平燕将軍代李景隆
兵進駐徳州燕師掠濟寕庸移營東昌燕王頓兵城下庸
背城戦列火噐以待燕兵鼔噪前衝庸左翼不動盡為火
器所傷㑹平安兵亦合庸麾兵大戦斬燕大将張玉圍燕
王数重燕将朱能率胡騎奮撃東北角軍士趨之西南兵
漸薄燕王易服躍馬突去燕兵大敗走庸軍復大呼噪擒
斬萬人翼日再戦燕又敗歩卒先登庸乗之復撃殺無算
北平震動出師以来未有也當燕兵敗北時土獨以一騎
殿後退駐舘陶庸飛檄真定滄徳諸将水陸犄角以邀歸
路三年春燕兵復南岀庸約呉傑平安共攻北平三月庸
進營夾河安軍單家橋燕王掠庸陣不能動乃退庸出千
騎追之王率步兵攻左右翼而以精騎萬人直搗中堅庸
麾都指揮荘淂等力戦斬燕大将譚淵及指揮董真保等
王復以勁騎掩庸陣後庸軍擁盾層叠自蔽燕将朱能張
武等攻之不能入王以木鎻横貫銕􁝀向前擲之盾牽連
不能蔽燕乗隙急攻庸士棄盾走倉䘚發火器火反燒軍
遂却荘淂與都指揮椘智張能咸死之是日戦酣各歛兵
　入營燕王以十餘騎逼庸营野宿明日引馬鳴角穿营而
　去諸将士相顧不發一矢以上初諭有無使朕負殺叔父
　名故也明日復戦燕軍東北庸軍西南自辰至未互勝負
　将士皆疲各坐息少頃復𧺫戦忽東北風大𧺫塵埃障天
　庸軍中昏暗不辨咫尺燕兵乗風縱撃庸軍大亂燕兵奔
　至滹沱河庸走徳州是役也庸恃東昌之㨗謂必破燕将
　士咸携金銀錦繡曰破北平張宴痛飲至是盡為燕所獲
　四年五月燕師長驅至淮上庸南趍旴𣅿領馬歩列营淮
　之南岸與燕兵相對燕将丘福等率数百騎西行以小舟
　潜濟突庸陣庸猝不能軍遂单舸走六月燕兵次浦口庸
率舟師駐江上嚴陣以待燕師欲還適髙煦至殊死戦庸
軍奔潰都督陳瑄以舟師援庸反降燕庸率海艘出髙資
港禦之復敗走燕王既得國以璽書慰庸安戢山東永樂
元年致仕去都御史陳瑛劾庸口岀怨言懐異圖遂削庸
爵卒自殺
　論曰庸用兵即逺不若燕王然東昌夾河二戦皆䏻以
　静待動故能連殘二　将頗為革朝作氣惜其既動而
　不能𣸪静燕王獨能扵動後𣸪静兵以是不可屈且庸
　之氣易衰也灵壁之後着着俱左即浦口之勝何頼㢤
　要之燕王亦犯所忌孤軍深入是也善禦之使之進退
　失㩀不善用之則猶置之死地亡地其鋒益利不可當
　盖燕已逆料南人無能為故每以所忌為所恃徐常馮
　傳即一在燕决不敢間走數千里争食也
　　金忠(蔣/信)劉江
金忠故名也先土干鹵王子也永樂末年上親征阿魯台
其衆散去獨也先土干率妻子部屬来歸上以春秋耀甲
兵鹵中無所淂鹵淂也先土干則大喜勞賜之過望也先
土干呼萬歲封忠勇王賜名金忠宴坐矦之下伯之上班
師敕劳苦而譯之曰昔呼邪歸漢突厥頡利歸唐垂青史
爾明逹過之金忠聼譯訖復與其妻部屬叩頭呼萬歲上
悉授其部屬為都指揮千百户䓁官凡六十餘人賜忠勇
王誥劵金印忠勇王願領前鋒深入不見鹵而還洪熈中
加太子太保奉朝請宣徳三年扈駕廵邊至㑹州請深入
捕鹵或言忠且不返閲日大俘斬而還上撫其背曰子朕
之金日磾也進太保其甥把台亦封忠勇伯賜姓名蔣信
英宗䧟沙漠信擁護為多忠勇王景㤗中卒謚僖順
劉江永樂中以搃兵官鎮守遼東偹倭請於金線島之西
北望海堝䖏築城堡立烟墩適倭船三十餘賊二千餘人
泊馬雄島江令歩隊逆戦而身披髪緇衣仗劍如真武神
状督率士䘚先伏馬隊邀其歸賊望驚疑敗奔櫻桃園斬
首千餘生擒数百入以功封廣寕伯禄千二百石世襲自
是海上数十年民各安業卒贈矦謚忠武
　論曰成祖武功之不入乗時者止有禦鹵與倭二武
　　畧其禦鹵也毎㤙用口外人淂其死力忠而外呉允誠父
　　子兄弟一門殉塞下柴秉誠父子邏漠北克任則靖难諸
　　勲子弟之萬不及者以是犁庭五氣奪不毛劉廣寕
　　之築可稱世廟防海先資而惜後之不知所法
　　山雲
山雲直隷徐州人父青從髙祖𧺫百户以靖難功官至都
督僉事雪姿貌魁梧善騎射用廕子官金吾左衛指揮使
與都御史三彰修邉從出塞力戦累陞都督僉事宣徳元
年栁慶諸蛮常朝烈等合諸猺獞掠臨桂鎮逺矦顧興祖
坐貪滛逮繋以雲代之雲一鼓却賊賊保險峻草木蒙宻
嘗掛木于藤壘石其上官軍至断藤壓之無完者雲夜半
来火牛角先驅疑賊賊遽下木石且盡天明率衆鼓噪而
登遂盡破之雲前後馘永淳忻域馬平皂嶺三部來賔葫
蘆栁城上油迂江諸寨峒賊六千九百有四十奪還男婦
千三百八十有七馘思恩安定冝山馬平栁慶潯梧强㓂
三千二百六十有九奪還男女九百八十擒殺興安諸邑
㓂二百九十有四七源䓁州土官歸附家屬三百七十有
七築堡九城四鋪舎五百餘區陶磚鑿石増崇益厚猺獞
竄匿居民按堵者可十歲雲謀勇鷙發而端㓗如寒士公
賞罰嚴號令與士卒同井苦先是廣西鎮帥率坐土官賄
敗雲至聞府中故侍䘚敢言召問之曰古稱将不忌貪然
乎䘚曰聞新衣漬難湔矣雲曰土夷饋獻我不彼納彼反
見疑死我然乎卒曰天子法黷貨死不畏死天子畏死土
夷乎雲曰善于是盡却珍貝土官益服咨諏里老撫安善
良原詿誤察誣枉在鎮累遷左都督正統初䘚贈懐逺伯
謚㐮毅雲子俊襲府軍前衛指揮
　論曰吾不追責雲父青以大義而特才雲戦代鎮逺果
　能無負所紀績與開國大勲埓雲所問侍䘚尝逮事前
　鎮韓觀觀好醉後殺人䘚每侍観醉必待観醒更白之観
　叱不恤也以是䘚不名存其數語猶在士大夫口
　　孫鏜
孫鏜康勝州人也永樂二十年嗣父指揮同知從出塞征
胡功再陞都指揮僉事正統十四年充左參将捕賊䖏州
功陞督府僉事戦也先都城先登天順元年以奪門功封
懐寕伯明年與世券五年奉命充陜西縂兵官與兵部尚
書馬昻出禦鹵七月之二日師且發先是指揮馬亮從曺
欽所逃席夜走咅鏜欽且反謀刼鏜軍反攻皇城急鏜即
朝房卧草奏呼長安左右門令疾造上前告変内庭始淂
集兵縛吉祥直廬鏜奕服走太平侯張瑾議討賊賊已呼
噪四岀刼殺文武大臣毒上出宻帖門隙百户楊能即瑾
家問鏜云何能報鏜奮不奪上喜手勅鏜而父子為朕好
殺賊賊攻長安右門不淂入移攻左復不淂入益率胡兵
直趣東安門彂火光照宫中鏜子輔子軏追賊至東市大
戦軏奮刀突陣砍欽两膊創賊復合并力圍軏攅槊洞軏
軏死鏜急調神砲與諸營兵夾攻欽扶創遁㱕家投井中
鏜𧺫欽盡收其党咸伏誅進封懐寕矦食禄千三百石與
世劵成化七年卒贈涞國公謚武敏
　論曰鏜封不必懐寕伯冝懐寕矦即不必懐寕矦子軏
　戦死冝懐寕矦其父鏜成化初盡革奪門封鏜亦在革
　中以功食禄奉朝靖䘚以㓕賊功子輔嗣矦世
　　楊洪
楊洪南直六合人祖政洪武中立功世漢中百戸洪嗣官
調開平機變敏㨗毎出竒兵擣虗或夜刼營善射百不失
一累功陞都指揮守邊屯營專用鐡蒺藜不敗正統中以
都督守獨石敗鹵宣府大石門寳昌州捕鹵阿台打刺花
斬首功二百封昌平伯食禄千石充總兵鎮宣府鹵畏洪
呼楊王土木之変上皇道宣府北狩去洪坐閉関不戦逮
繋詔獄鹵犯京師出洪獄與孫鏜范廣等撃鹵涿州紫荆
䓁䖏遂至固安大㨗捕鹵阿歸䓁四十八入斬首功四百
八十邀還俘掠萬計鹵去進侯景㤗二年賜世劵時為指
揮杜蘅所誣廷臣論救貶蘅事白継復為部卒李友全所
奏天子付洪自治鎮宣府卒贈頴囯公謚武㐮洪子傑嗣
候言臣家一侯三都督諸蒼頭淂官旗者十六人乞停蒼
頭職役許之未㡬卒傑庻兄俊嗣侯俊先以擒叛者喜寕
功陞都督
　論曰洪與石亨皆從獄出成監國大功然則于粛愍
　之能使怯也而昌平謙辭官旗不受與亨何如故能以
　功名世其家或以土术之圍洪能以精兵擊其後可
　無此難此不　兵之論丗萬無聼逆振東西而能奏
　績者固宣府亦一説也
　　朱永(純/臣)施聚忠焦礼劉聚(孫/曉)蔣貴
朱永始封祖謙永樂中嗣父真指揮僉事厯功以都督充
鎮朔将軍搃兵宣府英庙北狩謙率子永出謁頓首哭献
犒軍劳鹵金帛堵截有功景㤗元年禦鹵石峯及龍門関
敗績蒙詰已而斬首中律封撫寕伯䘚子永嗣伯永嚴重
有紀律天順中退鹵宣府歸贈撫寕矦謚武㐮仍縂兵三千
营兼搃神机营𣸪團营充搃兵官成化中充靖鹵将軍征荆
㐮反側有功進流矦𣸪充平胡将軍禦鹵大同予世伯又以
乎鹵将軍禦鹵榆林有功封矦世立號搃制陜西三邊七
年鹵入屯栁樹泖永出竒邀戦有功加太子太保十四年
封懐柔伯与世劵聚智勇朴直在遼訓練有法増繕障塞
興修儒教鹵人畏服䘚贈矦謚威靖
焦禮山後人父八思台開國時来降除薊州衛指揮僉事
禮從父有軍功宣徳中嗣父官以縂官左都督守遼東二
十餘年天順初封東平伯予丗劵䘚贈矦謚㐮毅
劉聚清豊人叔永誠以太監出鎮丼泉聚厯功陞都督同
知天順中捕曺叛陞左都督成化中大破鹵也烮忽于延綏
身被七創不退斬獲多封寕晋伯八年以征鹵将軍禦鹵
榆林斬獲功予世伯劵𣸪設伏大破鹵于鎮靖堡卒贈矦
謚威武
蔣貴江都人靖難中以小䘚累丗昌國衛同知征鹵九龍口
大松嶺屡㨗撃叛畨功陞都督僉事充副搃兵盡乎諸畨掛蛮
将軍鎮守正統中討戎王阿台擒乃顔刺忽李羅䓁封㝎西
伯予世劵貴奮𧺫歩伍雖貴与士䘚同丼苦凡搗賊衣服噐
仗身自嚢負不役一人天性朴寔忘已下人以故所向成功
為一時名将䘚贈涇國　謚武勇孫琬嗣矦成化中搃兵丼
粛及南京操充團营官言事多合時務出斬鹵偏頭関議鵰
鶚堡不冝移于滴水䘚贈凉國公謚敏毅世矦
　論曰洪永以後以功預五等之封者多倖即否以初勲声
　讋或又積勢素習大率䂓便為較易也保國之贈豈平
　即逺不逮六王其于東平㝎興䓁猶望塵隔鞭弭百尺也
　若施聚之慟哭西援劉聚之七創不退咸以　奮而焦礼之
　東　者迄二十年猶有開國乆任邊臣如葉旺馬雲故事
　盖礼既辦而用礼于三韓者誠有略在也
　　王信
王信字君實陜西南鄭人正統中世官寛河千戸父忠征
迤比殁戦母岳生信甫半歲指莭後旌為忠臣莭婦云已
已鹵犯京師信拒戦西直門功陞指揮僉事景泰六年從
征五開諸蛮遷指揮同知天順五年破曺賊東市遷指揮
使成化初守通州改守倒馬関移守荆㐮二年石和尚劉千
斤反荆㐮信進㨜房陸賊四千餘衆突至圍信援絶信不
及千人多張旗火疑賊歴四旬餘間令死士出近賊舉砲
賊謂援兵至驚走追斬有功㑹永順保静二彛世相仇殺
信曉以威福輙觧靖州及武岡蛮不靖守臣議勦之信廵
邊面諭竟不煩兵而下召諸苗犒牛酒詰以順逆故咸稽
顙曰連歲苦麾使徴索故挺𧺫今将軍來敢後争代輿夫
肩信示敬陞都指揮同知歴鎮湖廣條上慎專任寔倉儲
修兵衛禁科罸四事十七年䟽言湖廣蛮彛雖腹中之蠹
實無能為但我軍奸黠之徒利其窃發可以邀功今但選
精鋭加隄防而以公正仁恕持之其患自息荆㐮流逋本
意逃避徭役長子老孫已成家業濫加誅殺恐傷和氣又
濫陞官員無慮千百無一矢之劳冐崇階之賞乞㢘勘削
奪陞都督同知總理漕運即曰上道常語人曰荷囯厚恩
未能报稱此行當以江水洗滌肺腑少盡區區信沈毅簡
　重啓䖏儒素出入省騶從歴鎮大邦不营私産金玉竒玩
　一無所嗜平居黙坐展玩經史寛𫀆緩帶糲飯𬞞羹嘗曰
　儉足以乆死之後不以侈靡貽子孫故人婚䘮傾嚢賑恤
　出鎮三十年笥無華衣厩無肥馬鈐閣之下寂無人聲諸
　搃兵權者多為子孫营官信独否但令讀書自力子継善
　從善皆舉進士有名劉大夏在兵部嘗曰余毎用将便思
　王君實
　　論曰忠莭足以風人况其膝下信大知兵而所言不右
　　兵以不用兵為能兵腹中之蠧寔無能為二語已足了
　　當西南諸版嗟諸有功西南者皆故缺之而求完者也
　　皆此缺之而彼求完者也不求完故無缺信讀書本其
　　所學父以忠教二子能述允成世家
　　仇鉞(保勛楊/英孫鵉)
仇鉞字廷威南直江都人初祖傭卒給事縂兵府便嬖適
總兵意遂令冐繼仇姓仇祖父皆死倭以指揮僉事恊守
寕夏其舎人為搃旗鉞既為縂旗子以功歴逰撃将軍正
徳五年寘鐇反鉞䧟賊中京師訛言鉞從賊興武營守偹
保勛者故與賊婚姻且為外應李文逹賢曰勛必不從賊
疑勛等不用諸與賊通者皆惧不復反正矣詔勛參将而
鉞為副縂兵討賊勛䟽上臣母及妻子俱在賊中臣義不
顧家必渡河食賊肉謝朝廷而鉞廼偽從逆鐇称病不事
事隂約勛及楊英待諸兵至河上從中𧺫内應諸兵既至
鉞令人語賊何錦冝急出守渡口横城堡防决河灌城遏
東岸兵勿西渡錦果出而㽞賊周昻单昂來問病鉞益堅
臥呻吟言旦夕且死蒼頭卒𧺫捶殺昂鉞便褁甲跨馬出
門一呼故校咸從奪城門擒寘鐇歸詔陞總兵寕夏封咸
寕伯食禄千石與世劵而英武陵人為寕夏副總兵初出
屯楊顯堡以延綏兵與鉞同事七年鉞充平賊将軍征流
賊趙燧劉士䓁功進侯加禄百石十六年䘚謚武㐮子昌
病昌子鵉嗣矦鵉字伯翔居京師小巷儉如京官第嘉靖
三年議禮上𣣔考興獻廷臣皆淂罪武㝎矦郭勛會文武
六十四人請伯考孝宗鵉與焉得寵縂兵丼粛坐貪虐論
革賄嵩子世蕃復𧺫已兵部尚書彭澤為延譽公卿間十
八年以征彛将軍與參賛兵部尚書毛伯温征安南挟敕
書欲令鎮守安逺矦珣庭謁珣不可𬒳劾㑹安南納欵加
太子少保廕一子所鎮撫鎮両廣以副将軍扈駕承天改
鎮陕西以㨗鹵加太子太保廕一子所鎮撫二十六年三
邊督臣曽銑屡㨗鹵議復河套調荘浪兵不應劾鵉科歛
士䘚沮撓軍機以廵撫楊博附鵉並奪俸十二月復劾鸞
下錦衣逮繋明年上疑復套之議不可行督責大學士言
同官嵩遂借銑傾言言罷逮銑獄訊鵉從獄中上書反誣
銑先鹵入延安覆軍匿不聞尅耿軍粮巨萬宻遣其子淳
託言婦翁蘇綱賂言表裏為奸事乆不發銑自知罪重乃
倡復套倖非常功自觧上命并捕淳綱已而法司擬銑無
正律上曰銑妄議開邊匿敗殃民無正律已乎强坐結交
近侍律斬鵉出獄二十九年鹵数盗邊𧺫鵉縂鎮大同復
太子太保八月鹵俺荅脱　辛爱等合諸部大入上命鵉
兼将各路兵出禦鸞嬖人時義侯荣語鵉曰鹵方請市朝議
未定願身走幣俺荅義子脱脱云中朝已許鵉開市幸過
大同弗入鹵果信鵉不犯大同引而東則又聼義荣計上
書請入衛以結于天子詔壮之許壁居庸候変鵉輙露開
市意以為邊臣私通于下孰若朝廷明賞于上将以信鹵
前諾以倖一日無事方在議鹵從古北口潰墻入至通州
沮河不淂渡分掠宻雲昌平諸州縣京師震詔勤王鵉
先至副總兵徐珏小㨗白河孤山鵉以爲功即軍中拜平
鹵大将軍莭制文臣三品以下武臣搃兵以下不用命者
許軍法從事時保定延綏宣府山西遼東勤王兵皆至鸞
總諸鎮兵賜襲衣玉帶上尊千金及宻啓封記曰朕所重
惟卿一人淂宻啓奏時勤王兵饑疲鸞軍獨飽徒張聲勢
不一戦鹵西北行大掠焚民盧鸞尾鹵淂六級以献曰戦淂
之鹵由鞏華城犯諸陵轉山西初鵉兵掠食村落都御史
王儀守通州捕掠者斃獄鸞兵大譁儀坐削籍時偵報不
實城中日数十驚鸞部大同軍故為推髻稱遼東軍肆掠
無忌託三衛之導鹵者也鸞方蒙大眷人不敢忤大同軍
帝亦知其不律以鵉為諸援先不問已丑鹵大以金帛人
畜北載詔鵉率諸鎮兵北之大敗昌平鵉㡬𬒳擄鹵循古
北故道去零拾死鹵及平民首八十餘級上之上以為功
加太保時復永樂中三营舊制以鸞為總兵提督賜戎
政之印十月鵉請調各邊兵防京兵部曰禦㓂不於門而
於堂乎帝命宣大二鎮弗調㓂至即入援凡属大将軍各
鎮共六萬八千人班京師操以主事申燧為京营廵視廵
視燧悪鵉驕擅䟽营政更始不當决計于一人上以宻示
鸞鸞曰是制鵉不得為也上下燧拷訊外調之遂革廵視
十二月鵉奏薊州大同縂兵不勝任以所私代㫖從中下
兵部尚書王朝瑞曰外鎮不属鵉鵉擅上詰責朝端三十
年三月馬市議成上許一歲二市鸞主之土事楊継盛諌
阻坐斥四月許鸞縂京邊兵都御史啇大節恐鵉權重不
掉請分属以便責成論死六月鹵以馬市通謝九馬鸞謂
彛俗敬𢾗用九冝荅賚從之時鹵挟市徃来無忌率以疲
老強納要貨幣有司廪餼稍拂意輙開詬其黠者易漢人
服入堡奸婦女邊将畏不敢嚴鹵鹵小入噤不聞軍士拒
死鹵者扺死之矣時有叛人蕭芹教鹵優邊鵉厚賂鹵逮
芹以為時義縛淂之義陞指揮僉事而鵉加禄廕一子錦
衣世襲陞監市史道為尚書時中朝皆知鹵市非計不敢
有所言乆之鹵貧者無馬可市請以牛羊易菽荳詔不許
廷臣遂追論市議而鵉乃自請戦頋不敢犯鹵碩先朶顔
總督何棟不可已侍郎何棟誘擒叛人哈舟児陳通事于
朶顔上論鵉功加太子太師嵩子世蕃以與陞廕遂势凌嵩
上嵩歎曰飬􁈇遺患矣又明年鵉欲縱鹵南下始與决戦
兵部尚書趙錦持不行遂請出邊上惜鵉不許鹵益盗邊
掠懐仁指揮僉事王恭死為鵉戦泥河但獲二十餘級嵩
遂語上必大創鹵乃録功鵉又言猫児庄斬鹵首五級請
賞兵部不可上䘚賞之而鹵報愈急上悟乃召鵉還鵉乞
罷不許疽發背𣸪請輿疾赴軍復不許收其勅印以時陳
代鵉而大學士徐階遂宻䟽鵉通鹵誤國状命錦衣陸炳
訪之炳素悪鵉故恐義荣亾走鹵中道擒之曰此邀鹵入
㓂也鵉死一日矣追戮之傳示九邊父母妻子與義荣皆
斬籍其家諸党鵉兵部尚書錦戍邉光禄寺卿董𢡟中口
外為民兵部侍郎蔣應奎通政使唐國相皆坐竄鵉既誅
上親舉謝典于内殿告郊社宗廟先師帝王詔天下百官
表賀革戎政廳凡鵉所改寘悉罷之
　論曰定逆之封易與决扵原者不同孫武敏之与仇武
　㐮是也王新建則誠以平蠻功不止于㝎濠且又初𬒳
　讒而追録之者鸞与郭鄖阿大礼獲上竉鵉又恃口給
　凡八佩将軍印明朱永与鵉両人耳曽督即不必果復
　套而才足威邊鵉初恃分冝䘚無分冝䝉餙之㨗豈能
　乆倖哉相傳鵉病劇見有大學士夏言侍郎曽銑索命
　頓首榻百哀謝罪䘚死
　　楊鋭
楊鋭字進之其先南直蕭縣人父瓉南京羽林前衛指揮
僉事鋭襲職正徳中署都指揮僉事守俻安慶諸郡宸濠
且為難輙宻求故元佘闕城守事請戍湖口習水戦移繕
皖城多後井聚矢石火器戒嚴而預設鉤距江側與郡守
張文錦䓁力禦賊前鋒遇銁距敗射中緋衣賊凌十一殺
数百人濠至令郡人潘鵬偽諭鋭䓁出降不應遣吏黄洲
責鵬大義鵬退復腰斬其家人梟城上飛火賊所架敵楼
立燼亦沸湯沃之賊多傷不敢近已賊結木為棧髙與城
齊挟兵突北濠鋭詭以極大木砲𬒳之以緋引石填砲至
重金鼓迎置城上降四拜標題大将軍向木棧将發賊望
見驚却潜使䘚從間道出燒棧盡賊􁁄則又令善泅者夜
從水中宻斬其舟䌫放中流賊夢中驚又故潜鳴其礟賊
益優乗勢捕殺而南昌敗信至濠遁去㨗聞褒諭有曰十
八晝夜劳苦詎可磨寔授都指揮僉事充參将仍守安慶
嘗䟽荐鄭岳胡世寕可大用十六年論功進都督僉事廕
子評羽林千戸嘉靖中鋭嘗佩征鹵将軍印鎮守遼東改
總漕疾歸䘚鋭亷歴官足不及權門一步臨殁􁂫無一錢
諸子鬻衣為葬
　論曰南昌不㧞以南昌之後適合走魏都故事然鋭
　　亦可謂能守張文錦寔佐之而不可忘南京守偹指縦
　　之力盖楊征鹵之奉宻移誠早習戦繕守具䖏之以暇
　　主客勢成主逸而客劳矣
　　萬表
萬表字民望别號鹿園居士浙江寕波人玉貭方頥額有
三文風采殊倫忼慷尚大莭讀書目数行下年十七襲衛
指揮僉事騎射之暇燒燈讀書以武舉中式授都指揮歴
漕運參将者二漕鎮搃兵掛印者二及南京中軍都督府
僉書嘉靖庚子二洪水涸漕舟阻議者謂黄河改流表著
論折之力言漕河惟用洸汶沂泗諸泉足以濟且云二洪
以下反用黄河之水而忘其故及水不來至䟽濬以引之
此所謂以病為藥也若于衛輝置倉歲以鳯陽諸衛之卒
部鳯陽諸郡之糧令由渦河逹陽武歴七十里輸于衞輝
其势甚易如昔山東流賊之変運道中梗又可為偹変一
䇿以松江太倉近海歲糧厚與僱直量運三四萬石使海
道漸諳為事変之偹又一䇿也從来太倉則例每糧一石
耗七升至㮣斛若輕齎之羡尽還運卒故䘚有餘力運無
愆期後官悉収之朘削四岀人不聊生此其患不獨在貧
軍而且移之國計矣累累数萬言且極陳本折通融為國
長利而又欲開河北山東圻内一帶荒田重農薄賦為漸
减歲漕之地尤根本至論識者韙之海上倭𧺫表語廵撫
周珫賊㩀内地乆近賊䖏民不淂田逋負日多催科愈廹
相率去為賊是驅之使助其熖也冝亟請蠲積逋懸賞格
曲離以黨兼下募兵令土著之餉等客兵則人人樂歸如
得士十即賊减十也以較用他兵孰利因作海㓂議所為
籌畫甚具賊方蜂屯諸島歙王直者以驍雄魁其曺表䇿其
踈莾可誘而縳也鄞人蔣洲張惟逺又坐通畨當逮許獲
直以贖且以上賞許之未及行表卒後縂督胡宗憲䘚遣
洲渠魁立致東南晏然一時称竒功不知皆表本謀也嘗
論北鹵有曰古彛翟侵中國未有中國人不為之用而能
突入者諸邊自将權移邊政日廢屯田塩法壊而邊儲不
充士心日離凡叛亡之䘚鹵皆厚遇之與婦生子給以牛
馬孳息土俗漸冝心一于鹵然後用為向導故地里之迂
近兵力之強弱貨財盈虗人心離固将帥勇懦事勢難易
皆淂預知之而諸邊飢餒劬瘁之䘚聞先叛亡者頗淂志安
好輙相継効尤而不亡者亦無固志是則深可憂耳表少
嗜玄學已而閲内典獨契于心関西釋自然者以苦行錬
魔表與語大悦之自是參䆒不輟一日披衲入伏牛山曉
行見日升忽大悟遂謂語言精切不離見觧偶與羅逹夫
論道臨江逹夫引為益反表雖超詣獨徃而諄諄導人實
行謂夫子教人文行忠信至命與仁則罕言之為文敏給
踈暢直冩胸臆所著諸書行于世嘉靖丙辰正月無疾端
坐而逝是日大星隕于庭光射数十丈
　　論曰表以兠鍪𧺫而精扵畫屯運邊海諸計著著中欵
　　後世果通其議中邊搶攘可指頋㝎也所調本諸学非
　　矜才比所著學庸志畧論語心義孟子摘義道經贅言
　　九河襍言玩鹿亭稿及詩抄經濟文録灼艾集濟世良
　　方玄門入道資粮山中集無及韜鈐者所為悟足以通
　　之也上應列星有自来矣
　　王翺
王翺字九臯北直塩山人也永楽十三年會試淂翺苐五
上以北京甫開科魁畿内甚喜翺遂以布衣召見廷試二
甲第一人𥙷庻吉士授大理左寺正詿誤左遷行人宣徳
中歴僉都御史正統元年出鎮江西改廵撫浙江四年松
畨用兵不效𣸪改四川參贊軍務招􁨲一十八寨移鎮陕
西六年東鹵入㓂我師敗績幾撼漁陽上乃假翺便冝出
提督翺至深溝崇墉亭障一新𤇺􁧕接千里鹵至噛歯還
　　斬功陞右副都御史轉左景泰三年召還掌(都察院)
　　　加(太子)太保㑹廣西峝蠻不靖翺出
　　兵威　推誠撫諭諸蠻觧去陞吏部尚
　　清𥙿陵復位㘴易儲落太子太保李賢時
　郎石亨欲引賢入閣賢不可亨𣸪諷翺自陳去請賢代
賢又不可乆之賢入相上用亨訴出賢參政福建以問翶
翺力請召賢還直内閣曹欽反撃賢朝房傷首欽挾賢至
翺所併執之翺曰朝廷何負汝汝反汝殺他人寕殺我欽
謝曰豈敢犯長者要翺与賢為奏請及至朝門門閉賊必
欲殺賢得翺力觧乃已賊誅加翺太子少保上嘗語翺北
人質雄偉文章藻餙俱不及南人顧緩急淂力以是推轂
北人常多悉私　舉上每呼老王不名成化元年加太子
太保諭雪雨免朝　年􁀣䔍乞致仕上手勅慰問卒年八
十有四贈太保謚忠肅翺出撫諸鎮在遼最乆邉塞孤懸
軍興輙匱翺縁俗立法細大收贖十𢾗年間淂金糓馬牛
羊𢾗十萬邉用充饒器械明利簡練卒伍賙賉窮乏偶配
鰥寡人情大悦翺言蠻夷撫捕各有機宜以故川廣驛騷
民獲寕字仲孫疄廕入太學白翺求試翺曰汝學尚未㦯
誤入選則妨一寒士矣裂卷焚之女偦賈傑既登第曰夫
為祈一京秩翺毅不可生平不受人遺翺自遼左還京
(太)監荣素清謹俄出匣中大珠為别翺大驚訝
　　曰豈　賄得　乎昔先皇　僧保所
　　予淂　馬今以半饋公旌惓惓於公尔公
　為何如人翺感其言受之亡何榮卒翺求荣
　出前珠贈之封識宛然舊也二子鬻之值四千始買居
以奉荣祀英宗特命有司為翺起第塩城溢數楹翺以非
例拆去李南陽曰臯陶言九德王公有五乱而敬擾而毅
簡而亷剛而塞強而義子竚世錦衣衛副千户
　論曰不私其子婿還贈珠公而廉矣以此二字厲武何
　堅不克而况有臯陶九之五相傳翶詣閣至左順門所
　随一主事与内侍語作喜色翺毅曰曽讀論语郷黨章
　来過位色勃如也作如何觧主事警服又在邊一指揮
　孫璟者鞭有罪戍䘚死其妻女死殉之怨家指為殺一家
　三命法司疑翺曰䘚罪不勝刑死妻女死䘚非殺也与璟
　何與妻女冝旌猶以䘚罪免獄稱平翺在邊大率以抵罪
　律無益死者之家及抵而兩家咸敝遂徃徃問死家碩贖
　則貸以責功故邊衛足而多勇惜易儲時無一言
　　王驥
王驥字尚徳北直束鹿人長身負殊力便騎射通法律尤
曉暢戎畧以永樂中進士授兵科給事中上自神聖群臣
奉職不贍給事中職不專封駁論建驥嘗奉命山西飾邉
偹奏蠲盬池逋課二十餘萬緡遷副使山西益以持憲有
聲超順天府尹事治遷兵部右侍郎進尚書時西鹵阿台
朶児只怕𢾗盗甘凉諸邊驥輟部務行邊許便冝是時都
督蔣貴追鹵至魚海子将及之而偏将指揮安敬沮不進
驥輙戮敬軍中以殉且責貴諸軍股栗驥乃請分兵畫地
以守㝷有㓂任禮為平羗将軍蔣貴趙安副(之)驥時為監
督討朶児　請進止悉耴驥驥諜鹵营狼(山)等處乃授
蔣貴前鋒與約不能成功勿相見貴奮前摶鹵敗之鹵涉
黄河遁去𣸪迢敗之石城鹵食盡竄兀魯乃地北依阿台
貴𣸪以精騎二千五百出鎮彛間道兼行三日夜及鹵復
大敗之淂其偽左丞脱羅及裨校百人斬首三百餘級獲
金銀璽印各一駝馬兵甲以千計朶児只怕与阿台以𢾗
騎遁㝷暍死而任礼大兵　至格桐林淂偽樞宻同知僉
院十五人明日至亦集乃地淂偽萬户二人為嚮導穷追
五百餘里至黑泉而還招其平章阿的平并部落𢾗十帳
来䧏右軍趙安䓁出昌寕至刁力溝淂偽右丞逹魯花赤
三十餘人駝馬兵甲稱是㨗聞貴礼皆進封伯爵而驥兼
大理寺卿併食其俸㝷詔還理部事乆之麓川宣慰使思
任叛雲南縂兵沐晟与弟昻討之𢾗不利晟至自引絶上
命㝎西伯蔣貴為平蠻将軍驥總督軍務率副将軍李安
劉聚䓁大發両都諸鎮漢土兵合十萬討之㑹賊酋刀令
道等以衆三萬象八十抵大􁧕州欲畧景東諸䖏參軍兵
部侍郎侯璡䓁徼破之驥奏分道入會騰衝方抵金齒賊
别部陶孟刁門捧以鎮康降乃遣參将冉保䓁率輕兵五
千受之囙其衆破　刺寨進攻孟通而驥䓁以兵二萬水
陸攻上江　其伏兵焚上江寨殺其将刁放戞刁　漢父
子鹵刁門斬馘一萬餘級上江平遂由夾象石渡卜江
移駐騰衝孔道南　遣指揮江洪䓁八千人哨抵木籠山
而思任令陶孟靠者軍心䓁以二萬餘衆乗髙劇險為七
营相拒驥親率中軍夾撃遂破殺靠者軍心䓁乗勝進撃
麓川大震敗其象陣子泥溝箐于永毛摩泥寨而別将冉
保合木邦兵降其彛衆十二寨斬首鹵二千餘級驥䓁遂
進圍麓川縦火焚其門俘斬及溺死者𢾗萬人思任夜携
其二子走孟飬𣸪走緬甸緬甸斬思任歸其首京師㨗聞
驥請㽞兵分守金齒蒙化䓁䖏而是時維摩州賊韋郎羅
稱廣新王以叛詔驥旋師討之驥曰此不足血吾刅矣遣
偏師壓其境曰王尚書大兵至賊聞警潰韋郎羅走安南
傳檄之安南王惧斬其首并妻子來獻廣南冨州土守交
悪十餘年不觧驥諭之立釋搆師旋特封驥推誠宣力武
臣特進荣禄大夫柱國靖逺伯歲食禄千二百石子孫世
襲賜誥劵而貴進封㝎西矦賞亦如之餘陞賞皆過望府
庫為竭已而思任子思機率餘衆再𧺫上𣸪命驥縂督雲
南軍務驥至不淂利詔遣定西侯貴以兵五萬㑹討稱思
機為亂兵所殺召還㑹麓川𣸪立思任少子思禄叛隴川
急于是驥𣸪縂督軍務偕平蠻将軍宫聚討之師抵金沙
江賊立柵　以拒驥以師老許思禄平俾得部勒諸彛
居守孟飬　但不與官驥威名故甚盛至是凡三率師
南矣召還京停奨劳敕改驥領平蠻将軍印討貴州苗破
之獲剗平王蠱冨者檻京師僇之加歲禄百石土木之難
群臣廷劾中貴振株及驥景帝初召爲縂督南京機務大
司馬于謙弗重也囙事觧其任奉朝請時禁私役閹人俱
令藉入宫惟黔囯公寕陽矦淂㽞四人驥獨㽞六人驥老
且八十食肉躍馬多從伎女供帳奉御如王公奪門功驥
与焉𣸪領兵部加號奉天翊衛推誠宣力守正文臣階爲
光禄餘如故年八十二卒贈靖逺侯謚文毅子瑺嗣孫添
尚長公主拜駙馬都尉
　論曰時閹振持内權而驥與二豈能南北大創不庭如
　是以道徳論邊功儒者之言也而使奸使詐亦兵法所
　不廢靖遠用振非振用靖遠問宣尼堕都豈能拂李意
　為之㢤即孟氏不可無能　争孟氏也
　　沈固
沈固字仲威南直丹陽人弱冠領永楽中郷薦入國子監
選理刑内臺擢沂州同知或有言沂西寳山社産銀卝舊
有課可開採固執奏坑及泉通海不可鑿鑿新坑難為力
且卝有無不可知事已入為户部員外郎以才勅理塩筴
廣右督運西茶于四川六番進郎中出為山東參政督餉
給軍迤北還仁宗時以參政同武安矦鄭亨鎮大同英庙
即位以固劳邊賜璽書固上便冝鹵衆我寡則臨邊固守
我強鹵弱則出境窮追正統三年同将軍方政楊洪䕶貢
使出境因絶漠席赤山追勦叛鹵還六年總理兵食給總
督邊儲印記請屯田大同中路青陽林馬頭山䓁䖏東路
爛柴溝陽和灘䓁䖏又請奉命征行必責居守廷議咸是
之陞户部右侍郎上邊情十䇿不决十四年鹵果踰盟淂
諜先以聞時西寕矦督戦不利諸将或死或遁固居守獨
完車駕親征駐大同三日上既䝉塵𣸪至大同上索犒鹵
郭登難之固曰府庫上有也不命猶出矧𣸪有命与都督
劉安給事中孫祥知府霍瑄並出見盡獻所有進右都御
史𣸪具禦鹵䇿不報轉左乞致仕從之英宗𣸪辟召見便
殿即日陞户部尚書憲宗朝進從一品階年八十有一固
事五朝掌䑓省㡬五十年在大同二十七年賜璽書前後
　　侯璡
侯璡山西澤州人以郷試弟一舉永樂中進士為行人嘗
奉使雲貴定土帥争地者還副禮部侍郎章敞使交趾抵
關関門隘璡不入曰彛欲傴我中國使者請返交趾懼為
夷関乃入使畢遷兵部主事進郎中從靖逺伯驥討麓川
賊平進禮部右侍郎出填雲南縂督予勅便冝從事㑹再
討麓川餘黨璡引兵由崖南襲思機獲其妻子及輜重萬
計遷左部侍郎艱歸起兵部左時思機竄孟飬詔索之急
璡与都督張軏分兵抵金沙江奪賊柵窮追至孟糯海子
思機終不可淂乃還亡何貴州凱苗叛攻圍新添諸衞璡
自雲南選射士冠鋒自将馳至普㝎射賊大破之趨貴州
都督田禮來㑹克龍里甕城羊腸楊老金溪諸苗于是新
添平越清平都匀圍悉觧　興降而下抵鎮逺皆平㨗上
遷兵部尚書又進克安荘西堡諸苗雨中瘴癘卒于師
　論曰當時称不折腰尚書當以不傴安南故不避瘴厲
　所至反側子就貼㝎不純任强項所為
　　年冨
年冨字大有南直懐逺人本姓嚴籍訛為年永樂中郷貢
授山東徳平訓導召為吏科給事中陞陜西參政廵歴郡
邑祭民隐革奸弊興學勸農尤嫉贓吏正統九年陞河南
布政使饑民流聚十数萬剽掠為撫輯散觧之鹵也先数
侵邊以左副都御史提督大同軍務舉廢政革科徴抑豪
横廣屯田軍功爵賞核勿濫景㤗中㐮桓王遜燂以事誣
冨冨請老上為勅王守法度勿得溺風憲大臣大同䘚吴
淮有所受妄稱冨横侵縂兵郭㘴縂兵上尚書于謙議都
御史上縂兵如王翺鄒來學故事可淮妄言沮軍法冝䆒
主者事竟寝冨嘗按山西參政林厚坐厚法厚亦還訐冨
並獄訊上曰冨執法公廉朕以邊事付冨厚安淂辱冨厚
坐削籍歸冨又按分守内臣韋力轉貪虐力轉亦遂誣冨
廵按御史為雪冨誣状事淂已外艱不許終制天順初石
彪倚亨中冨危法逮詔獄上素知冨問李賢賢曰冨在事
公忠𢾗能革夙弊上歎曰此必彪憚冨故冨淂致仕歸而
亨乃勸上盡革天下廵撫官乆之上諭南陽户部非年冨
不可既入部上頋王忠肅老又曰継翺吏部當是冨冨在
部經理財賦蒞以勤亷嘗薦楊璿余子俊督餉陕西吏部
䟽論冨侵官冨言某薦賢為國耳乞致仕不許卒于位冨
剛正朴忠簡言寡慾遇事直前不顧利害氣節才識丗不
易淂年七十謚恭㝎
　論曰忤韋石任風力者能之所在奏績于民隱官方頗
　有禆益丗称氣節才識此為大有而薦賢為國亦號有
　秋上曰彪必憚冨頋安致仕歸冨帰貧矣
　　何孟春
何孟春字燕泉湖廣郴人祖俊雲南提學僉事父説刑部
郎有聲孟春幼　異為黎淳所賞李東陽讀其文詫曰表
吾椘者此子矣成弘治八年進士授主事兵部進員外郎
十一年日食應詔極言時事果聼断公委任時論韙之孟
春貌瘠而神暢年少通練每談彊塲慨然有請纓之意熊
入京城傷人或請戒戎偹孟春曰其灾乎無何禮部失火
或問騐何書曰宋紹興己酉熊入永嘉市太守髙丗則謂
其倅曰熊從能從火當有灾已而果然余無騐従髙拆白
耳參政河南治稱仁明擢太僕少卿老㓜扳車澆酒道傍
以謝馬足言馬政利病永為式寺儲馬價縣官欲取他用
奏寝之正徳中歴石副都御史廵撫雲南時十八寨黒玀
乆不靖與廵按御史陳察征之先是滇有石能言更妖蟒
能作霧助賊孟春為文祭蟒與石蟒飛石裂遂克之磨崖
志年月有曰石有聲賊則㓕白蟒去黒玀磔廵撫御史親
持莭既淂虎子塞虎穴江流改盤山失嵲丗宗元年陞南
兵部侍郎改立十八寨為永昌軍民府増長官司五守禦
千户所五改吏部大禮議𧺫張璁為或問十三條孟春即
夕作十三難破之遂與百官伏闕號慟奪俸調南京工部
疾去大禮成削職為民孟春性剛𥚹常書衛玠之言以自
戒讀書慱而能精喜飲酒不至醉暦法兵計竒遁醫藥皆
臻其妙丘濬常輯醫抄孟春益廣之歴任三朝屡建讜論
所著書始名案垢既家居類平生撰述得六十餘卷名餘
冬序録學者稱為燕泉先生隆慶改元贈禮部尚書子仲
芳郷薦夭絶
　論曰燕泉功在雲南較之輯寕内亂似易頋其參政河
　南時仁明沐浴則醇良之選矣摩崖碑存而案不垢使
　後世想見霧消萬里時則所謂石能言哉
　　唐胄
唐胄字平矦廣東瓊山人弘治十五年進士以户部主事
憂歸值劉瑾用事謝病不出瑾誅起舊聀屡䟽請罷蘓杭
織造内臣出内像為宋死莭臣趙與珞等請謚立祠累迁
廣西提學僉事令諸猺得遣子入學讀書副使雲南擒土官
莾信覈保山令趙九臯之撗虐者諭觧木邦孟飬之兇政
聲大著歴廣西左布政使時宗室候封常請𥙷禄冑以未
爵何禄著為令禄從爵始古田鳯凰塞韋賊為亂胄令人
諭降賊曰是豈前吾猺子弟所就學宗師耶咸觧甲受貭
歴陞户部左侍郎嘉靖十五年議伐安南胄陳不可者八
大要言華夷者天地之限髙皇神武安南不征著在祖訓
一也太宗討逆置郡淂不償費宣宗克承先志棄之不問二
也安南盛時屡為欽亷諸州患自唐髙駢徂征之後厯五
代至宋曲劉紹吳丁黎李陳八姓迭主而嶺外邊郡外警
遂稀是彛翟分乱中國之福三也昔馬援南征深厯浪泊
士䘚死㡬半所標銅柱乃在今思明府耳張輔平交簡㝎
継乱六年就擒季擴復𧺫延主黎利終以　靖士䘚物
故以数十萬竭十餘年之力僅得数郡縣空名又况征之
不淂有如宋太宗神宗元憲宗世祖徒丧師損威也㢤四
也安南自来欵関不絶特邊臣以其姓名不符𥘉封卻而
拒之名為負固其辞不順五也太宗之時用兵八十萬今
擬取辦附近四省在四川方有採木之役在貴州方有凱
口之師两廣粮儲乆已匱扵田州岑猛之征且自大工迭
興諸省帑藏皆輸将作　以水旱蠲除視當時財力逺甚
六也且夫唐之衰也自玄宗南詔之役始宋之衰也自神
宗伐遼之役始今太倉積餘僅四百萬屯田壊而田日荒
塩法阻而啇日减塞騎日强邉兵屡叛北頋方殷南征復
啟䘚有意外誰任其咎七也今兵雖未興已遣錦衣問状
錦衣武人尚闇扵大體萬一狥狂釁或随之即今觀兵之
令方下而侵漁騷優言已四出憂不在四彛而先在邦域
之中矣八也上曰胥後議事䘚寝武定矦郭勛請配享其
祖英扵太廟胄上書力争上䘚許勛㝷復以諍明堂大亂
不称㫖下錦衣拷訊裭為編民冑耿介有器識平生以范
仲淹自期所上奏䟽詳　今古通大體既卒隆慶中言官
林用賔称胄與林俊吴廷舉並先朝名臣大莭素著而䘏
典未備贈右都御史子穆嘉靖中進士仕礼部員外郎
　論曰唐平矦負逺識不輕出崇教化以勸諭来不庭敦
　本務實其所學頗精若夫交南之役在宣庙時似不冝
　遽棄之其亂也有所以亂之也長令浚削酷權監􁈇視
　其上而凡内地之得罪者率不職降斥此地明以快其
　　所𣣔為越在萬里外誰能以情上聞㦲吾外之而彼不
　　得不自外也當國者果矯前失而袵席之即百世吾版
　　耶何害若夫世廟時遽欲收之則萬不得之道也誠有
　　如冑之八議者嗟海上數倭坐困名城數十即誰能勝
　　其任㦲
　　王廷相
王廷相字子衡(或曰/子儀)河南儀封人讀書敏記文有英氣詩
賦雅暢以弘治十五年進士選翰林庻吉士與李　陽何
大復崔銑號四杰改兵科給事中條論時政不避危忌武
宗朝諸中貴用事廷相每持正為所搆謫判亳州稍遷縣
令召還御史厯按陕西鎮守太監廖鵬素不法痛䋲束之
視學北畿両中貴有所関請焚其書不應諸用事者復共
搆之逮詔獄謫贑榆丞遷寕國令松江丞進四川僉事山
東副史皆視學政嘉靖𥘉為湖廣按察使計捕叛逆李見
絶其患歴副都御史廵撫四川勵諸将平沙保之亂晋南
京兵部尚書參賛機務廷相以南京外守俻祖宗朝公侯
伯皆得推用非必魏公必魏公終其身非制也請自今任
滿更代上從之召為左都御史條六事謂天下官邪民玩
甚矣御史務激揚按部冝簡静省騎從止迎送属令毋令
越境參随其於撫臣無論僉副必側㘴後班毋得仍前不
遜致有猜嫌上喜與頒示諸御史改兵部尚書提督十二
團营兼掌院事䟽論在营三事一邊軍一惜馬一訓練十
八年雷震奉先殿廷相自陳今日亷恥道䘮貪汚成風􁉡
薪可以點大白晝可以通神士大夫恬退者衆嗤其拙奔
兢者咸嘉其能要路權門終日十至一官有缺争競百端
大小效尤内外交征民窮盗起國事日非臣奉職無状乞
賜罷點以儆有位不允歴加太子太保廷相主朝忠直不
二奉公履正雖利害甚無為動摇嘗曰不先國慮專身謀
平生切齒唯是既而上以科臣所論郭勲不法事下院勘
廷相與勛京营共事稍延之乆未覆上怒罷免里居謝客
著𫐠日富所定䘮禮偹纂今士大夫遵用之議禮𥘉廷相
有與張都諌元傑書曰承集議大禮之教僕不敢放言但
禮云適子不後一子不後大宗不得奪小宗今然乎不然
是變禮矣以禮之變者處天子而以禮之常者處天子之
父而曰為人後者不得頋私親可乎不可乎利天下之尊
突然使其親絶祀今議禮諸君子與吾執事自處将且為
之乎否乎既以變礼處天子亦當以變禮處天子之父此
為適均漢宋二代事情與今逈不同比在當國者一轉移
之間可以立萬世之大防矣卒贈少保謚粛敏廷相學以
不欺為先遇事断予人不虐愽古審於用禮樂律暦象緯
醫卜靡不穿通所著有禮樂襍論四十篇夏小正觧十三
篇荅天問一篇雅𫐠慎言十五篇自言知命以来仰觀俯
察二十餘年言積数萬其於仲尼之道衛守甚嚴不敢異
端襍之盖竊附孔氏之徒云
　論曰觀廷相禮之變者處天子礼之常者處天子之父
　　数語議禮諸口可盡捫也頋継統継嗣之觧但以杜諸
　　口其意不純且同是一禮而用之定有時冝執兩端止
　　至善是也夫子與宰予論䘮曰於汝安乎未嘗稱古義
　　相强但令求諸心孟子與充虞論木曰於人心獨無校
　　乎當時禮制已無的㨿只求心悦要知古禮所垂已自
　　不同離心徧執以為輔君扵道是激君而甚之於非道
　　也純臣無此矣
　　伍文定
伍文定字唯㤗　松滋人弘治十六年進士司理常州
性剛有敢任事常持其所是堅至與督學御史抗督學麾
諸生箠之負重創猶曵衣行行自若也遷成都府同知仍
以常州時承勘徐國奏争民田事璫瑾追怒逮下詔獄罷
為民瑾誅徴𥙷嘉典時汪宣䓁阻上寨為亂撫臣陶琰檄
守開化常山諸縣文定身入華埠梟其魁一十二人擢河
南守㝷改吉安南贑撫臣王守仁檄討大茅山洞賊平之
宸濠反都御史孫燧副使許逵不從逆見害文定為文吊
之適守仁過吉文定遮入城請曰公威望素重冝即吉安
𧺫義俟其兵出擣南昌虗而身願為東西守仁亦喜與文
定共事飛檄諸郡縣勤督壮士繕戈甲脩戦舸窮晝夜不
休先之以誓衆奮遂破南昌賊還鄱陽文定矢石中火燎
其鬚眉盡不懾擒濠詔擢江西按察使時大閹張忠從上
親征耻獻馘不由已故窮搜逆黨以苦難文定文定與忤
常見脇遂移病免官去嘉靖初論功𧺫南京右副都御史
提督操江官一子錦衣千户㝷乞休七年上命守仁廵撫
両廣守仁薦文定經畧有餘詔𧺫為兵部侍郎兼右都御
史時雲南土酋安詮方搆亂勅文㝎提督雲貴椘蜀四省
兵討之文定至詮死難平還乞休䘚謚文忠
　　論曰持其所是堅故勇宸濠只一不是不是不堅矣守
　　仁非文定功不就而所報嗇則或又以守仁故夫新建之
　　學可疵而忠㐮不為新建之學即何以並詘不可觧曰
　　文㝎所共事也帝意欲居親征之名而何為速盡濠
　　馬昊
馬昊夲鄒姓冒籍為陕西人長身驍㨗善騎射舉弘治中
進士為監察御史以罪謫司理真㝎教吏士習武多布置
鈎掎諸流刼亾命悉擒之再用前罪謞判開州真定吏士
㐲闕扳昊冝真定勿謫詔許之亡何蜀盗藍鄢叛合四省
兵討之未効詔昊僉亊蜀佐治兵吴至擇材勇千人為四
隊􁁻立長練之㑹賊逼城昊夜出百騎聲之賊营亂自蹈
籍乃悉兵乘之斬首四千級前薄賊􁁻方陣左而㐲兵右
為應昊以正兵當左别精兵百直擣㐲㐲驚趍左陣左陣
亦潰於是合撃火其柵大破之斬驍将方肆捕首鹵降者
萬人遷副使治兵川東道賊延蔓勢尚張都御史髙崇熈
欲空臨江市以宿降賊昊曰臨江市蜀襟喉此胡可飽賊
自困獨益飾練賊自促盡漢州平乆之𣸪叛　可二十萬
前後官兵率敗績賊圍中江謀向成都昊以五千騎馳中
江賊走窮追之與總督彭澤合撃破殺賊酋廖麻子進右
僉都御史廵撫四川時餘黨尚数萬竄東郷山推喻老人
為酋長昊請於澤曰山險不便騎射㴱入賊反為主不利
願發歩兵三萬㨿出入要道賊當自飢仆也賊果以是坐
窘縳喻老人請降進副都御史踰歲鹵亦不刺自西海犯
松潘蜀大振昊招土畨為間取道夜掩鹵􁁻驚潰獲馬及
衣械甚夥亊聞加禄俸叛人普法惡倡諸彛立寨僣號肆
攻刼昊率兵討破之降者萬計獨青山寨不破昊行周視
曰此可絶水道下也乃遣兵㨿泉口撤南方圍待之賊果
渇覘南圍薄夜走躡捕首鹵又萬人執普法悪誅之遷右
都御史廕一子錦衣百户昊好功名䘚以討松潘不勝逮
下獄罪䘚
　論曰胡世寕常言昊善用兵輕用其長故敗臣短用兵
　重用其短故勝時以為定論盖世寕以不用為用也以
　不淂不用為用也驍㨗善騎射或世寕反有所不能矣
　　王倬(子忬孫丗/貞丗𢡟)
王倬家夲崑山割隷太倉州弘治中以進士令山隂有所
廢置民穪便彂匿如神决疑囚十年之訟己獄為空調蘭
溪嘗禦盗賊攖險則夜縦羣羊皷之疑賊賊下奮云石盡
尋虗殪之𥘉至獄繫逋賊滿一夕縦之為寛限請减賦足
以最召為御史首𥘉選曹貢欽罷之又劾罷尚書五人乃
藩臬頗衆權奄怙寵笞辱人於朝勢張輒論斤之一時倬
為剛直出按察貴州撫㝎承彛覊致黠酋偉移　瓊撃黎
梗多所俘獲還我𬒳難男婦乃縦之㝷討崖㓂故緩緩出
不意獲捷遂柝置其衆勢散　能為再遷至方伯討㓕臨賀
賊免其脅從已而冦逼成都衆議火其来路倬曰是示之
以務也嚴陣開門待之賊惧不進時餽運劳夫疫乃輸值
随遠近給之軍興不乏䑓使者責馬三萬令育馬者帰棧
母為賊所淂額以應無失期進都御史扵畿内值大飢不
待報賑之鹵邀我禆將邊𬒳害出師討之倬曰鹵形伺我
西必東入東設㐲待之果大獲監軍御史以為不深入劾
前鋒寔未受令詔弗罪遷兵部侍郎䘚子忬嘉靖中以
進士授行人甫拜御史輒䟽上皇太子出就外傅當額以
古榖丗子者三事上為嘉可時頗任奄宦宋興等以讥察
忬以為輕其權以與人彼挾輕而重用之所謂非其人而
荷加加之噐加人不可加人以非其人其為顛倒是非淆
瀹名寔為害更甚𣸪䟽争之上亦開納出按湖廣指頋
所及墨吏豪强望風悚息時中官廖斌鎮承天肆熖与約
曰貴人所不魚肉吾百姓者吾請下貴人貴人不知而舍
人子魚肉吾百姓者吾得問舍人子不及貴人改按順天
虜大入古北口忬請堅守通州鹵不渡河超擢僉都御史
請築外郭毋使鹵入而民餌之請設縂督邊防增修通州
二城俱報可倭冦海上以廵撫提督浙閩火横嶼賊巢俘
馘三百巳邀撃諸洋亦俘馘三百出指揮盧鏜獄大敗賊
魁蕭順移撫大同以邊功晋兵部右侍郎㨗鹵南塘黑衝
峪及大石溝改右都御史兼兵部左减防秋騎兵六千招
夷漢一千五百户㑹鹵新愛深入潘家口肆抄掠御史方
輅受草都御史鄢𢡟卿言忬病悸不任亊逮獄相嵩子世
蕃取讞牘削去功次竟以失律論斬後嵩敗子丗貞丗𢡟
伏闕陳冤還故官丗貞年十五常詠寳刀詩見者驚嘆弱
冠成嘉靖丁未進士𥙷刑曺郎与李于鱗諸子相倡和名
藉公卿間在官益博該于昭代事實尤所留意所著述直
追馬遷且有義存而于吏亊尤膽部獄輕重决遣不数日
而辦偹兵青州申飾條律凡期年盗散坐父詿誤解綬歸
草䖏㡬十年薦𥙷大名定婚䘮禮莭其侈靡均徭役不至
為真定曲承也移叅政浙江吳興灾募民入粟給冠帶且
請改折淂濟饑栗四十五萬歴御史中丞出鎮鄖䏻江陵
相居正弗謂善也觧帰乆之𥙷南大理及應天府尹皆不
赴歴兵部侍郎刑部尚書每以浮言嗾去丗貞才辯敏給
摘彂奸宄若神鎮鄖時驛報樂平王次子祝髪為僧奉高
皇帝御容金牒騒郡縣供帳丗貞曰籓王宗正條例不得
離封走隔屬嚴迹之則平凉人賀禄者以房中秘逰藩邸
間崇王遂賜以㯶轎紅杖而奸人李汝貴等賛之偽為王
子行奸咸正法方陸炳貴幸用亊受巨璫指匿奸狡閻某
欲貸其死必出之新鄭高拱當國丗貞獨引母疾乞休拱
疑之而江陵欲引世貞自近會荊州地震丗貞引京房之
占曰臣道太盛坤維不寕又王生者譁辱邑令為江陵婦
弟論奏不少貸江陵積不䏻堪以是丗貞宦屡躓不䏻煖
席于朝世貞篤声氣以齒牙筆札緩急人不厭煩複于忠
孝莭烈則尤亟口不置常請崇文廟釐配享有云吾讀書
萬卷而未尝從六經入每欲牽衣窺廊廡之末則世之齷
齪臯比招摇門户而聚生徒者吾方耻之居䘮有禮家無
姬媵父質庵義田千𤱔倍拓之所著有弇洲四部稿續稿
弇洲别集觚不觚若干卷其特為宦寺錦衣立志則巳知
明之所以衰也弟世𢡟字敬羙號麟洲别號墻東生以己
未進士除南禮部主亊公餘肆力古文詞歴尚寳丞与故
人黎惟敬䓁日相逐詩酒之社㑹有忌者出參議江西督
學八閩得李光縉國士是歲冠省解有文譽歴南京太常
少卿病㷌不起詩文踔絶追古作者工行草書性嗜山水
所至必有以紀之所撰若干卷通名日損齋襍著
　論曰鳯洲良史才也所指頋可以自為南靣或稍追摹
　為大司馬執鞭矣楽推于鱗而過遜敬羙是其謙也世
　傳世蕃有所請什藏古蹟鳯洲購贋者以應之以是大
　恨頋丗鐘鼎才情金石衆望所帰欲行其志未免長忌
　或有然也以文采著見其亦不得已夫父忬當邊苦為
　　嚴氏所　不竟厥績世以比蘓家父子或饒過之若夫
　　祖司馬之手泉則尤以知兵世授者㢤
　　㓂天叙
冦天叙字子惇山西榆次人舉正徳三年進士授大理評
事布𫀆𬞞食誦律讀書决獄明允出知寕波府政亊之暇
修明理學治行為天下苐一超遷應天府丞駕幸南京尹
病天叙獨辦上供多所裁停初權倖希㫖預選女樂千百
拘置一所未及三日死者数人餘多莱色天叙勸令親戚
領養之候上按籍而求弗後㑹江彬生辰諸公㐲地稱賀
天叙長揖而已彬怒乆之察其素曰㓂公真君子也嘉請
三年陞右僉都御史廵撫宣府改鄖陽又改甘粛擒觧囬
賊之入㓂山丹者興復屯政除額外之科進副都廵撫陜
西鹵冦固原出調度斬首百有九歴兵部右侍郎䘚於位
𥘉撫陜西㑹中官以織造至御史謂関中疲敝請㑹䟽停
止天叙曰遽言之上未必聼遲至秋冬極言此中旱灾請
賑上必惻然召囬織監果如天叙而民得稍甦及在部時
御史馮恩論死旦夕行刑有大臣欲具䟽救㤙以謀天叙
天叙曰無益也君自欲成名則可耳必欲活恩當請要路
使恩出自上可以緩誅已而果然
　論曰猝安淂諸明君而必行吾之直乎臣直名而國事
　可危矣理學諸臣率不觧不可則止之觧止者以行也
　惟天叙可啇此議嗟明季何成名者之多㢤
　　陳察(弟/寰)
陳察字原習南直常熟人毋譚夣斗間氣下傅體窹而視
腹有赤文曰鳯已生察察嶷然荘整動止自若正徳中以
進士授南昌推官擢御史時中貴瑾擅而察持議無所屈
㘴罰輸粟邊百五十䂖瑾後㐲法死而義子寕彬復煽處
察力争之不淂移疾歸可九載而弟寰以進士免檢討亦
歸㝷𧺫察守故官㑹寕王宸濠反上擬親征嚴中外且發
察抗言阻駕上為不懌奪察俸乃出按滇一罷青驪布𫀆
導二吏仗莭而已岳守而下大懾服墨吏率先觧綬去遂
輕身周行菁棘㣲刺民間淂失滇中銀鑛非故事幸臣請
縣官塲而榷之察持不可曰此兵端也竟罷議金齒帥沐
崧挾中貴人􁅽而囓察劾治如律常䟽國夲畧曰陛下之
踵先帝稱尊十五年矣先帝不幸棄群臣卞卒然之患以
有陛下也陛下多狎遊壮未有子群臣心怦然窃慮萬一
冝蚤定大計擇親賢寘禁邸端良之士屏翼左右陛下固
萬壽無懌庻有以培夲根消窺伺不報亡何帝晏駕世宗
入嗣下詔求直言而察還自滇数上書陳君徳興革数事
復出按蜀請罷蜀鎮守及諸織造中貴人具其狀甚悉中
貴人尾得書語相啣察刺骨謀格不下然上固已心動後
次第有所裁具如察語内艱歸再入為御史給亊中楊言
以奏白大學士費宏淂罪置獄偹五毒察上前大呼曰臣
察願以不肖軀易楊言地下衆錯愕引避而上連目攝察
察不為動退復具草争之上因寛楊言獄弗誅十二年帥
候勛方挾幸為奸利巨萬察時監軍事發其隂請立賜罷
上令勛就謝私第乆之稍遷為太僕少卿察奏辭薦代人
太僕於故事不得辭又不當得薦代人坐謫潮属邑教官
移信州倅歴外藩臬乆入為光禄卿改左僉都御史撫南
贑申先撫守仁束約定保甲繕要衝勤習技射捕鹵盗魁
逡廵乞骸骨歸益讀習濓洛諸書希濶外亊監司歲時行
部間造察察岀嘗所飯麦强飯之曰余田父甘也察又多
吴語刺􁁻是非則咸逡廵避去所寝生平不二衾𬞞肉分
日而食冠衣袽亡易苐令綴以絲穟色錯然乆而失其故
少年覩以不堪或相率摘訾察非情云嘗損私田三百為
邑諸生助貧曰吾異乎所以益子孫侈者而弟寰字原大
以進士庻吉士為翰林檢討大内灾寰上書先皇帝未辨
色而𧺫謁上帝已復告於寝出朝群臣召對以間考得失
祭必躬祼献終始十八年即亡以寒暍小故廢罷者今柰
何獨厭法服謝拂士貂狐之裘具帶􁄳翿而射馳大鹿之
墟乎請修故事擇近属賢者置邸中上一旦有子令還國
無害也寰所上發奸人諱又他條絶逸慾禁横歛正法度
莭濫用語多戅上故不省奸人從惟中下寰奏奪半歲俸
寰欝欝不自淂謝病歸嘉靖改元召原官預修毅皇帝寔
録請復占左右史記言動亡令他日盭爽國是念文皇帝
下金陵諸縁故主駢僇者幸人賜一傳瑕瑾不掩庻有以
風示永永不報叅經筵講官宫中有妃之戚或謂且罷講
寰言人主寕以微故廢大典上曰善時大禮議𧺫寰曰非
不従諸君貴吾獨憂吾身後耳乞南國子司業務增城湛
元明之學㑹兄察謫潮移病歸薦𧺫為國子司業大子方
中興制禮樂下有司毋得仍孔子王称其尊為先師而言
者遂上書言闕里廟器物仍王者非當寰持不可易俄超
拜南京國子祭酒上所論次大學章及勸上進徳勤政戒
土木省齋祀上覧書善之已而助教劉世龍上封事多所
㹍忤徴下獄或疑寰為之寰致仕去
　論曰察號敢言武廟時家食為多以罷驪布𫀆行部自
　足奪天子所向然而懷帝眷在朝無忤武定郭者弟寰
　不賛大禮移南國子近嘿容頋隂主劉助教封事亦進
　思𥙷過者歟非竹實不食非髙岡不棲世稱雙鳯天己
署毋腹何辭
　　劉天和
劉天和字養和湖廣麻成人少朗頴十歲能屬文十五從
父宦遊豊城郷逹楊文恪好談理學當世楷模竒天和為
文别以古人期之二十舉於鄊正徳中以進士授南京禮
部主事徵拜御史按陕西陜鎮太監廖堂恃其弟鵬錦衣
相表裏為奸利無数及天和當出鵬候邸中鞠躬為堂請
假一面天和正色不頋既抵任首榜堂不法事扵衢飾諸
司無曲狥堂而又縳堂爪翼数人於獄堂陽為引罪則謗
書隂上鵬以其校卒奉詔建天和而堂使所親信恫喝卆
且㗖之利求甘心天和於是吏民慟哭擁車後数萬人車
車為枳不得發壮者至棓挺行永堂捶殺之堂恐杜門引
避有張傑王倫䓁十人相與嚙臂為盟䕶天和所過舎傳
必週視食必先嘗堂前秘遣尾天和者不得間已下獄幸
臣寕入鵬嗾百栲摭罪之不得於是言官連章入赦出為
金壇丞亡何進為其令擢同知蘇州時大盗湯毛九䓁起
孝豊山中且䋴蘓䑓臣以天和謀勦平之進守湖州考績
天下第一晋山西按祭副使督學校乞歸養乆之仍故官
督陜學期年厯右僉都御使督甘肅屯政乃條所以當革
者五所以當興者五以次報可改督諸邊粮餉復撫陕西
首䟽鎮守中貴人當汰状詔罷之裁損守令不經於費者
三十餘事出師平兆岷叛畨四十二族獲甲首三百鹵信
之己又平胡店大盗殱其魁移討漢中妖賊悉殱之進右
副都撫陜如故内艱歸起縂理河道天和瘁晨夜改舟車
為撬攆探求盡得其利便濬淤以故導潰以新䟽汴河自
朱僢鎮至沛縣飛雲橋殺其下流又䟽山東七十二泉自
鳬尼䓁諸山逹南旺河濬其上流役夫僅二萬不淹時而
河工就厯兵部左侍郎仍兼右副縂督陕西三邊申約束豊
儲　廣埤塹選鋒鋭飾甲械士氣距躍明年丙申七破鹵
明年丁酉十一破鹵又明年破鹵如丁酉所上級至二百
有餘築墻自定南主寕朔十七里皆創起乹溝澗六十里
則因山為塹興武七十里因舊跡稍堅厚守固以功厯兵
部尚書都御史如故時鹵吉囊二萬騎至定邊厄於墻不
得進詭云北搶黄毛去誤我我師少懈乃潜鐡騎乗守者
酔圾而登衆潰遂大舉入抵固原天和斬醉指揮牛斗郭
卿及五縂旗以殉㑹淫兩亘旬日鹵弓膠觧馬䠥剽清野
無所得狼狽且反天和調某諸路兵授方畧而身率諸将
任傑周尚文夾攻大破之斬首四百五十并纎吉囊苐二
子小十王妻弟其餘衆遯出邊营東勝者大同徼之斬首
九十营賀蘭上者荘浪徼之斬首百三十寕夏徼之斬首
五十加太子太保廕一子錦衣千户世襲入為兵部尚書
提督團营為言者論罷歸二年卒謚荘㐮天和生平厯膴
仕故田廬無少益人有感恩者選磁器見遺器精却之必
不可砕之曰非吾好也
　論曰相傳逆瑾以天和同姓且暱之投以宗人刺不報
　又真人陶仲文嘗以戚属禮遣刺迓天和天和向使曰
與若主非戚誤矣亟反之乃其得歸仲文與有力焉而
究不足疵其所學
　　張岳
張岳字維喬號净峰福建惠安人正徳丁丑進士授行人
與郡同年陳琛林希元潜心講易上寝疾豹房與閹嬖卧
起両宫曁外朝俱不獲入視岳抗䟽請閣部大臣經筵科
道各一員每日視藥興居可消群疑并杜意外之變不報
宸濠難作諌沮親征𬒳杖負烈日不死調南京國子學正
丗宗朝𥙷主客郎時議禘祭岳請立皇𥘉祖位母傳㑹先
代某祖為重與閣臣孚敬格上卒從岳議坐是出督學廣
西改江西務寔學稍變良知之觧貶塩課提舉轉亷州安
南不負将觀兵侍郎唐胄諌不聼岳調六不可上必兵之
岳與督撫察　議先之以聲莫酋悔禍岳時分守欽亷受
其降征崖黎破羅沽大巢黎地以次而定論功擢僉都御
史撫鄖陽改江西為相嵩築延恩楼及相言壽蔵有司議
大賦民岳曰是湏範金為之耶頗裁省過半以副都督撫
両廣封川賊張公蘂等稱王叛岳起撃之鹵獲三千二百
有竒賊首就縛加兵部侍郎進搗五都里隆䓁處克賊一
百九十四圍獲級四千八百有四盡㧞魚窩之險縳賊首
韋金田於是古田諸苗輸服如編　以刑部侍郎留任鎮
賀連㝷用兵斬獲三千三百有奇賀連平乆之楚黔苗猖
獗出縂督川湖貴三省治黔而楚服田應朝者隂陽傾覆
欲專鎮溪流官印族苗攻應江石阡内脅當事遂欲以苗
事付應朝岳抗言不可忤旨奪一官執益堅竟擒應朝獄
死平酉陽賊俘馘数十而龍許保者復以殘苗起犯思州
討縳之并斬吴黒苗二省底寕以積劳䘚於任遺䟽三省
縂督不可撤惓惓禁奸民責土官二語詔復右都贈太子
太保謚㐮惠嚴氏擅政二十年制閫不上一錢得完聲名
僅岳一人與邹守益歐陽徳郭持平羅欽順諸軰辯論理
趣凢一切談説性命指為籠罩荒誕排之甚堅所著小山
類稿征苗録交南議惠安誌所輯禮經聖學正傳厯代兵
法㳟敬大訓載道集若干卷
　　論曰净峯武功與王文成埓皆以講學得之似不足低
　　昂其所守籠罩荒誕語似太過然不上一錢攻府而身
　　名故全之成泛身議其後者多口矣
　　陳九疇
陳九疇字禹學山東曺州人善騎射多權畧正徳中以進
士授刑部卹録南畿官瑾責賂不得謫陽山令瑾誅厯粛州
兵偹副使㑹土魯畨挟哈宻索幣九疇請縂督彭澤勿與
澤竟與之九疇語都御史劉彰曰彭公全陕重寄徒效弱
宋故事誠辱國己土魯畨果責幣不如数復㓂粛州遊撃
芮寕戦殁九疇收捕番諜巴思䓁殺之絶其内應使使媾
瓦刺彛酋大破畨落三城番乃遁去朝廷既收澤并㘴九
疇激變當死免為民丗宗即位起厯僉都御史廵撫甘粛
土魯畨連壇滿速兒𣸪以二萬騎㓂甘州九疇隂賂畨為
間内外夹撃大敗之追至粛川斬其将火者他只丁而部
下且言滿速免中流矢死王瓊使錦衣千户王邦竒劾九
疇㘴誣妄論死兵部尚書胡世寕言九疇忠勇足任土番
所忌惟九疇罪九疇是為土番賀戦勝非計乃戍邊不復
起𥘉彛人見九疇登睥睨從上射下無虗矢嚙指走號為
飛将甘粛人建祠祀之晚年縱誕聲酒常宴客不給輒從
一騎弓矢出舎外数十里必有所獲而歸為酒酣
　論曰甘粛之敗不由九疇故九疇得復著績粛州𥙷過
　勿幣土魯畨而賂畨内應両皆用賄然而得失殊矣郭
　武定裔孫妄稱其祖英貫晴友諒躋侑廟而流矢滿速
　　之報必㘴以誣妄於是彭淂復起而九疇獨否両皆任
　　欺而舉錯殊何歟
　　唐龍王憲
唐龍字虞佐浙江蘭溪人正徳中進士為剡城令以沼行髙
第擢監察御史按雲南參将盧和故常以怨殺人燬其屍
獄不决時復暗賂嬖人錢寕恫勘吏以無跡為觧龍不許
土帥子鳯朝文得罪賂錢寕金十萬乞免罪覬襲職客為
遊揚寕指龍亦不許改按江西時當寕難京軍復優龍固
請囬鑾恤荒飢表莭義俱報可以兵部尚書縂督陕西三
邊先是王瓊奏築花馬池諸墻捍鹵􁁻䘚不能大入龍復
𥙷塞其缺数百武輙立一敵䑓添兵戍之未㡬鹵果大入
縂兵王効以萬騎縁墻拒之不淂入鹵别從乹溝澗入龍
淂以前調諸路兵大敗之斬首鹵三百五十㑹有忌者僅賜
龍金帛後歴吏部尚書累加太子太保䘚
王憲山東東平人以進士御史按吴振風紀貪墨觧去正
徳中以兵部侍郎兼右僉都御史從上南廵料儲峙無缺
改尚書兵部㘴亊罷免世廟初起右都縂制三邊嚴約束
苐厚賞募間諜得同鹵所躝入預設伏殱鹵首鎻合児伯通
前後共斬首三百餘級獲馬五百二十二疋加太子太保
還賛留務召理都察院事以人言奪官復𧺫任兵部㑹大
同亂所規畫與政府不合乞歸䘚
　論曰龍與憲皆可以大見武略雄諸邊而不無内忤故
　　所就亦止於是諸不内忤而武略大見則又以不内忤訿
　　之然則如之何而後可
　　陸完(族子/粲)
陸完字全卿南直長洲人正徳中閹敬矯上命括竒貨江
南氣灼烈過蘓常廷曵諸生諸生優競擊敬走當事首諸
生完状聞廵撫王恕列敬罪上逮還敬完後舉進士謁選
恕已為尚書曰是故首撃閹敬者哉可御史為御史有聲
累遷至兵部右侍郎覇州盗劉寵晨等亂山東及河以北
詔逮都御史馬中錫下獄瘐死而完身自請代進右都御
史假莭用軍興法得誅二千䂖以下駐臨清廣召募申約
束州縣官失守如邊将失機律論死遣副總兵馮禎許泰
遊撃将軍卻永襲賊楊虎於徳平等處大破之俘斬千六
百有奇又鏖格裴子岩及大名府斬首且二千俘百五十
剪諸路蔓又不下千計時賊分為両暴河北者為劉寵劉
恵趙燧䓁其躝河南衆至十三四萬上更勅都御史彭澤
咸寕侯仇鉞率秦兵擣之河南賊平言官乃獨論完養冦
自童下詔切責完懼日夜督諸将邀賊芟枝黨斬首捕擄共
三千九百有竒而賊随衂随脅聚燒運艘掠臨清邳徐而
下犯淮安又奔登州海套與完遇嵩淺坡時宣大鉄騎及中
土材官良家子悉集且十萬人合圍賊移日大破之斬首
二千三百有餘傷死四千餘人而賊彦名䓁獨挾驍勇五
百騎潰圍出馳掠河西務将北就韃靼尼関險不淂通復
聚兵数千渡河南躪荆椘奪艘瓜州掠泊通狼小寨完窮
追絶水陸道指授諸将戴盾跽行四面咸一時仰山鎗礟
俱上賊不能一面禦大潰劉寵䓁先後赴水死梟彦名斬
首且六百俘三百溺水死千餘還朝加太子少保右都御
史與世襲錦衣千户後累遷吏部尚書加太子太保完與
楊廷和皆比錢寕臧賢軰而王瓊固因之當時皆以走間
淂用事族子粲字後明一字子餘以進士選庶吉士𥙷給事
中甫三日㑹明書急輒䟽言兵要并乃上下壅格冝延是
盡所難言且清廣所採納考牧畿内劾閹供所以耗敗之
故嗣淪塩馬謂任人輕彼且以輕自視焉有克举其職者䟽
救都御史浃并見杖張桂方貴倖廷論之謂孚敬以議礼
蒙恩寵極矣刚愎自用窃威命市私無奉公意蕚以賄聞
尤侈汰進私人濁乱朝政語峻切上立罷孚敬裭蕚職以
粲不早彂下之吏已上聼詹事韜言𣸪留孚敦而謫粲主
郵馹凡継粲而觸張挂如行人岳倫王凖皆貶方粲　草
奏　為之泣粲謝曰既以出身為國勿他顧矣己稍遷奉
新令有異政恵足及人請帰飬居鄉有恩礼親䘮哀不勝
疾䑓使者薦凡三十　上不出
　論曰當時皆以赱間淂用事而成功亦以此全卿使事
　与寕賢怫所呼不應衆射及之古有幾厄左右而成功
　　閫外者乎挾殊寵以行雖中材亦辦全卿之謂矣相傳完
　　按汴時道見盡忠報國碑遂駐莭岳祠夢武穆与欵侈不
　　甚怒相檜而切齒張維嶽仰視神靣有四痣早𧺫　謁祠
　　像果靣駁者四為新其祠然則武穆猶不完非治㓂之人㢤
　　粲則直莭見而不淂竟其所　為矣
　　又曰相傳完為江西按察時寕濠與通乃尚書兵部濠潜書𣸪䕶
　　衞完以祖训辭濠乃走賄臧賢大學士費宏知之大言内閣寕
　　如淂為吾江右無噍類矣朱寕与完乃楊廷約三月之望内閣
　　例讀卷䟽下中官盧明傳谕只請楊師傅詣東諸不必動劳有
　　㫖王奏缺人使用䕶衛屯田准与𬋩業言官交章不聼按此非　完
　　一人主為之矣夫至尊野蹕前星未眀萬一博浪猝乃寕淂從容
　　祗迎安陸無他慮乎完之意未必非王新建𥘉善寕藩之寤寐也
　　獨廷扣亦賛䕶衛云何
　　汪應軫
汪應軫字子粛浙江山隂人也舉正徳丁丑進士選翰林
院庻吉士㑹詞臣舒芬以諌止廵幸外謫應軫亦在譴中
出知泗州泗民惰應軫首勸夫耕為樹桑募訓婦𧖟濠變
武宗南征中使横所過州邑不堪應軫宻遣壮士百餘人
紛舟次呼聲震地中使愕莫知所為應軫故慴之此豪民
矯思亂也麾諸夫速牽其舟行頃刻有里出泗境駕即南
都中使故啣應軫傲矯㫖泗州進羙人善歌吹者数十人
應軫奏泗州婦女荒陋且近多流亡無以應臣向募桑婦
十餘人倘蒙納之宫中俾受𧖟亊寔於治化有禆詔且停
止世宗登極召還為給亊中加俸一級猶以諌止先帝南
廵事見旌也山東礦盗流入河南至考城殺指揮趙泰等
官三十員上呼大臣問計應軫言弭盗之䇿大畧不過安
之勝之而已安之在擇守令而勝之有六離間賊黨一也
收用豪傑二也扼塞險要三也閉紏告姦四也明賞罰勸
士五也分首從招降六也與禦􁂜不固禦彛逐之境外而
已弭盗而縱出境是以隣國為􁒅也請以定例一方盗𧺫
彼此玩視不即撲㓕以致出境流刼則两處鎮廵一體坐
罪上可之踰月盗平出江西僉亊自免去已又薦𧺫督學
江西外艱歸遂不復出晚歲陶情於酒比䘚鄉人倣靖莭
例私謚為靖獻先生
　論曰冊桑婦應詔請納後宫子肅以諧諷止邪詩所謂
　戲謔之不虐者惟是不然圭璧金錫如武公而以佻逹
　終之乎高呼誤閹出境亦即宣尼㣲服脱宋之觧曰是
　不可與荘語也
　　翁萬逹(王邦直/張鳯)
翁萬逹字仁夫廣東掲陽人嘉靖五年進士授戸部主事
出為梧州守威惠大著督府材之時安南莫登庸逆不共
命詔南征陞萬逹廣西按察司征南副使時龍州上目趙
楷向武州韋應憑祥州李寰三酋皆篡主自立素通於登
庸萬達曰使我軍㴱入釋此軰為登庸耳目危道也冝先
三酋督府属以便冝於是招賊黨思明土舎黄朝釋其罪
厚結之使内間朝退械韋應詣萬逹請罪而復遣人語趙
楷天子将有亊南彛足下以衆至可立致尊官楷果以千
人來萬逹佯與欵結伏壮士執之曰汝罪無赦死汝官而子
楷曰楷死而監軍不果官吾子奈何萬逹曰有如日楷書諭其
黨曰亂無益也可善輔吾子存趙遂杖殺楷而立其子匡
為州目於是遣人徴兵憑祥襲寰執之萬逹聞於督撫且曰
威近可以襲遠日者断䕨峽諸蠻毎以殺掠為潯害今請
兵用峽蠻先聲以奪交人之氣亦一竒也督府韙之属兵
五萬萬逹分為左右両軍搗其巢斬首一千二百級進羅
連山餘黨率其　孥叩首歸命登庸聞之大恐㝷陞萬逹
浙江右參政督府䟽請萬逹始終安南之功詔改廣西萬
逹行邊過豊門虎傷其卒死萬逹為文告山靈使力士探
其穴射殺七生致其一軍中譁曰罪虎勿縱有如登庸已
而登庸果望風慴素衣面縛叩鎮南関來降上其安南國
王印歸欽州　地萬達執茟大書曰聖天子以好生為
徳待爾不死登庸稽首稱萬歲安南平陞四川按察使歴
兵部右侍郎縂督宣大萬逹首請修築邉墻長一百三十
八里有竒壕塹如之東連西河西接靖鹵堡縁墻為堡七
墩䑓一百五十有竒分兵置戍聲援聮絡陞右都御史兼
兵部左侍郎廕一子㝷鹵入犯萬逹徴書四發疾馳四五
百里自督各軍迎撃别製火炮有三出連珠百出先鋒鐵
捧雷飛数種一炮當鹵数十騎鹵大驚以為前未有也大
同帥周尚文嘗與鹵戦曹家庄鹵騎十萬尚文僅以萬騎
為所困萬逹以四十徃援猝不及會西南風大作萬逹命
輕車数百輛曳柴以進塵霧蔽天鹵望大驚翁太師且至
解圍走召入為兵部尚書外艱　年鹵入大同塞殺縂兵
張逹薄都城上下兵部尚書　夔獄起萬達代之未至
輔臣嵩坐萬逹觀望降兵部(右侍)郎兼僉都御史守昜州
明年大察(黜)為民又明年起為兵部尚書卒贈太子少保
謚㐮毅時有王邦真磁(州人)初為諸生餼廩矣萬逹命参
将張鳯出討鹵(邦直)為賛議鳯戦死鵓鴶谿邦直持大刀
三十斤腰鐵　斤垂死連撃殺数十餘鹵卒贈都指
揮僉事廕一子磁州所正千户
　　論曰余(謂)兵有三十聲威近襲逺此聲之大者也而當
　　時録安南　及此使以芻仗遠因交南而交南之耳
　　目應之即不　必登庸就欵乃及藤峽等是先
　　難而後易也何似先(易)難者亦易所差豈㝷丈哉曵
　　柴之計與昔蒙馬虎皮一例是誤之以形耳
　　馬永(杭/雄)
馬永字天錫　遷安人世金吾左衛指揮使父荣鎮番
參将永机警善騎射襲父官正徳六年從征流賊功陞都
指揮同知尋令千總隷江彬練兵西内移疾不出強𧺫之
稱病䔍曰吾不能為天子弄臣守偹遵化晋參将戦鹵柏
崖堂及白羊谷皆㨗充搃兵官治三屯营聼老弱農市而
取其值飽徤甲人奮上廵邊欲出喜峯口叩馬力諌上按
轡熟視乆之曰此馬永耶笑而止朶顔把児孫邀賞入犯
永迎撃洪山口破之陞右都督嘉靖初復敗鹵青山口把
兒孫自是效順願保塞大同軍亂力言不可撫以啓邊心
又請宥諸言禮得罪者嗣言陸完有平賊功乞以已官贖其
罪録用其子坐奪縂兵寄禄南京督府十七年復以縂兵
定遼亂搗鹵巢凱還再定遼亂轉左卒遼人為罷市哭䘮
過漁陽漁陽人亦哭両鎮皆為立祠永善詗精設伏擒小
賊撻而去之或求􁇏米細故随使分給鹵故畏而戴之與
士䘚同甘苦知人所奬拔蕭陞劉淵杭雒皆𧺫列校至方
鎮雄字世烕先海門人以搃旗厯功充逰撃略定哈宻大
破鹵岢嵐歴都督同知𬋩京操扈廵宣大佩征西前将軍
印節制陕延寕甘四鎮廕錦衣千户還佩征西将軍印鎮
寕夏謝亊䘚䧺嘗逐賊涉河閗水中斬其驍突遇大敵頋
兵寡觧馬鞍為壘跪射却之歸觧衣脇落血如注中飛矢
不自知也鹵聞其名畏之
　論曰馬天錫有儒者氣象不止邊功相傳永手不釋左
　氏春秋故大義白拒内操止廵邊此豈負劍之口所䏻
　辦至扵請宥言礼罪臣則仇鵉之所以奢帝眷者永輒
　反之両鎮玄両祠与梟示九邊何如㦲而杭征西亦不負
　所知
　　馬芳
馬芳字德馨陕西靈川所人十歲繼母虐棄之野鹵收之
稍長善騎射俺荅出獵有虎突馬首一彂殪之正徳中俺
荅内穹廬授兵淂間歸隷都督周尚文先登督府郭宗臯
召問方畧對曰廣耳目屯要害固軍而伺之即以寡當衆
可弗敗懸賞過當出不偹而掩之可以徙其郭善之從守
張湾奔鹵𢾗斬馘世宗朝以指揮僉事合救紫荆前鋒中
股再射中目鹵歛去還救劉家营敵望其旂驚累功擢副
縂兵追鹵金城中流矢弗退斬首㡬三百剄三甲首救督
府天城敗之改督建昌大㨗界嶺口生致梟騎六人斬首
七千餘級論功世衞正千户破鹵大同及黄崖口斬首一
百餘獲馬千二百匹移宣府馳鹵山西七㨗晋職二䓁援
李賢之敗代縂其軍繕亭障明伍候討軍寔歸老病勵閗
徤屹然金湯之固嘗使徤児佯為婦人裝出示賊賊楽騖
之短刄出盡搗獲之鹵窺紅門漢法園陵失守坐不赦敵
欲以此敗芳芳從一䘚前遇鹵作胡語導之鹵疑不入黄
台吉攻蔚州為三代夹而痑之斬三百餘級再戦俘二渠
戦獨石亦俘二渠鹵恐去己禦黄台吉於東城以三百騎
當十萬開壁偃旗鼓疑之鹵不敢逼援右衛一再勝多斬
䤋復敗之於柴溝廕世錦衣正千户改鎮大同四破鹵最
後威寕海口之㨗首功五百四十六黒山之戦首功三百
前後獲馬近萬匹以互市異議坐罷復以招䧏功加任子
官一等萬暦初召僉書前府復鎮宣府卒芳沉騺有謀略
目不知書身經九十餘戦未嘗敗衂造請儒生恐後子棟
官晋帥林遼帥
　論曰時去二祖遠開國与靖難諸戦言之口咋矣吾
　難馬徳馨石希声胆氣無所規模百變不措有似山
　懐遠之在宣廟中
　　石邦憲
石邦憲字希尹　清平衞人正徳中為四川都清守偹
時流賊合思石苗民叛江村囤邦憲偽與平以軍中少年
何全稱千户貭之全探賊内單從髙崖数十仞躍下一鼓
平之苗盧阿項䓁叛磨子崖囤編筏逼崖賊乞援播州邦
憲曰吾以水西亂楊烈烈自頋不暇何能援人時二月沿
江桃未花令曰吾三伐鼓花開囤下鼓畢花果盡開又𥪡
竿百歩外令曰吾一彂中竿囤下果中竿一軍奮拔之銅
仁賊龍許保吴黒苗等㩀六龍山大犯銅仁楊參将以招
撫𬒳覊邦憲徃苗驚曰石􁈇来也退間道襲破思州䧟石
阡府邦憲大破之龍塘追至董苗山斬首千餘間招吳來
格䓁内附已而許保擒黒苗授首賊平厯功陞右都督廕
二子䘚贈左
　論曰皆持刃也而使氣則入希尹氣與令行李廣之飲
　石羽非力也風皷毛時豈知其䏻㧞木飛石即此㢤
　　周尚文
周尚文孝宗朝為陕西後衞指揮同知厯功以都督僉事
佩征西将軍印累鎮寕延㨗定邊沙城歴右都督出鎮大
同墾田脩堡斬吉囊子滿罕累加太子太傅彂代府充灼
反謀嘉靖中鹵犯宣府搃督翁萬達䟽尚文代将宣府兵
戦鹵曺家荘識坎而蹶其馬大敗鹵斬其酋四功数十年
無與比加太子太師病卒尚文初掌後府時嚴世蕃為經
歴侵柴炭銀三百両尚文發之以是忤嚴氏其家請卹不
報給事沈束代為請廷杖逮治明年鹵薄都城檢討趙貞
吉請追奨尚文功賜祠録後釋沈束以作人心㝷亦外謫
尚文讀書通大義御下同辛苦能出人死力善用間每親
突陣無不勝敵称飛将軍然性髙伉善持人短長後十餘
年始贈太傅謚武㐮
　論曰能犯分冝子世蕃何難吉囊子滿罕給事沈束
　代為請䘏亦號飛將軍
王乾象傳失
　　劉顯(子/綎)
劉顯字名世江西南昌人舉材官立功蜀中得為将領平
九流横江白草松盤　布等洞嘗以三百騎破獠萬人孤
身𬒳圍轉戦三日夜斬酋馬首潰圍出嘉靖中以副總兵
鎮江南毎戦謝介胄褁单衣為士卒先倭犯淮陽奉檄徃
援䧟陣劈其魁伏𧺫逐北盡焚其舟陞都督僉事提督南
京振武营营亂已移縂兵南贑追捕賊首張璉林朝㬢等
誅之倭䧟興化以七百人扼其勝勢合大帥戚継光共破
之歴鎮江南淛蜀都掌蠻㩀九絲山作亂酋阿大阿二方
三竊弄名號而阿苟者㩀凌霄城羽翼之江陵柄政以属
顯顯計擒阿苟凌霄下并縳么兒襲斬阿黑於都都城又
以計離三酋乗雨絙攀上九絲三酋各竄去别獲阿大躡
二酋貴州大盤山縶之歸斬首四千六百有竒淂酋王三
十六人拓地四百里獲漢武矦所遺銅皷九十三而還陞
左都督加太子少傅廕錦衣世襲即其地立興平縣建徳
所縂兵兵偹各一人鎮之顯䘚官子綎襲綎字煥吾跳盪
先登嘗撃倭朱家尖砲怒蛟波翻溺倭死千人從攻九絲
平都都寨以副總兵代父鎮蜀萬暦二十一年倭䧟朝鮮
從大将軍出援綎以禦倭總兵䕶王子光海君守全慶是
時倭㩀朝鮮者七年沿海盤結為三窟清正者屯東路蔚
山行長屯西路為順天石曼子屯中路為望津四川綎當
西路偽紿行長為好㑹令貌如綎者稱綎而綎侍将半酣
伏起行長異綎𢾗目綎疑綎行長驟脫去旋以巾幗遺綎
綎怒舉火走子燼其二十艘乆之平秀吉死國中亂三窟
撤去論功晋都督同知從攻播逆楊應龍事在應龍傳應
龍曰他兵不足慮惟大刀劉與水西兵差介意事平為首
功擢左都督廕一子指揮使㝷征雲南蠻復三宣六衞生
擒岳鳯父子献俘告廟再平羅雄誅繼荣破武㝎殪鳯騰
霄還督陕兵征臨洮火落赤諸部裹創百戦未嘗敗􁢬四
十年建南猓彛為冦渡瀘水冒瘴㴱入粮絶至煑革以食
盡闢桐槽雪峯諸路斬級三千三百有奇㑹有飛語謗綎
奪官将吏空腹䠥􁋧三載乃得歸未一年而遼東難作起
故官綎旣家居失勢賔客及門下壮士多去之廼上言兵
事謂廟堂戦守之議未定将之責委未决兵之分布未明
即火器鎧仗車馬未偹諸省徵發未集召募者未練臣故
所統舊将䘚繹絡未至况今日主兵事者中無成算誠有
可憂聞警輒洶洶危形若旦夕而稍退則䖏堂怡怡竟置
度外應事過于張皇綢􁁴踈于桑土是冝慮而後動戦乃
克勝不報促行急是時分四道出塞将軍杜松出撫順馬
林出開鈌綎出寛奠而大将軍如桓出清河逗遛松戦死
　　俞大猷
俞大猷字志輔其先霍丘人始祖敏以開國功世為泉州
衞千户大猷㓜倜儻酷貧日或不再㸑顧喜讀書為諸生
受昜趙夲夲能即昜衍兵大猷好之及襲官從李良欽學
撃劍盡其術以為兵法数起五猶之身之具五體雖将百
萬之畏可使合為一人嘉靖中登㑹舉髙等除正千户掌
金門所篆上僉事書陳方畧僉事呵之曰弁安用書杖而
奪其篆二十一年鹵入山西大選材官大猷上書自荐侍
郎翟鵬歎為知兵㝷亦未盡其用守偹汀漳撫平猺峒斬
酋首蘓青蛇遷廣東都司安南庻孽莫正中為權臣阮敬
所逼来奔其部将范子儀以迎正中為名擁衆三萬冦欽
州大猷陳禦象猴法及傳槌地法檄子儀正中非朝命不
可得嚴伺之子儀觧去已内难復来大猷一戦破之獲舟
三百擒偽将雲根伯復三戦三大敗之斬馘千一百餘級
已而安南王宏瀷斬子儀以献安南定未几黎人符欽文
叛大猷率兵討平之撫其脅從黎人服貌像而祠祀之因
上交黎善後䇿于督府歐陽必進不能用遷海南參將三
十一年倭冦淛直提督都御史王忬議招之大猷不可戦
松門普陀劉港昌國臨山覌海間皆㨗前後斬級千五百
有竒倭嚮導華人汪直乗颶風遁去三十四年陞副縂兵
鎮金山禦倭斬首四百餘級時視師趙文華檄縂督尚書
張經速戦大猷請持重文華怒已連破倭捕斬二千七百
有奇經以忤相嵩坐論死而大猷亦落祖職已倭報日急
復起大猷充為事官鎮守淛直縂兵大猷上言督府胡宗
憲倭長陸戦今厄水善戦者毋以短撃長冝以長制短而
海戦無他法在知風候齊號令以大舟勝小以多勝寡于
是前後斬馘㡬二千級沉其舟十三舟山積賊皆平時天
子意必得王直許其貢市大猷請大創之宗憲曰撓欵者
死大猷曰倭之来不来非関直誅不誅也若誘之來而復
殺之則失信宗憲不听誘直下獄待命詔竟殺直羣倭聞
直見殺焚舟殊死戦大掠閩宗憲懼奏大猷違其節制且
自盖逮大猷獄謫戍邊㝷釋之使立功自贖之制獨輪車
縂督李文進以其制挫鹵安銀堡邊有兵車营自此始也
𥙷湖廣鎮筸参将饒平賊張璉反僣名張官流䧟江閩諸
州縣詔諸道合師二十萬討之而大猷将江西兵合進時
胡宗憲復奉詔兼督江廣欲窮璉所出大猷曰不然璉出
窮之如追放虎勢必四殘今其妻子寳貨在巢吾直走其
巢彼必還救可得志引六萬五千人㩀栢嵩嶺瞰璉巢賊
果頋巢俘斬千餘于是潜使説璉黨執璉已為両廣帥所
奪江兵不平欲與閗大猷按劍敢閗者死賊悪其不滅寕
必其功在我也撫定餘黨乗勝討林朝曦斬首千二百而
還擢副縂兵控制江湖閩廣四道兵加祖官一級請置縣
五嶺間為平遠詔從之㑹倭䧟興化上責戦急大猷以都
督僉事徃援念賊且萬人善戦入死地不冝輕撓之以勇
賊請列营犄角困之且云遲戦則我兵日多守益固而賊
日益困敵以戦為守我乃以守為攻計便閩士大夫洶洶
急功不聼乃竟以是與都督劉顯戚継光夹撃殱賊倭三
萬冦湖州與内盗胡平相結詔大猷移鎮潮惠群盗惮大
猷名競出降而胡平亦遂與倭絶乆之平終不戢御史論
罷大猷官㑹河源翁源二縣山冦李亞元䓁為冦両廣總
督吴桂芳䟽㽞之遂将五道兵進賊㩀峒如蜂房水窩介
三郡六縣之間而雲溪尤僻堅大猷曰此當誘而聚之者
也遣降将王鵉者盛騶從入賊為死間賊得鸞自安而大
猷日發兵撃旁諸巢之未下者以趣之諸巢果畢雲溪以
緩討乃陽言誅李明過雲溪賊出牛酒犒兵湏臾兵悉集
撃破之俘斬四千餘級擒亞元乗勝破東峒獲鄧廷鳯誅
黎永元諸峒悉平遷署都督同知進祖職一級佩征蠻将
軍印鎮廣西未行隆慶𥘉吳平之黨魯一本復亂大猷請
用閩舟師破賊銅山柘林連灣擒一本論功進右都督之
任廣西時古田賊韋銀豹黄朝猛等冐入㑹城刼布政司
手刄參政大猷率七将軍三十六校三月誅朝猛擒銀豹
破堅巢百餘俘斬七千四百六十有竒復其縣改為永寕
州復移鎮福建新倭突入福寕殺把縂去時副使鄧之屏
失事大猷代坐免官萬暦初兵部尚書譚綸嘗大猷書莭
制精明公不如綸信賞必罰公不如継光精悍馳騁公不
如顯然此皆小知而公堪大任誠如霍子孟任如諸葛亮
大如郭子儀忠如文文山毅如于忠粛託孤寄命當以相
屬大猷自言生平志在北邊而見用江南非其素今老尚
可用也復起署後軍都督僉書訓練有成以劳迁署都督
同知㑹綸卒大猷歎曰吾與誰共功名哉以都督同知致
仕卒七十有七贈左都督大猷為将五十餘年東南大小
百十餘戦未嘗敗􁢬積功三萬五千餘級礼布衣士如上
賓諸支干孤虗雲物氛祲堪輿竒遁兵家以為務者率廢
勿問薦挽不遺餘力子咨臯傳父劍法水戦龙其所長大
猷所著有正氣堂集伍法射法劍經戦車法續武經總要
　論曰俞将軍不淂志時陸錦衣炳為上千金嚴氏語世
　蕃曰吾齋而卜兆曰淂見侍郎大猷不死頃之淂入謁
　稽顙百乃免嗟乎且百萬目不為動頋乞憐權相庖中
　如是㦲眀両頗牧俞大猷戚継光他不及
　　沈希儀
沈希儀字唐佐其先臨淮人也廣西馴象衞世指揮使正
徳中征永安盗䧟淖中騰而及陸三酋前趋之希儀捩頸
以遍鏢挑右足譲刀顧射鏢者中决項死又掣刀斫刀酋
於鐙間弩酋恟失弩射之中膂追戦箐中敗之遷都指揮
僉事荔浦賊八千人行剽歸希儀兵少設㐲盛旗幟蛟龍
灘疑賊賊果疑舎蛟龍趋滑石隘半渡㐲彂敗之酋没水
瞩水中影一失斃遷都指揮同知嘉靖六年岑猛叛希儀
将中哨當工堯隘鼓飢兵奪隘得賊粟食軍乗勝攻田州
㑹猛婦翁岑璋内應邀賊于歸順馘猛梟軍門擢右江參
将治栁州栁多賊逼城五里賊毎詗官府極神即閨闥中
稍動色輙知之希儀至故令􁆐徭恣出入嬉遊城中而求
與徭通商販者𢾗十人厚撫之使為詗或致徭婦出見令
其妻善視之益得其宻報于是賊動静聲息頋徃徃為我
所先得毎出勦即肘腋親近不得聞至期鳴號諸軍集聽
令令曰出某門旗頭即引諸貿貿行頃之列壁賊果至戦
方合而伏又左右起賊大敗去己賊冦他所官軍又己先
在賊度官軍所不即至荒絶者冦之官軍又未嘗不在賊
驚以為神凡破巢得婦牛女畜果鄰巢者悉還之惟隂助
賊者還軍梟不赦曰若柰何隂助賊或刀弩而門瞷者曰
若奈何刀弩而門瞷我賊益讋服希儀嘗卧病所部入問
病不與見曰吾病思山獸啖之而獵來甫岀獵而賊授首
矣嘗以甚雨凄風察諸賊所止宿散遣人衣毳㡌與革同
色潜賊中忽砲舉賊驚竄妻子山谷或至觸厓石死馬平
徭賊韋扶諌弩中知府鄧鋐者也潜三層巢計縛三層猺
妻令擒扶諫以昜妻去論者以為自廣西為将韓觀山雲
之倫能使猺不為賊比希儀則能使猺人攻賊前此未有
也思恩奏設流官而州𢾗反側不靖已聞岑濬子金在鎮
安恐為後患深結酋楊㽞以來金卒縛金散其衆五十人
而思恩復寕希儀在栁度十三年移淑瀘總兵贑州改屯
宣大署都督縂兵江淮復調廣西貴州已還廣西而瓊南
五指山熟黎𥘉以知州邵濬虐使之拒法而叛希儀請但
搗其首悪而黎平進都督同知改貴州平銅巢希儀膽勇
机警善撫恤人為耳目者賞不失頃刻嘗染危病所部卒
至自戕于神前以禱穿手刺股痛毒諸體者不可𢾗最後
一人至以箭穿喉其得士如此
　論曰唐佐臨敵目光所逼人馬辟易而特饒機智変化
　莫測也尝與唐荆川論兵有曰世固多良將每患牽制
　不得專行先一副打算應牽制之虔而以苐二苐三最
　下之策鮮不敗矣使猺不為賊觀雲又是一觧
　　戚繼光(父景/通)
戚継光字元敬號南塘南直㝎遠人其先百户祥以畧地
戦死世襲登州衞指揮僉事父景通長幹修髯類關壮繆
常席地讀書當暑不輟逆瑾時景通部戍䘚踐更京師瑾
隂遺之蓆㡌約曰著此為劉景通不肯著為黄冠遁去青
州賊李琪反㩀䝉隂山計擒之劉六七起河北行山東景
通奉檄守鄒遇賊平度道中衆寡懸奮不避陳以待賊擊
卻之先後累数十㨗陞把總督江南粮運能時戚勳以縂
督偹倭欲引景通為同姓謝曰先卋故姓倪勳報去歴大
寕都司掌印坐神機营母閻貞莭請終飬從之　舉継
光繼光綦履過庭大詬曰他日饕䘚伍自封矣既知為外
氏所遺卒裂之廢勿着嘗畫䇿偹胡累𢾗百牘病革猶問
吾所上偹胡封事如何繼光㓜而揮闔多權奇隆凖方頥
鷇而鷹揚英氣勃勃頋折莭為儒以經術著北鹵大入部
條域守簡材官戍九門繼光方待試武闈條上便冝部是
其議歴浙江都司僉書㑹倭難作継光乃議練兵以江南
菹澤多走險不利並驅乃用長短兵夾振而進隊立一人
為長偏則伍之両則行之犄角互張攻距撃刺互用名鴛
鴦陣𥙷浙東參将分部台州嘉靖四十年島彛入台州繼
光兵搗賊花街斬首数百然後朝食盖二旬有九日九接
戦無不以全取勝稱戚家新兵云時江西告警督府檄西
行既㨗露布以聞已而閩冦張甚部兵八千徃自横嶼入
福清大敗之復夜趨牛田連破十六营斬首千餘級平明
還興化人始覺驚以為神還淛而他彛部継至衣中國衣
賺破興化継光以縂兵徃與俞大猷合斬真倭二千五百
餘級復戦仙逰城下斬首𢾗百級追奔漳浦復斬数百級
閩地悉平時継光與大猷同為名将大猷務持重継光雷
撃風發無不立碎勒功平遠䑓隆慶𥘉鹵䧟石州東薄昌
黎繼光上書偹陳七原六失四弊大較言兵制西北什倍
東南鹵慿積威刼邊人邉人望風而靡戦将率朘軍費豢
外舎兒視鹵飽歸尾而鵬勦掩老嬴馬功級借曰當戦鮮
不唾之且不練何以議兵無兵何以議戦請簡部将若而
人分募三輔丁壮三千部将將之各為四营营各伍部每
营立一禆将為之連衡縂攬折衝則主将專制比及三年
堂堂乎可格鹵矣時專任薊門縂理改鎮守薊州山海永
平等䖏而練兵之議寝不行大修邊墻二千里楼櫓敵䑓
翼然壮䴡費縣官僅十萬緍而考工足當百二十萬復增
募南兵二萬編伍戍之議立車营出戦則以代城郭車四
面結靷為方陣步騎二旅中蔵之遇鹵乗陴火噐先薄五
百歩外稍近則歩兵出轅下距鹵馬排撃之鹵却而奔則
縱騎兵乗勝逐北慮師不宿飽復益輜重营以從有發則
南兵當選鋒入衞兵筴應主兵戍守錢更者任轉輸首分
数次形名次技撃次歩伐次偵邏次鄉導次批擣次遮撃
次追襲次俘馘次首功軍政畢張無不以律比年東西鹵
謀入犯西酋淂薊状恐巫卜不祥遂謝去東胡欵関入貢
部言鹵数苦薊内偹不戦而伐鹵謀即軍正無所課功其
功上上継光以參将入閩進副将再論功最進中軍署都
督同知充縂兵入薊擁總理虗名秩如故及江陵當國以
修薊功進左都督其加秩則少保兼太子太保其階則時
進光禄大夫及江陵歾人言波及継光移鎮南粤北鹵入
黒峪關薊人願亟召還不淂請則勒石頌功徳尸祝之踰
年疾作得謝還登州卒継光用兵大小数十百戦所殺鹵
以巨萬計法嚴不淂左石頋頋必斬歲散千金狥客急至
是歸而暴折即延醫治病且無資先是任子恩皆停其子
僅襲祖職淂指揮僉事継光在淛所著有紀要新書在薊
有練兵實紀治兵者悉遵用之
　論曰一時海内稱俞戚以大猷為龍継光為虎然大猷
　每以不淂當鹵為恨而継光在薊又值鹵受欵未盡展所
　能為則正以不一當鹵為功嗟乎負五等之才而湏其
　時開國与靖難其殆福運与俱哉
　　左良玊
左良玊號崑山臨清人崇禎五年奉詔以副總兵将兵援
懐慶走賊太行山明年敗賊渉縣之西賊琞其旌旗頗震
未㡬敗績武安七千人摧㡬盡七年𧺫援盧氏軍渑池與
總兵陳永福鄧玘共扼宛雒之賊頗有斬獲八年給事中
常自𥙿上言中原安危所係乃僅以左良玊一旅塞新渑
陳治邦䓁数營扼汝州陳永福孤軍堵南陽賊勢日益兵
力日分賊大小七十二營蜂屯伊嵩宛雒之間以数千官
軍東西瞻顧何所畏而不長驅哉明年賊一字王及撞天
王合三十七萬犯閿鄉靈寶濶四十里繹絡百里良玊與
總兵寛持不敢進已而寛累㨗而良玊無功十年大破賊
於舒城大安連戦三㨗賊猶濳竄大山中應天廵撫張國
維檄良玊入山搜剔良玊新立功驕蹇不奉調逾月乃出
舒城所擁降兵殘村集爲墟十一年與總兵陳洪範大破
賊於鄖西總理熊文燦既欵曹操汝才而良玊亦受張獻
忠之降挿獻忠糓城明年大破賊於許州賊勢披靡稍
羣集固始保六安馬茶山中良玊令降将國能襲賊内鄉
大㨗歩兵率淫掠上聞􁀐責之再破䠶塌天老囬囬改丗
王於鎮城賊乞降連營数十里殘民二麥諭不省良玊遂
率副将陳永福金聲桓等搗其不意斬首一千七百級乃
使國能招之射塌天果率其衆四千人觧甲降内鄉城下
䠶塌天者李萬慶也而革里眼走不来六月獻忠先叛曹
操九營亦竝𧺫良玊追及之於房縣大敗失其符印事聞
革軄戴罪殺賊文燦伏誅閣部楊嗣昌督師拜良玊平賊
将軍良玊所部多降将嗣昌欲因以辨賊故有是命十三
年賊曹操䓁九營入蜀献忠殘巴巫良玊與川撫邵㨗春
(監)軍萬元吉㑹兵䕫州撃賊大勝之曹操九營降其七過
(天)星語人曰作賊非本懐良玉以兵蹴之亦来歸督臣以
精鋭隷良玊軍十四年敗獻忠於南陽復敗之信陽良玊
乆屯㐮陽李賊以四十萬由唐縣而西良玊造艦於樊将
避賊入郢㐮人怨其滛掠縱火焚艦良玊怒益掠不悛十
五年李自成合群賊復圍開封良玊與虎大成楊徳政方
(固)安等奉督師丁啓濬楊文岳咸壁朱仙鎮與賊壘相望
啓濬日皷之良玊禾可計未㝎賊至良玉先奔諸師從之
賊渡河衝躡四百里二督聨騎奔汝寕兵䧏賊数䘮馬馿
七千啓濬印劍俱失良玊還㐮十六年勝賊於樊城降賊
衆至二十萬避賊東下沿江縱掠于是流士冦䧏将叛兵
曰貴小秦王托塔王劉公子混(江)龍管泰山等所在擁竝
冐左營不戢南都大振留守　盛設不問為兵為賊撃
斬千人良玉列状上兵部自白還屯安慶詔以荆襄失守
姑念义勞行間圖功自贖而所部方國安陳可立等革職
充為事官殺賊已而武昌𬒳(圍)急良玉不進潯督袁繼咸
持大義責之以其部先進良玉　遣方國安馬士秀等五
千人為先鋒而身率大軍繼進則武昌己陷賊疑李自成
欲入楚逸岳州長沙良玉復蘄春冶昌等縣㝷復武昌并
復袁州建昌撫州等䖏詔以良玉恢楚功加少師廕一子
監而封寕南伯命世鎮武昌繼咸䟽以為冝聼督臣調度
天　難制十七年南都立以閣臣史可法議進封侯良玉
𥘉接監國書不拜命軍容何志禮御史黄澍入賀觀朝廷
澍請召對大吉閣部馬士英奸擅士英怒遂以他事逮㴻
　　繼咸以　兵部侍郎總督應皖等處上
　權　左　㑹北師平西三桂西搗賊自成復
　　成賊適有偽太子王之明事遂用黄㴻　為撽
　　以兵東下意　遠賊至九江卧疾招繼咸語太(子)事
為泣　子夣庚等　偽為太子宻諭刼諸将諸将憤起時
繼咸勸勿優九江而步卒入　江水為赤繼
咸大驚曰是亂也良玉亦曰　臨　嘔血死夣庚秘
不發䘮順流東亡閣部馬士英請靖南侯黄得功等禦
左兵上流夢庚敗
　論曰寕南令不肅可先登為大将則未也
　　黄淂功(翁之/琪)
黄淂功號虎山陕西固原人或曰遼東開原衞人初為掌
鞭走人清徐之道偶御詞臣汪漸磐從子入都輙為之下
大盗漸磐異之以聞淂𥙷覺華島把總積功崇禎丙子召
對上覧其貌短小矯㨗氣奪彪虎因立授黄花鎮都督乆
之縂禁旅出河南救桐城献賊望見塵起(大)驚觧去時刘
超㩀永城作乱試御史監軍王漢奉命援汴㨗以兵攻超
為所殺淂功擒斬超上功封靖南伯尋與劉良佐合追獻
賊于潜山斬首萬餘級焚賊一堵墻于林中甲申國変邀
搃兵陳洪範起山東勤王　以定䇿勲晋靖南
侯廕一子錦衣千户世襲詔分鎮江北淂功汛廬州時髙
傑傲不奉詔欲保妻子揚州揚百姓闭関不許淂功時屯
儀真適搃兵黄斌卿以兵三千至斌卿素与靖南通　欲
合靖南軍傑𧺫半道邀截之淂功怒单騎横撞傑軍傑辟
易莫敢近傑遂与淂功隙時監軍萬元吉為和觧之已而
傑死于河南許定國淂功曰寡婦孤児矣吾不報先是四
鎮之立督師史可法主之及擁重兵三鎮䘚驕蹇不受約
淂功曰吾䓁非閣部不至此輙先下拜謾罵有不与淂功
俱者吾手批之于是咸奉師生礼如故事淂功慷慨直致
無儀文不觧文字凢奏檄使人旁誦之所欲改竄字様皆
如法忠義性成不煩講觧日飲火酒最多常用六十斤鉄
桿運棹若飛敵聞風輙膽裂時有偽太子收獄㑹勘淂功
心疑真太子与諸鎮各䟽争之寕南侯左良玊遂以太子
為名東犯闕及九江閣部士英懼諷兵部侍郎阮大鋮躬
迎淂功禦上流一再敗左兵進封靖囯公加太子太保錦
衣衞丗襲移屯蕪湖营板子磯北兵自是捲甲直下由長
六竟逼揚州無与堵逆五月十一日從天寕洲渡江疾走
丹陽道福主宵遁蕪湖依淂功軍淂功曰帝已離重吾軍
輕不足左右柰何㢤立登征南将軍翁之琪舟議南遷而
淂功前营馬淂功靖南爱将也尝以馬吾　身賜已名故
亦称淂功云壁燕子磯廣昌伯劉良佐故与淂功從親淂
功方擬奉血詔相邀共事而良佐疾移屯江口使人邀馬
淂功夜盟之令北降遂裏北制而外飾明服致詞淂功邀
話中流淂功不疑葛𫀆便㡌從百餘人小艇赴良佐良佐
出邀迎甚㳟甫就坐淂功諦視良佐辮髮露驚拍案則前
营馬淂功麾其徤児紛前號曰靖國北降良便淂功叱曰
即若盡叛去吾一人乃不能奮報天子㢤語未畢流矢貫
喉淂功即㧞刀自剄死子黄雷𬒳執鎮南翁之琪者字玄
倩淛江仁和人祖汝進萬暦乙未進士歴官廣西參政之
琪敏幹卓犖自命走人艱難不遺力折節讀書𥙷諸生己
卯秋闈躓投試武塲輙隽此日汝進方觴客報至汝進投
觴為不酣曰余逰䆠無多長唯督撻弁夫称能安淂清白
束子孫俛為人執鞭庚辰除舟山水師守偹東陽許都反
奉調徃勦事己陞參将鎮金衢䓁䖏甲申三月國変之琪
部精勇勤王集舊轄海舟從水道方至京口㑹南都立嘉
其忠能陞縂兵官並禦叛師左良玉有功加太子少師以
左都督掛征南将軍印南都失守之琪駐蕪湖駕奔黄淂
功軍以之琪淛人過之琪舟議遷浙未决時靖南䘚靖南
故部失制鼎沸江上田淮者㨗登之琪舟冐掖駕去之琪
牽之不淂出舟望哭自剄以送之為二十一日辰刻板子
磯事也子駿年十六浮洋間関跡淂父屍歸葬之
　論曰偏安之業敗于上流一撃一曰迹寕南似不甚為
　社稷慮其如貴陽以私恐必借靖南塞怨也虎山之忠
　䏻一二鎮倘使飽食廬六手鐵桿當河上即廣昌不驟
　望塵靡而東平亦或稍撃槳淮上寕南不激視靖南為
　㱕半壁勢成矣一舉而諸鎮俱廢士英之籌國莫論亦
　豈所以自籌也㢤此後奮起百難雖皆視死如歸而多
　詘于戦又不䏻如靖南之謙靖南即不讀書亦可附大
　将之林矣咄咄明季一人
罪惟錄列傳卷之二十
　荒節諸臣列傳
　　觧縉(子婦/胡氐)
觧縉字大紳沍西吉水人也父開洪武𥘉以薦召見華盖
殿勸帝明徳慎罸帝𣣔官之固辭歸縉㓜才敏十八舉鄊
試苐一戊辰與綸並第禮部綸授禮部主事縉為庻吉士
縉常侍上大庖西室草封事萬餘言其畧有曰陞下挺生
南服功高萬古臣碩以天地為一体以天下為一人令出
唯行不冝數改刑期扵無刑寕失不經乃立國至今且二
十載無㡬時無無变之法無一日無􁁻過之人良由誠信
有間用刑太繁也臣見陛下好觀説苑韻府雜書夫説苑
出扵劉向􁁻學不純多戰(國)縱横(之説韻府出元隂時夫)
鄙猥細儒蝇集一時畧無可采(陛下兢兢)扵畏(天畏鬼)
神所謂畏民者未至也孳􁁻扵治民治強暴所以治心者
未至也近年以来臺綱不肅以刑民輕重為能事以問囚
多寡為勛勞甚非所以厲清要長風采也御史紏弹皆承
密㫖未聞舉善但曰除奸盖入人之罪或謂無私而岀人
之罪必疑受賄迎逄甚易而或䝉褒营救甚难而多得禍
建不為君用之法所為取之盡錙銖置朋奸倚法之條所
謂用之如泥沙監生進士經明行修而多困扵州縣屈扵
下僚孝㢘人材寞蹈瞽趋而咸布扵朝省驟歴清華推埋
嚚悍闒茸下愚者朝捐刀鑷暮擁冠裳左棄筐筴右綰符
章雖曰立賢無方亦豈帎恂有徳古者鄊隣善悪必記今
雖有申明旌善之舉而無党庠鄊學之規互知之法雖嚴
訓告之方未俻陛下天資至高合扵道微百家神怪誕妄
恍愡無不洞燭其謬然猶不免以愚弄天下若所謂以神
道設教者臣謂不必然也夫罪人不孥罰弗及嗣連㘴起
扵秦法孥戮夲扵偽書今之為善者妻子未必蒙榮有過
者里胥必蹈其罪况律以人倫為重而有給配婦女之條
聼之扵不誼則亦何取夫莭義哉上覽之喜稱竒才己又
獻太平十䇿上皆嘉納之乞帰期十年来朝及朝縉盖𢡟
所學矣又八年上崩縉(入臨京師被劾誦)河州衛(更建文)
中召還為翰林待詔燕王内難縉與楊士竒等相(約同殉)
國已獨周是脩如約餘皆迎戴進秩有差遂與中書舎人
黄淮每侍奉天門御榻俻顧問不数日入内閣諸制詔咸
岀縉手㝷復召湖廣楊士竒金㓜孜胡􁃽揚荣䓁共直文
渊閣縉以侍讀學士縂裁高皇帝實録上賜諸直閣五品
公服令七人命婦赴柔儀殿朝中宫中宫訓劳如上語賜
七命婦冠服亦如之時在廷多功皇子高煦㡬榣國本上
私語縉􁁻曰世子純孝天下歸心頋皇孫不凡上意决皇
太子立陞縉左春坊大學士乃徃徃㣲及漢王母以過寵
致生覬覦上怒頗踈縉高煦益使人謗縉漏洩禁中語會
上欲征交趾縉争不可上益怒出縉為廣西右參議李至
剛者遂逢上指讒縉怨望改交趾縉居交趾四載入京上
方北佂縉謁東宫辭去及上還(高)煦言縉瞰上出塞宻覲
儲君無人臣禮縉方偕檢討王儞道廣東娱山水因上封
事請用数萬人鑿贑沍以便徃来上怒曰人臣受事輙引
而避去乃更𣣔劳民如此逮縉并儞下詔獄儞先縉瘐死
永樂十三年錦衣上囚籍上見縉名曰錦衣猶有觧縉乎
錦衣帥遂飲縉酒為泣下縉觧意大醉㘴雪中暴䘚籍其
家徙妻子遼東𥘉上嘗書廷臣十人名命縉䟽其品行縉
具實封以對曰蹇義天資厚重中無㝎見夏原吉(有德有)
量不逺小人劉儁雖有才幹不知頋義鄭賜可謂君子頗
短扵才李至剛誕而附勢雖才不端黄福秉心易直確有
執守陳瑛刻于用法好悪頗端宋禮戅直而苛人怨不恤
陳洽䟽通警敏亦不失正方賔薄書之才駔儈之心上覧
之頋東宫曰李至剛朕洞燭之矣東宫因問縉尹昌隆王
汝玉何如縉曰昌隆君子而量不弘汝玉文翰不易得所
惜者市心耳其後仁宗山縉䟽語楊士竒曰人率謂縉狂
縉非狂向所論十人皆至當乃赦縉妻子還鄊官其次子
禎為中書舍人已盡還其故産弘光中贈禮部侍郎謚文
毅縉喜㧞士類重然諾表裏洞逹不屑意細故獨不畏強
禦文名籍一時書法亦精絶緩急人無倦色或言其濫與
笑曰兩露豈擇地施㦲為詩豪宕曲贍縉常教人曰寕為
有瑕玉勿作無瑕石此類其為人妻徐氏字爱玉黄州知
府大受女能詩寄衣謫所情詞凄冽時文渊大學士胡廣
與觧縉同官文皇語廣當有女壻縉子廣曰臣妻娠未卜
上曰必女果舉女遂以字縉子禎亮縉得罪死妻子戍邉
而廣𣣔悔婚女窃截耳自誓曰薄命之婚皇上主之父面
承之背君忘夫何用生為即求盡不奪数年觧民蒙宥女
帰禎亮事姑孝謹
論曰大紳庖西萬言皆刺帝隐廼嘉納一再稱竒才
㝎策東宮勿兵交趾寔治安乆長要議乃竟賜一語以
　死太宗任人之扵太祖何如矣小説家載縉㓜頴悟諸
嬉戯絶倒即不果大率才露而矜非所以自全　蒙赦
後不官禎亮而官禎期中書舎人確據何孟春所云従子
　是真若西揚之志觧墓渭病死獄中諱之也按成化五
　年禎亮自陳命𣸪中書舎舊職豈前未䝉䕃移禎期与
禎亮乎相傳禎期以工書故不由䕃則非次子明甚或
禎亮𥘉官坐父罪削舊職之説所自来也
　　楊士竒
楊士竒名寄墓志云𥘉名寓以字行沍西㤗和人生周歲
孤随母適同里羅性数歲以不得入羅氏祠堂怪問其母
母以實告遂大慟為土室私奉楊氏祖考性見而竒之使
𣸪姓年十五受里中羣兒為社師弱冠逰章貢章貢守善
之命挕琴江教事琴沍令入覲罪死而士竒方又挕縣事
惧逃之武昌建文時遇赦還郷王叔英薦入翰林充編纂
預脩高皇帝實録時命吏部考第諸儒尚書張紞奏士竒
苐一授呉府審理副仍令執筆翰林燕王得國觧縉薦其
才時𥘉建内閣改授編脩與縉胡靖揚榮黄淮金㓜孜胡
􁃽䓁同入直旦百宫奏事退輙造扆前俻頋問典機宻乆
之歴左春坊大學士侍皇太子箋請留意真徳秀大學衍
義一書十二年正旦日食請免賀與尚書吕震尤上從士
竒言廣東布政使徐竒入朝遺所知嶺南土物或彂其遺
目獨無士竒名上以問士竒對曰初竒岀都門公卿皆餞
以詩此通報意臣病不與也物㣲無他上意觧北廵留輔
太子監國漢趙二王𢾗讒危太子宫僚多得罪士竒両𬒳
逮下錦衣獄而特見宥仁宗踐祚丧服踰卄有七日士竒
力争不冝遽昜服上是之陞禮部左侍郎兼華盖殿大學
士累加少傅兼兵部尚書舒仲成常以御史忤監國時士
奇為力言不冝追理其罪以信詔令扵天下㝎科舉南北
四六為額永為例言官以指訐得罪者士竒多為開觧尚
書李慶請朝覲官領馬歲課其息罸與民同士竒反覆痛
言之謂朝廷以禮待士大夫豈冝使之執賤上曰朕不𣣔
以卿言遽罷恐慶䓁交口卿也批免陕西按察使陳智章
中宣德元年上械漢庻人還尚書陳山遂𣣔移師逼趙群
臣皆請如山䇿獨士竒不可頃之上卒念士竒言待趙王
不失親親之禮安南黎利請立王孫暠為陳氏後士竒賛
揚榮議必許之方面郡守聼三品以上京官及藩臬使薦
用俾他日得連坐自是守令共稱得人寛恤屡詔上皆與
士竒宻議上丹㣲行常夜半至士竒第士竒曰陛下輕身
奈宗廟社稷何時塞義與士竒皆蒙信重而蹇受亊常持
両端淂士竒乃决帝上賔張太后取㐮府金符入内籍􁁻
且議長君士竒語榮曰梓宫未殯主少國疑祖宗社稷之
托非吾䓁誰任入臨畢即請見皇太子皇太子出士竒榮
叩頭呼萬歲殿下群臣亦皆叩頭呼萬歲浮議遂息是時
英宗方九歲天下亊皆白皇太后太后付三楊三楊者榮
為東楊溥南楊士竒而楊士竒首請開經筵簡侍從上冲
年未能親閲章奏每日預擬陳八事取㫖閹振雖日侍𧺫
居脅權寵内畏太皇太后稍歛戢太后嘗使振持事詣閣
議振因與士竒置可否士竒謝閣事三日不出太后使人
慰問楊榮條故太后大怒詔鞭振令赴閣中謝罪以故数
年間政治清明天下稱三楊以宣宗實録成進少師士竒
㝷與南楊共争僉亊廖謨杖死驛丞事皆有私遂為振所
持漸摭其短扵太后稍弄權而三楊年亦向衰風裁非𣸪
曩時嗣東楊為振所中卒而太皇太后崩天子益比振振
益横士竒子稷多為不法数毆殺人為鄊人訐奏𬒳逮死
士竒慚憤病卧不出遂卒贈太師謚文貞士竒卒後四年
而南楊亦卒裔孫載鳴嘉靖中進士督學東粤寅秋萬暦
𥘉進士𥘉授東莞令召入為侍御史出僉憲雲南莞民為
立生祠寅秋子嘉萬暦丙辰進士
　論曰相傳文貞溺爱稷同郷曺九鼎以典史入試礼部
　稱稷循謹無過文貞喜廷試為預露題意于九鼎九鼎
　淂為状元事即出野乗而西楊飬不率子致吉安口號有
　害民楊稷云云預製祭文禱祈之亦可謂為國而忘其家者矣
　至謂文貞因子故頗善璫振遂以絲綸薄付之又謂文貞
　婿客京師将帰有知府賍敗幽獄走賂其婿文貞不淂
　己當問理時遣人飯知府獄法官聞之為停訊䘚脱還職
　嗟乎勢之所積不言而喻如此若夫恬退自守者不岀其門
　而指攻己者為輕薄錮其終身則物論久己不平之矣
　　夏原吉
夏原吉字維詰湖廣湘隂人洪武中鄊薦逰太學選入禁
廡書誥勅特授户部主事尚書郁新知其才数與語事而
劉郎中者故忌原吉㑹劾諸司怠事上己宥之新以原吉
言請勿宥上怒新問誰教汝新免冠謝稱堂後書算生教
臣臣死罪劉郎中必以原吉承之上曰聞原吉能佐尚書
頋若必𣣔死原吉乎劉郎中與書算生皆棄市建文初陞
户部右侍郎出廵撫福建未幾移蘄州金川不守降燕轉左
逾月進尚書晨夜悴亊經度無乏永樂元年呉淛大水出
治河農田大利七年從上北廵上征阿魯台輔太孫留守
原吉每旦入朝獨從扆前参决機務朝退郎中御史環請
口應手判聲色不動上都北京三殿災原吉請蠲逋負恤
流移以囬天意時言者多以遷都不便主事䔥儀言尤峻
上怒殺儀跪言官典諸大臣午門難遷都利害原吉獨自
引罪上而宥之西域法王来朝上𣣔郊劳原吉争不可上
廼止上見法王便殿命原吉下拜原吉不肯拜曰臣一屈
膝辱天子大臣死不奉詔上笑曰卿𣣔效昌黎愈乎過侍
郎楊勉之逺矣十九年上議征鹵原吉力諌有云聖躬少
安尚須調䕶勿煩大師上怒繋内官監㝷以尚書吕震䜛
必殺原吉皇太孫力營救獲免上竟北征阿魯台及兀良
哈明年又征阿魯台又明年北征還至榆木川上不豫頋
尤右曰廼知原吉爱我訃至太子走繋所呼原吉泣且問
國事原吉曰幸少甦民困復原吉户部尚書𥘉原吉在繋
不奔内艱矜是乞終制上不許曰國有大喪正湏共濟卿
無母朕有父乎令有司為原吉治母喪及皇太子立兼太
子少傅㝷進少保仍兼太子少保尚書如故支三俸是時㕥
孤卿而兼宫秩獨原吉一人侍講李時勉言事頗激上怒
曰時勉朝辱朕必殺之原吉日時勉小臣豈能上損聖徳
即𣣔罪之下法司議上怒少觧宣徳六年漢王高煦反以
誅原吉為兵名楊士竒首勸上親征得原吉言益决從征
高煦還賜閽者三人復從廵邊上取原吉槖中糗嘗之笑
曰卿甘粗糲如是對曰臣得飬足矣頋行間将士尚或餒
者上還京俾與蹇義皆輟部務論道左右五年春䘚贈太
師謚忠靖朝議㕥為冝贈伯爵楊士竒持不可是時蹇夏
齊名義簡重善謀原吉弘𥙿善断一時公卿雅量推為苐
一吕震尝上前指原吉柔奸及震為子求官原吉稱震有
守城功足録陳暄𥘉歸誠燕請殺原吉原吉頋薦瑄才總
漕運嘗午夜閲牘拍案而嘆筆不遽下者再其妻問之原
吉曰此歲終大辟奏也吾筆一下死生决矣周忱為長史
或薦為郡守原吉言此不足展其才忱得陞侍郎廵撫嘗
有從隷汗所服織金賜衣惧𣣔逃原吉曰汗可浣也又吏
壊其所寳石親名慰之曰物必有壊母惧在吏部吏捧精
微文書凨汗墨原吉不責吏詣上前引罪上命易之與同
列夜飲歸過禁門或𣣔竟趋過原吉曰君子不以㝠㝠惰
行其敬慎如此子宣尚寳司丞正統中言兵亊試不杲歴
南京太常寺少卿仍掌尚寳司事及卒草君德䟽遣子崇
文上之曰臣病旦夕死不言言無日矣
論曰原吉誠𥙿有執持而才足辦大紳所云有徳有量
　者是也相傳潮州慈感寺側有潮音橋橋下巨蚌常浮
　水靣忠靖治水宿寺夢黒衣白裏人携一女前曰𬒳隣
　豪所廹乞一字止之忠靖為作詩投女(詩有蚌傾/心三字)未幾東
　至呉淞𣸪夢金甲神出書求改判曰昔聘一隣女以大
　人高吟不敢犯幸賜寛假忠靖覺始悟巨蚌為滛蛟所
　脅遂牒之海神夜風雨有蛟死呉淞水北事即荒忽然
　史載祭鱷渡􁈇等事倘亦誠能動物之偶然者乎
　　楊榮
楊榮字勉仁福建建安人建文二年進士授翰林編修燕
王入國首迎戴受知改脩撰簡入内閣寕夏𬒳圍上召榮
議援師榮曰寕夏城堅人習戦度十日無継報敵退矣己
果然上笑曰卿榮能料敵如是皇太子立歴庻子從征夲
雅失里侍皇太孫學太孫深爱重之榮􁆐於邊事奉命兩
至甘粛經畧䧏鹵還奏皆稱㫖十三年從征瓦刺兼掌尚
寳司亊上雅𣣔皇太孫習武事令撫軍留榮與胡廣金㓜
孜即軍中為太孫講說經史陞翰林學士時廷臣多挾恩
寵縦不檢榮指府部院十弊宻奏上恐諸大臣叢怨榮㽞
榮章不下令榮意授御史鄧真以入詔諸司悛改進文渊
閣大學士仍兼翰林學士三殿災奉天門東偏切近宻閣
榮奮身冐入麾士舁御書圖籍及制勅文書至東華門沙
次上弭災十事榮雖處諸忌然楽振同列李時勉方賔及
夏原吉䓁有罪皆以榮言獲解二十年阿魯台㓂興和從
征至殺胡原明年掌西征軍務從至宣府又明年從征至
開平榮言軍士勞苦宜使使宣諭阿魯台釋其不順之罪
班師上崩榆木川時漢王方搆隙皇太子榮恐内变秘上
喪不彂從官上食𧺫居諸事如常儀或𣣔權它亊用勅榮
曰大行不可欺因馳訃皇太子太子踐祚進榮太常卿逾
月加太子少傅兼謹身殿大學士㝷加工部尚書給三俸
與蹇夏西楊同輔政而軍旅事一以諮榮宣徳元年漢王
高煦反榮首勸上親征上難之荣曰陛下不見李景隆事
乎上頋原吉原吉白榮言是上意决從械高煦歸三年凢
良哈犯塞從征至寛河加少傅是時西北多亊運籌猝應
内閣頋獨推榮士竒䓁諸不及榮從文皇涖邊乆邊将習
榮徃来頗宻礼部尚書張瑛東宫舊臣也私言上榮畜馬
甚冨數與邊将交通上語士竒士竒頗為榮觧上曰朕初
即位榮數短卿乃為之地耶然自是不能專任榮英宗𥘉
皇太后秉政寵遇無替正統三年與西楊並進少師閹振
乃日伺三楊短嘗語榮䓁曰三先生亦頗耄倦矣榮曰當
汲後軰以報國士竒出譲榮榮曰彼一旦出片帋指某某
入閣吾軰有束手去耳多助亦一説也士竒嘆服五年榮
歸省墓振乗荣去誣荣嘗受宗室某賄荣聞憤懣還京䘚
武林驛年七十贈太師謚文敏荣敏而能断頋議事未嘗
不遜西楊每秋諸人臣會讞英國下俱退避僉俟二楊先
生西揚訊之至不可了荣一問立决文皇英武群臣奏對
少稱㫖獨爱荣才時怒他大臣不省事荣至輙霽威前此
􁌏朝每至日昃荣以𥙿陵㓜冲早朝額言八亊先以副呈
閣中豫處分用為例子泰頗横其孫指揮燁習驕奢多貨
人天順𥘉為鄊人所訐籍其家燁易姓名遁去乆之露重
刑不承死獄中成化中給還田産而長支遂絶
論曰三楊皆粉餙盛明之才顧文敏號為知兵文皇時
頗㳺心域外雖漠北無功南交不䘚然兵威所建寔占
國運荣之翼賛有大過文貞文㝎者丘瓊山概帰過諸
楊或有未當獨其不早制閹振䘚為所困然則䖏淂為
　而不為猶因時為功名者㢤方仁廟厭議石室華表享殿
繁費荣曰守成之代莫比両朝遂著為令代省億又以福建
海運多溧淂請折漕亦著為令或以其有濟物之仁不忍
却人之惠頗為致嘱使百職不能一意亦由此
　按遁去當是匿汪直党韋瑛家瑛託营幹盡有其貲乃
　出燁死獄而父建寕衛指揮㤗坐斬之贖為民連㤗弟
　兵部主事仕偉中書舎人仕敬㤗偦禮部主事董序
　外謫原問官王應奎高崇咸以曲狥故崇死獄應奎
　戍嗟三楊両失詒謀獨文㝎之不任其子嘉可者多
　清執是則所為有其家者㢤
　　楊溥
楊溥字宏濟湖廣石首人建文時胡􁃽以桐城令典試椘
溥舉鄉試苐一明年第進士授翰林院編修燕王入國歸
誠上北廵侍東宫洗馬居守南都上入中貴讒以東宫迎
駕慢逮宫僚黄淮先至下獄楊士竒金問繼至上曰士竒
尚可宥朕不識間何人下法司訊詞連溥并下錦衣獄溥
㘴獄十年長陵崩乃釋為翰林學士時循文皇故亊别建
弘文閣思善門尤選用文儒而以閣印授溥掌其事陞太
常卿仍兼翰林院學士宣徳元年罷閣務入文渊溥乃上
還閣印上復命與士竒䓁同辦内閣事進礼部尚書學士
如故正統元年天子㓜冲昭皇后臨御𣸪命仍直文渊與
二楊同知經筵先是獻陵嘗與后言東宫時事輙慘然泣
下至是后㘴便殿英國公輔大學士士竒榮及溥尚書濙
𬒳㫖入朝英宗東立輔䓁分行下立太后語次及溥嘆曰
先皇帝常稱卿忠不謂今日得復相見溥伏地泣太后亦
泣左右皆悲愴后顧上曰此五臣三朝簡任皇帝萬幾非
經五臣賛畫不可行宣宗實録成進少保武英殿大學士
溥文學不及東里政事不及建安而徳量過之子自石首
來省言江陵令范理殊不當児意溥特薦陞理徳安太守
再擢貴州左布政使或勸理冝致書謝理曰宰相為朝廷
用人非私理也華容劉仁宅大夏父也令瑞昌與高安令
同入覲皆溥隣邑子溥遣僕瞷之僕報高安令雅稱官劉
令瓦盆煤灶殊不似溥輙薦仁宅為御史後仁宅家居溥
展墓還里過華容私造仁宅仁宅偶他徃妻適過隣家磨
麺去溥引子大夏入内視卞所有牀上蒲席布𬒳而已喜
曰操若是良御史㢤不語姓名去己大夏白父仁宅曰此
必郷先生楊少保也其觀人于所忽若此正統十一年卒
夀七十有五贈太師謚文定
　論曰所謂南楊文學不及顧未必耳胡􁃽𥘉評其郷試卷
　有曰他日立王階方寸地必能為董子之正言而不效漢
　公孫弘之阿曲所持理已能賛運所謂詞之逹者㢤及正
　統中朝鐘不受杵例為文祭之猝不淂稿同事請率占
　一語乃足成之文㝎一啓口鐘為作声然則㗋動而己
　通神朝庙也己在繋徃徃粮絶益瀆書不􁑴同難者劳
　之以朝聞夕死為誓
　　宋禮
宋禮字大夲河南永寕人也洪武中以太學生授山西僉
事㘴事左遷户部主事巳復謫戍寕夏建文𥘉薦𧺫為陕
西僉事又㘴事左遷刑部員外郎燕王入國歸誠署礼部
主事俄陞礼部右侍郎改左明年尚書上部上𣣔都北平
奉命取材川蜀礼乃奏木自行出大谷逹于江聲吼如雷
路草不偃上命代栮祭告山為聲應者三七年内艱詔令
墨衰治事禮不避􁏾險萬材畢具上以為能九年召還督
濬會通河明年漕成又入蜀九載考績理獄江西明年又
入蜀病召還部督造番舟又造黄舟而是年又入蜀明年
卒扵蜀礼性剛峻在蜀多年民稍苦之卒之日槖無遺貲
人不見徳然肇建工役非禮不辦漕渠之在江淮間者平
江矦陳瑄功為大在齊魯間者礼功居多𥘉禮䟽漕時用
老人白英畫築􁆡寕陽盡抑全汶之水無東流使入南旺
湖南旺者運河春也水至南旺中分之分十之四南流以
屬徐分十之六北流逹臨清相地高下逓増水閘以時蓄
洩自分水至臨清地䧏九十尺為閘十有七逹于漳御自
分水至沽頭地䧏百十有六尺為閘二十有一逹河役夫
三十萬功十旬蠲租一百十萬石南北運始通而又虞河
之歲変蝕漕也用侍郎張信畫䟽魚王口至中滦俾復舊
河故道以殺水勢用御史許諶畫自衛河東北䟽至海豊
古河以洩衞河之水於是漕無河憂漕粟直至京師而海
運罷不用矣上賞漕功礼為苐一洪熈元年賜祭塟正德
中賜祠會通河上
　論曰治水刋木宋大夲職五行之二矣木之自行其常
　也吼則水為之若山之声應頗近誣䛕治漕與平江埓
　而率用人言大率夲之壷漏非臆測能百丗也
　　黄福
黄福字如錫山東昌邑人也洪武中以龍江衞經歴上書
言事稱㫖超拜工部右侍郎燕王入國自陳為奸臣所累
上復其官已而李景隆指福為齊黄黨福厲聲臣罪固應
死但目臣為奸黨臣死不服上不問㝷轉左逾月與蹇夏
俱陞尚書永楽三年都御史陳瑛劾福改行部南交平以
尚書兼掌交趾布按二司事福善綏輯􁂜民新附頗馴習
中朝士遷謫至者咸見存恤戒郡縣吏專撫字每苛切中
官馬騏怙恩肆虐福数裁抑之騏亟去福窃上書誣福有
異志上察其妄不問昭皇即位名還福在交趾十八年内
外艱皆奪情在亊還日交人扶携走泣不忍别以福兼詹
事府詹事宣徳元年騏激交趾反仍以福工部尚書兼詹
事出領交趾藩臬亊而縂兵官栁升統大軍偕行升至䧟
没福𬒳執賊一見皆驚下馬羅拜曰公不北歸我曺不至
此言己皆泣下餉白金餱糧肩與衞出境福至龍川悉以
賊遺歸官還京為行在工部尚書福持正不阿上命觀劇
戲曰臣性不好此命圍棋復對曰臣愚不觧帝不楽改南
京四年出與平江伯瑄賛理漕河䟽請也種積糧以省漕
粟事不果行上後得福䟽宫中出示閣臣士竒曰福所言
智慮深逺悔不能用改南京户部尚書明年兼掌兵部𥘉
上好逰觀蹇夏諸大臣多阿順福獨以礼自持𥙿陵即位
加少保參賛機務留都以文臣𠫭賛機務自福始正統五
年卒􁁻之日室無百緍福嘗以人才出扵學校宜設監司
提督迄今憲臣之有提學由福議也成化元年追封太保
謚忠宣
論曰忠宣黨齊黄必誤國乃不黨齊黄果克㝎國乎以
齊黄為奸則所為持正不阿者當是何䓁頋在交十八
　年可為信之專矣而不免監騏之譖使召騏而老福交
　籓可百丗版南服無缺若夫屯積之䟽行可為綢邊長
　計而惜不果行至于學督以憲体􁌏之可嚴聖教不意
　　自異齊黄而能岀此𥘉觧縉奉命品題大臣首舉黄
　　福知人㢤
　　黄淮
黄淮字宗豫浙江永嘉人洪武丁丑舉二甲進士授中書
舍人壬午燕師渡江淮與周是脩䓁約同死國己而䧏燕
簡入内閣授翰林院編修進侍讀三月議立東宫淮從觧
縉後請立嫡以長仁宗既為皇太子命淮以庶子兼侍讀
五年進右春坊大學士輔導皇太孫七年帝廵狩北京命
蹇義金忠楊士竒及淮留守適長沙妖人李法良作亂皇
太子命豊城侯李彬討之漢王論彬不任淮争之曰豊城
老将必能成功既而法良就禽漢王益忌淮九年阿魯台
來䧏請併女直吐蕃諸部屬其約束廷議未决淮曰北鹵
狼子野心離其黨則易制併為一則難圖上頋左右曰黄
淮如立高岡無逺不矚上令中書舎人二十八人習羲獻
書淮兼領其事嘗請脱墨匠陳宗渊入士流許之十一年
再命留守南京陞翰林院學士時漢王高煦日夜讒監國
以迎駕遲緩収淮䓁繋獄中歴十年仁宗嗣位出繋加少
保户部尚書兼武英殿大學士仁宗宴駕皇太子方奉命
省孝陵未至淮及楊士竒䓁佐鄭㐮獻王監國宣徳改元
八月漢王高煦反上親征命淮留守師旋固請歸田適外
艱歸䘮畢詣闕謝賜逰西苑乗肩輿登萬歲山餞太液池
諭曰明年卿来㸔朕生日如期至寵錫有加淮家居二十
餘載正統十四年䘚夀八十三謚文簡祭酒劉益謂淮好
訾毁同列或曰方正學尹昌隆許白雲之極刑皆出扵文
簡
　論曰黄文簡生平止䖏分阿魯台一語推此可以料
　邊若夫方許䓁故自求死非文簡所能賛一辞以其
　好訾毁故曲罪之而尹昌隆指方黄為奸頗似黄福
　然則坐吕震而死不淂稱誣
　　胡􁃽
胡􁃽字若思江西南昌人舉洪武丁卯郷試苐二明年會
試副榜授華亭教諭改長垣上䟽乞便飬親改餘干遂著
為令建文中陞桐城知縣御史大夫練安薦􁃽召至京燕
兵渡江􁃽歸誠與翰林檢討觧縉䓁七人同直内閣􁃽通
衆緯識占候歴陞左諭徳兼侍讀外艱詔奪情􁃽持論頗
戅急諸同亊頗不能容㝷陞國子祭酒上北征以祭酒兼
侍講掌翰林院事輔導皇太孫監國洪熈元年以疾乞休
加授太子賔客致仕􁃽代宋訥在國學二十餘年時諸生
托故告歸者例法戍邊頼􁃽申論得免時人稱宋方正而
胡寛厚􁃽雖出内閣不復預機務然朝廷大制作凡脩太
祖實録永楽大典天下圖志皆推總裁
　論曰祭酒寛厚自不及訥頋色笑匪怒為風人之所深
　嘉但朝夕聖經忠孝大義鑿鑿而不免奪情在後世沸
　廷諍為名高者不知其㡬矣
　　尹昌隆
尹昌隆江西㤗和人建文元年以御史應詔陳言直云奸
臣專政隂盛陽衰謫見扵天是以地震執政悪之出知福
寕己復原官燕兵曰逼𣸪上書言大亊去矣北來章奏每
自許周公輔成王不若罷兵息戦許其入朝彼既欲申大
義扵天下不應遽尔違背設有蹉跌便湏讓位不失守藩
若沉吟不断祸至無日雖求為丹徒布衣不可得矣不報
革命日昌隆名在奸籍驅出就戮乃當陛大呼有奏牘在
可覆也檢淂之燕王曰火燒頭早用此言南北生靈受祸
不若是酷遂貸昌隆以為北平刑部主亊後坐吕震誣死
　論曰以建文中專政諸臣謂　不觧事腐不及情則可
　而加以奸之一字千古寒心矣出諸燕王之口不淂已
　也出諸燕王淂國後諸臣之口不淂巳也未至壬午而削
　牘岀此夫以革朝為遜國此事後權詞猶之後世之尊
　稱譲皇也而頋欲寔見其事扵當日乎寔見其事子當
　曰無論必不令終即長世克保貽羞社禝何如身付一
　炬之為烈也而昌隆猶以丹徒布衣差勝于死昧大小
　之分無過扵此矣𥘉附奸黨胡為乎
　　金㓜孜
金㓜孜江西新淦人少習春秋與同邑練子寕俱負時名
練自許忠臣語㓜孜公治世良臣也建文中練職䑓憲㓜
孜以進士授户科給事中燕師渡江子寕死莭㓜孜歸誠
改翰林檢討入内閣轉侍講授太子春秋遷左春坊左諭
徳永楽八年上北征與胡廣楊荣等扈行在後復兩扈北
征還次清水源帝命㓜孜刻石紀行使後世知朕親征過
此歴文渊閣大學士仁宗嗣位以夲官兼户部右侍郎加
太子少保兼武英殿明年復兼禮部尚書宣德𥘉扈從廵
邊度鷄鳴山上語及唐太宗征遼出此對曰此舉太宗後
亦悔之矣憫忠閣所由建也時時傳元亡鷄鳴山崩上又
以為問對曰順帝務自亡雖山不崩何濟上曰信然六年
卒贈少保謚文靖㓜孜簡易沉黙不務為名病劇或勸稍
請身後之澤正色曰為子孫求禄君子所耻
　論曰時文渊諸臣祗觧與二楊賛扆前淂當而不聞詘
　㓜孜与淮􁃽䓁可謂和衷夫恥為子孫求禄而未諗已
　所以有恥云何
　　蹇義
蹇義字宜之四川巴人也𥘉名鎔洪武十八年進士授中
書舎人奏事稱㫖上丹書義字易其名命滿九載用之建
文中以太祖意超陞吏部右侍郎義居位歲餘無能有所
短長愽士王紳貽書責之燕王入國義典侍郎夏原吉並
迎戴改左再閲月進尚書是時上方勇除建文諸新例義
曰監成憲者豈無因革反亂政者自有經權為陳数亊夲
末上以為允或遂譛義不忘譲皇上不聼曰人才皆岀皇
考造就豈因先朝用事而遂棄之永樂七年上廵北京皇
太子監國義䓁留輔其時朝議大事太子多関决士竒義
醇謹而己十一年上征瓦刺還東宫迎上遲行逮諸輔導
臣義中途放還㝷亦併釋士竒餘皆下詔獄十九年三殿
災奉命廵行天下義曰國家多事吏難盡法䋲束特斥太
甚者数人所過諸令長問所以安集百姓者悉條奏行之
二十年坐縱有罪下錦衣衞頌繋逾旬乃釋仁宗嗣位進
義少保兼尚書支二俸一歲中歴陞少傅少師賜義及原
吉䓁五人誥詞上親増二語以勉之上即丗二陵實録皆
義監脩宣徳元年扈上岀定楽安歸以年髙不煩部務朝
夕侍左右頋問時非内閣而以師保預閣務唯義與原吉
二人及裕陵即位齋宿淂疾上令太監范弘就卧問所欲
言義對曰望聖明敬守成憲遂卒贈太師謚忠㝎子英荃
皆尚寳司丞
　論曰以醇謹淂君以苛察淂君義与陳瑛陳瑄䓁當有
　間而時稱義善謀顧未見其寔義厯事五朝五十餘年李
　達稱義依達承順唐之蘓模􁁓宋之三㫖宰相盖其人云
　　胡濙
胡濙字源㓗南直武進人建文二年進士授兵科給事中
燕王得國歸誠永楽元年轉户科都給事中時傳譲皇荒
逰命濙名訪張三丰徧行郡縣歴椘湖南最逺乆之還報
無所踪跡㑹藩王屡造飛語危監國命濙以礼部右侍郎
出廵江浙便詗察監國淂失南京濙亷七事宻聞言太子
孝謹無他上疑乃釋仁宗嗣位轉太子賔客兼南京祭酒
上偶宫中淂濙前七事䟽召謝濙卿故忠質朕乃不知卿
宣德中歴行在户部尚書正統中即行在礼部偶失印上
不問更給之乃北狩濙留守(郕王)即真進濙太子太傅
議迎上皇時王文厲色(曰)孰　可和不金帛必土地
方　衆相頋不敢言　議防变方畧我與總戎責也衆
退濙竟上奉迎儀注明年右都御史楊善北使濙請附進
上皇衣幣不報上皇北還居南宮濙請明年正旦百官朝
上皇延安門不許二年災異乞歸不許其冬上皇萬夀莭
濙請百官拜賀延安門𣸪不許三年加少傅懐獻太子立
進兼太子太師𥘉帝之易儲都御史王文主之驟陞吏部
尚書入直文渊閣吏科都給事中林聦擬草弹文文先嗾
御史劾聦私其甥官善地下廷議必比律殺聦廷臣多附
文者濙獨語文曰公以宿憾而殺諌官母乃不可及署奏
濙不與曰公䓁自為之移疾不出上遣太監興安問濙疾
濙曰老臣無疾聞廷議殺聦悸不安耳興安還報聦淂不
死左遷國子監學正上皇復位力疾不見請老去上念濙
忠悃官其子長寕錦衣衞鎮撫世襲然竟以易儲清議削
宫僚秋免歸卒年八十有九贈太保謚忠安濙平易寬和
自奉澹泊立朝幾六十年十知禮部貢舉濙初在娠母夢
僧遺花一枝乃誕濙白髪曰眉誕之明日有僧至索児觀
児見僧笑僧曰此吾師天池後身也命我求見以笑為誌
此　濙　之夕常郡守夢濙以僧服入
辭
　　　　　　　　　　　　　　𥘉　太　継尊　土
　　　　　　　　　　　　竟忌懿文家事何也康
　之為太子非其家憲庙之為太子亦非其家乎但仁庙
　之為太子乃其家濙亦因時為功名爾　能争給事聦
　之忤王文而不能争王文之主易儲緩急大小舛矣頋
　于迎上皇朝上皇賀上皇尝惓惓焉拈花一咲或在于
　此
　　張紞
張紞字昭季　冨平人洪武中舉通經為東宫侍書
以通政左參議遷左參政雲南𥘉平以紞為參政勅以日
省目覺忠格誠合復賜詩二章送之在治五年百政興舉
乃設庙學錄上勅論三條及諸武臣所以經理蛮方者于
尊經閣而序其端有云虞書以典命名釋者謂册在几上
象尊閣之意也以見聖人經营之勤逸不忘劳安不忘危
敢告後之君子又作公𪠘記文而申其後曰雲南荒阻于
古不治部種如蜂蟻楽縱恣安悖亂耐饑渇
走險誠殊死不頭頋暗于事杋雖則易合亦復易
事則冝佚蕩簡易提守大綱或有蟊賊乗其未滋霆掣雷
擊指的而中之斯亦攻心伐謀之大端矣数年吏民孚悦
秩滿上令勿考璽書劳之建文初召為吏部尚書燕兵起
指録中朝奸臣二十八人紞與焉已迎附赦為尚書如故
乆之上曰卿老矣與户部尚書王鈍並觧職務半俸居京
師紞惧退自經吏部之後堂
　論曰紞才亦足録二十八人數應列宿即偶晦不堕也
　自絶吏部之後堂紞只是惧而論者寛之曰悔
罪惟録列傳卷之二十一
　　播匿諸臣列傳縂論
遯之字始扵易降之而為避又䧏之而為逃至降之為播
与匿則有大不淂已者矣不見知而不悔遯無声無臭為
天載不覩不闻為聖功而莫顯莫見率本此性學之逹
天　過　若夫舜与益咸避　非遯之謂也而避有不
同　謙一以敬天位避　成与不成皆　至公盛
徳帰焉而至扵逃逃旨不同而　為天下萬丗計夫採
藥之逃　運知㡬㡬　採薇之逃　守莭　正自
　　非　不事為敬而
就夏而必不欲為湯所知論者或欲以尹通之而諸
公自誓不能就夏亦不就湯而己矣
　播匿諸臣列傳
　　嚴徳明錢甦李希賢唐桂芳
嚴徳明吴人洪武中拜左僉都御史視篆以疾求歸上怒
黥其靣謫戍南丹後得代還居郡樂橋布衣徒步宣徳末
年猶存有西軍以調征過吴暴苦民家徳明奮手毆之西
軍訟於直指李　逮至李高㘴跪徳明聼訴徳明曰老子
亦曽在臺勾當公事頋不曉三尺悍若此李猶未觧又曰
老子於洪武時曽為臺長今都察院堂板所稱嚴徳明是
老子李大驚急持起延問舊事歡洽竟日詰朝徃謁之則
己(先)期擔一􁂫走岀徒空屋両三間而己久之同郷御史
繆譲延教授李綺飲邀與席徳(明)貧甚頂小㡌己綻用襍
布補綴綺異之問曰老人犯何法而致黥徳明因従容欵
述前事綺大驚拜請罪徳明曰先時國法甚嚴吳中仕者
鮮或全老子不食之碩菓也此破㡌豈易勝哉因北靣拱
手曰聖㤙聖㤙
錢甦字更生南直常熟人𥘉名沂字伯與㘴事當刑子廸
代之死故易今名慱學洪辭洪武中召至中書見胡惟庸
長揖不拜左右叱之曰未拜天子不敢私相公也惟庸不
悦令簡冊於後湖乆不得見㑹元㓜主死翰林譔祭文不
稱㫖縣搆能文者甦擬撰有云朕之得復我中國之故有
汝之失棄其沙漠所本無上得之大喜即日召見欲官之
以老疾辭賜歸里因諭便道徧告諸有司明主在上冝悉
心奉公毋虐吾民亂吾法甦奉㫖過句容直入堂誦此数
語而退次至丹陽亦然丹陽令疑之曲欵而飛騎以聞上
復召甦曰吾汝諭而不汝符吾之失也句容令㘴踈慢死
曽孫昕宣徳中進士歴湖廣布政使以亷慎稱
李希賢號愚菴元末隐夾谷性行峻荗貫酣群籍洪武中
上手書徴至為諸王師教嚴毅授左春坊賛善大夫燕王
得國希顔歸舊隐落魄夾谷有孔子廟棲其中教授生徒
或感時浩嘆陶情杯酒容與謳歌(足)跡不入城市有藩司
騶輿訪之道遇一野老枕布􁂫草臥前驅蹴之故希顔也
遂與班荊傾􁐕以别居郷每首戴箬笠身緋𫀆或臨盛會
㘴客嘲之曰所戴者常服衣者君賜也忍㷀以死
唐桂芳字仲實新安人學淹貫元末聘主明道書院漢友
諒延置軍中一夕脱去太祖下歙僉院鄧愈薦耆儒朱升
姚璉并桂芳上問芳築城怨乎曰怨立命撤工復進不嗜
殺人数語規上賜帛去僉院聘掌儒學事退受徒為終老
計稱白雲先生旋挕紫陽書院山長邁致清言文章以氣
為主
　論曰開國法嚴大率蹇拙獲全徳明甦㘴刑餘希顔敎
　諸王以管撃額㡬不測然希顔永樂𥘉得歸隐抑又幸
　矣白雲先生頋以犯顔脱
　　孫鎮石允常周縉孫岳
孫鎮直隷合肥人洪武中中制科除户部主事時以課程
事罪夲部官鎮諌不冝連坐謫戍雲南㝷復其官擢衛輝
知府燕兵至抗莭不附壬午秋謫戍山海二十餘年宣徳
𥘉薦起為上饒丞不受號冲玄子以終
石允常字恒徳浙江寕海人洪武甲戍進士歴官河南僉
亊廉介有聲人稱石清潭時微行民間聞哭聲甚悲亷知
女為閹宦逼奸而死受其訴聞於朝捕宦抵大辟為讒所
搆左遷常州府同知燕師入允常棄官歸己追論建文間
廢毁周府官僚事逮至者五十餘人允常與焉鍜錬百端
堅不肯服繫獄二年免死謫戍中屯衛躬環甲胄㡬二十
年年七十代還過南畿感愴病䘚舟中遺文曰遇安集
周縉字伯紳湖廣武昌人洪武中貢入太學授永清典史縉
居官亷謹攝令事捕蝗弭盗燕兵起一時守令多迎降永
清地尤近燕縉竭力拒守而民争迯散縉度不可爲懐印
南奔道聞母䘮還家塟畢即岀紏義旅勤王戦艦戎器畧
具燕師鋭不能戦棄走匿民間己而踪跡漸露械送京師
詔獄乆之戍興州居数年子代還屏迹田園年八十終吴
文定寛爲縉傳有曰以愧世之爲丁公而倖免者是時吏
部言前北平屬州縣官朱寕等二百九十人當燕兵起時
俱棄職遠避冝置法典俱彂戍縉其一也
孫岳洪武中從大将立功官至都督同知建文中充鳯陽
守将燕兵起火修戦具撤寺材為戦艦楼櫓戈甲咸有法
式列寨淮西水陸有俻燕兵竟從下流渡淮金川不守岳
猶堅守中都永樂元年法司劾岳逮至京戍海南死
　論曰自孫鎮以下四人皆抗志壬午逺戍不歸者也俱
　播越不播越不安
　　陳暉(馬溥徐真孫/成王貴孫霖)王資(劉/紳)
陳暉國𥘉為姚州衞指揮建文中累官至都督四年戦真
保滄徳之間頗先登嗣與同官馬漙參将徐真從将軍何
福軍靈壁食盡將就糧於淮期砲突圍出適燕師傳砲攻
城軍士誤信争門出軍遂亂平安及暉等皆𬒳執械送北
平中道暉漙真與都指揮孫成王貴䓁二十人夜遁各變
姓名逸去溥夀州人父鑑開國功官至都督僉事漙襲武
徳衛指揮累陞都督永樂中有薦起暉參賛韓觀軍務暉
匿不出時孫霖亦指揮為唐礼先鋒東昌之役霖营滑口
夜燕軍襲破营礼𬒳擒霖遁去不知所之
王資河南𣏌縣人建文中以指揮從徧將防守淮北善騎
射靈壁之役率歩䘚䕶軍餉戦敗資𬒳執遁還復從徐安
防禦鳯陽方奏事京師京師䧟易服為道人隐金華玉華
山稱玉華山樵時同縣劉紳以鎮撫同資岀亡為道人遊
天台遂留寺中以老死
　論曰此皆行間𬒳執以計脱去者且数十人事亦竒後
　止暉復以薦起不就而諸隐忍終不可物色事更竒
　　豊寅𥘉陳周劉亨徐安何應㤗金焦趙天㤗鄭洽程
　　亨趙清王璉林大同牛景先䓁
豊寅𥘉字復𥘉浙江鄞縣人洪武中為國子司業抗䟽諌張
燈事謫徳化教諭建文壬午棄官躬耕年百有五歲子慶
給事中孫熈弘治巳未榜眼
陳周直隷蘇州人建文中進士與呉僧道衍善永樂𥘉衍
因薦辟之周不赴迯隐錫山終其身
劉亨字嘉會江西廬陵人慱通經史洪武壬戍以賢人君
子徴親老辭歸乆之復舉明経脩行入對稱㫖命説書於
華盖殿㘴言事出為壽州訓導建文𥘉應詔上書言文武
並用長乆之計六卿職卑於五軍當並為一品國子癸酒
師表天下士位不當在太僕下諸武臣子弟他日當授之
兵冝立學教之多見聼用陞武進丞於縣治旁作善教坊
再思亭以風勵民庻三年上績賜勅褒寵燕王入國棄官
歸有言亨昔嘗上書改舊制者上不問杜門絶跡有薦入
舘閲修永樂大典固以疾辭湖廣廣東聘為考官亦皆不
就宣徳中監察御史君崇高復言亨有學行雖老猶勝教
官亨造朝自言年将八十不足任教事上曰伏生九十尚
傳經何辭亨辭益懇吏部尚書郭璡上言老者安之聖教
也冝聼還郷得歸䘚於家
徐安浙江鄞縣人建文中為鳯陽守燕兵至逆拒之力竭
渡江匿去不知所之
何應㤗先世鳯陽人父仕元四川亷訪使過閬中以其俗
質直觧官居焉襍編户見父老輒執卑自下閬人忘其為
故吏課勅子弟嚴應㤗少時父所授經史至老日誦不遺
隻字川中諸儒咸以為不及洪武𥘉以孝弟慱聞入國學
九年詔擇上舎生備燕府官属授㤗奉祠燕王頗爱重之
嘗宣至帷幄屏人咨議㤗具以貭對退為忠恕銘以自盟
建文元年藩邸諸臣各膺顯秩㤗獨稱疾不起陳昌積以
為蜀多大隐云
金焦直隷貴池人建文元年為御史燕兵起尹昌隆上䟽
請譲位焦劾昌隆無人臣禮㝷陞刑部右侍郎又論李景
隆懐貮不可任壬午六月之變焦出亡留蜀後與王資同
徃河南死祥符
趙天㤗陜西三元人建文元年以明経為翰林院編脩出
亡時衣葛因自稱衣葛翁又號天有子老死於蜀
鄭洽南直浦江人為翰林院待詔金川門開洽中堂匾額
無故堕地驚而逸去至蜀道病留公安茅菴中遂䘚
程亨山西澤州人張昺之親也為翰林院簡討京師䧟棄
家迯匿及昺𬒳族㝷抄亨家逮亨妻楊氏子禮禮妻張氏
焚死亨就郭莭於連州相持痛哭遂偕莭四人同詣重慶
相傳走滇遇程濟於白龍山引拜譲皇帝榻前
趙清南直鳯陽人有膂力善用兵洪武中積功歴後軍都
督僉事清觀北平嘗懐隐憂輒致仕去燕兵起黄齊諸臣
薦清以河南兵守彰徳燕兵即城下招清清對使者曰殿
下至京城但出片𥿄招清清不敢不至今為朝廷守封彊
不敢棄命失職燕王入國復召清清以老乞閒
王璉字器之日照人洪武中薦賢能授寕波知府璉自奉
儉約一日吏以時具魚肉璉大怒撒而瘞之號埋羔太守
靖難兵至江上璉沼艦循海道勤王為衛吏䘚所縳詣燕
燕王問治艦何為徐對曰趋瓜州截北兵南下耳王不殺
璉釋還里鄞人王學憲潤玉為璉賛曰始終一徳云
林大同字逄吉先長樂人其曽祖官常熟因家焉大同幼
孤露無寒暑手自抄六經子史数千卷攻苦不休洪武中
為開封訓導以病歸永樂中一再遣人取召不起
牛景先沅人官御史金川門失守易服宵遁至丹陽遇一
僧徐行吉速行㐫遂改姓名徐行死於杭州寺中後因䆒
治齊黄事執景先次妻劉氏没入教坊劉氏死遺子能凡
五世不肯讀書岀仕萬暦中祠祭郎葛寅亮詢訪忠良為
之洗滌云
　　論曰壬午之故有心人得遂其志名俱㤗如豊寅𥘉而
　　下倖也夫寅𥘉亨焦號名諌安清俱城守逆拒周應㤗
　　大同不赴薦天㤗洽肥遁而亨景先身雖全𬒳族獨慘
　　矣而埋羔太守反以慢語得完燕王曰彼求死而吾故
　　生之
　　河西傭雪菴和尚大呆㑹稽樵雲門僧𥙷鍋匠洞庭
　　居士
河西傭不知何許人燕王得國傭走金城行乞市金城邉
地極寒傭衣葛衣過河西依荘浪豪魯家為傭傭受直積
易羊裘𬒳之必覆之故葛衣葛破縷縷夏或衣暑布故葛
衣仍覆其上間以傭錢市牛酒與諸乞兒對飲食力作倦
或吟哦成句不以示人嘗夜聞其哭泣聲永樂中有留都
官以公事至荘浪識傭欲與言傭走匿南山中旬月留都
官去乃還有問留都官傭何人留都官亦不荅在荘浪数
年病且死呼主人謝之且嘱曰死勿殮我幸西北風大起
火我無埋我骨魯家從其言或曰欽天監監正王之臣㐮
陽人也
雪菴和尚名暨方黄之獄酷烈己甚暨不知何官慟哭薙
髮為僧西南走重慶之善慶里與隐士杜景賢徃來白龍
諸山景賢微知其異為之結寺松栢灘和尚率其徒数人
入居之昕夕焚誦郷之人不察乃易乾卦詞也景賢曰和
尚頋治釋而誦儒和尚亦微㑹景賢意改誦佛書和尚好
閲楚詞掉小舟急難中流朗讀一葉己輒投水輒哭哭已
又讀讀終卷投盡乃己衆莫測其云何景賢固知之然亦
不問和尚不戒酒客至輒飲或拉樵牧共醉曰我歌爾和
歌竟暝焉而卧和尚頎形秀碩指柔白剪剪落茟成章頋
能感愴人時興一𥙷鍋匠相接或曰和尚以賢良任御史
建文中上書劾耿李二大将軍失律不問改翰林學士壬
午六月之變家人驚潰相失疑其己死發䘮或云御史實
剃髮與編脩程濟從建文帝出走因秘迹以死居巴縣僧
寺自號雪菴死之日其徒問曰師即死冝何銘和尚張目
曰松陽問其姓名不荅時在成化𥘉年踰百歲矣盖松陽
者葉希賢也其後馮文所嘗遊黔西永洪菴菴在萬山深
處其僧徒皆謂昔建文嘗駐此三十年尚有墨迹後自滇
而粤不知何徃又云𥘉來時両比丘與俱未㡬即去抑所
謂希賢與濟耶
大呆者寓居東陽縣之東山永樂𥘉自稱大呆子性天然
儀容俊偉披麻戴笠不為鮮好與之逰飲每得其詩畵詩
畵雖未過人亦不入俗将死嘱主人曰歛我屍縣於林木
足矣主人䘚塟之常有歌云七年艱難走閩越日夜思親
鬂成雪回頋徃事付空花形影相随衣百結當時恨不早
見㡬扁舟一棹江南歸西風塵土障天起秋水鱸魚空自
肥即今寄食荒村裏佳士出迎常倒屣當歌對酒忍暫歡
握手論心愧知己老懐豈能忘故山神遊徃徃於其間為
君於此轉悽惻片雲零落何時還或有歌贈王姓者署宗
兄字人測知其姓王亦時稱玉華山樵或云指揮王資也
㑹稽之耶溪有樵者日鬻薪二束足食則己食己嘗畫詩
於沙溪畫己則亂其沙人怪之或從其後抱持乃得見其
詩有云夢入鵷班覲紫宸覺來依舊泣孤臣半生家國惟
餘我萬里江山己屬人無地可容王蠋死有薇堪濟伯夷
貧伶仃苟活縁何事要了熒熒一點真㝷匿去不知所終
或曰兵部侍郎㐮陽廖平
雲門僧者棲會稽之雲門寺寺最幽寂嘗從一童子携酒
具筆墨泛舟而遊賦詩滿䄂歸則焚之不言其所以人亦
莫之識或云南康蔡運以參政改知賓州
𥙷鍋匠徃來䕫慶間至州邑不過三日即去去或復來䕫
慶人有欲學𥙷鍋者即教之𥙷鍋不索謝令員擔從如是
数年䕫慶間人識之皆呼為老𥙷鍋遇風雨寒暑止蕭寺
中忽逄馮翁者於䕫市相頋愕然已而相持哭哭己相牽
入山􁏾中語竟日學𥙷鍋者屏不得聞語己又相持哭别
去言今永訣不可復相見作詩道别随裂碎口吞之偶出
見数老引滿聮句思苦澁𥙷鍋在側為囅然者再老怒曰
汝即能𢋫我句乎為應韵而就老驚起延上㘴問以他事
不答䘚晦以死馮翁在䕫州以章句教童子給衣食能為
古詩輒自題馬二子或馬公或塞馬先生嘗作詩大書壁
間比見𥙷鍋匠歸則剷去詩曰夜夣何竒特龍飛天漠津
朝横滄海曲夕過滇池濱光雯皆五色蜿蜒無損鱗渊田
變化間張主藉高旻時盖永樂甲申乙酉間未㡬辭主人
去莫知所終或曰黄直與馮㴶也直常州人以侍中改按
察使㴶黄􁏾人為刑部司務
洞庭居士匿其名寄寓洞庭湖傍日泛湖大醉醉大哭哭
已復飲醉每與所暱二人俱及病革大言我建文時編脩
也二人為塟訖去人亦莫知二人姓名也時林大同方家
居徃一哭
　論曰其諸匿名迹以自全者歟傭岀人下幸不為北平
　　一人下也雪菴雲門二僧其恭外教之二人歟玉華㑹
　　稽二樵幸不岀人下何有一人之下遇䕫慶客洞庭
　　破柰何非魚不樂乎而搃不忘故人一人或曰者未必
　　之辭也後人蛇足之也
　　龔翊宋味古儲福
龔翊字大章或曰姓王直隷崑人通書史年十七為金川
門守䘚比兵入衆皆迎降翊逺走大哭㝷受徒自給宣徳
中周廵撫文㐮両薦為崑山太倉教官辭不就曰翊仕無
害於義莫安頓向城門哭也竟隐遁終其身門人私謚安
莭先生弘光𥘉追贈翰林院待詔仍私謚
宋味古會稽宋家店人也壬午之變味古徃徃夜㴱從星
月疊牀北向拜祭祭己慟哭如是者月餘為讐家所告逮
捕其子某請代乃得釋
儲福南直無錫人洪武𥘉隷燕山衛籍年二十餘頗好義
燕兵起福感憤挈母妻迯燕王得國詔勾戍卒入伍福在
録中調曲靖衛督行急福仰天嘆曰吾雖賤䘚義不為從
逆之臣號泣不輟竟不食死母韓妻范為营地塟之范時
年二十奉姑甚謹每哭其夫則走山谷中大號不欲聞之
姑也一日徃澗邊浣衣見其傍草可以為蓆因取之織蓆
售以飬姑姑年七十餘終為营塟廬於墓傍身亦八十餘
䘚䘚後蓆草遂不生土人義之即其廬葺為崇孝菴弘光
𥘉追贈福指揮使謚貞義妻范氏孝莭㳤人
　論曰何必搢玉登朝有無可辭者哉門䘚衛伍店氓豈
　曽一分正學諸公講座一日
　　梁田玉(郭良梁中莭梁良用宋和/郭莭何州梁良玉何申)
梁田玉浙江定海人建文中刑部郎中燕王入國田玉與
葉御史希賢俱自髠方外出乆之松陽主人王詔遊治平
寺忽聞轉蔵嚄嚄自作聲異之令人縁其頂得書塵中己
毁浥字断續不可讀讀数日稍稍錄其可識者凢九人人
僅数言詔憐其忠為賛数語題曰忠賢竒秘錄賛田玉曰
行儒名释知我者誰至寳淪没乆而同輝郭良與定海梁
中節相約棄官為道士去合賛之日駕言引導嘨傲林皐
用以自黙就此龍韜戈我虞日重明䴡霽頺波莫挽仰天
以號白霓晝見使我心劳梁良用亦定海人父子兄弟八
人同仕於朝金川不守相率變姓名避去良用去為舟師
已而死於水賛曰汎汎栢舟載浮載沉中流誓莭懐我好
音肯欠一死匪名是㝷以完我族庻慰我心終焉以没屈
子同名又梁良玉田玉從兄弟田玉為僧死良玉訣妻踰
嶺至海南鬻書為業以死賛曰忠臣蹇蹇遵彼海潯躭書
翫市貲以盍簮屯如邅如哀此陸沈宋和臨川人郭莭連
州人皆中書舎人變姓名挾卜筮書赱異域賣卜給衣食
客死何州海州人與宋和郭莭友善素以忠義相朂棄官
為筮客死異域王詔合和莭州而系之賛曰箕子陳範嚴
氏隱卜義有從否道有冝吉烈烈英賢寥寥冥鵠何申建
文末以中書舎人奉使四川至峽口聞金川門不守發憤
慟哭嘔血不数日疽發背死賛曰両涯􁁦洶中作霹靂義
氣馮殷與之俱激奸䛕過此寕不惕息鄭端簡為櫽括王
子之詞合而銘之曰今吾故吾知我者誰㿊苦􁇀身希踪
採薇戢戢潜龍寥寥冥鵠豈吝箕畴而甘漢卜山椒水澨
天涯海潯㑹其可逄鼓以南音肯欠一死以明我心白霓
畫見虞渊沉沉孰呵䕶此悠悠古今
　論曰治平無聲田玉九人𥿄浥矣遜國諸公宋張林黄
　搜得十一詔復得此縉雲鄭僖為識其事然則冺無聞
　者豈少哉東吴史仲彬次亡臣似演義夲謂並預扈蹕
　　以馮㴶寔馮翁郭莭寔雪庵宋和實雲門趙天㤗實葛
　　衣王之臣實𥙷鍋牛景先實東湖摹畵最細又稱度牒
　　三應文為建文應賢為葉希賢應能為呉王教授揚者
　　也余以為此皆不致真仲彬子孫欲附仲彬得罪之林
　　耳按松陽之賛䴡霽霽字同名名字及冝吉二字當是
　　錯誤而卜隐或轉讀隐卜始合韻
　　繆恭
繆恭字思敬南直太平人天順中同門友謝昭因石亨得
官走其門者如市恭貽書曰石且旦夕人矣逺之不暇而
欲藉以壽乎未㡬䘚如其言弘治𥘉赱京師以布衣上書
所請六事一保神器二崇正學三紹絶屬四懐舊勛五廣
言路六革冗員其紹絶屬者封建庻人為王奉懿文太子
祀世世通政使見之大驚拘留兵馬司劾恭非所冝言上
不罪勅有司遣歸常絶食杜門不出自稱小茅山餓夫典
同邑趙白雲為方外交
　論曰譲皇父子事雖歴朝議及皆不果至弘光中礼始
　　全恭布衣處何時有此大言哉嗟太子不祀何有飽夫
　　田時震(劉宗/彛)
田時震字御宿號見龍陜西人以天啓壬戍進士歴監察
御史家居李賊犯長安脅降諸紳時震獨不至潜㴱山以
櫬自随使者至岀㘴櫬以刀擬喉曰必欲相强請以櫬報
使者不敢逼賊怒繋其子而腴索父不得殺之太原及東
師追賊有長安時震復錮㴱山大書扁其堂曰不忠不孝
旁柱聮傷父母之體謂之不孝負朝廷之㤙謂之不忠或
以其不恭逮訊庭對曰李吾讐矣聞之臣之於君猶妻之
於夫也李殺我夫旁有好義為挺刃正殺夫之罪然則感
其恩失身從之乎訊者憐其義释之去復窮逋不知所之
同郷劉宗􁂜賢書岀長安知縣吴從義之門陜䧟從義死
之宗􁂜㴱匿得免及賊去令其弟正矩岀就試得雋而身
益竄莾棘中終身不復岀
　論曰櫬中可以活人活之眼　丁戊之日尤竒矣自扁
　自聮豈止於御宿己也嗟報徳而不知所以報君臣夫
　婦之觧獨御宿一見之
　　章正宸(董孝/瞻)何弘仁沈綵(王季木/楊玄錫)
章正宸字羽矦號格庵浙江會稽人崇禎癸未進士由
庻吉士歴吏科都給事中言笑巾服真氣可挹弘光中以
原官起用首䟽勤學辨官粛綱紀正人心四事有云陛下
為先帝復讐逺建鴻業而肘腋之間威令阻格臣恐不逞
之徒相縁而起天啓之季䘮心媚逆視君父如行路餘孽
猶存薫習弥甚也請確核附賊姓名下廷臣公議分别正罪
如唐粛宗所定之六䓁宋李綱所議之三等振勵國威奬
扶士莭全係於此又言今日江左形勢視宋晋更為艱難
肩背腹心三面受敵悍将驕兵一無足恃而當事頋泄泄
偷息両月以来聞大吏錫鞶矣不聞獻馘聞武臣私閗矣
不聞公戦聞老成引遯矣不聞敵愾聞諸生捲堂矣不聞
請纓如此而曰興朝之氣象臣雖愚知其未也今者都門
舉動工作儀文紛紛興舉識者固已疑之至扵省視山陵
祔奠梓宫起居青宫二王何等切要而遲遲其行何以昭
陛下每飯不忘寝廟之意又聞北事種種勢摇山東而當
國大臣倉皇罔措損威屈體墮天下忠臣義士之氣臣竊
羞之臣切痛之㐲乞縞素六師親蹕淮右人切同仇鼓動
江北失今不為轉眼秋高控弦南指飲馬長淮而賊又馳
突荊㐮順流東下瓦觧已成噬臍何及不省轉大理寺丞
㝷觧去魯王監國起歴禮部尚書大學士北師入城正宸走父
茔餓十四日不死遂削髪雲逰不知所之又同縣諸生董
孝瞻亦於城破之日遁迹去
何弘仁號書䑓浙江會稽人崇禎甲戌進士以不营宦宦
亦不甚達乙酉魯王監國紹興弘仁亦與㝎䇿擢御史
　　　　　入越弘仁偽作書傅衣帶棄嶺樹下使人訛傳
己死詩曰有心扶日月無計鞏江山云云復署尾云弘仁
間関奔行在聞台又失守己矣無復可為吾非吾身吾何
家為吾子者食貧守莭可矣明御史何弘仁
沈綵字素先浙江會稽人崇禎癸酉舉順天賢書乙酉魯
王監國紹興八月閩詔下監國不奉詔閩閣部黄鳴俊将
以兵入越綵係鳴俊門下士王加綵御史衘與御史王紹
羙逆鳴俊於金華綵議論侃侃鳴俊爲色沮大畧云閩越
兢辛苦馬上止以大明二字魯单露沮江當衝数月功莫
大焉非有方鄭諸将軍矢石錢塘仙霞嶺下戍䘚不臥乆
矣魯爲唐捍邊柰何自撤其藩且情有所不忍唐魯皆高
皇帝子始以兄弟至親魯以閠六月起唐以七月起事遲
而欲先功多者竊爲天下所誹笑且唐非有小振作以厭天
下也土地之非朱氏者無数矣勤此半浙置江以北不問
亦何足爲式即使魯屈奉命天下以唐無逺畧徒創骨月
宗室之起為難者豈少哉豪傑欲起正在瞻望此豈䦧墻
之時即事成而聼天人之所歸未晚於是唐姑使御史陸
清源發餉三萬両馳犒江上諸营而不即魯厄綵力居多
越敗監國駕之台州綵追不及偽投八官江而死匿姓名
亡去先是李賊䧟陕西王季木失其名府谷人以進士歴
薊遼縂督方家居賊䧟遯去不知所之相傳楊玄錫高蹈
紹興之湯湖玄錫福建人
　論曰越中三敢言劉念䑓熊両殷章挌菴是也而越中
　三㓗身則格菴又與書䑓素先鼎足素先諷諭足比閩
　之劉中藻而書䑓文采頗有餘孔子曰殷有三仁三子
　可以追念䑓而殷死越諸公弗後曰去與死一也而殷
　　之去以殷存
剰人者甲申後晦其名自託子遺民之義曰剰意不有其身也嘗設位祭崇
禎帝併諸死崇禎帝者為人所首定南王見其披緇状憐之縱去
　　黒子僧
黒子僧貌短小羙鬚髯年約四十以外即其音似燕冀人
左目角有黒子一從一頭佗騃匕寕囯人壬辰八月半峯
者以僧服逰廬山遇之語相得與作伴黒子無所携止一
􁂫臥具耳岀口經史而不稍具鉛槧半峯請其姓名固不
荅但曰鷲靈頃自黄山來即騃頭陀固不知黒子何自與
其真姓名也半峰以為逋者遂不問其自言亦但以半峯
云相與同至西湖入法相寺就所為聼月者居焉聼月雖
僧好交㴱人故不必二僧氏籍三人相對極秘終不言甚
故黒子談古事甚詳如懸河至烈皇帝便口吃與半峯臥
起隔一板或中夜聞涕泣聲問之復不荅嘗岀吴道子所
畫孔夫子像縣中堂以僧禮拜之口哦而無詩偶書字案
几輒以手抹去不令人見明年九月半峯欲歸塟其父母
别欷􁓭語黒子此行矣請悉微示我或得再晤何䖏則趂
口曰再晤再晤而己不益一字也半峯為四韵贈之黒子
輒引半峯筆踵前䪨既成手捽碎之曰吾不能書勿令知
我手指如是半峯别去與語家粤東則曰吾湏看粤東又
明年忽辭聼月去嗣遣頸佗騃一寒温聼月不知何之竟
亦不走㸔半峯也半峯者廣東陳忠愍邦彦子名恭尹字
元孝忠愍以弄兵及難故恭尹為野走余晤半峯得從録
諸幽潜故事忠愍别有傳而聼月為余族弟得臨濟之傳
者法名
　論曰吾見楊思仁氣體􁃽重殊非㝷常来湖上数目䘚
　不出真里氏己釋去黒子僧抑又㴱秘矣胸中有文字
　能不令五指漏出譬之棋傍不一口賛如絶不知棋此
　何䓁堅忍始知報菴王𣏌人終是玉指惹事
　　劉永錫(漢/人)
劉永錫字歛于河南魏縣人少負竒莭凢象緯兵農之學
無不精研人稱洹水夫子崇禎丙子郷薦就教長洲甫渡
江聞京師䧟刺船歌曰白日落兮水茫茫家千里兮来逺
方壮士離憂兮何時歸故郷青莭慷慨同舟皆泣下南都
再造或先容於馬貴陽永錫謝不應署崇明得民及觧去
来呉號扳者萬人先是有濟南老人匿姓名来逰吴自號
漢人居學宫傍永錫與深交老人攝衣直入㨿上㘴不問
寒暑也南都復敗永錫隐東門之外陽城或重其名百説
之岀永錫偏袒扼腕疾視曰我中原男子年二十渡漳河
登大伾躍馬振襟両河豪傑無不知永錫者柰何庭辱我
再至我裂尺帛以待矣自是草衣敝履以葛巾䕶其髮日
㘴土室中乆之其子臨從故里来道堕馬死永錫曰天之
報我何厚哉作歌曰遡彼中流兮采其荇矣思君與父兮
遑問他矣身為飢夫兮天所命矣中心慇慇兮涕之隕矣
歌罷輒淚下永錫長八尺容貌故甚偉至是毁形骨立両
顴突見者哀之甲午秋病劇猶呼烈皇帝者三䘚濟南漢
人徒跣至拊其背哭曰嗟乎劉公鬚眉無恙哉陳子濟生
為經紀其丧塟之
　論曰欽于欲為漢人而不得蒼凉客死採薇之歌應采
　荇以闋之漢人果得爲漢人矣濟生字皇士常類刻莭
　義詩章而系之傳於闡幽之功居多㱥後其門下人且
　以其遺草漁之得反坐
　　劉貢士
劉貢士失其名江西吉水人留京師授徒二十年通堪輿
術亦諳天文秉筆太監多有出其門者太監杜秩亨亦嘗
就教甲申赴京謁選寓秩亨家偶夜觀乾象驚輒大慟杜
叩其故不得及賊圍城急杜復就問怒曰若事聖君當盡
心報國他非所知次日見杜有從賊之志倒几案怒罵而
岀不至家雲逰
　論曰劉知地又知天知天去之知地不知其所之
　　王兆熊
王兆熊建寕人為浦城學諭䔍行好古嘗讀鄭所南心史
涕泣盈把甲申聞國變號不食者数日其門人潘達為硊
進飲食不死遂鬻其所藏書淂三十金給妻孥訣曰若以此
帰舎譬兆熊此日死衰經岀門北踰嶺每至城市人烟䖏
便下拜呼曰若祖父衣食何家天子死社禝胡不起條金
陵八事格不淂上依史閣部揚州史曰公此心無所用矣
柰何為對泣䘚縞素不茹葷史後殉國兆熊不知所
終
　論曰此潘逹為余言之逹字雪生癸未贄余門善書
　　余命書余柱聮十字何人也作史吾黨未成章擬合
　　撰晋秉不果又云長沙郭都賢以己未進士厯江西廵
　　撫都御史甲申後祝髪為僧遺丗故
罪惟録列傳卷之二十二
　　隐逸列傳縂論
可無出不淂不隐逸也不以傳叚泄似矯然不矯不能擉
是其是世口膾炙両䖏士而一不真渊明令彭澤六十日
是六十日彭澤令令也非䖏士也應以逸運外臣例之矣
若林君𣸪則诚長介子之風者㢤且夫巢由之時天子無
天下之樂為之臣者擔水火稼穡㝡鉅不易勝任故寕謝
之而後世紛華醉心一釋褐便睨雲霓而能葆其清素掉
頭衡沱䡔巢由更難頋逸運之與隐逸迩雖似而窹寐不
同彼欲為勝國之遺逸此但安康衢之歌呼有心與無心
不以易也然又不能無辨圭組之门徃徃如水蓬蓽之
門徃徃如市則嘗有持管魏之隐而㨗弋箕穎之名自
麋公以徃至于太白山人咸可淂而論矣
　隐逸列傳
　　吴宗元鄭淵陶宗儀鄭栢林希䕃
吴宗元字長卿浙江山隂人有孝行母病夢白衣神人謂
曰汝壽止此以孝為延一紀元末宣慰使辟宗元使受職
太息曰力田将母己矣何以仕為就浦陽鄭義門請其家
範循行之及卒為服朞功緦麻者千指
鄭渊字仲􁁃浙江浦江人師宋潜溪潜溪稱渊頗聞道侍
毋病疽跪而進藥膝為生胝母復病渴以不得西爪死遂
終身不食瓜頗走人患難元季薦為書院山長不就國𥘉
求賢有司請以瞶辭
陶宗儀字九成浙江黄􁏾人元末舉進士不第即棄去學
古兼工書法淛帥秦不華南䑓御史丑閭累辟皆不就吴
士誠議署軍諮不徃洪武𥘉以人才薦病免藝圃一區過
半種菊性喜獨酌歌所自為詩㨿掌大􁨱人莫測也著説
郛乙百卷輟耕録三十卷書史會要九卷四書備遺二卷
鄭栢字叔瑞浙江浦江人隐居著書蜀王聞其名不能致
曰清逸之士也人以清逸處士稱之所著有聖朝文纂文
章正宗并續金華賢逹傳進徳齋集
林希䕃字冝民廣東揭陽人通五経尤精於春秋與潮士
林厚相友善永樂中俱以孝亷舉希䕃獨不應詔厚累官
參政希廕家食自如天順間海㓂蹂里大書其門林先生
廬犯一日泛舟遇賊賊見衣冠偉整知以為希䕃謝去族
人訟郡守吕希䕃貭之涕泣曰不能化族黨致訟希䕃罪
矣訟已
　論曰國𥘉中無所感而丼石隐吾自其赴元召知之宗
　元渊䔍孝友宗儀柏希䕃皆大著𫐠子曰隐居以求其
　志此之謂矣
　　張介福王寵邢参
張介福字子祺自覃懷徙呉少従許衡㳺制行有幅無或
斥越貧不能具夹𥜗或以紵絮遺之不受自以不及飬不
敢禄仕􁅰介必以礼偽吳兵入其家危坐不為𧺫斫靣仆
地久甦𣸪取冠戴之坐自若兵駭以為鬼物走去迹其相
父墓則又介福冠而坐廬益　號散士誠闻而欲致　不
淂乃使其弟就情語以母乗亂貫貪天禍餽之金不受病
且死谓其友曰吾志慕古未能萬一惟無污于時庶㡬㢤
王寵呉人工書淂晋魏法性雅飾愽記㳺于蔡羽所名鵲
𧺫為夀　百後不以無所進茟馬失色曰使自汚傷不乃見
輕尚書顧璘極推之為诗与文微眀近而格稍遜悒悒無
所試用恣扵酒而隼王丗貞履吉餖飣嚴整不耐咀嚼
邢参字丽文性湛黙好書立士行講授里中昌糓諸子皆
与㳺貧不能朝夕亦竟不娶獨居里中以参性崔異干令
子弟就教或大雪累日盎無粒粟兀坐如朽株好反念之叩门
入参無慘廪色苐一語請觀新淂句若何或連雨𣸪徃視之
則所屋三角墊参手韻側弁哦坐其一角見卧榻沾􁉡仍怡
然早新淂句又若何盖不粒者累日矣昌糓論參有四懿
居約而恬愉操穊履方劉鳳云吳士喜任侠若参者有道
君子也
　　論曰觀子祺行履許衡之教如斯而己乎王寵小矣自棄丗
　　故棄之也若丽文之不娶以故不效王賔然所為安貧楽道
　　則㦯　之有矣
　　顧仲英
顧仲英崑山人少為輕侠通賔客豪扵郡邑三十始
折莭讀書家故饒益購古图籍彛噐自谓能　瑜假然不
能不寄耳目於人鍳益精則益工為偽以誆誤之扵是凡
不值一錢百什襲不輕示人䕶惜過於其子習流至今不悟
嘗築舘茜涇狎賔客日夜其所交若張　楊維禎抲九思
李孝先張雨于彦成琦璞等咸擅名一時庭宇藻丽供張
華侈声楽盡妙選長𬒮纎履招　若狂诗歌間作才藝相
若違近傾企元嘗辟召不就偽呉時至欲付吏乃避去久
之用子㤙為尉爵錢塘男丧母哀毁慕　自髠洪武初見
　時變恐不免故将易服逃竟与倪元鎮並以大家為張氏
　客見法
　　論曰以子恩不淂己也時有馬麐以元亂僻居海濵营
　　田榖自晦苑囿禽魚讀書脩餙州郡豪傑多造云常引
　避不見則又以貲自全者欤
　　袁凱
袁凱字景文别號海叟松江人負詩名有海叟集行丗洪
武中以御史奉命同皇太子録囚太子有所失岀凱有陛
下法正太子心慈之奏上以其持両端下獄凱不飲食三
日上以太子故遣人諭之食㝷釋之凱惧禍偶過金水橋
詭作風疾仆不𧺫或云上疑其偽以木鑚觸其膚忍痛不
為動放帰凱毁形嘗自縶行市上使之者伺之向使者唱
月児髙還報凱果風淂免
　論曰以偽風自全有之即法正心慈二語何至犯不赦
　而岀此木鑚毁形益齊東矣
　　王賔(韓/奕)
王賓直隷吴縣人負異才貧居自爱未冠父殁遂終身不
冠凢經籍子史無不該貫精詩文亦悉乾象與袁栁庄至
契自晦為狂人不娶不仕藥點其面髽髮短服行歌道旁
故舊訪之箕踞捫虱不相酬對太守姚善造其閭避去後
乃屏騎従入其室折莭下之與語皆関時故後姚廣孝功
成掃墓謁賓至三終不見廣孝從門隙窺的呼之賓曰和
尚差哉盖以吴音絶之也性至孝毋卒既塟䰟附杖歸賓
呼杖輒應乆之絶著有吴名賢記古跡詩皆竒崛艱深語
其友韓奕字公望愽學工詩與賓皆隐於醫太守善囙賓
致奕奕終不徃一日偶詢奕在楞伽山亟與賓客徃訪之
奕遽泛小舟入太湖去善嘆曰韓先生名可得聞身不可
得見也著有韓山人集賓醫學得之戴原禮而盛寅復從
賓得其傳醫有竒騐
　論曰賔高絶俗不邇声華矣不冠缺父命廢礼寔失紹
　先大義而不娶以致無後不孝之大何辭孟夫子所云
　己甚賔与奕是也按奕係宋忠献魏王琦之後㓜矝荘有
　威動止不苟衆嚴憚之長乃傲僻遇野庐踞坐終日人叩之
　終無所對衆目以為狂与賔俱以狂為醫不自醫狂
　　楊黼(黄/流)
楊黼雲南太和人生成弘間通五經尤好釋典工書善篆
籕人或勸應舉曰不理性命理外物乎庭前有古桂樹大
合抱額樹曰桂楼棲其上著書編摹皆用小古篆片硯欲
乾滴桂露輒滿不常下桂也嘗以方言著竹枝詞千首皆
發明無極之㫖蜀有無際大士辞親徃訪之半道遇異人
曰見無際不如見佛苐歸入門所見是也及歸其母方迎
門因悟曰孝吾母是佛矣復登桂楼注孝經数萬餘言引
証群書極慱後入鷄足棲羅漢壁石窟山十餘年毫秃皆
不棄作筆塚於西原瘞之為銘以志年八十矣子孫迎歸
忽促沐浴令子孫拜别曰明日吾長行果明日卒棺殮訖
燈火熒熒家人黼𬒳所殮衣竟自外入大笑曰楊黼先生
今日纔了事也己忽不見時有黄流者居玉岐之陽其為
學根㩀六經以獨子絶意仕進弘治𥘉與同邑䔥子鵬並
徴鵬得嘉興教授流固辭不受旌門
　論曰楊子五經誤為禅矣黄子尊經而以獨子不仕較
　見佛入門訣頗直㨗
　　吴珖陳鶴(一瓢/道人)
吴珫字汝秀浙江長興人隐居蒙山五十餘年自號甘泉
子著書有三才廣志史類文編凢千卷又㴱暦数勾股之
學常苦問難無人慨然曰所學非所事所事非所學何以
増長吾智正徳中夜觀乾象曰旦有竒士托我令童子候
之晚得一儒服者不自通冐入坐乆無所言珫曰公非凢
人可告我儒者辟人語則劉南垣忤逆瑾罷官夜泊慮逮
傍徨也相與訂交居停乆之珫與山人孫一元龍霓等結
社自娱以不見丗為荣尚書劉璘曰吾舎丼泉如病肺渴
陳鶴自號海樵山人丗襲南海百户正徳中從遊名山樂
之棄官好客放論今古凌跨恢宏詞章書畫無不依法盡
致将造顧尚書璘先一夕璘夣李白至及見鶴也璘嘗云
鶴氣凌邁似東方朔才敏贍似劉穆之其為瑣屑藝劇忽
整衣幘談理道辦世務又大類曺陳思云時有一瓢道人
匿其姓名敝幘蓬跣擔笻竹杖掛一瓢行澧中與新河宋
應登善宋工詩道人作畫多是大龍遊戯風雨晦冥臨畫
啣䄂奮𬒮瞑目逾刻信手便得華陽王焉之改舘一日請
王营黄膓既成坐其中令人舁之拱謝諸知既岀郭而死
　論曰珫知天鶴入夢一瓢知死皆有獨得
　　王古直
王古直浙黄􁏾人慱學工詩性簡傲正徳中嘗與黄侍郎
孔昭謝侍郎鐸忘形交逰京師偶郷故㘴事問之并閉獄
主事李廷美録囚異之檢䄂得柯學士句令賦日影詩廷
美嘆服長揖岀以是知名旅食三十年或贈以童僕謝不
受不置釡甑唯大籠五六過半貯古書畫及所手著詩文
間置壺鐺酒茗晨夕吹火引数勺啜蒸黍　輒鐍之遍足
跡名勝偶自觸其泡燈碎為不怡竟日曰吾生計此盡矣
方作草書而一椽吏至遽擲茟若敗吾興目毒之猝裂此
草椽怒路辱之則䄂手徃承曰王古直生冝一拳掾笑去
或勸且應制瞑目曰少年不為乃為之則何不借一薦綰
襍組大言曰彼束帶良苦寕以辱我惟對酒陶然微醺輒
語人此古直功名事業矣
　論曰此所為隐扵盧市者㢤
　　孫一元
孫一元字太𥘉陜西人嘉靖中不亊舉子章句日闔户獨
居家人亦罕窺其面年十八入終南山再入大白嚼草木
居息大崖下時有所得赤脚散髪走最高峯持古木松根
扣巨石為歌歌曰飡蘭桂兮薜荔衣卧虎豹兮從蜺螭笑
蒼雲兮胡不歸又歌曰悲萬役兮焉終乗元氣兮㳺無窮
聊歸来兮山中自號太白山人云性無所好獨喜為詩凢
感佚思作可喜可愕可悲可嗔一以寓之或欲薦之朝輒
撫掌大笑不為荅乆之東入華山南浮湘漢登衡祝融峯
返嵩山渡汴謁闕里思孔夫子遺文依依不忍去遂止岱
宗日觀峯觀夜半日岀滄海中發狂大呌復南徑吴入越
探會稽兩穴訪天台石橋返遇石州殷雲霄於太湖語合
意則渡楊子江訪雲霄東海上與登孤山闞海門　飲别
去殷子曰吾嘗與一元縱論古今成敗得失(豪)傑士志術
有成有不成愕然驚聼也
　論曰此太白山人遊記然可以想見其激宕之致
罪惟錄侠烈列傳卷之二十三
　　都文信
都文信元時平江人㓜失怗其毋守志不奪會張陳兵𧺫
艱難奔赱撫文信成立文信感奮攻苦稱博學工書法
苦不能治生缺毋朝夕至菜色同里徐佑之者素長厚贍
扵貲憐文信毋老無飬又以文信才尝舘穀之佑之有女
及并渚里豪争厚聘求之佑之咸不可㕥所生子㓜竟
贅文信為婿子視之因迎奍其毋終天年丧葬以礼洪武
𥘉江南猶為元𧺫義責餉扵佑之佑之不能免㝷坐
黨𬒳逮急文信淸代佑之曰無為吾不過畏魚肉而應之
非首事徃未必死且吾事忍汝代文信内感佑之之善其
毋且己舉子都氏有後佯送佑之在道督間行疾至金陵
向法官身承之及佑之至言前至其偦非真佑之法官不
信曰弄槊必少年乃欲以頺慶塞必以文信為佑之速佑
之去䆒以翁偦互讓故獄不决文信死獄中年三十有五
　　馬甲
馬甲者京師無頼也正統初年里中有胡婦稍姿色輙招
搖在门其夫役扵衙门路逺每侵晨未乃辨色公事數日
一帰帰必夜黒馬性浪蕩婦以自送意遂与通匪一日矣
偶冬夜馬入婦家就寝而夫適帰婦以衣褁馬令匿床下
𧺫啓户入夫毒语曰夜寒何必帰而煩我啓閉僕僕夫曰念
汝獨宿不惜道逺馬屏息急湏夫出聞夫繾綣甚婦絶無情
語夫𧺫誡婦夜冷不必燈火我善自卧我能反扣门関去
既岀𣸪返為婦擁𬒳加綿其上百慰劳婦夕毒語汝自去
我觧淂不劳夫岀又返勸勿過劳苦寕晏𧺫汝朝夕所需
我自携辦勿憂婦又毒口旦問不朝夕我誰朝夕我夫又云汝与
隣右萬勿使氣氣動湏壊入忍之婦益放刀我自不差甚不劳劝
觧夫又拊摩數四乃去馬伏床下憤甚夫恩義如此而忍外
交且語語抵觸無不寒心凡奸者必持小刃預防時情不能
制婦方嬌语呼馬勿悸此厭去矣馬出猝衝刃婦喉立死善
刃去婦家聞官称夫殺其婦夫不勝利誣服臨市馬忽自
投監刑願代夫死大言吾初憐夫為之平不義如是某殺
夫非吾意矣我死不扺婦死代夫事上聞両釋之
　　沈炤(杜洪)
正徳中沈炤為刑科給事中逆瑾矯㫖令炤會陕西廵按
御史杜洪共勘潼関衛指揮姚鑑鑑係瑾世仇必㘴鑑得
賄通夷内掠且曰事成殊擢二臣詣大峪口取居民結状
非鑑所轄炤語洪吾等阿瑾是手殺無罪鑑不可寕忤瑾
死不恨洪曰若年少有父母未有子且以七尺明此獄洪
親䘮子長頋偷生冐賞乎遂瀝酒仰天誓以實聞炤送錦
衣杖三十􁊾二級外調仍捕鑑杖獄死分其尸家属發邊
逺復以他事戍炤寕夏鑑子後鳴冤襲父爵
　　都司張吏矬劉
都司張吏失其名陕西人入直陕西都司崇禎十六年賊
䧟陕吏懐忠憤病風鞬一匣封識再三上大書一寳字抱
之以行賊較見欲奪之曰無湏行上大王速與通賊疑以
為寳也盛威儀湏之入吏䖍捧匍伏階下賊令速上吏曰
必文武諸公咸集且湏懸重賞賊曰果傳國之寳不惜官
汝湏臾各賊臣無後者咸來視匣吏乃從容啓鑰則白楷
一夜大書一賊字荘語示衆曰吏不怕死敬為大王正其
名自成怒且赧促令殺之吏曰吾欲死出此非人氏曰十
八孩兒特上一尊號當亦稱天以謚之義乎
雛劉㦯云矬劉皆其自渾以身不滿三尺而腰大餘圍慮人
之雛之矬之寕先自命以武世廕生而指揮使署莱州衛
性好矯異人哭擉笑人行獨坐人取獨與每發一粲聞者
為絶倒嘗謔其婦虐婦恨告其父必杖警之婦翁挾杖前
声其罪此騃何不速死則執翁杖笑曰姑緩一路㽞此三
尺以貞而女翁為投杖聞甲申三月之變郷建咸為位哭
􁌏矬諸公䖏倚門而咲衆義責之曰皆諸哭者之所貽害
至不可救藥若此乃作爾爾靣目大堪拍掌于是哭者亦
或一咲賊至萊州破𬒳執拱手謝曰吾項設以待斧鑕久
姑從他項次苐及矬在無煩執也賊黨咲去之
　　論曰張談咲而正賊以名劉詼諧而著致賊者以義
　　彼不讀儒書猶知石義二字惜皆不得其名嗟無名
　　而姓已自不朽
罪惟録列傳卷之二十四
　　獨行列傳總論
即未深扵學大其用而至性不化務人所不能及足以風
後世儇薄然率由朝廷道化所漸亦㦯其家教習也倘不
無矯情㓕性之虞其在旌異之及格不及格持之歟其見
諸他傳者従其所重不更録
魏祖忠字邦直福建建安人父康國𥘉以丁産虧粮法當
死祖忠棄妻子詣官請代至期将决忽奉恩赦同罪皆免
戴君用直隷吴縣人洪武中父福以主守失事當㘴君用
請代刑於市妻呉以莭行旌
顔琇字季栗洪武𥘉父得罪以毋韓戍鳯翔琇自吴走員
母骨歸數千里未嘗釋於地寝則􁌛置之渉則戴諸首父
既放免奉視勤親洗厠牏視溲安否或請代不可父卒哀
毁水漿不入口五日不勝䘮死子昌亦以孝聞
莫轅字巽伸平江人洪武初父繋治當刑轅年十一詣理
官請代官恐以筥掠不動遂上言之如其請父不忍更為
轅陳非辜仍㘴父長繫而轅釋父卒戍死間行員父骨歸
鄰失火連其居躍入火抱母岀膚髮為焦少年葛嘗疻傷
轅時𬒳賊葛與賊素衆執葛為轅報復陳葛殺人三于郡
轅曰三人死溺不由葛凢撫遺孤收無奍不勝数
都文信父賢且死信在娠託遺娠於所善徐右右曰果子
吾女女之洪武初信己長而右㘴法當死信願抵死右不
可爾父以息托我柰何令不祀己而后獲赦旋又以他見
逮信曰𥘉以翁無子故忍待之今幸有子潜胃右名逺死
右感之而子卒不育又有王敬者代其兄死
陸安父徳甫好客洪武中竟以客㘴法安與兄訣自吳中
晝夜走至都㐲闕請代許之談咲赴市妻鍾亦以莭聞
朱煦福建仙居人父李用薦知福州洪武中十八年詔害民
官吏親輸作城役勿代訴者死季用病不勝役矣煦曰訴
不訴等死或幸身死而父存訴入上憐之釋其父及同事
十四人咸復其官十四人皆謝　非子吾等城下土矣
徐允譲浙江山隂人元末兵亂讓與父安及妻潘避山中
遇㓂斫安頸流血讓抱安大呼寕殺譲俄果舎安殺讓将
辱潘潘紹賊曰必焚夫屍從若賊信之倒屋縱火火熾讓
屍且燼潘躍入火中死㓂驚嘆而去安得不死洪武中詔
旌其門
容師偃廣東香山人祖悌興邑人稱為孝行子孫服其教
不哀正統中㓂至其里師偃負父迯㓂及父揮子去之泣
曰父子更相為命去安之俄俱𬒳執賊駕父焚父師偃請
代至焚死而父得全
劉静江西萬安諸生也正徳間流賊破縣静負母竄不得
賊至欲牽母去静抱持力賊睨刀静請代死賊怒攅殺之
猶抱母不觧賊舎去屍七日不変旌門
趙智北直鉅鹿人母避賊為所得索財不遂将殺之智追
及跪賊泣曰吾母年老願見殺弟慧復又跪賊注曰吾兄
成人釋以養母我則代兄智曰弟吾母所爱可殺我留弟
母曰吾老矣殺我留子以存吾門賊曰慈孝人也並釋之
羅璋四川遂寕縣諸生也母𬒳賊捉手長槊殺三賊賊捨
母去後賊追至璋捍母母行逺戦三合不勝賊裂其屍正
徳中旌門
何應宣梁山人庠生正徳間母為流賊所執應宣冐懇以
身代母死宣死母存祀郷賢
殷士望南直鎮江諸生也父𬒳强㓂所執士望泣請代怡
然當刅賊䘚義之羅拜去
廖廷皓南直貴池人偶虎入中堂啣其母臂母随之去皓
自田中来見母急追抱虎項且泣且訴願以身代虎不捨
母復以手撞入虎口母竟得脱暈地而虎啣皓手又去数
十歩置之亦暈乆之甦
王在復南直太倉人随父讀書城外嘉靖四十年倭至奔
父子中道失復返㝷父父方為倭所繋遂以身蔽之痛哭
求免倭怒刅在復及父二首既殊而身犹抱持不觧旌其
廬
于博山西澤州人嘉靖二十一年鹵大入博有母𬒳鹵擄
哀求不得奮石撃之賊怒捨母逐博剖其心食之而母得
間走去同州張永安椽吏也父為賊所逐永安持梃撃賊
賊舎父永安断後䕶父迯賊創永安數十永安䘚死又張
承相州學生也負母避㓂冦遇之抱母叩頭祈免同見殺
李壮丁兒陕西安定民也從父母避㓂母䘚為縳去壮丁
児獨身奮撃㓂倉䘚縱母去復前遇五騎騎又縳母母呼
曰児但匿去勿頋我壮丁児手提鉄骨朶徂撃仆一賊母
跳得生四騎圍斫壮丁兒死
伍民憲福建晋江人嘉靖未年倭至其村民憲扶父迯反
遇賊長跪曰勿驚吾父餘任君欲倭不觧其語刅其父民
憲持械前中二賊賊後隊至撃落其右手卧草中一手荷
戈口喃囈呼父三日乃絶其後人時時見之煙両中荷戈
立則輙合掌伍孝子而過
夏暘字國輝通州人世藉石工不知書志行純䔍事父母
以孝闻冬月父寝懐溺器以湏父䘚哀毁過士人奉主中
堂出入必告侍毋疾湯藥不入妻室者三年毋病中雪夜
思啖荔子䠥走候城门入肆户未啓號告淂之暘之子嘗
小怱為其弟毆至死以毋所爱弟含涕不言郷黨稱之會
醝使聞暘召見自傷違飬執暘手而泣僉憲歐陽瑜時為
学嘗詣门就教其䘚也督學黄弘州祠表之
葉仁字大年南直徽州人父宗茂非罪坐城旦執牒觸獄
请死父罪白免
枚應發南直吳縣人市井不讀書毋病刲股𣸪灼肌以兮
母痛露禱願損己夀益母在晦南斗為開則母疾革忽擁
衾㘴矣連呼子頃六人来有水洒空遂念
呉璋母陸早寡無依棄璋從國𥘉例入官列名飬膳所
従分王江西至正統中陸病璋詣王门哀懇見母刲股愈母
王憐其孝許偕帰璋子洪後以進士厯南亰尚書
論曰凡殘生皆係㓕性不得入孝格洪武時有明諭矣
　而代父清死又不得入㓕性例如割股不勝數而常􁆐朱良
　善太倉俞敬至割肝求愈母疾腹有五寸縫痕不死事
雖愚而至性存
　　包寔夫(趙譲/周炳)
包實夫江西進賢人父希魯慱學潔行人稱忠文先生實
夫明經力學洪武𥘉舘於邑人之太常里歲暮歸省道遇
虎驚進退莫措虎前伏類跪者徐起啣其衣之左掖拽之
莾中釋而蹲視不敢犯實夫語虎曰㗖我命也我有七十
父母俟飬畢㗖我何如虎若垂聼起曵寔夫𥚑復至故處
舎之去趙譲事母孝母殁廬塟有虎来弥尾周旋弗去譲
亦安之夜盗入廬見譲哀瘠状反遺之鈔讓不能辭埋之
地又周炳武陽人事母孝謹母病哀號籲天願以身代母
思食獐肉四求不得炳禱於神願得見獐忽有獐冐入室
以㗖母病愈洪武中旌門
　論曰至孝感物余祖宋龍圖侍制道以獲鱖聞彰史冊
　矣勿以近齊諧忽之
　　李得成向化陸尚貭陳荣
李得成涞水人也年十三母避兵亂投水死久之思母立
母像復搏土為馬而身與妻啣勒負鞍若待母岀水乗之
者會冬月夢母語之曰吾卧氷下寒不岀遂與其妻臥氷
上七日氷化䆒不得母骸里人哀之洪武中舉孝亷厯尚
寳司丞永樂中厯布政司䘚官
向化北直静海會指揮上子也上以事得罪憤而投水死
化沿海號哭末屍不得亦投海中忽上屍浮岀潮中衣服
脱落時天方霽乍雷雨作見化頭頂父衣徐徐浮至與父
一處却巳死家人起而塟之旌門
陸尚質浙江山隂人送父登舟海口風作舟将覆尚(質)號
泣赴風濤中救父母父舟得安而尚貭溺死後人名此渡
曰陸郎渡嘉靖中旌門
陳荣甄寕民也事母孝母瞽舌䑛者十年復明天啟元年
隣火及廬荣抱母哀禱風返郡治灾水荣與母両漂各附
一木至福唐螺洲逹岸榮適遇母活先是郡守夜夢神告
次午孝子附舟舟正艤福唐得起荣及其母
　論曰水濱而得死者得生者不得死者有数焉而子之
　生死不論
　　王原
王原北直文安民也國𥘉其父珣有田数十畆苦徑役棄
妻子迯迄二十年妻張撫原成立娶婦段甫月餘原請㝷
父母曰茫茫大地知爾父何所原信歩去涿鹿東行徧齊
魯之界者数年一日至田横島宿於土地祠夜夢入古刹
日近午見廊僧炊就乞食與一盃曰此莎米飯也味苦為
汝澆以羔乃肉汁也曰如来如来来好去好忽祠門軋然
有聲驚覺暁有文人携杖而入問原奚自原以寔對且語以
夢曰日當午南方也莎草粮附子也調以肉汁父子膾也可速
去當扵山寺求之原如其言趋清源而上渡淇水逾日入
輝縣縣帶山有寺名夢覺原雪夜造其寺寝於門外住持
哀而予之食詢知其求父珣匕方為衆運晨炊住持素珣
籍文安因召問曰汝識此少年否乎曰不識也原因固問
乃是父珣抱持而哭然珣絶無歸意原以頭觸地牽珣衣
必歸住持乃强之行口占七言贈之曰昔日曽聞召尚之
明時罕見王君子借留衣鉢種前縁但笑懶牛鞭不起時
珣年已六十有四矣住持號法林
　論曰誠極則神告之徃匕然也
　　李孔修劉閔(曹時中/曹景)
李孔修字子長東粤人也好學善周易與陳獻章遊郷黨
稱為長者有庻母父殁改嫁誣訟孔修有其走令繫鞫之
俛首不辯令廹具供匕曰母訟民情真民願㘴罪令疑覆
鞫里人直之令延為上客後令至聞孔修名以為不可得
見孔修入縣輸租令異其容止問姓名不荅拱而立令䘚
不能得其名善詩與畫常閉户不出偶出逺近環視以為
異物及䘚按察李子庸為治塟
劉閔福建莆田人有孝行副使羅璟立社學延閔為師居
䘮三年不處内舎絶葷茹歲㐫弟婦求分異閔闔户自撾
其胸感復同居弘治中林俊以皇太子湏選侍從廷臣劉
鐸儲􁁱楊亷外更亷二人一致仕曺時中一閔也稱閔徳
宇道風自是難比可令布衣入侍事不果後御史援詔例
薦閔經明行修力辭正徳元年遥授儒學訓導時中以成
化已丑進士歴官按蔡副使忤要路拂衣歸居家峻絜鄰
有悍生怒其魁岸以垔題時中名於牛後詈之僕以告時
中時中曰彼詈我不聞汝告我詈我矣時中兄景􁁻㤗中
進士有匿其名言事坐罷英廟復辟廷臣白冤上方悪景
㤗二字以其名適合不許㝷匿名書下部考騐收景獄景
自誣服臨刑忽有撃登聞鼔而號者曰匿名我為之勿累
景
　論曰孔修與景咸自誣失太過庻出母而争父田即何
　不辯既不欲以名言事則有其匿之者也俛服何為閔
　即不岀徳譽己上聞矣告我詈我之言時中誠長者頗
　合三友之義
　　馬宗範宋顯孫清林桂
馬宗範北直開州人事父母至孝父没廬墓側有盗二人
入廬强宿飢索食宗範作羔大飽之二賊嗣聼宗範夜號
泣之聲酸鼻私相語曰可别圖生勿優孝子善别去弘治
中旌其門
宋顯章濮諸生也事父至孝正徳中廬父墓側劉六七黨
至曰此孝子里也遺之令箭為後賊信約百里勿犯群人
依顯章者俱活顯章䘚無子妻自經從之
孫清河南睢陽諸生也㓜孤盡孝母殁未塟正徳中流賊
入境淸抱柩弗去親友勸之去必不可賊両經其門不入
隣里反有依之而得生者
林隹字瀚海廣東人為大司農熈春之子永曆中以任子
薦授户部主事主蹕桂林佳謝事家居城破北兵入抱其
父柩不去兵以柩中或以珠貝必開之佳固以身䕶之死
不可兵怒殺佳於柩之旁竟斬柩無所有
　論曰必殉死者而倖免賊豈無父母哉而賊扵林佳則
　意不化
　　何孝吴門乞兒
何孝南直六安州人母患疽籲天願代有神化為醫教之
嘗糞以試之孝嘗母糞神曰可愈母愈後夀九十餘䘚既
塟廬墓矢集𤇺蜜六十窩足以養老人稱蜂窩孝子嘉靖
中旌門
吳門乞児嘉靖中行乞吳市中夜止吳橋下以其所乞買
酒缶而致諸母而歌以侑歡吴中貴人乗月橋上聞橋下
有聲俯視之一男子㘴老嫗塊上酒而歌也吕問之曰児
有母寔用為歡有年矣貴人嗟異之於是每宴席輒置餘
豆間待孝乞兒也
　　論曰移孝作忠古聞之矣蜂識君臣而能代孝子供甘㫖
　　是义移忠作孝之義也昆䖝旦然頋猶孝子之感其蜂也
　　孝以來忠之報搃属人倫之大有知悟無知如乞児之有
　　情悟有情似較易
　　潘寛葉文荣盛夲源吴鼐黄珏
潘寛福建晋江人兄實為諸生嗜奕學不進寛每入學舎
為翻兄局去友曰君有諍弟兄病䔍寛刲股療之未進而
兄作神言若弟刲股食君吾安能侮君且去兄飲所刲而
愈不知也兄曰吾老而得子安知吾子我可不以為子而
唯弟之依寛泣曰兄何為此言視兄子如己子較厚
葉文荣海寕所軍餘弟文龍殺人坐法其母爱弟泣不食
文荣謂母曰弟年尚少吾老矣又有子請代弟詣官供殺
人者文荣也竟㘴抵
盛本源浙江蘭溪人洪武中兄本道罪當死本源曰兄未
有嗣不可死我子女四人林立矣兄存猶弟存也竟㘴吏
聞者嘆息
吴　南直龡人與兄鼎弟珊客黄州衆夜閗殺人誣鼎吏
捕之急鼐代就獄兄求直不己鼐曰無為夜具衣冠自經
死
黄珏字玉合淛江餘姚人入歲始能言家人以為騃試又
輒不售乃棄去極契邵子皇極経丗書以庶母譛失爱於
父而孝友益䔍父殁悉推其善産與庻母諸弟曰此先人
遺意也
　論曰此皆䔍在原之誼者而文荣本源鼐代兄弟死尤難
　　鄭濓(張鵬王石豳黄鍾談禄瞿剛李需/李琚徐棵鄭元朱勇張顕趙思剛)
鄭濓浙江浦江人其先練練四世孫徳珪徳璋皆見於宋
史自練時則巳九丗同居矣元末大和年八十餘為家長
尊其先人之訓内外食指二千人大書堂曰恪遵祖訓毋
聼婦言以此持其丗元人表其門而復其家洪武𥘉濓為
家長召之劳奨切入語馬皇后后曰鄭衆而一心無不可
為矣太祖輒疑之復召問濓何以一心如是濓𫐠堂聮一對
太祖大釋然賜之梨持一出至家搗梨巨甕分勺水飲之
曰上賜也太祖聞之復大悦濓兄弟六人其時民間以履
畆不寔累及巨室弟洧代濓㘴罪痩死獄中㝷𬒳誣胡唯
庸黨有弟湜與濓争詣吏濓曰我長湜曰兄老相推者数
太祖聞之曰果如是從人反邪去之而擢湜為福建參議
又異弟洪為蔵庫提點司同官㘴罪連及死獄中妻石當
配絶粒死從洪太祖命廷臣推䔍行之士為東宫官屬皆
曰無過浦江鄭氏帝口聞鄭里有倣其家法王氏者審其
年三十以上俾各自推舉乃以鄭濟王懄為左右春坊進
庻子濟從子幹御史楷蜀府教諭楷父渊事父母孝聞急
人困宋濓謚之曰貞孝先生而王氏兄弟子覺子麟皆賢
又黄氏兄弟逄吉逄昌亦常聞義門之風而興起者宿遷
張鵬孝謹家人百口八世不分異成化中旌門㤗州民王
玉及興國州民石豳皆七丗同居慶都黄鍾男婦一百二
十口六世同居武陵縣談録太倉人瞿剛陵川人李需宻
雲人李琚並六丗同居陵川人徐樑合肥人鄭元冝都人
趙思剛安樂人朱勇歸安人張顯並五丗同居
　論曰帝室一再傳至骨肉多故安得懸諸氏家教於燕
　齊湘谷及漢趙諸王之前
　　何競沈麒俞敬崔鑑王丗名萬文亨董福光
何競浙江蕭山人父舜賓國𥘉為御史坐事戍廣西赦歸
居家数持吏短長䔥山令邹魯者故亦常為御史㘴降性
暴刻舜賓時對人發其隐魯未有以中也會舜賓怨家妄
告舜賓未赦前先迯歸下夲籍騐状魯故隐其赦牒曰應
送故戍所審之將以難舜賓訓導徐顯章者舜賓門人魯䧟
以他獄論絞送獄便道一入舜賓㘴魯輒大詬曰舜賓不
之戍擅竄重囚發䘚圉之并捕舜賓下獄嘱觧人押舜賔行
戍所半道濕衣奄殺之而捕舜賓妻子急競與母迯匿乆
之魯陞山西僉事競募死士数十人潜伺境外岀鉄椎䄂
中撃傷魯首盡㧞魯髪反接魯更溺之縱之歸去疾走闕
下訟冤并告魯不法諸事下法司魯競俱㘴死罪競母撃
登聞鼔訟冤覆理以競為父報讐編戍復得赦還
沈麒沐陽諸生也弘治中知府劉祥縣丞利儉為賊所擄
麒单身冐入賊營請就縶代守與丞死且反覆開陳利害
賊悟還守及丞為觧散其黨詔旌之
俞敬浙江山隂諸生也父華嘉靖𥘉以里役觧流徒徐鐸
赴口外鐸啣華切毒而斃之亡去敬踪跡鐸徒跣数十郡
卒聞鐸歸匿其甥楊氏家卜之城隍得渙之三夜有神語
之曰一喚得也遂佯為賈者夜入其家果一喚而得伏法
崔鑑北直大興人父佑嗜酒挾娼歸匿之数窘辱其妻至
不堪鑑年十三從學舎挟刅伺娼刺其左脇娼斃匿刄牗
下亡走則自念曰父不知以為吾母殺之也母莫自明矣
即走歸而父果詣縣告妻殺妾鑑自首曰鑑刄在也出牗
下就獄事聞刑部議鑑㓜孝心所廹情在全母請釋之詔
可
王世名武義人萬暦中年十七父良𬒳族子俊所殺輸田
議和丗名悉識封其所入購一刄銘報讐二字其上伺俊
於隘殺之詣官請死令欲檢其父活之丗名不可嘆曰廢
法無君與無父䓁遂不食死
萬文亨江西南昌諸生也年十六随父仲實鳯陽司李崇
禎八年賊䧟鳯陽索仲實急文亨披父冠帶岀罵賊不絶
口見殺父仲寔得免獲旌
董福兒河南人崇禎中父遇闖賊𬒳害福兒勇憤欲報讐
賊後隊十八騎復至下馬取飲山中福児嘱其同黨数十
人若苐立高岡爲哦壮我威福児持杖疾前衆爲福児高
呼賊易福児飲如故至前方起槊則受福児一撃矣仆不
起衆乃下崗各持仗至諸賊列閗福児疾又傷一賊奪其
槊合殺十五人其三人急䇿馬去遶山行而福児從山嶺
奔下迎前賊急曰殺汝父者去矣何事讐我福児曰欲得
爾馬賊信之下馬走又直逼斃之更二人悲號求免更随
手擊死散所獲於衆而以諸賊首祭其父福児後為百夫
長云
　論曰是皆明不共戴天之義者而獨難崔鑑年十三而
　能自詣官王丗名年十七詣官而全父屍自殺董福児
　以一人倒十八騎至性忘生智勇畢出不以其年
　　歸鉞
歸鉞直隷吴人早䘮母父更娶生子鉞奉事後母百法後
母不悦百愬鉞以恕父父批鉞則後母為進杖家貧食不
足炊熟則後母諓諓数鉞鉞不敢前父必岀鈛門外而後
食鉞無依或浪不歸数日父又提鉞在外行不好也隣母
莫不憐之乆之父䘚母與其子居鉞擯不淂見鉞販塩市
中時時因其弟甘㫖後母正徳中歲大飢鉞迎後母奉飬
後母内慙感其誠就飬鉞每食先弟後己㝷弟以病䘚鉞
事後母無間
　論曰五倫無施報閔子之無間直追底豫是也鷽斯之
　　歌千古哀之吾於歸鉞益頫首敬服
　　劉僕阿寄闖児
劉僕江西廬陵人失其名丗從事賢書飬正飬正頗通天
文䜟緯家言見帝星明江漢間又徃徃聞武宗禁中事以
為天下必殆有王者起乃私自納宸濠僕痛諌不聼至涕泣
以之㑹一方士為飬正所敬禮僕私叩頭與語曰吾觀寕
王當旦夕反則曲事寕王者亦旦夕敗先生欲以此報主
人厚誼乎方士感僕語旦夕去宸濠果反飬正死軍中僕
為收塟妻子𬒳逮徒跣随之饋飬正妻獄中及死取其屍
合塟飬正歲上塚哭視
阿寄者浙江淳安徐氏僕也徐氏昆弟析産以居伯得一
馬仲得一牛季寡婦得阿寄阿寄年五十餘矣寡婦泣曰
馬負重牛力耕蹌踉老僕廼費我藜羹阿寄奮曰母乃謂
我力不若牛馬廼畫䇿營生示可用狀寡婦悉簮珥得銀
十二金卑寄寄則入山販漆朞年而三其息歴二十年致
産数萬金為寡婦嫁二女婚二子齎聘皆千金輸粟為太
學生而寡婦則阜然財雄一邑矣乆之阿寄病即死謂寡
婦曰老奴牛馬之報盡矣岀枕中二冊則家計巨細悉均
分之曰以此遺両少主可丗守也言訖而終徐氏諸孫或疑
寄私蓄者窃啓其篋無所有一嫗一児僅敝緼掩體而巳
阿寄老見徐氏之族雖幼必拜或騎而過之寄必鞚勒将
数百歩以為常見主母不睇視女使雖㓜非傳言不襍立
也
闖児年十三禇氏遺奴也禇氏為睢州望族蓄家丁多先
是使闖兒父岀二百里外营事闖児從中道遇賊􁁻擄闖
児闖児父獨歸崇禎壬午三月賊猝入城家丁各自頋禇
家主與其屬盡被擄責金金盡不可得欲殺之己觧衣服
鑕矣闖兒急前抱主人慟哭賊左右奪去闖児痛呼曰即
不免主人碩以身代引刀自剄賊遽牽止之感其義為不
殺闖兒主人闖児又請一令箭送主人渡河賊許之令両
䘚監視闖児既送主人渡河亦欲並渡監者不許提之闖
児遽投河水流急両卒競捞起偽死棄去已復馳主人匿
山僻
　論曰均僕耳一正其主一生其主一善其主之後可以
　礪秉笏而立朝者
　　丁廣瞿嗣興李森史際
丁廣河南鄧州人事農饒於資兄貧廣春秋供米麦製衣
六必先上之兄数子貧過半為具牛種不足又復賙之子
姓自慚忍乏不告廣察知又復賙之而且怒之曰曷不我
告郷有婚不能娶(䘮)不能塟者首捐助以風其黨與孔景
者交善築室而居之景䘚䘮塟之善其妻過於景時
瞿嗣興南直常熟人少時射獵驅逐飲酒元末父逹失官
家落嗣興折弓矢去為賈乆之乃大冨事親孝所賑給单
寡不使知也或時有市易陽為忘誤而增其数任其口所
岀不與争錙銖歲儉來依者数百指厲大作蠲室舎居撫
之人言瞿孝子冨而行其徳子荘有學行洪武中為福(建)
參政殛除奸吏詔徴之
李森福建安溪人席先丗資冨凢計歲入别窖粟千斛以
贍親戚朋友之娶者嫁者病者䘮塟者火者盗者他有緩
急随事賑給各極意去代治學舎新橋梁道路無算天順
中岀粟濟飢𬒳旌(鄧)茂七反其黨掠泉州森戒家僮飭兵
仗飽拳勇掩撃之俘酋黨百餘人寕陽侯陳𢡟上森功授
漳州廵撿
史際直隷溧陽人生而貌偉口可容拳以進士為吏部郎
好結納㘴是失官嘉靖中東南荐飢捐榖𢾗十石助賑不給
邑多渰不瀦不陂棄為曠土有年際岀粟募民測水而疆
之如同字様民依以為活者甚衆士之窮困咸仰之假金
支作者不受其子錢母詘更以金繼之嘉靖中江南倭起
復輸米五千石助軍詔陞尚寳司卿復代募兵資粮不仰
於官倭平論功丗錦衣
　論曰宣父教原(憲)隣里郷黨一語其　奉是教者歴古
　今不多屈指至　從卜式之義以資　義尤大
　　李疑
李疑字思問南直江寕人洪武中家舎客曰責錢及額
客有疾病褁去恐諸客嫌惧不来或客婦有娠俗忌産其
舎不祥疑獨以尚義名家貧教授小兒賣卜自給遂不舎
客有吏部吏范　負疾踵疑門疑為汎除穢積具　户
灶微請醫師　為煑粥煉藥旦暮執　所苦既疾甚
溲汚衾蓆手刮滌不少見顔色范曰累君厚矣　報徳
有　兑許在故逆旅君可取之疑謝不受范曰君不取徒
属他人疑求范里人偕徃取以歸而范死乃岀私財殯之
而封其􁂫作書召其二子按籍還之二子兮　却不受
贐之又平陽人耿子亷以罪逮京妻孕将育　拒
妻卧草中疑曰娩風露病死矣扶帰
　論曰教化行扵上疑所為便只㝷常不　數
罪惟録列傳卷之二十五
　　庸誤諸臣列傳總論
危亾之故無非誤也我誤而彼為倖矣彼不倖則吾可以
不誤勝之也而誤有天與人之不同所付者無疵　人
可倖而天或猝然　敗之如專任諸葛而祚不長全恃檢
點而兵忽変是也事出不意知勇坐蹶誠無如之何矣若
廼當事而人自敗之則誠不冝以諉之天其以矜
者勿論矣至若闇扵㡬先昧扵物故怰扵人情自知不任
則奉身而退俟能者為之受而不譲以致機势所逼姑可
(以)疑之両可以争之獨可衡之無　以聼之嗟壬午甲
申之故乎建文中秉樞事與賛樞事者或極講誠正之學
以為執常理可以應變而且自是黨是悪人之非之人主至
陽非而隂是之己大見其非矣猶矯而是之益不能非之
扵是奉行者露而惑而鈍而鄙而近不或一濟則雖　志
向上帝不贖罪也崇楨中辦賊者始之　粉餙希逸督
責繼之不諳攻守　分昧扵任使䘚之入算蹈械而用誤
庸不能非之殆庸與誤相禅而大禍且成以身従之生平
非不可原而亂所自積萬世有口不可捫也論者于誤事
而死並有褒称然則何以䖏不誤事而死者哉
　庸誤諸臣傳
　　齊㤗
齊㤗南直溧水人𥘉名徳洪武二十年發觧應天明年進
士歴禮兵部主事㑹雷震謹身殿以九年無過　得陪祀
郊廟賜今名乆之歴兵部尚書上嘗台㤗問邊将姓名及
諸圖籍泰出手冊䄂中口舉無遺上大竒泰是年閠五月
受顧命輔皇太孫時諸王皆尊屬擁重兵専制遺詔諸王
臨邸(中)勿奔䘮王國所在吏民聼朝廷莭制諸王故不悦
謂此(齊)尚書言于新君矯皇考詔間我也時燕王入臨至
淮安㤗請急岀符勒歸國王益恨㤗㤗常使燕淂厚餽歸
上于朝上以是倍信重遂與太常卿黄子澄建䇿凡諸王
有罪輙除國㤗𣣔先燕以王英武志廣而氣剛可借以襲
諸國子澄不以為然於是遷周王橚於雲南徙代王桂于
邊執齊王槫因之湘王柏闔宫有焚降岷王楩為民　然
後圍燕王宫符下甚急燕兵遂𧺫以清君側為名上方召諸
學士坐便殿議行周官法度閫外事一付㤗請大舉伐燕
廷臣曰未可也泰怒拂䄂𧺫意以名正言順師與古法合
徃必克衆不能奪時諸老将惟耿炳文郭英在而炳文子
尚主最親拜下炳文平燕大将軍自遼東㑹兵五十萬進征
北平遣諸王各岀監軍泰以谷王橞漏師遁還遼寕二王
近燕慮為變皆請召還遼王汎海至寕王竟不至及炳文
戦敗乃使李景隆代之㤗極言其不可任上以其門第肺
腑至親必遣之師大􁢬四年北兵已逼淮泗猶以燕直丼
心㤗子澄謫二人官而令景隆致書燕請罷兵燕王曰紿
我也不聼乃復召泰未及還而金川門失守或傳上遜去
㤗追之廣德不及欲徃他郡起兵圖恢復所乗馬白為人
所識執送京師不屈死之籍九族外親之親高滽等一十
六户皆就逮児甫六歲給配赦還今其子孫猶存故居稱
尚書鋪云嘉靖中知縣謝廷􁈙為祠祀㤗守祠五世孫光
　六歲児後也弘光𥘉追贈太保謚莭愍
　　論曰先燕之計拙而况不先燕㤗專樞事与方黄軰所
　　䖏不同乃無長算浪以全師盡驅為燕用即使先燕燕
　　未動何名以敗之燕即失封亦猶能借諸王𧺫也覌大寕
　　𬒳刼輒共事㤗豈能以取懟諸藩者孤應之乎有靜
　　持以俟其内釁大不幸割燕而北帝也雖然主守自固燕
　　理逆地寡無因而𧺫特難雖誤不一㤗首㤗以誤而比㤗
　　議者不得辭
　　張昺(謝/貴)
張昺山西澤州人洪武中以人才累官刑部左侍郎建文
元年諸大臣言周代岷谷相継告變冝簡精强有威望岀
弹壓諸籓推昺北平布政使昺薦指揮僉事謝貴陞北平
都指揮使並受宻命淂先發後聞僉事湯宗上書言北平
按察使陳瑛受王府金錢多有異謀詔逮瑛謫廣西下詔
譲燕急昺與貴遽以在城七衛兵及屯田軍士圍王城外
墻鞬木柵断端礼門燕王皇恐稱疾不出盛暑坐圍火中
猶寒顫長史葛誠報曰燕勿病病偽也昺不傋貴䓁乗馬
負盖過王門不下又殺王守城䘚登城擐甲執兵飛矢入
王城四面鼓噪王􁁄甚時有醉䘚磨刀扵市隣媪問其故
張目曰殺王府人適燕使至京逮訊淂實坐名求王人王
計先誅昺貴乃舉兵佯盡縳所逮官較置庭中召昺貴入
與之二人猶未敢進王促使者責昺貴怠事二人恐違命
而又以王果窘無大患入至端禮門為伏兵所縳燕王擲
杖𧺫曰我何病為爾軰所廹耳昺不服死之昺機淺𥘉至
北平寄心腹于親吏李友直使刺事府中友直輙先事洩
昺謀以故敗昺死王擢友直北平參議渡江後族昺家連
程亨䓁五人上曰張昺之親與鉄同頑直湏爐冶引出生
燒之坐戍邊者甚衆一子得卞去乆之上屡夢昺披髮為
厲令焚其屍面色如生洪熈中詔坐昺戍邊者家籍一人
餘悉縱還正徳中知州馬如驥立祠祀之而謝貴山西平
陽人洪武中陞河南都指揮僉事坐事當死上特宥之降
河南衛指揮僉事弘光𥘉追贈昺太子太保尚書謚莭愍
貴英山伯謚勇愍
　論曰昺果才坐鎮足矣昺即不才坐鎮足矣伺耳目燕
　不能遽彂也受宻命而使醉䘚公言之乎圍王城攻乎
　堵乎王真病可不圍遽圍王城而不虞其偽病益憒憒
　矣吏友直每洩燕辛螫左右而尚以為親信可知在廷
　之任昺貴与昺之任友直雖邪正分而誤則一搃是不
　知人非善任
　　耿炳文(子/璿)
耿炳文濠人父君用積功爲管軍縂𬋩戦死冝興炳文代
領其軍明年取長興改為長安州州㩀太湖口邊周陸通
廣徳為要害太祖立永興軍以炳文為都元帥劉成李景
元左右副之時有處士温祥卿者在募通隂陽家言有智
筭炳文徃徃用其䇿周兵入㓂皆敗赱最後周李伯昇将
兵十萬結九寨困長興炳文嬰城守破其攻具月餘常将
軍徃援大敗之斬首五千餘級移守江隂十年敵不敢越窺
金陵一歩及姑蘓下陞大都督府僉事從征中原授鎮國上
将軍兼右率府副使復從平山陕守長安餉運鞏昌不乏
遂鎮陕西大浚堰渠興水利洪武二年授秦王府左相兼
陕西行省右丞封長興侯食禄千五百石子世劵十四年
從傅友徳破鹵北黄河復還陕西移諭征南諸将值蛮㓂
叛討平之歸第鳯陽贈父君用為侯時以逆黨故差次功
臣炳文附徐中山為一䓁縂兵平两當妖人充征西将軍
勦蜀盗髙福興俘獲多還鎮遼柬建文元年以征鹵大将
軍率衆三十萬北征燕壁真定都督徐凱以兵十萬駐河
間都督潘忠營鄚州楊松以先鋒扺雄縣不利忠松皆𬒳
執反告燕炳文虗實燕張玉朱能等遂逆撃炳文大敗之
嚴陣滹沱河東復戦大潰副将駙馬李堅都督寗忠顧成
指揮劉燧俱𬒳執燕兵圍真定两日不下去之帝始有憂
色召還以李景降代炳文䟽請專任臣可保其無他貽書
其子瓛自罪挫跌勉瓛努力無負朝廷燕師南下炳文䧏
永楽二年左都御史陳瑛䓁劾炳文衣服器皿僣餙龍鳯
玉帶僣丹鞓詔籍其家炳文自縊死子三璿尚江都公主
為駙馬都尉勇畧父北征時勸直搗北平己聞屡敗悒悒
對公主泣燕兵入社門稱疾坐罪死公主仍降郡主亦以
憂䘚瓛後軍都督僉事瑄散騎舎人擢尚寳司卿北兵𧺫瓛
與江淮侯吴髙及楊文率遼東兵園永平不克退保山海
関己而高𬒳間奪兵瓛数請文攻永平以動北平文不聼
二人先後亦皆獲罪死而君用有兄君羙積戦功子瑞死
敵瑞弟忠亦皆偉伐一門開國功温祥卿後以兵部尚書
調外弘光中李侍御清請原炳文謚武愍贈興國公詔可
之
論曰將將未易言也淮隂不厭多長興何人乃以三十
萬前驅乎𥘉邊周利守呼吸近時己都荣氣衰有身両
專征蜀福興積勢讋之不恃戦也簡書𥘉下自審冝謝
退即否延得如温祥卿者稍集成算及凱忠䓁呼吸不
　即如令多多適自累哉李清得見其貽子手札有恕辭
夫其中誠不與李小江一轍也
　宋忠楊松潘忠
宋忠洪武中錦衣衛指揮使有百户論死非其罪忠為䟽
救御史并劾之上曰忠率直無隐為人請命何罪乆之坐
事調鳯陽中衛以參将從征鹵前将軍揚文討西􁂜凱旋
復官錦衣建文𥘉敕忠以都督總邊兵三萬屯開平盡簡
燕府䕶衛壮士從忠聼忠莭制又以都督徐凱屯臨清耿
瓛屯山海関與忠相犄角時張昺謝貴葛誠内應不成燕
兵𧺫忠進次居庸関適都督俞瑱退保居庸忠承制令瑱
守関而以兵駐懐来不進蕪兵既走瑱居庸計忠䓁擁重
兵懐来必復争居是遂乗其未至先撃之諸将以衆寡不
敵請扼関固守王曰此非爾䓁所知遂統精兵八千卷甲
倍道趋懐来忠兵倒戈走忠死之弘光𥘉追贈夀昌伯謚
壮愍
楊松潘忠俱都指揮使建文中大将軍耿炳文帥兵三十
萬北禦駐真定遣松為先鋒而都督徐凱壁十萬于河間
潘忠屯鄭州松率驍勇九千人進㨿雄縣約忠為繼燕王
夜半乗其不備撃之黎明城破松率麾下南赱時忠兵尚
未至燕王曰吾伏兵月漾橋伺忠援可淂志也忠果至伏
兵𧺫橋下忠戦敗急趋橋不淂北兵腹背夹擊遂虜忠并
獲松鄭州兵馬盡没松忠皆死
　　論曰廟算既不精而總兵者𣸪闇不觧事于是以䘚与
　　敵未己也又以将与敵然則将之不為敵而寕敵死尚
　　足録矣宋都督楊潘二先鋒是也當時鋒頓羽折燕京
　　而南莫甚䧺縣之役自是滄州之戦死事如都督徐凱
　　陳暉程暹都指揮俞琪趙滸胡原李英張傑徳州之戦
　　千户蘓瓛滹沱河之戦指揮鄧戬陳鵬真㝎之圍都督
　　寗忠都指揮劉燧朱荣白溝河之戦都指揮何清指揮
　　滕聚㝎州之戦都指揮花英鄭琦王恭指揮詹忠渡涞
　　水則指揮賈荣敗東阿則指揮詹璟敗汶上則都指揮
　　薛鵬渦河之戦則胡騎都指揮林帖木児胡騎将哈三
　帖木児娄鬼里淮河之戦則守将丁良朱彬灵璧之戦
　則都指揮孫晟王貴䓁一百八十餘人嗟乎燕事不成
　諸人豈非廟祀世劵荣後世無斁也哉燕事成而諸人
　不庙祀丗劵然則荣後世仍無斁也㢤而成燕事以
　庙祀世劵者又何如矣
　　袁應㤗(子楷朱萬良/姚居秀)
袁應㤗字大来陕西鳯翔人萬暦戊戍進士知臨漳縣築
長堤四十餘里以禦漳水移知河内穿大行山為道引沁
水過之屈折成二十五堰灌田数萬頃居民利之擢都水
主事厯兵傋淮徐設法賑飢按察河南會遼撫熊廷弼以
人言求去擢應㤗右僉都御史填之晋兵部右侍即為經
畧甫出関誓諸神碩以身存亡遼建議收降􁂜飲食之與
官兵雜屯瀋陽東禦天啓二年瀋陽破大將尤世功死之
而川土帥徐邦屏李秉城周丗禄䓁迎戦於竹截橋敗没
應㤗駐遼陽禦戦南門頗㨗鎮将朱萬良䧟陣死忽訛傳
東師已入城監軍髙岀牛維曜䓁縋城走将士無閗志會
城炮火反射軍益亂文武官走且盡應泰提劍廵城知事
不可爲粛衣冠望闕再拜遺表臣力謁果與遼俱亡矣佩
劍印自縊死妻兄子姚居秀從死僕唐丗明撫屍大哭縱
火焚楼躍入死時同難張銓何廷魁崔儒秀皆淂贈恤獨
不及應㤗乆之追贈兵部尚書子祭塟廕一子子楷字茂
林天啓乙丑進士歴官按察副使家居辛已聞賊破鳯翔楷
不屈見害
　論曰大来之才豈克辦危彊即不能力請芝岡戴罪自
贖亦冝倣其城守故轍百計綢繆令不行而訛傳作固
　　張鶴鳴(弟鶴/騰)
張鶴鳴字鳯臯河南潁州人萬暦丙辰進士以歴城能歴
陕西右參政四十二年以禦鹵功加右布政尋擢右僉都
御史廵撫貴州貴州苗狆叛𥘉廵撫吳桂芳討定之乆之
復叛殺指揮楊可乆䓁焚堡薄􁆡會城告急鶴鳴曰是不
可不勦兵以間出斬其酋阿囬阿囬者𥘉殺可乆者也三
山平時紅苗勢張甚攻平茶鹵土官毋掘石耶故土官墓
僇其屍二司雖隷蜀近黔鶴鳴援之以土司酋陽為盟主
總兵鄧鎮領之而椘蜀撫臣壁境上二司深入戦大小五
冲潰苗乗勝攻番播中衛大焚掠安氏堯臣亦縦所部行
剽諸土司多叛從之苗酋班勝龍焚茨堡諸䖏進圍平􁆡
六衛震動鶴鳴授計指揮黄運清夜啣枚襲其巢擒龍勝
斬之復與參政楊　年都司李上林乗勝破寨千餘乆之
復集漢土兵萬七千餘人先攻蒙昌蒙丘大巢破險囤数
十賊赱洪邊追夹撃之復克險囤数十擒其首悪八十餘
人進薄大山菁燒寨入盡燬房舎斬首復数百級未㡬小
江苗二千餘圍施秉令都司馬如錦搗平之洪邊大定廣
順亦降獨定畨賊㨿捞平堡不下鶴鳴親岀定畨一鼓下
之斬劇賊王三蒲三䓁及其黨六千餘級撫歸農者萬人
四十六年紅苗復圍施秉岀攻縂塲韋利巴團皆䧟鶴鳴
以椘蜀不相恊助上言乗此機便費餉五萬可收全功一
旦棄之恐終無勦両江之期矣遷兵部右侍郎四十七年
水西與藺酋争地相攻鶴鳴頗庇水西坐訐不問以兵部
右侍郎告歸天啓元年遼瀋連敗没而毛文龍有鎮江之
㨗鶴鳴以苗功𧺫兵部尚書䕃一子錦衣世千户鶴鳴欲
倚文龍辦東事經畧熊廷弼獨不可時朝議梁之垣徃使
朝鮮兼制登萊鶴鳴以降􁂜不可信勿遣議不合求去不
許己而廷弼與撫臣王化貞争戦守鶴鳴右化貞未㡬廣
寕危廹鶴鳴䟽報情事謂經畧不肯出関徒欲踐其言為
左劵於是廷議經撫去留鶴鳴曰經撫不和必誤遼事意
請專任化貞方身出視師而廣寕敗問至御史江秉謙䟽
劾鶴鳴力主驟戦輕聼化貞而困廷弼于右屯以至扵敗冝
服上刑于是臺省周朝瑞劉弘化惠世揚熊徳陽蕭基侯
震晹交章論鶴鳴罪上切責言者鶴鳴在関綢繆所論失
事將吏多歸罪廷弼而寛化貞廷議𣸪譁鶴鳴又捕治杜
茂以為佟卜年使為東謀請併逮治卜年及劉一瓛且言
一瓛輦金閣臣一燝為廷弼經营以敗廣寕之事收一瓛
刑部獄􁁻乆不具上怒奪尚書王紀官坐茂一瓛死而卜
年流三千里廷臣言鶴鳴者益多謝病歸拾遺不聼復𧺫
南工部尚書時點賊未平逆魏大言非鶴鳴不辦以兵部
尚書縂督五省兼撫貴州鶴鳴移檄招賊安邦彦耶彦為
嫚書鐫木牌数其為撫時諸受賂状鶴鳴怒乃始議勦崇
禎𥘉敗賊海子峒撃却龍虎塲大戦陸廣河先後斬首数
千級水外苗狆遂畏服不敢動四土府傾心給事中瞿式
耜劾鶴鳴隂通忠賢藉其奥援淂免廣寕之罰乃復夤縁
𣸪𧺫急冝裭斥言官萬鵬胡永順復極論之㑹報陸廣之
㨗不問加太子太師乆之落官䘖去七年賊䧟頴州鶴鳴
與其弟參政􁇓騰皆見害詔復原官
　論曰鶴鳴西南亦頗料賊淂當此中虗直行其意無曕
　頋也及論遼事意必曲安化貞以制廷弼其窹寐悪廷
　　弼甚扵東邊矣諸不甚誤而獨誤此諸不誤不足救則
　　諸不誤亦不足贖化貞誤信文龍鶴鳴矯信化貞以矯
　　而誤益甚非魏逢庇鶴鳴伏法廷弼存東事以戦不足
　　以守有餘矣而論者以比廷弼于趙彦朱爕元豈其倫
　　㢤
　　楊鶴(子嗣昌)
楊鶴字　湖廣常徳人登萬暦末年進士歷都御史岀陕
西三邊縂督崇禎𥘉陕西盗王貳𧺫𥘉所部土賊居多二
年騎賊至七八千人撫臣胡廷宴與延綏廵撫岳和聲各
諱盗互委飬禍至是邊賊王子順䓁内圍韓城鶴與廵撫
劉廣生撃敗之子順走合府谷酋賊王嘉㣧掠延安慶陽
城堡俱䧟鶴主撫不以聞約廣生持牌四岀招賊所欵但
不焚殺而淫掠不免扵是所在競樂爲賊兵科給事中劉
𢡟上言秦之流賊其勢日熾邊賊以土㓂爲向導土㓂以
邊賊爲羽翼兼以荒旱頻仍饑民影附流賊以得食當事
以不練之兵勦之不克徒以数饑民責賞而所撫者無從
餉之㣲聼之掠不問今斗粟金三繯逋营䘚餉且三十餘
月即慈母不能保其子况官之于民耶且营兵曠伍半役
扵司道半折扵武弁所餘老弱㡬何何以當賊四年賊圍
慶陽鶴在邠乾不即援己而受賊孫継業䓁䧏無所安置
但令設誓而去更給之牒得牒者喜可更為盗岀牒免有
盗神一魁者降扵鶴鶴青数其罪以其所挟戦騎五千上聞
侈請犒濟省臣劾鶴恇怯玩冦鶴䟽引咎㝷又欵賊滿天
星散其黨萬二千人木㡬其魁徤皆叛去賊上天龍馬老
􁈇獨行狼𣸪掠鄜州列三菅于太平原鶴與總兵　承恩
撃敗之上天龍䓁以二千人降科臣奏撫賊欺餙之弊逮
鶴刑部獄論死子嗣昌以進士厯官至廵撫都御史表清
代父死詔鶴减戍嗣昌入為兵部尚書崇禎十四年以才薦
治賊奪情為束林所指自詞臣黄道周劾其墨縗不任于是
劉同升趙士春范景文成䓁交口不置同時盧象昇亦奪
情行問道周䓁不問也上悪黨同矯必用之以其言勇加
派海内怨望上仿古䇿遣之体且御製詩歌送之嗣昌負
殊禀可五官並効搗賊多有勝績忽三王一時並見害知必
無倖引帛盡
　論曰　胎于楊亦烮于楊前則恇怯图苟安春㓂
　　是也後則増餉欽怨因而長乱奍㓂在一方長乱滿
　　中原矣按鶴免死謝表有云臣既負國臣子不勝任
　　恐無以匡王嗟楊家父子自顕丗譜㢤雖然鶴与嗣
　　嗣昌生不凡是竒誤也夫既誤雖竒亦庸庸而誤誤
　　小以竒而误扵庸誤大
　　陳竒瑜
陳竒瑜字玉鉉保德州人萬暦中進士厯廵撫延綏崇禎六
年秦㓂既盡入晋而賊首鑚天哨開山斧獨㩀延水関負固
不服竒瑜陽傳總制檄㑹師岀不意搗之斬首千六百級
焚其巢二賊伏誅復分兵撃賊一座城斬之延水盗悉平
詔進守瑜兵部右侍郎總督陕西山西河南湖廣四川軍
務視賊所向随方勦撫竒瑜及撫沼鄖陽盧象㫒合數省
之兵併力扵椘楚中賊盡西奔漢中七年復合勦竹山溪㓂
馘斬數千竒瑜意主撫偶賊數十人偽稱撫檄欲　鳯翔
西门官軍誘殺之竒瑜奏撓撫下寳鷄知縣李嘉彥鳯翔
卿紳五十人于獄而諸賊竄漢中者凡數萬人川兵扼巴
西諸險賊不淂前連雨四十曰馬乏易多斃弓矢濕脱膠
不任用賊衆大困于車廂峽飢乞䧏竒瑜竒瑜喜受之檄
所過郡縣善為之治糗既過雲棧輒矯不受制起盡殺監
䕶官五十餘員闖入鳯翔掠隴州副將賀人龍張天礼為
所敗一路殘居民罷市匿去或從賊攻䧟麟逰永昌諸邑
勢益熾𣸪攻隴州城四十餘日督師洪承畴檄總兵尤光先
赴授与人龍挾撃大敗之論者始追恨竒瑜主撫之失廵
按御史傳永淳論奏竒瑜謂專主招降為盗所紿盡罷訊
詰以致一彂不可復收勦撫兩妨竒瑜乃請各撫鎮分地
責成意頗缷罪上𥘉許之後知其譎削職聼勘
　論曰不窮而求欵不可信也窮而永欵可信湏防其或
　猝有不窮之一刻必有以善其欵後制軼平疑伺隙俾
　一彂而終在吾敷中則非庸庸之所能及矣車廂之故
徒教之為賊也
　　熊文燦
熊文燦字　貴州瀘溪人客蘄水無子有滇客道淂棄児
歸名文燦令讀書成進士崇禎元年以都御史廵撫福建
招降弄海泉州鄭芝龍詔與逰擊御立功自贖己芝龍奉
檄撃走同盗劉香老扵小埕朝廷以為功晋文燦總督両
廣時香老連犯長楽海豊詭云願撫意緩兵文燦信之令
道臣洪雲蒸康承祖參将夏之令張一傑䓁徃謝道山受
降香老輙執之逆拒文燦諉過道将上曰賊渠受撫自當
聼其輸誠安得登舟降體督臣莭制何在令文燦戴罪勦
盗明年芝龍合粤兵敗香老扵田尾逺洋香老自殺降其
衆千餘人詔以文燦為兵部尚書兼副都御史總理直隷
山陕川湖軍務督勦流冦文燦與樞臣楊嗣昌謀大舉兵
請加賦海内積怨文燦提邊兵奉限合勦次㐮陽遣副将
龍在田邀撃革里眼射塌天于双溝大破之老囬囬䓁奔
枣陽逐北斬首六千餘級奪其牛馬騾萬頭十一年曺操
䓁九营獨保險内浙山中文燦檄總兵左良玉陳洪範進
兵浙川意主招欵閲月總督洪承疇䓁以勤王之師出潼
関聲振曺操懼率九营從鄖陽淺渚亂流而渉突走均州
叩太和山提督太監李維政乞撫維政言文燦文燦止軍
上書赦其罪大餔諸营頭目請曺操㳺撃将軍曺操固謝
不受且曰不敢靡朝廷一錢願耕此自食文燦信之輙許
房竹百姓分居互耕群賊相保不散時献忠亦受欵糓城
曺操與潜通廵撫戴東旻為文燦危之告文燦冝以理臣
各鎮現在兵馬再令督臣調發秦兵由興安馳赴恊搗渠
魁授首脅從自散文燦不聼以為撓撫議嗣昌遂請罪免
東旻以王鰲永代之已而總兵左良玉遣降将劉國能徃
招射天塌降其衆四千人文燦署國能為守偹六月献忠
先反穀城曺操九营亦𧺫應之良玉疾躡大敗扵房縣上
闻之大恨詔文燦革任仍視事㝷論死西市而嗣昌以閣
部出督師文燦子曰會𥘉赱依鄭氏潜東澥
　論曰盗有源以飢𧺫盗益擾民無耕地民盡赱盗無耕
　人故飢無己時盗亦無己時諸流与負固賊　誤以
　以為至诚可感失之甚也間以兵蹙就撫之有法盡其
　魁訊即否與以名啣使東禦陽尊之寔孤之然後可以
　竟撫之一字彼曰不靡朝廷一錢雖　愚亦虞其後矣
　文燦之計倖驕児弗啼能必其弗啼㢤与楊鎬王化貞
　袁崇煥䓁搃之志無疪而畧不足却喜　事時奉命治
　冦者上䟽不便直書賊某王(如諢丗王渾/天王之類)約軍中皆改
　王為亡文燦偶戦順天王獲㨗亦直書順天亡奏去始
　悟三字不便為言官所摘嗚呼順天亡䜟矣夫
罪惟録列傳卷二十六
　　方外列傳總論
西番以僧為治因俗淂封不沼之治也職官猶存二氏其
猶神道設教之微意歟然國𥘉立法甚嚴不以皇覺寺故
有恕詞李仕魯之死于諌扶道力洪武二十四年礼部奉
勅㝎僧教三為禅為講法為瑜珈道教二為正一為全真
時天下寺觀府州縣許各存其一府額每四十人州縣次
减曰母與民溷䖏毋増减譯㝎佛藏道藏毋拜奏青詞毋
私造符籙毋妄結善友毋増立菴堂毋奔走　搆有
司䟽騙民財毋親故容隐毋許白蓮靈保火居妄𧺫名色
俱擬罪有差年二十以下者有司類聞三年後赴京考試
通經典者給與度牒否杖為民民罪戌為僧者連　父母
永樂中軍民僮奴擅剃髮為僧者發山陵做工工畢㽞為
民種田盧龍牧馬寺擅外僧亦彂為工如僮奴宣徳中凡
關津遇有剃髮者輙捕送原籍罪如律天順中矯景㤗之
濫㝎十年一度違者戍之成化中嘗飭逰方無籍之禁弘
治中詔漢人習學畨教者悉彂原籍當差冐作畨人者戍
頋歴朝之溺扵二氏憲廟丗廟為更甚僧継曉以傅陞獲
寵近併旌其毋娼孝行賜女賚金寳無算陶仲文以青詞加
授特進光禄大夫柱國兼大學士俸䕃子尚宝次列五等幾
扵濁乱沉溺累及搢紳且撓國是盖祖訓乖違寔始姚少
師國𥘉僧而就儒官輙廢其教廣孝頂僧㡌趍朝恊謀宣
力文臣階特進荣禄大夫勲柱國則仲文之封所自来也明
之季淂庇諸莭義然則如来之説國𥘉以之無其君父而䘚
也以之有其君父㢤是傳録其殊異者以見此教之不可
概削云若女冠只冝盡革國𥘉例年未四十者不許岀家
是猶与之以法門也而或以遂其貞至扵濫觴敗佚殊甚
乃或女喝開堂而寔恣其違僻者江以南徃徃有之頋國
計之靡耗扵二氏者寔無算成化時便己册度　餘
萬歲豢以米約畧二百六十餘萬石而軍民灶　隐其中
土木金碧浪費不貲至于寺田公賜私買外盡逃賦役大至
厲民而况不牒而度者不勝数也即以湖廣太　成化
十九年至二十一年共蠟二萬三千四百餘斤共香一萬三
千八百餘斤俱令襄陽府吏税折收給之則合計内建不知
靡餉㡬何也而况坐食㳟上之不待敲朴者乎
　方外傳
　　宗泐來復
宗泐字季潭淛江臨安人始生坐即跏趺人異之八歲從
全悟學經藏過目成誦自是㴱入秘宻兼通古文詞典僧
来復齊名厯逰宛陵悦涇川水西之勝止焉洪武四年十
二月徴髙僧十八人蔣山太平興國寺建廣薦法㑹明年
正月上服皮弁搢玉圭禮佛前後各再拜跪三献請饌時
泐首應詔主天界寺讀道衍京口詩知其有逺畧奉使西
域歸帝心善之巳泐宣法扵徑山禅寺上就聼受　尼戒
于天竺法師慧日命泐與呉印咸蓄髪將授之官泐獨不
奉命後論入胡黨獄成押徃鳯陽喂虎既而赦之遂終扵
江浦之石洞
來復字見心江西豊城人徴㑹鍾山教部精宻兼通詩文
一日召見賜膳上詩稱謝有金盤蘓合來殊域自慚無徳
誦唐虞之句上大怒即殊字不反朕耶朕徳不唐虞也無
安得誦之立誅復
　論曰道衍從龍宗泐喂􁈇出䖏不同呉印蓄髮來𣸪吟
　詩生死不同總是禅悦
　　永隆一𥘉道成
永隆姑蘓施氏子刺血書華嚴法華二經筆端岀舍利有
光洪武二十五年大度僧就試三千餘人悉不習内典上
𣣔盡付法永隆願焚身為諸僧請命許之至雨華䑓望闕
再拜入龕索褚書偈取辦香書風調雨順四字語内臣曰
煩為奉上遇旱以此祈雨雨應秉炬自焚烟熖凌空異香
撥人群鶴飛翔火餘龕頂歛舎利無算上乃悉宥三千餘
人罪悉度之他日大旱迎永隆香至天禧寺禱雨雨果大
至上曰此永隆雨也為御製落魄詩
一𥘉名純住持天禧寺太祖嘗詣寺問出家不了淂何罪
答曰永堕阿鼻出何典曰岀大蔵某卷某葉撿視之果然
太祖猶以為諷刺他日中使督脩寺一𥘉具茶飲上聞之
曰結交内侍國典也付法吏臨刑白乳湧岀上太息命善
塟之
道成姓趙氏宋室苗裔為山東青州僧綱洪武中朝覲上
留之住天界寺西庵他日駕幸天界道成與衆迎上悦若
有見雲如繖覆之者曰偉哉吾以汝為善丗道成以不知
書辭上曰無尚參講矣嘗奉使至日夲海中見一金甲神
現雲端曰毘沙大王来䕶法道成曰吾有何能廼劳尊神
曰師前世辟支佛也今風波敢後道成曰便徃　善當奉
為天界寺迦藍神冥速隠去言訖不見及歸又現形善丗
橋遂奏立天王殿奉之
論曰永隆香作雨不止活三千人也一𥘉白乳道成金甲
　何用志異為
　　梵琦曇噩寳金(應/元)文康清逺夲善
梵琦字椘石一字曇耀淛江象山人姓朱氏元末剃度入
京聞西楼鼓聲汗如雨下因作偈曰捉淂紅爐一點雪却
是黄河六月氷洪武元年召江南大浮屠十餘人扵蔣山
寺作無遮之會梵琦館天界寺與其道侣援㨿經論成書
且入奏忽示微偈而化入火齒牙舌根𢾗珠不壊有六㑹
語行丗時預無遮者為瑞龍曇噩徑山智度呉中大祜竹
菴清逺聖屋元静五臺寳金開元文康圓辨智欣
曇噩字無夣淛江慈綌人俗王氏開山淛之瑞龍院日唯
一飯終夜凝坐既應召還山入㓕偈曰吾有一物無頭無
面要得分明湼槃後看翰林學士張翥曰噩師儀觀偉而
重成行嚴而絜文章簡而古禅海尊宿一人而已
寳金者姓石乾州永嘉縣之名胄逰憇峩眉山誓不粒食
採啖松栢脇不沾蓆三年自是入㝎或累日不𧺫嘗趺坐
大樹下溪澗驟溢不去坐水中七日如平時一日聼伐木
聲通身汗下如雨歎曰妙喜大悟十有八小悟無筭豈欺
我哉海真禅師曰昔無用和尚有方無用當出三虎一彪
彪非爾耶無用名守貴盖寳金師云先是實金在㝎中見
一山秀䴡坐諸佛五十三菩薩金碧絢爛語寳金此五臺
山秘魔􁏾也汝前身脩道靈骨猶存爾何忘之既窹遂逰
五臺道逄蓬首女子身披五彩敝衣赤足一黒􁄶從寳金
問子何之曰入山入山何為曰一切不為良乆乃没叩同
行者皆不見或謂文殊化身云餘皆通逹不滯又應元者
亢順帝召居宣州敬序山太祖𧺫兵時遇之趺坐不𧺫睨
以兵曰汝知有殺人将軍乎輙應曰亦知有不怖死和尚
乎上異而謝之
文康者住持開善寺常著托盋之歌以宋濓薦召對鍾山
上和歌以賜之
清逺者南昌魏氏子善文章多聞見元末避地匡廬悍兵
刼之閉目呵叱曰浮屠何有兵㧞劍𣣔殺之引頸就劍兵
歎息去
本善鳯陽人俗姓吴氏從源明和尚受無字公案錮関中
不眠不坐晝夜經行一朝聞鍾聲大悟示衆云金屑眼中
翳衣珠法上塵
　論曰蔣山無遮㘴上尚有雪堂行中仁公䓁係梵琦所
　薦盖一大証悟壇塲也文康多歌夲善無字而應元清
　逺咸不怖死諸公孰是孰非
　　祖鐙(懷/信)
祖鐙字無盡族姓王淛江寕波人生元末㓜時見父好謙
冩華嚴經五色舍利見筆端歎曰般若之騐一至斯耶因
求岀家受法扵曰溪泳公日溪升堂祖鐙投五體地求指
示日溪曰十二時中宻宻參䆒忽然觸著却来再問祖鐙
應聲曰生死事大語未終日溪便喝祖鐙遽禮拜日溪曰
見何道理乃便作禮祖鐙曰開口即錯歸隐上雲峯菴外
虎狼蛇豕交跡盡馴伏之不岀山者五十載時有懐信者
字孚中俗姓姜浙江奉化人元末住持龍翔寺太祖𧺫兵
幸寺聼説法稱善改龍翔為大天界寺居之忽一日太祖
駐兵江隂晝寝夢懐信来别曰且将西歸則此日懐信果
寂也太祖為助䘮
　論曰好謙不離俗冩華嚴五色舎利見与永隆茟端同
　異開口即錯經胡為者是儒者無言之觧寳金一切不
　為是儒者無為無事之觧夲善金屑衣珠是儒者文莫
　猶人之觧永隆請命曇噩分明𣑽琦聞皷是儒者朝聞
　之觧專務体不及用理則一耳而䏻使夢如其生生死
　朝夕益明故大儒徃徃夲之静業
　　溥洽
溥洽字南洲淛江山隂人族陸氏洪武中召為僧録司右
講經主天禧陞左善丗燕王立有任覺義者忌之乃言靖
難兵𧺫時溥洽為譲皇設藥師燈䜟詛不敬金川開門又
為讓皇薙髪方黄黨也溥洽怡然不辯詔囚之十年姚荣
靖疾革勸上釋之復為右善丗宣徳元年圓寂報恩寺
　論曰帝遜荒不果安淂薙髪事即果遜荒此何時乃𣸪
　從容傳呼天禧左善丗且薙髮何必僧為之乃溥洽也
　且溥洽果預方黄黨自應不免何俟十年按荣靖入寂
　時所懇乃是季潭保舊道侣故以靖難首勲而寛假遜
國亦似非情
　　昌海(善/啓)智中覺曇
昌海山西太原人參徹半藏禅師深契與洪連羲金談道
人呼為海金蓮隠崛􁪆山刺血書五大部經一百十三卷
較正華巖合論五臺清凉傅本宗二百門皆是手書永樂
中召入脩大藏經授太原府都綱時有善啓字東白長洲
官族甫能言即通佛典主上海延慶寺為副都綱召纂脩
永楽大典預脩大藏經常曰東魯垂道西竺見性並合倫
常
智中者彭縣入代月光禅師為都綱松溪時畨􁂜叛服不
常智中撫化莫不投伏天順中累封國師在邉四十餘年
化行功著成化中召歸老弥陀寺
覺曇南直嘉定人祝髮崇朙慈濟寺言未來事頗騐或卧
于榻則有見其行市中成化五年五月五曰趺化月餘面
如生肢体温軟身乆不壊舉若空衣
　論曰刺血書經亦是殺生當作何觧智中禪而儒治頗
　近而覺曇略似道幻趺化不壊或亦有之乃卧榻而行
　市中乎嘻邪術矣
　　惺吉堅茂(日瓦領禅伯/廻光禅師)
惺吉堅茂西僧也南京鷄鳴山在六朝時為北邱之地明
興大都城包之太祖逹功臣廟其上又創鷄鳴寺以為祀
神演法之所立國子監鎮壓之舊時餘䰟滯魄徃上結為
黒氣氣觸人輙昏仆太祖異之服儒服幸廣業堂妖氣寂
駕囬復作乃迎西番有道行僧而惺吉堅茂與七僧俱来
結壇忽感天雨寳花之異壇塲上下黒氣充塞開合散聚
如来就食供事人役氣翳其身惟露頂額如此者七晝夜
始㓕是後不復為恠又西僧日瓦領禅伯永樂五年四月
望日上與禅伯徃靈谷寺觀向日塔影則黙禱曰佛果鍳
朕誠則示塔影一果塔影成己又嘿祝天下太平民物豊
阜更示塔影一則見塔影二刹那之頃三塔畢現其色始
如黄金在鑛含輝木露俄若躍冶精光煜燁少焉如泥金
布練毫芒紛敷若流若現綺窓彩楞􁇠垔丹碧燦然呈露
至暮有五色圎光光中見二佛像及如来大寳法王西天
大善自在佛像巳而復見寳公像成祖萬夀莭先期復祝
之則塔影更見或炤璧或映地共為七影或黄或青流丹
炫紫至扵鈴索振摇寳輪層叠霤瓦鱗鱗欄檻縦横玲瓏
踈透一一可数人行走舞蹈深淺服色及烏雀衝過樹動
花飛悉見光中次日天花遍下大者如杯小者如錢東西
両廡又見塔影十變化萬状不可殚述塔心復見塔影二
塔殿上所製七生丸異香芬馥充逹近逺至暮留僧居寺
觀之明日師報塔影苐一層見如来自在佛像三羅漢像
六苐二層觀音大士像一左右菩薩像四有圎光五色覆
搭上寳盖垂䕃瓔珞葳㽔上大悦曰物影一而已塔見多
影佛道生法于斯為勝命圖與師使歸而言之國人又西
僧廽光禅師永樂𥘉曽来廽光寺演法武宗南廵駕幸寺
中忽有僧從寺出與上談道圎對不窮其偈曰可惜幽虗
青蓮地不見廽光舊主人書竟俄失所在上悟曰此廽光
禅師也命西僧繙印度真文以識其事
　　論曰凡西僧所為皆術若以心性則無幻中土亦可學
　　而至既以術幻見則胡不令中土亦為之而胡絶不聞
　　也誠不可揜所云微而顯如是乎又皈的逹亦胡僧洪
　　武中朝闕下馬之所踐地湧金蓮上異之岀宫人為之
　　澡体上偶燕坐心動欲除釋氏教俄而皈的達求靣聖入
　　之胡语不可觧澤者代對聞陛下且减其教来乞恩耳
　　上警慰遣之按余所親見朱𣸪旦能随口預測吉㐫神
　　騐不必舉念知之　曰此亦術也盖与西域術不同
　　占國師
占國師正徳中拜法王供飬慶夀寺以事至湖廣一夕還
衆異之曰不事舟車騎龍来也衆懇觀龍占曰勿怖出一
細様葫蘆去其窒承以小盆貯水傾岀有虫如線浮逰水
面噀水叱之漸長至数尺蜿蜒負擔俄数大雲　然合雷
雨大作衆駭匿湏㬰叱龍歸漸小𣸪入葫蘆
　論曰暈頭佗馴虎占國師豢龍乎史載豢龍又云優龍
　其術不傳料非窒貯如此法豈冊記亦存恍惚乎青溪
　暇茟載一西域僧来憇回回寺不飲食曰啖棗果數枚
　而己約六十餘嵗闭容身龕中式月餘不闻罄咳但似搯
　　珠厯厯人叩其術則勸人少思少食少睡六字
　　行果
行果僧也云自海上来能咒人使愈病劉郎中景寅吴員
外䁀咸家居就教行果受辟榖運氣法屏人扄室一侲子
守之乆劉忽瞑眩行果曰此将逰神神逰而𣸪可以昇矣
又乆若有物冉冉自口脱于几為么人長不滿指盤辟而
歌纎如蝇声劉問何為行果曰君之元神也侲子駭謼么
人亡去劉遂僵仆移時甦叩之若寐語不憶矣遂淂悸病
三月卒吳亦瞑眩如刘忽大呌諸仙至矣躍𧺫若粛容状
吴素跛兹周折如故既而家中百恠朋作犬登灶而嘷嬰兒
每反接若極梏而啼吴乃罵行果尔賊任氏刳其二稚吾
　　徳琮暈頭陀白雲和尚
徳琮俗姓杜唐拾遺甫之後也僧嵩山慱通内外典脩堅
永樂𥘉西畨一僧至自誇淹洽可為王者師上怫念中國
溥大寕出畨下或言上徳琮奉詔至設两髙几對難詔諸山
名僧咸来觀觀萬人西畨口懸河貫穿經史如誦琮應對
頗訥衆怯之有頃忽問西僧諦字何義西僧費擬議琮乃
大聲訓觧鳩大藏探儒書歴示以字學之義曰此而不知何
用僧為西僧慚下几謝服辭去上喜即日援左善丗為作
室鷄鳴山居徳琮年五十七説偈示寂詔𧺫塔于山之隂
賜御祭者三嗟乎拾遺数十世後其餘教猶能拄畨
暈頭陀住寳香山龎眉趺坐一巖下仁宗為太子時監國南
京岀獵逐二虎一􁈇負􁏾僧以衣覆而撫之如馴犬左右
張弧矢射之僧笑不頋監國驚異問何僧曰暈頭陀也旦
曰大人福薄何不随吾岀家監國不應己建興善寺居之
不乆辭去不知何之
白雲和尚棲禅蜀中頗能先知永樂中尚書胡濙奉命遍
訪張三丰不遇至蜀見白雲麈語無甚異靣肌理若少壮
濙行白雲出素帛一端曰好藏之别後行湏此别未數程
皇后哀詔至始悟白雲之為濙製服也以聞召至亰廷臣
無不礼之獨歐陽主事者出謾語白雲曰若非永　遺裔
乎曽記若祖曲存我不忘么不念我念若祖時頗異之探
囊耴永　所贈詩句示之盖集中曽載此诗且宋元度牒具
在則僧臘數百計矣主事乃敬服
　論曰杜子羙孫不傳诗傳諦字諦字中不忘忠孝祖所詒
　也勸仁庙棄監國頭佗頋欲萬歲至尊乎則何不從白
　雲數百年度牒也
　　長橋老子龍華寺僧仁
長橋老子不知姓名為西湖之東南長橋有小刹為之打
齊故以稱嘗習聼僧堂話頭便以為佛法在是聞者亦遂
以為禅種子一日謂其所知曰吾臓腑不㓗索挽西湖水濯
之所知以為戲荅以調笑老子曰一付軋浄肚皮来帶着
些子索去不淂所知猶以僧家上堂套语不為意湏臾獨闭
一室引利刀剖腹血不甚滓手岀其五臓六腑置九以布
袋縳胸啓户臨湖細浣之比隣咸驚聞來觀老子神色不
変語笑如故手盛臟腑帰室告人曰我不過振衷衣向長
流尋不染䖏莫　作罕事　所為　因　水
身澆却纔算上乗于是𣸪寔諸腹引纎縫綴之拱手謝衆登
榻坐呼佛者三遂瞑
荆州龍華寺僧仁金陵人七歲岀家不習咒梵每語必及
人情士大夫不敬其為禪樂聞諸及情語預知帰
壬午三月之九遍訣所知跨入塔封錮訖越五日里蕭某以
僧不与别怒必岀僧塔吾问僧破塔而僧宛然在也為攅眉
者三拱手曰吾𣸪能来君可竟去䔥驚　僧曰此别容我閉
目罷
論曰襲假作真襲之意不誣也禅门云拆還骨肉寕有
　之乎僧仁入塔五日所云死者仍活寕有之乎
　斗母老僧
斗毋老僧不知何許人善斗毋法景㤗中徐有貞嘗就教
築張湫法堤成徃谢僧曰盍有異學乎曰能斗毋法僧曰
子所傳有誤為正六七字誡曰可以衛身矣度七月難至
臨難幸注想老僧無恙後有貞以罪下獄耳不測亦便如
法存想是曰風雷大作猝見七豕奔殿上忽不淂所在于
是太史奏斗星不見㝷武功奉赦戍金齒便道謁僧僧飯
有貞引至小室穴紙窺之見七豕偃卧曰非考僧降此公
不免矣有貞謝自信所學不如僧
　論曰斗毋説近荒忽不是信近椘中來𣸪旦曰誠有之
　𣸪旦能先知随手判㐫吉日不嫌数百不耴謝有書
　頁約二三千字以為淂傳于閩之林姓者居室如常数
　千里外邀之如响然亦不止斗毋法曰吾能晨背日而
　視影乆見影光明不滓便心智灵澈𥘉亦不知其騐也
　積而騐云辛亥當事以聞瀕危而觧以試騐放帰帰
　眉山或云𣸪旦係宗宣子字曙青以旦曙二字或生疑
　後竟以二眉稱
　　冷謙
冷謙字啓敬别號龍陽湖廣武陵人元中統𥘉與刑臺劉
秉忠從沙門海雲逰無書不讀尤深于易及邰氏經丗天
文地理律暦善皷琴至元間秉忠仕元為丞相謙亦修儒
業常逰霅川與故宋司户趙孟頫同觀唐思訓李将軍畫
頃然効之遂得其法又加精焉遇異人淮陽授以中黄大
丹傳張悟真之㫖元末則百餘歲矣顔如童孩值紅巾之
亂避地金陵日賣藥市中神効髙帝𥘉薦為恊律郎郊廟
樂章多所撰㝎謙有友貧求謙以其術濟之謙曰有贏金
二子可有也多取不祥因就寓壁晝一室室有户一鶴守
之令其人叩户戸忽開入見黄白委地無数其人狂喜忘
所誡盡力携岀而遺其路引他日内藏失金藏吏以引聞
詔迹引捕掠之曰冷謙教我并逮謙謙中途謂逮者渴甚
幸與我一瓶水既飲輙伸足瓶中身漸没㨿瓶口拱手去
逮者驚惧曰死矣謙瓶中曰苐持瓶上前上淂瓶呼謙輙
應上曰岀生汝謙對曰臣罪當誅不敢出上怒擲瓶無所
有瓶破每片呼謙謙皆應自是遂不知所徃上命按籍錄
庫果有贏金二乆之人或見謙武夷山中
　論曰按祝允明叙仙奕圗稱謙于元至正六年五月五
　日作此圖以遺三丰遯老遯老者即所為張邋遢也迨
　永楽二年四月張以此圖帰太師淇國公福所作奇峦
　異沼林木屋宇種種軒特沼中荷花艶發群仙姝逰戲
　其傍張題云天朝維新君有畫鶴之誣隐壁仙去予将
　訪君于十洲三島恐後人不識竒仙異茟混之凡流故
　識此年月云云盖此題以明𥘉追記元蹟而所謂畵鶴
　之誣則恊律時事三丰者天下索不可淂况三丰所欲
　追随未及者㢤
　　張中(貝國/器)
張中宇景華江西臨川人少應進士舉不苐遇異人授以
太極数談禍福多騐常戴鐡冠人稱鉄冠道人髙皇帝下
南昌以參政鄧愈薦入謁且為帝望氣曰俟之應千日又
曰南昌旦夕灾鉄柱存耳果降将祝康䓁反已漢友諒攻
南昌急召問之曰勿遲丙戍圍觧今去五十日當犬勝亥
子之日獲其首領果丙戍友諒釋南昌戦鄱湖中為祭風
獲勝亥子友諒中流矢死中大笑奉賀上不信縳中水次
以俟中請岀死囚持牲酒祭文徃哭之友諒果死諸軍乗
勝氣百倍中狷介寡言與語稍渉倫理輙他辭亂之居都
下数年常為上作缺餅歌以測國運𥘉見中山王未遇時
决其大貴既而上待功臣嚴王㣲問中中曰公両顴如乕
當令終一日忽投大中橋下死不淂其屍己潼関守吏上
奏曰某月某日鉄冠道人䇿杖出関與投橋之日合元史
成帝親䟽中十事命宋濓作傳先是吴元年有海寕貝國
噐者與冠鉄道人同逰白下適太祖㣲行三人同寓太祖
凭斗假寐國噐視天語道人帝星臨斗矣帝㣲聞昂首觀
之鉄冠曰尚離尺許上大驚明日并召之問以國號年號
各對皆帝心所黙㝎者國器有弟子欲學其術不與傳乃
俟其逺岀窃破其笥出所藏秘書盡而國器忽自笥中出
怒叱之弟子赧服
　論曰太祖師行時有鉄冠周顛青田不足道也國器笥
　中岀與冷謙瓶中匿縂是五行遯然古無以此術啓土
　開彊者庇一身己竊弄造化而况大此者乎按缺餅歌
　中有戊寅閠五龍帰海壬午青蛇火裡逃火裡者寔事
　逃者傳聞䜟语并傳聞亦先及之竒矣前有龍馬両重
　之对省署震優之占剪燈花平反谅類多竒中上𥘉以
　鷄鳴山刹宇髙或瞰大内語未發鉄冠知之語僧届期哀祈
　可無毁果道迎哀　上问何以知吾意曰鉄冠言之遂寝此
事
　　周顛(簡雲道脩吳道/安劉五閻希言)
顛無名周姓自言建昌人年十三四便乞食南昌人争顛
之已而凡郡縣長𥘉至必謂呼吾告太平以其顛不為意
元末天下大亂偽漢陳友諒以兵取南昌顛不去但不作
告太平語及王師入南昌扵東華門謁上伏地若有𣣔言
状左右曰此顛也太祖不頋去是年六見顛来建業太祖親
出督工復呼告太平視之顛也扵是毎出必遇必呼告太
平無他言或探胸討物置口中問何物曰虱子㡬何對曰
三斗一日　目向太祖曰婆娘歹問何以你只這般只這
般頗以其煩命取燒酒醉之飲無数不酔明日又來又如
前云云命製新衣易之見舊　藏菖蒲一莖約三寸許曰
細嚼飲水可無腹痛太祖亦為細嚼飲水是後顛不已益
異之令以巨甕覆顛　甕積蘆火煆之薪盡火消啓視之
兀然顛在也復益薪更煆之啓視見烟凝甕底顛㣲以首
撼甕撼小水岀即省無恙太祖知為不可殺令寄食蔣山
寺僧来告顛有異状與沙彌争飯怒不食今半月矣太祖
親徃視之顛歡来迎無饑色既侍上食翆㣲亭諭主僧閉
顛一室每三日一問至三十有三日不求食也諸軍士争
投滴肴飽之湏臾哇不受常伺太祖道傍以手畫地成圈
大言你打破個桶做個桶又常作歌曰山東只好立一個
　張三丰
　　訪三丰是寔朝用(之)為均州令清之為太常卿与呉
　　印之為布政使絶不同印帰儒而両就官則仍以三
　　丰也伯華貯雷于掌道清納雲扵瓶与道徳忠孝同
　　異按周昉者以詞翰客李景隆府留簔笠二物曰君家
　　不岀千日當有禍湏披簔頂笠遶庭中呼我可淂生去二
　　載餘果大獄興闭府昉後園如法呼隙地生糓可啖榖盡
　　而禁弛昉曽孫蕚嘗出所藏簑笠示姚福因載之青溪
　　暇筆
　　趙應童(羅天祐卓晚/春卦和尚)
趙應童自洪武𥘉人己見其乞食應城中披百給衣繫瓢
杖頭懸葫蘆出膏為治病人莫知其年也應童者其自稱
老無不嬰孩也邑中叟九十餘言㓜時便見應童貌如是
至今無異但見其髪黒白不常時或剪留寸許不旬日即
長尺餘天雨雪露坐其中去之丈餘無雪也溽暑中向赤
日卧不汗應童日居應城不逺岀應城人逺岀者輙見之
㐮鄧荆岳問嘉靖中遍辭市人吾行矣忽龍虎山張真人
以舟迎之既至求長生術應童無所言居数月真人怒鞭
之䖏死岀瘞棺輕啓視之一竹杖而已又羅天祐漢州人
遊長寕寺若顛若狂常隱語盡郷榜姓名封以寄人撤棘
後盡騐後入成都坐化卓晚春莆田人生于嘉靖間自號
無仙子又曰上陽子人呼為小仙㓜孤行乞八歲善筭籌
指上千億不爽言休咎皆竒中𥘉不識字十四能詩十六
善草書唐順之為作小仙草書歌當道召之輙與抗禮有
所受分施人率蓬跣冬月履霜露宿石上著黒麻裙背加
青紗帕而巳日走浴溪涘飲水十数甌曰溧我紫金丹也
甲寅歲託言北行過江橋語人曰橋石折莆陽缺丙辰橋
折而賊䧟莆城後脱化杭之净慈寺卦和尚者永平人居
東陽山菴娶八妻皆死壽百六十歲矣能先知凡来相訪
自其家岀門卦即語其妻急作飯飯某某或語庄客某日
有盗至戒之盗果至卦先避菴後山髙処盗擔滿過山忽
眩患不省若𬒳拘縶者日岀卦視之群盗如夢淂省皆叩
頭願還窃物故處卦縱之
　論曰余甲戍逰江西南昌見東湖長橋有頭佗拜石徃
　返橋盡而止無間晝夜寒暑風日雨雪豫章紫石理脆
　𥘉之合抱乆之如線則更一石歲十餘更云無所求亦
　不開声作一语或問之則點首及摇手二像而己一衲
　百𥙷無裡衣露頂出足髮盤結如毡如此困疩面圎滿
　氣充溢如𬒳酒渥薫薰然不占食数日不死占之食食
　餘置橋欄乞者耴之日為常間倚欄白眼向人移刻又
　拜居人云拜如是四五年矣聞有人見頭佗拜山右亦
　若干年余帰後晤豫章人言甲申之前一夕忽失所在
　不知所之踪跡与應童小仙頗相似然應童薬人小仙
　言休咎天祐及卦和尚但先知此學近習之者多矣而
　拜石者不知何故
　　周玄真(俞震/齋)
周玄真𥘉從嘉禾紫虗觀李拱瑞為道士拱瑞南谷杜真
人髙弟也授玄真致召鬼神之術能咒妖狐驅蛇鬼㝷受
君寳大法于曺桂孫霅川人步宗浩者得呼雲役雨術扵
莫沾一玄真復從宗浩受之自是雨暘弗若郡縣請禱輙
有竒應洪武元年亰師旱李善長迎玄真設壇冶城山硃
書鉄符投揚子江中波濤遽興玄真夜半斗下存神窈㝠
電繞達旦握劍上壇召風師雷伯誓之俄隂雨翻盆大風
㧞木玄真曰未也至明晨黒蛇蜿蜒見西方雨更霑足上
召見武楼訪雷霆所以神之故對曰天地陽隂二氣而巳
因其運轉故有神神與人合者也雷非人無以知雷之天
人非雷無以人之天天人相孚本同一理上悓又俞震斋
沙人精五雷祈禱術同時有黄天玄者住持冝福觀亦精
此術洪武二十年間閩中旱召二人禱雨東西二壇分書
朱墨二符書己各投朱墨二研扵水缸中湏臾雨至雨赤
墨分東西震齋居里之三官堂一日有老嫗来謁曰某山
毋龍也行雨失律刼在日午望法官相救俞曰能幻形小
之乎嫗作蜒蜓投盂中覆以令牌端坐俟之湏臾暴雷雨
旋撃数遍過午乃息盂蜒蜓復化為嫗謝去每三年六月
輙来一朝則暴風疾雨由南而北人曰龍姑朝俞云
　　論曰天人合一之説理之至正最真所謂誠之不可揜者是
　　也即如致鬼如乩亦以扶之者為灵蠢則又雷必以人之
　　觧龍姑之幻近小説家不足信矣
　　張正常(鄧仲/修)
張正常者字仲紀天師四十二代孫也漢留侯後留侯九
傳為道陵建武中自江州令棄官人山道成岀三五斬邪
雌雄劍二陽武都功印一授其子衡使世世相傳乃乗雲
上昇壽百二十天寳中敕贈漢天師宋元皆尊其道歳辛
丑太祖取江南正常遣其使上箋陳天命之符既即位召
見帝曰天豈有師㢤授正一嗣教䕶國闡祖通誠崇道宏
徳大真人領道教事給銀印視正二品設賛教掌書等官
扵時天師稱為真人矣二年上将通誠天帝特召入朝上
致齋三日御衮冕服親署御名于章勅太常設楽手授章
禮成錫金幣宴文楼群弟子享别舘賞賚有差明年封贈
其父母四年復召其弟子鄧仲修為輔行賜食禁中十年
代祠嵩山既事卒子宇𥘉常傳正常於天心水月楼覩雲
霧西北𧺫中有金扉洞開五色晃耀䕶衛天神鎧伏森列
之祥授正一嗣教道合無為闡祖光範大真人十五年奉
命建玉籙大齋于紫金山十八年禱雨神樂觀輙應永樂
中嘗陪祀天壇編修道教書六年奉命就朝天宫建薦楊
玉籙大齋有慶雲覆壇鵉鶴交舞之瑞七年命傳延法籙
勅訪仙人張三丰不淂一日以叩劍授弟宇清書頌而逝
詔授守清正一嗣教淸虗冲嘉光祖演道大真人十二年
奉命就太上清宮建金籙大齋井龍見瑞十七年命治淛
中潮患書鉄符戒弟子徃投水水退己召修玉籙大齋休
徴尤顯宣徳中加封贈崇謙守静洞玄六字䘚而正常嫡
孫𢡟丞嗣懋丞通儒經敏慧能文善書嘗經山澤或謂壊
木在前請間道𢡟丞曰行不由徑頃之烮風㧞木行無碍
逰華蓋山祥光夜現天燈星布洪武中曽随父入朝授正
一嗣教崇修玉道葆素演法真人正統𥘉勅建天師府扵
朝天宫内居之傳嫡孫元吉元吉自正統至成化累加清
一嗣教体玄崇黙悟玄通真闡道弘化輔徳祐聖妙應真
人元吉檄雷磔奴有法力然為人淫暴貪恣屡殺人至四
十餘英敢問也成化中其族人留煥奏聞坐凌遲妻子當
流刑部尚書陸瑜因言元吉先世無功于國無𥙷扵民冝
絶其䕃封籍族屬徭役之無令印行符録誣惑斯丗并毁
其府第革所設勾𬋩都目諸人上如擬然符籙䘚不廢元
吉亦竟出獄䘚玄度嗣博學能文長詩画成化中授正一
嗣教葆和飬素繼祖守道大真人弘治三年夏雷撃謹身
殿柱召建祈謝醮于欽安殿感天花慶靄之祥己建保民
大醮群鶴舞空郷雲凝盖䘚彦頨嗣弘治中授正一嗣教致
虗冲静承先弘化真人正徳元年入賀上問神仙可見亦
可學否對曰如臣學為神仙者耳頋何足道臣聞堯舜至
今存然則可學亦可見願陛下慕之倣之車駕南狩召除
牛首山後湖一妖磔妖死扈駕還京嘉靖改元入賀上賜
問以清心寡𣣔對二年加封正一嗣教懐玄抱素守黙葆
光履和致虗冲静承先弘化大真人巳禱雪内庭有應奉
命建金籙大齋于内皇壇白鶴遶壇卿雲捧日既還山上
遣行人特詔召之稱卿不名㑹宅燬詔為作治給事中黄
臣諌且曰昔者栾巴郭憲噴酒止火彦頨宅燬陛下又安
用治之上不聼彦頨䘚詔如列侯例錫卹典傳永緒為四
十九代天師矣丗廟所命名也誥授正一嗣教守玄飬素
遵範崇道大真人嘉靖末年以滛荒死無子隆慶𥘉言官
論張氏悪淂比孔聖永緒荒夭人非真矣以後乞革去正
一秉教䓁號不許丗襲止許以提點住特奉祀詔革真人
名號以裔國祥為提點鄧仲脩者臨川人入上清宫為道
士探中天根之穴及抽添沭浴之候忽遇異入仙􁏾石上
出青􁂫靈書授縱閉隂陽麾斥鬼物之法又從隠者金志
陽傳性命之説龍虎大丹之秘洪武𥘉詒中書徴有道士
六人仲修與焉京尹請禱雨入室凝神雨随注
　論曰留矦圯上淂書祠石辟糓而徔赤松未嘗以術顯
當時而後裔之傳之者稍変道陵係中興名師改爲驅
　邪役鬼奉行者或以荒滛殺人而不為神之所不許大
　　抵挾持古數如五伯之稱王命讋挕羣服心疪而法在
　　也而亦以此孔氏世家似僣相傳茅山道士張明偉字
　　冲符酉戍後為海中消息事不就島死然則此教又稍
　　涉儒者
　　又曰浙於潜為道陵生䖏宋南劍太守林積以其為五
　　斗米之後收獄免襲封迄元始盛畱青日記云嘉靖十
　　七年真人朝帰泊彭蠡湖之星子馹夜半雷雨大作震
　　死賛教一人真人之不能自庇如此
　　麻衣姑苟仙姑
麻衣姑任氏小西汾州人永楽𥘉不願字人披麻衣隱于
石室山家人求之弗淂後有人見之或以净瓶乞水得水
即雨俗謂仙姑雨
苟仙姑名正覺其先蜀人丗居石門縣之國山生而有紅
光紫芝之瑞長好端黙一日登山遇一姥授草一莖食之
而甘遂絶火食求山中一冗居之修息十年家人迹之則
見群蛇守冗口樵蘓過此有虎咆哮前惧不入四方投謁
以善心至姑出見應答如響叩以未来一一神騐椘華陽
王承爝以姑在境内致齊奉書遣中使三迎之既至王問
道對曰忠君孝親道之本也修身齊家道之常也清心寡
欲道之基也王曰敬受教辭去世宋聞姑名命禮部尚書
顧可學致之固辭復使御史王大任従之辭益力且曰公
代天宣化不求賢士乃索女流史而有書後丗何觀大任
廢然而返明年世宗崩姑于三教百家之言無不涉貫人
謂其再束不昧静中生明稱之曰瑞仙
　論曰正覺穴居与麻衣洞䖏稍近頋正覺所言類淂道
　者非託詭迹之所爲也不求賢士乃索女　辭召亦即
　所以獻規㢤仙姑雨与永隆雨何如
　　陶子成
陶子成金陵人居右花村有術士自江右来優以五雷法
仁宗監國時延致禱祀輙騐尊以殊禮百官過其廬必式
之一曰宫僚之䘮将葬而雨詣子成請　子成不可其妻
勸之廼問窆期曰卯午曰吾令両時不雨䘮者請益復益
一時明日大雨獨三時霽
論曰禱雨徃徃然矣止雨不闻之而核以三時乎亦在
　五雷訣中乎
　　王士能(邵道/人)
王士能山東濟寕人𥘉居海州人稱海上老人生元至正
中至憲宗時百二十歲矣嘗訪道蜀雪山見石牀上一老
人披氊衣坐卧啖乾麵或掬澗水一二升其顔如嬰見亦
啖士能味大苦澁如是者三年士能領秘授還居其州日
啖枣三枚水一甌而已濟寕指揮王宣故海州人曰吾祖
嘗言先世有族人棄俗入山者不知所終翁殆是手考其
世果悉指揮朱顯䟽扵朝憲宗勅守臣安車載　師御書
誤作士寕遂以為賜名云還居濟寕僻巷卧榻外無長物
程墩篁尝間就教無所與郃道人蜀人不知其名弘治中
至慶陽年六十餘矣披衲晝夜露坐郡少年争来就教道
人教以不語援筆示人善視人病令病人張目噓氣審其
可為則目諸弟子前置飯道人岀鉄尺横飯上黙誦呪己
𧺫尺摩病人瘥矣不可為則指示死期不爽不取人錢活
一人取尺布𥙷衲衲完弗取也善飲水郷人恣與之多輒盡
冬月嚼水如氷声少頃面頳著汗也有老人患痬頸日乆
求道人道人書曰崇也若嘗聘某家女以其醜而悔盟女
慚縊死此其崇云老人大驚頓首為三目愈之忽語諸弟
子吾将歸矣設几三層坐其上亱半霹靂𧺫屋脊又有若
戈甲士馬聲弟子環懾伏地天明而道人死
　論曰啖麵亦𧺫子之學也楊文懿嘗造請但曰静坐寡
　慾不識数不動氣又云近日與人接大敗吾事邵道人
　不語援筆余友歐陽憲萬亦習為此閉息南昌之西山
　十餘年從者十餘人随啓䖏置筆墨行之甲申後不淂
　其興居矣
　　尹繼先
尹繼先陕西臨洮人成化間逰南都髪歲不􁆽人呼為尹
蓬頭綴道牒羊皮袋中元時所給也問其年月宋紹興三
百十餘歲矣而容色若處子去來不恒或閉関卧踰月不
飲食人飲食之亦不辭雖多一時盡客李員外所員外遣
僕入京上章清告繼先語員外適従闕下見使者命下矣
僕還果見繼先闕下客魏國公晝偃睡𧺫曰適逰姑蘓洞
庭山公愕不信尹䄂中岀两洞庭橘曰橘尚未開園也有
少年病尫不治母大夫人力求尹尹曰非薬石所及也因
令設两(榻)相聮両足相附湧泉逹於
蒸也若(少)年之悪汗滛滛徐而授之刀圭霍然起扵是
張生為稷下之談尹垢跣謁之生危弁尹謾罵不以意駁
刺其所著悟真篇生驚服則自掌其頰曰恨有勝心未降
也逰吴中吴甘泉者精数學偶為尹布筭精思累日始悟
驚曰先天虗一之数也其仙乎何以有此劉瑾窃政尹時
譏詆之一月有人訪尹贈之衣鞋值其睡留去尹数日𧺫
曰此終南山人也知我将逺逰矣無何劉瑾謂尹左道戍
之関右遇土人彂土淂鉄鶴跨之飛去後人遂以鉄鶴名
觀云
　論曰神逰亦一家之學也豈勝心淂之乎与少年對
　坐此是運氣之法使吾氣離身而及物如以噓水而水去
　以口吹火而火㓕但特之不精氣不能週身何况身以外按
　甘泉為尹布策有曰不能死不能生是則隂陽所不主之也
　甘泉嘗為廵撫俞諌䇿㓂曰㓂雖必至然宋及接而覆己
　而果然刻日不爽
　　曹太𥘉裴慶
曺太𥘉不知何許人来吳侈口蹙願㴱目状似胡人火髭
髯苴布而嗜酤日就市膹肉喗脩不輟口無人䖏語似有所
召呼亦或若有所對接人目以為顛又或閉目卧累日戎𧺫坐
亦累日絶無傾踦可不食數日不飢弟子従之久不見其所如
叩問必叱之歲旱祷者以百法太𥘉曰湏我乎期旦日詣壇
竟不徃弟子不敢速忽雨大澍連日夜弟子伺之方火鼾及醒
笑曰水足乎可不再鼾也始知太初以卧祷之自是拯危觧
厄至其所黙坐叱咤若有所考􁩼然者患息久之語弟曰吾不
敢私　力人幾落
汝誠未至且従彰洩唯黙存脩之候至
不知所之
裴慶呉市人忽有所遇一旦遣其妻去舉室中筐篚粗其
悉委之衢搜衲浮㳺無所為人始以道人稱之坐困野庙
累月不𧺫亦不見其飲食叩之不應去山中張氏道宫安焉
偶言後事多騐亡何化去
　論曰呉先賢賛曰尹蓬頭曺太𥘉事故老言之甚覈裴
　則近事人多識之言其𥘉無甚　也而忽若有悟如此
　古傳不死果有其方欤
　　夀岳山(賀/長)
夀岳山南直句容人落魄舞顛若不觧人丗者為里中攅
造黄冊及期莫措一字里正督之甚急一夜就隐跡而逃
但留数字筆管中人始知其仙去也後郷人每遇之深山
窮谷中賀長正徳間鬻餳雲夢門年百餘歲矣獨居三十
餘年一日谓隣人吾死矣旦啓室視之無所有
　論曰去来唯吾矣
　　李麸子(柴道/人)
李麩子不知何許人隐武當不火食日飡麦麸数合見
人輙長揖曰大造化叩所以不荅如是二十餘年嘉靖
末朝辟召不應時有太學生崑山紫某晦其迹棄家徔麩
子逰麸子一日徧辞山中佀端坐屍觧　稱道人更入伏
牛山脩道後二十餘年𣸪還武當訪小范仙適靖江　王施范
金范納之道人曰吾　足數千里見范范尚湏人食耶掉
頭去范聞之尾至光化見道人歩履如飛目送慟哭返
　論曰麸可食金不可食隐而不見學道無餘義矣李
　不應朝辟范受王施隐顯之間也
　　馮都長
馮都長貴州貴縣之大族也世有一人稱都長立召風雨
鬼神虎豹言人禍福無不騐自蒼梧上至南寕率敬信両
廣諸猺事之尤謹皆以祖公呼之嘗奉總師命撫安䟦扈
每月朔望大龍山熟猺各奉香錢納其家其神異者率無
永年至四十上下非縊即溺而死死後逺近即奉之以為
神盖祠于縣之北門者十五六像矣祠有宋元碑記弘治
間欝林州賊李通保假稱馮都長作亂旌旗皆書馮氏其
徒衆遙見通保黄𫀆冕旈所居皆金碧宫殿遂蠱惑聚至
数萬人官府不能制兵震乃詣請都長都長望空作郷語
刺刺有頃以手浪指畵訖還報吾祖公在無慮今亱子時
蓐食丑時𧺫营遇賊縦火時風逆臨仗風返燒賊賊大潰
都長單騎馳而呼曰我真都長假者速䧏斬獲無数亂遂
平又嘗單車直入木山崗猺賊穴中衆羅拜受欵都長致
渠魁諭之汝却不可赦渠魁伏地曰不敢爱死容我訣家
中一日輙縦去至期不果来衆危之都長曰勿過明日果
至渠魁言吾欲叛約而繞家大䖝咆哮禁不可脱故耒都
長時年己四十餘矣一日将自縊親友畢集守之語其舅
氏候甲甥死三年舅氏有难可向東南呼我者三我為救
舅氏守之数日稍懈竟自縊死後其舅出賈果有水厄如
法呼之而同販之救者至云晚有一人來報候某有厄故
急掉至此
　論曰撫安䟦扈與智中之代服畨􁂜同功但非神非鬼
　又非妖術持正伏邪䘚不能夀俱属难觧
　　望氣道人来道人
望氣道人不知姓名善觀氣色所言吉㐫皆騐崇禎中厲
都城東直門漢壽亭矦祠有錦衣張指揮夙與善甲申二
月中自賊信未嚴道人力勸張掛冠去張不省及聞昌平
兵变又勸徙家南行張復猶豫城䧟張始皇皇問計道人
曰所言不用至此無復可為矣周指空中烏示之烏忽堕
地曰即何䖏脱急歸賊兵己有其宅数日同諸武職死西
市
来道人蘭溪人不詳其名學方術常用戲人明季乙酉龍
􁈇山張真人朝南亰自㳺還山過嚴陵七里灘忽旋風怒
舟舟欲覆真人乆知道士指曰此必来以術恐我仗釗謁
道士蘭溪道士曰偶然耳勿罪叱風風　遂別去嘗語人
吾登塔七層層有逰塔士女咸来搭吾肩背與笑語人不
信偕至塔試之道士登塔時春逰頗盛羣少年從地觀之
果佻逹甚未紇天大雷雨道士急将灰物周書八封端坐
其中踰時雷雨止道士将左足向巽門先探岀寸許忽空
雷一震指碎乆碎者腐半年道士死
　論曰望氣則可戲人不可邪與正之也二道之淂失見
　矣
罪惟録列傳卷之二十七
　　㙯術列傳縂論
古六藝礼楽最要已入志中洪武三年詔會試中式十曰
後各面試騎射書算与律是六藝浮而為七而乆之漸忘
十日之試在入官者無不讀律而射御両事偏属武科屈
首孔孟者不與且書算但職之庶人之任官者嗟身通六
藝雖號為大儒亦鮮能　之矣　况操縵之學失傳諸生
入膠庠且老死不一親琴瑟然則礼樂亦誰克􁋯之也上
不以為制風詩寔治乱正變関係乃事隷太常習之者為
朝天觀道士而教坊亦淂入賛　士之掩耳而不聞
哉後世書法亦不由制惟民之　而書之價乃與
画䓁極其法者最難明書二宋擅代盧熊与夏継之徐武
功呉文㝎劉太漢頗有渊源而祝允明王寵文徴明亦見
茟性頋近者偶一覩記時逺輙湮畵自山龍藻火華虫等
皆取諸象在夏時之鋳于䁀者畵之始也然而盡义通于
書如蝌蚪雲鳥亀龍以象形画也以象形書也搃之覌天
察地周覧百物而二者己具但以用法不同岐而為二按
水墨一家其運茟与草書相近精其義者知之摠近自然
為六萟之祖欤而吾以画亦通于文有夲㫖有局勢有格
有体有氣有情文一茟不能増减其可増減一茟皆非画
藝術列傳
　　沈度徐子仁(謝子/象)
沈度字民則直隷華亭人少力學善篆隷諸體洪武中都
邑交舉不就坐累謫雲南岷王禮聘之屡進直言于王多
禆益永楽編修楊溥以度名上擢翰林典籍一時翰林工
書法如觧縉之真行草胡廣之行草滕用亨之篆八分王
汝玉梁用行之真楊文遇之行皆知名當丗而上獨喜縉
廣及度度書婉䴡飄逸雍容矩度八分尤髙古上賜度二
品金織衣新制象笏􁏫度名氏塗黄金予之度　粲與其
子藻皆善書並官近侍仁宣　林院學士年踰
七十乞致仕不許度為人孝友　附貴　上
盡誠悃喜載籍古彛鼎閉戸焚香賦詩襍列花卉竒石而
粲端厚謙抑好奬予後進舘閣稱二沈云孝宗善書雅愛
度訪淂其四丗孫丗隆授中書舎人直内閣
徐子仁南直江寕人年十四𥙷弟子員任放遭黜落由是
慱極群書自前元趙孟頫亾書學遂㣲篆法尤多失正至
周伯温始復振之本朝李東陽逺續其緒子仁所為早尚
䧺䴡晚益朴古㧞俗綽登神品餘若真行皆入精妙碑板
書師顔栁楷法題榜大書師本朝詹孟舉並絶海内日夲
使臣購得之為什襲去武宗南廵召見行宫両幸其宅子
仁故長髯上手剪之以為拂子因自號髯　築園于城東
楽之善製小令能自度曲棋酒之次嘗令伶童侍女傳其
新聲焉同時謝子象亦為諸生乆不遂弃去自號野全子
子象亦美鬚髯行九人號髯九翁子象氣局儁朗才情綺
䴡對客髙談如倒􁂫櫝兄弟四人各善書畫有子少南嘉
靖間以御史改翰林司直
　論曰書法通顯亦有運在三子扵𥘉造鮮稱述遺蹟
　不為達古之家所什襲豈以其淂奉内召為増價乎詹
　孟舉故能大書朝額盖用茟法各有不同稱　淂之非
　能口傳嗟顔王亦或互為　之則　㦲相
　傳墨匠陳宗渊者為越剛中　預　人
　不敢儕二十八人日跪階下臨羲献　逼真上為絶倒与中
　書同事落其匠籍善山水兼冩神久以刑部主事致仕
　　宋克(宋昌裔詹孟/孟舉胡廷鈜)夏㫤(兄/昺)
宋克字仲温長洲人饒英分以武力自憙好擊劍将北赱中
原従豪傑馳逐㑹偽呉盤踞度其無成不為所用然侠性
在好折人過為黨里所異扵是闭户讀書臨摹晋魏诸墨
揭窮晝夜不廢遂精其藝真行章草兼通所傳七姫志
論者谓天授非人工時又有宋昌裔者工力不减克　見精
媚時詹孟舉与胡廷鉉同書千文上以胡勝于詹令書皇陵碑
夏㫤字仲昭崑山人以經義舉博士弟子永樂中遷庻吉
士擉蒙嘉可改中書舎人詩文書法皆臻妙境命書宫殿
榜額春賚特厚賜弟予告且賜　考功　守瑞
州入為太常少卿画竹石師王紱外􁂜亦聞其　購之
或曰畵更長扵書也㫤既知遇上问所従學書以昺對為
㫤兄遂驛召試之上頗稱善留㫤同官丗遂稱大小中
書
　論曰自史頡創体至秦漢代有改作而古今之變徴焉
　夫礼樂制度無不由質而文而書獨自繁而简蒙福荘
　重極矣隋以前隷特行唐以後専尚楷雖鍾張二王兼善诸
体而便扵操􁓆無踰行草法故日趍簡易何則古情樸貴
祗行後事繁急稱手所為趍便也二宋二夏後世敦古之家
　　倪瓉張觀王紱黄子乆戴進吴偉呂紀沈周郭詡
倪瓉字元鎮南直無錫人強學好修性雅㓗輕財談言絶
人築清閟閣藏書萬卷充彛鼎名琴扵左右位署木石蔚
然深秀更自號雲林以餘興彂揮于縑素特倡平逺一家
界地有餘望之清絶吴士誠𣣔鈎致之匿漁舟為邏者所
得竒計脱晚益恬退屏慮釋累足跡不渉貴人之門清而
不汚混迹編氓沉湛免禍洪武甲寅卒
張觀嘉㝎人師事夏圭馬逺与盛昭呉仲圭交能盡淂其法
却好逰見名山水神耴之又善鍳古所辨三代法物如援契尝
徙居華髙又趙原詔中書圖徃賢　原應　見法
王紱字孟端號友石又稱九龍　介絶俗　公行
金求晝謝不與日夜聞隣笛乗興畫竹訪遺笛者其人乃
大賈喜甚治羢綺答謝更求一畫紱請原畫手裂壊之却
其幣有詩集行丗王丗貞稱其盡竹爲國朝苐一
黄子乆南直呉人資故絶人談儒墨黄老以口辯屈人負
書而逰見學士大人多凌忽伐其技能致中怒以罪錮之
後逃去爲黄冠稱大痴徃来吳越間授教弟子其畫長扵
山水淂淡趣𥘉學董巨源己乃稍變之有画訣傳世
戴進字文進浙江錢塘人𥘉爲銀工􁏫刻至妙己棄去爲
画臨摹精博而意趣包􁁃一落筆俱入神品爲本朝画流
苐一宣徳中一時待詔有謝廷循倪端石鋭李石皆知名
進𬒳召呈所画仁智殿有秋江獨鈎圖為釣者着紅臨流
廷循妬進奏曰紅品官服色不冝野用上遂揮去放歸以
窮死死後而人始重之大梁人張路者學其法頋進于神
鬼佛像尤多而路繪人物兼有吳偉焉進門人方鉞學進
画已造閫域惜其早䘚評者謂戴門顔子其後復有仁和
沈仕善花卉山水稱名品仕刑部侍郎鋭之子踈放不治
生能詩
吳偉字次公湖廣江夏人少孤貧與趙甲行野遇道士目
異之與期東門大石上夜　語　後期　道士後
至刺大石岀泉清冽飲之曰二　一　以技名　遂别
不復見偉後學画專十二科山水人物蒼勁入神品成化
中石為錦衣鎮撫待詔仁智殿偉好劇飲优妓或經旬不
飯人欲得其真跡載酒典妓則伸楮落茟不知何人所湏
也偶醉中𬒳詔中官扶掖踉蹌行殿中上命作松泉圖偉
跪翻墨汁倍手塗成上歎曰真仙華也偉戇直有氣岸非
其人雖䔍清不應即素䁥一言不合輙投硯𧺫其出入掖
庭奴視中貴人求画多不典于是中貴人数短之無何放
歸弘治中名見便殿授錦衣百户賜印章曰畫状元留第
西街疾歸居金陵武宗即伍復召之中道　酒卒而趙甲
者画神鬼像甚靈異著名椘中
吕紀淛江鄞人専攻翎毛間作山水人物勵志漢唐以耒名筆
兼集衆長弘治中應例入御用監益造精詣孝宗朝以傳奉陞
至錦衣衛指揮應詔時多立意進規上曰工執藝以諌吕
紀有之時有邊景昭與紀齊名世稱邊吕景昭浙西人而
廣東林良者亦善翎毛花卉官錦衣衛指揮
沈周字啓南號石田南直長州人父恒吉恒吾兄貞吉咸負才名以父
孟渊永楽中𬒳徴不就故二子咸匿自好周精繪事志尚髙
邈所蓄僮㒒悉通文史為文追左丘詩宗蘓白兼有陸務觀之
體書法黄庭堅而画得之於天然率　或草草點綴　意態横
生父卒棄諸生飬母有曺太守者新搆行署致諸工藻繪之亦及
周周不辭或曰謁貴㳺可免周曰徃後義也求免而徃則賤耳無何太
守入覲銓曺問太守沈先生無恙乎太守不知何指姑唯唯己見閣下
東陽曰君挟沈先生畵来耶愕不能答時吴寛方為少宰太守倉皇
走謁微問誰為沈先生者寛具語周悉太守曰可柰何寛曰沈先生
画傼有之公代為緘致曰沈先生病不能加寒温也太守􁕉吴未至郡
齋先謁周一見似曽識面周曰某曽陪諸工丹青貴署矣
太守慚謝
郭詡江西㤗和人也自號清狂少従亊學官弟子業忽廢
册嘆曰循咫尺之義市榮當丗負志者不為遂去体極其
走馬豢猿之戲寕王宸濠召與語　辭故托拙業以㣲罪
行徃依都御史王守仁題詩以見志守仁與符牒令辟耳
目他逰遂間道武昌或僱蒻船縦跡德安䓁處宸濠反其
黨或言郭詡慷慨可借軀淂詡勝一敵國矣遂使人好語
跡之令曰如違梗則縦殺之勿留與他人也乆不可淂守
仁歎曰鴻鵠横絶非斯人耶其時燕人葉元静者𬒳庶子
服亦能貴其藝其遁跡類詡
　論曰繪事丹青其心耳而不淂其心者不傳余偶從此
　永心廼悟天下皆畫寔無畫空者心之在寔者不変其
　在空者変不可窮也夏㫤以下诸子以隐以傲以妬以
　　肆以規以堅以侠皆可成名而特不可無其心其外蔣
　　子成啇喜馬載陳暹季昭鍾欽礼王諤朱端杜古周東
　　村馬爻吳仲圭王　明咸有時名獨疑吳小仙肖僲縱
　　茟入化乃為画家所擯不知何觧至于唐六如文衡山
　　陳白暘诸家以宏文髙寄偶涉少卉輙以為其家非其
　　義矣時奕碁國手称江隂相子先鄞人樓淂逹並淂應
　　召然淂逹又累勝子先又周玄素者共武中以能畫𬒳
　　召令畫天下名山图扵壁對曰臣未嘗遍厯九州唯
　　皇上示其大略遂縱横茟下既畢事伏谢曰天下江
　　山己㝎指掌間不可動摇上悦
　　金忠
金忠者淛之鄞人也性慷慨負義氣𥙷兄戍趙州賣卜益
精多竒中燕王𧺫兵北平忠布衣田冠奉元亀上謁典儀
云浙東竒士金忠碩見殿下說兵事王召見忠叩首言殿
下太平天子且曰舉大事人才爲急王命卜之大吉立授
署紀善日侍帷幄賛理戎務尋陞長史入國歴兵部尚書
上欲建儲淇國公立福駙馬王寕素善皇次子盛言髙煦
扈從功忠獨力争不可遂就上前歴数古昔適孽事以對
上心是之異日宻以質學士觧縉黄淮皆如忠言己而皇
丗子既立爲太子上遂屬忠爲東宫輔導官令兼詹事府
詹事上北廵留忠與蹇義黄淮楊士竒輔太子監國是後
宫僚徃徃為髙煦所譛輙逮繋上宻令忠審察忠每頓首
再三白無是忠慎毖不洩上故専信任之諸所獲全者多
人亦不知也公事輙推同官使展其能有缺誤引為己過
不遺善不念舊悪太子即位忠己䘚追贈少師謚忠襄以
其子逹尚㓜為翰林檢討後歴至長蘆運使
　論曰忠歴數古適孽事盖不俟元亀而决人謀奪鬼夫
　不諳古事而能决萊者乎古人告今人相傳袁洪相忠
　某時有三日至尊之分乃燕兵抵金川文皇令忠以其
　所御冠服代挕门外防不測至入朝而觧
　　袁珙(子忠/徹)
袁珙字廷玉浙江鄞縣人高祖鏞宋末進士元兵壓境鏞
不屈死烮火中其家十七人咸沉水珙少逰海上遇異僧
吉别崖于洛伽山授以相人術布黒赤豆暗處令仰視日
至眩俯辨之或懸五色絲縷隔忩映月測之皆不感曰可
教也占者必五皷　對視其氣色并參以生辰乆之更能
察人心志有無失珙於九流百氏莫不渉䆒好為詩歌酒
酣撃缶仰天豪吟所居前後多樹栁自號栁庄洪武末偶
岀市見一婦人乳女于榜廊哭甚哀問之曰夫當戍趙州
因跡其夫為韓嶺金世忠也業卜卜不售𥙷兄戍狼狽珙
歩勘之驚曰子尚書骨相勿憂世忠曰即恐道死耳乃望
此珙為代償酒貲貸粟二斗資之行曰異日毋相忘丗忠
去戍所而卜大行從燕王淂國𧺫為尚書别有傳珙𥘉遇
僧道衍扵嵩山寺曰和尚目三角彯白形如病虎性嗜殺
他日劉秉忠之流也衍笑自負後衍從燕諷經語王臣有
所善相者袁珙旦與俱来王曰善珙就外舎王為衞士服
陪貌如王十餘人珙一見王伏地不𧺫屏左右曰太平天
子也臣逰燕市諸将相肩接則皆以大王故王恐語洩陽
以罪遣珙至通州令唐㤗械至京㝷釋之又令太醫院戴
原禮盡取其書以進宻召入邸珙曰大王鬚髯長過腹臣
言騐也王昂首曰何如珙曰勿昂首是矣湏之至壬午六
月王即真命千户張勇典膳徐福驛召之授太常丞進正
卿子忠徹　臚寺序班既菅北京父子䕶從出入禁庭立
儲之議帝意有所屬者累年使珙相仁宗伏對曰人主也
相宣宗曰天子萬年于是無所有廢立及卒姚少師奉命
撰志銘諸不悉但云事具九靈山人戴良傳最後弇詶王丗
貞偶得戴傳于市見所序䟦諸公為蘓平仲唐愚士王連
善曽子啓胡若思軰皆知名忠徹𥘉在燕工府燕王宴北
平諸文武使忠徹執壺觀之宴畢宻對曰都督宋忠面方
五大身短氣昏工部侍郎張昺面方五小行歩如蛇都指
揮謝貴臃腫早肥而氣短都督僉事耿瓛顴骨挿鬂色如
飛火左僉都史景清身短聲雄皆不令終其後永樂中人
言椘王子重瞳者宻遣觀之還奏無他異從征北鹵所言
皆騐仁宗為太子時忠徹為太常寺丞言太子薄福及即
位怒𣣔誅之忠徹懇使者稍緩二十日時夏原吉為力諌
繋至臨清遇遺詔免宣廟中語上七日之内宗室有謀上
者果報漢王反其他㳺公卿間占論徃徃不可殚述珙有
孝行性忼直能輔人以義忠徹性險陂相群臣意所不合
者多及其短正統中坐矜傲下獄出仕終尚寳卿年八十
餘
　　論曰廷玉以相術㝎茦能奪帝隐與洪武中劉三吾
　　觧縉同功子忠徹執壷之視又為造燕苐一功所謂知
　　彼是也但所著人象大成書未見行世
　　戴原禮周漢卿汪機蕭甲葛林陶華呉傑(鶴氅/道人)
戴原禮浙江浦江人諸生學于丹溪朱震亨醫竒効燕王
病瘕初使韓公𢡟沼之輙愈輙發曰臣技殚矣請問原禮
原禮問王何嗜嗜生　原禮為暴下之皆細蝗也嘗愈晋
王病曰復發不可治果薨太祖病大漸罪諸醫獨云及原
禮曰仁義人也王六庵賔淂其術傳于盛啓東
周漢卿浙江松楊人以醫名武城男子病胃奮擲乞死不
得為納藥其鼻竅俄吐岀赤䖝寸餘口眼咸具東白婦姫
十四月不産曰中妖下之有物似金魚永康童腹疾痀瘘
行為刺其腹間　氣氣如臂梗巳則魄然鳴疾愈長山嫗
遘驚疾𥘉發手(足)顫掉嬴祼奔走或歌或牽曵如舞木為
刺其十指揣出血愈烏傷陳氏子腹有凷捫之如瞿或以
為奔豚或以為癥瘕漢卿曰膓􁨌也用燔針如筴者刺之
諸暨黄生背曲湏杖行醫以風治之漢卿曰血瘕也為刺
両足崑崙穴頃之投杖去而同術倪維徳盛寅蔣用文皆
知名維徳著書曰原機原機本之隂符經曰心生于物而
死於物機在目也吴人王賔窃戴原禮之書傳之盛寅侍
成祖嘗以醫諌及侍仁宗亦随事獻規曰清心寡欲以強
聖治賔列逸運其以醫遯世者乎學以活人尚非其意活
己寔切逹人情悟物理諳天道未易言也
汪機南直祁門人丗醫一人癎發晨見黄狗走前則昏
仆地機曰早辰陽分狗陽物黄土色胃屬羊土虗為木火
所乗兵諸脉皆屬目故目撃異物用實胃㵼䏏之薬而平
蕭甲失其名淛江錢塘人常待一遊僧厚僧以所畫牡丹
為别乆藏之偶岀視花瓣中有極渺字的視乃見皆古醫
方也按方治之有奇騐後又聚薬煉為丹俄見爐上有花
絢爛丹成如黍珠用以活人雖瀕死可救
葛林字茂衛浙江錢塘人充太醫院官愈武廟褓中少師
楊公子當暑而驚眩氣絶且移木矣林曰無傷亟出外児
巳噤不能劑林(其)劑所恃者天上雲耳雲生而凄凄𣣔
雨隂氣舒而陽(氣)洽吾以清利物煑水而䒱于下其痊乎
如法而愈
陶華字尚文浙江餘杭人治病有竒効或病食羊肉寒結
氣縮且盡門人請方尚丈曰可服砒錢許門人駭不用尚
文曰年血能解砒反用當愈果然
吳傑字士竒直隷武進人丗醫兼通青烏書風角雲氣占
經李虗中子平之術金丹内外秘訣然竟以醫至大官侍
武宗每愈一病輙進一官為太醫院判固譲進秩三年而
受院使上𣣔以禁衛􁊕傑賜蟒衣謝不受上南廵傑以醫
諌繼之以泣上怒叱之自是不淂従行上還道病次臨清
夢見傑立召之見上泣上亦泣時江彬力請上復幸宣府
而傑診上脉宻言諸大閹曰察上疾幸可還内耳至宣府
脱不諱吾與若軰死有葬地乎奄然之乗間曲說上意動
而彬數従傑覘上病状即詭言曰萬壽無疆霍然𧺫矣駕
還京上崩彬坐誅傑有子希孟仕給事中時李玉善用針
炙號神針李鶴􁐻道人不言姓名戴華陽巾披鶴􁐻過􁛹
縣長楽卿有錢遵道者病噎不治道人請刳腹治之其家
人念不刳亦死試爲之果割膚七八寸出疾涎数碗遵道
昏無所知既縫綴膏傅割處遵道漸甦四五日差壹亦愈
道人不受謝去
　　王履盛寅劉溥錢瑛王時勉
王履字安道崑山人學醫于朱彦修謂漢張仲景之論猶
未盡其变于三百九十七法有所増减名曰淈洄論所著
上参天文下極地理人事嘗逰華山為圖四十餘圖係以
詩若醫其所䆒通後世不能及
盛寅字啟東呉江人其察脉學于王光庵永楽中有奄乆
病蠱不治逾時　侍上見之驚具言寅所活𬒳召官尚醫
時有白黒二猿上爱之巳一猿病使寅治寅視猿脉奏不
可為上怒與病猿並琅當之猿死寅死寅日亱泣侯猿脉
曰寅不視明日矣猿亱亥死上乃赦寅宣徳中應制賦詩
尝與從官奕禁中上適至令畢奕且賦奕詩上親和以賜
當夣人贈以椒寅自此益刻勵弟宏又劉敏李思勉俱傳
劉溥者其父觀永楽中為尚醫溥益精父學薦太醫院已
己之後徐武功敷引與謀溥請速離曺石己視武功面曰
公旦夕且有不測果𬒳逮溥雖暱于武功而能滑稽取客
故不及溥善吟有草􁩻集
錢瑛宣徳中召尚醫掌嬰児科有児生九月悸而啼而汗
諸醫不知所為瑛令坐地弄之以水輙愈問其故曰児在
懐春氣作衣帷障之無㕥洩宣淂水而觧近土以平其藏
故不煩藥
王時勉名敏仲光孫也偶燕集座有伎𥘉無病敏見其色
赭而青曰此火亢金不可以夏果死有某廵撫診淂其僻
曰肝􁁙深下計五日病彂果如期殁
　論曰自王履以下皆吴醫也醫之數深矣論所謂如迎
　浮雲不可淂而窮聖人𣣔生民猶明白易觧而不𣣔死
　民則微之又微作君作師所不預也称述不能盡如余
　所淂見姚籃兒者比之隔垣更似有竒授兹但以尚醫
　故列之相傳寅對奕為韓叔暘奕詩二語頗工中聮有
　曰不材未觧神仙着猶幸親承聖主看性慷慨敢直言
　太宗嘗語白溝河之㨗寅曰天命在躬又語及雪應在
　有年寅曰瑞不冝多叔暘曰非寛仁吾等失言死矣
　　荆祥徐杲
荆祥木工也自永楽营建北京正統中重建三殿天順中
作𥙿陵歴官工部左侍郎俸従一品贈三代䕃二子年八
十四時营繕郎中蔡信為工部右侍郎餘為所正所副所
丞有差
徐杲嘉靖中工部匠籍也為匠作惰匠事二師逐之逃之
野遇道人問所由曰子可教語之曰能作一室九十九柱
乎杲竚思彌日不能淂因教杲結搆法日作此足汝終身
矣嘉靖末年三殿災上𣣔用九十九柱以符陽数杲應詔
即以道士所授殿成官工部尚書支正一品俸録其一子
錦衣衛指揮僉事四十四年洪應殿成杲乞其子文燦世
襲許之
　論曰天方國礼拜寺為柱四百六十有七前九十有九
　後一百有一左一百三十有二右一百三十有五道人
　想逰西洋淂礼拜前柱法而足以世徐杲然安知帝必
　九十九責諸工也從陽数或殿未災如是㦯殿以此數
　而極稱上工
　　仝寅張崙
仝寅山西安邑人瞽而警學京房易占多竒中正統問
大同英宗北狩鎮守太監裴當問寅筮得乾之𥘉九曰大
吉是謂乾之巽乾君象龍變化之物也四𥘉之應也龍潜
躍必以秋應以壬午浹歲而更更者庚也庚午中秋車駕
乃旋則必幽勿用故也或躍應焉或者疑之也後七八年
必復辟午火旺丁壬合也歲丁丑月壬寅日壬子其合乎
歲更九躍則必飛九者䆒也乾之用也南面子午衝也必
正南面故曰大吉既也先入㓂寅在石亨幕下召之筮曰
吉鹵無能也踰年也先𣣔奉上皇還廷議莫敢發寅謂(亨)
曰鹵送我不迎逆天上皇居南宮錦衣衛指揮盧忠上變
告景帝怒殺中官阮浪猶竆治不己忠冀大得志請寅筮
寅叱咤曰是大　兆死不足贖忠懼而佯狂上皇復辟忠
坐誅授寅錦衣衛百户辭不許
張崙淛江仁和人五歲䘮明精通卜筮寕庶人作亂鎮守
太監畢真𣣔以淛江内應布政使何天衢命崙筮得觧之
彖歛櫝賀曰渠魁授首矣何内應之有武宗南廵浙中備
供帳甚急布政使徐蕃命崙筮淂同人之離蕃曰同人親
也離應南面駕其来矣崙曰不然卦體屬乾西北其位兹
應返也主上至尊人安得同之爻曰號咷後笑兆之矣其
在純乾之日乎悉如其言
　論曰易占非妄獨二瞽入微寅曰鹵送不可不迎崙曰
　主上至尊人安淂同之語俱有關係則人事之正亦即
　天事矣乎寅性抑邪扶正生平語不及私就招石亨屡
　戒其持滿天順𥘉賜範金隂陽四字筮殘十八壽九十䘚
　　程君房
程君房𥘉名大約字㓜博直隷歙人也萬暦中淂方術能
自鍊黄白以製墨聞諸不及也羅小華者𥘉䧺案頭㘴是
失色盖為程工作者方于魯也乆之于魯竊其術異居而
自為名君房忌之益工所製貴者賤售之賤者故為貴不
與人使人疑不與人者之不知更何如也識其故者題云
葬人于是易大約為君房以辱于魯謂房字样方居戸下
而吾君之也于魯數年苦貧不能争價君房玄元靈氣為
最上妙昌上夲過之而賞不加次青麟髓次寥天一次九
玄二極治上茗恭人識茶　者與上墨否曰未是喫茶
生不肯䄂上賞貢貴人而貴人亦萬不能以勢淂之劉伸
者歙令不觧吃茶誤以治墨者工也臺使者責程墨子伸
伸走牒速玄元十六両君房墨無輕求十六両者躬請不
可淂而牒呼之乎遂不應而别使人上使者并言令傲令
不知也遲之伸謁使以未淂程墨致不恭使者曰幸不乏
用矣令知為所賣益愧恨必丼心君房借别端捕君房急
猝不淂縣謂令公試忘之令悟向人自引咎且曰吾将延
君房客座脩好君房不疑遽岀輒捕庭對時為君房乞假
者百凾令不啓君房含薬丸能耐百掠令必益一掠而君
房死死後其墨比殊貝云而令伸亦坐臺抨去
　　論曰製不忌不工不傲價不尊不死不什襲寳也世
　　知程君房三語而已壷冝興沙製舊矣嘉靖中有宫春
　　者不硎而手治之其意追太古而揑輒工自是而時大
　　彬名最噪公卿間徐友泉陳用卿為後學頗䏻追宫春
　　十五過此失傳矣江千里以螺鈿為􁇀器細入毫髪𥘉
　　為西廂譜凡十二件值百金後竟不可淂贋製極多
　　絶逺𥘉法茟受出嘉㝎刻鏤百像至朱三松稱最工曽
　　摹畫趙子昻滚馬死後值千金䆒無能傳之者士大夫
　　家偶淂其一便入博古志中海内不㡬存也團扇之變
　　為折骨也永樂中日夲貢扇以折骨旋之令至圎恰恰
　　似團扇間有半之者于是便靣率半團如今製
　　斚錢唐戴進稱最佳已改事画墨嘗内召而朱碧山者
　　起呉門声價百十諸工其法亦失傳又浙龍㳺人祝徽
　　之者性貭樸少文通諸書䏻于瓜仁尖細画十八羅漢
　　渡江图而係之以名其背書杜句秋興之八雖目力極
　　佳必淂察微鏡乃見或云祝𥘉坐暗室自日必盛夏日
　　南時啓一罅如指大容光乃為之茟亦另法意製之余
　　曽晤祝李笠翁之座淂其象牙如瓜子者二一西廂像
　　一林䖏士梅花詩也祝䘚其子亦不䏻學其學所云宋
　　濂溪一黍䏻作數字粗不足道矣
　　鄭仰田
鄭仰田惠安人也流落嶺南憇某寺有老僧指示其徒曰
此通了汝皆不及也衆易仰田噪逐之老僧宻授以折字
歌訣及射覆諸法天啟中枚卜南楽拈余字詢之拆云先之
四相果蒲田貴池元城涿州一如其言晋江孝焻忤奄黨吴
淳夫問以吞字時倒與看曰得無呉姓乎則口字茟豁曰口
為頭頭豁首碎矣果然𥘉逆魏偶指囚字以問恭對國中
一人出曰此詭詞以逃罪也不乆且見圍矣之白門奄勢盖
其俞少卿宻問之鄭方仰卧梁有断綆丰方垂曰以此盡
矣年八十一護謙益冡伯内逮勤曰七日彼當下
公始出獄己邜春語家人曰明有羣僧来乞食吾
徃果僧至入室端坐逝
　論曰戊申有廬州布衣至浙指字輒悉騐深叩之曰吾
　糿讀書時便妄測曲以合事非真近則不自知其騐己
　騐矣同一字而念𥘉動為主故断不一而苐一㡬為不
　爽左尹以之字示之信口曰茟氣若龍以誕辰在七月
　雖龍不天飛却負羣望遇人故能令不撇故亦不乏然
　所為歌訣或恐涉鄙瑣非所尚矣布衣姓呉字若崙
　　皇甫仲和
皇甫仲和河南睢州人精天文推歩之學成祖北征與袁
忠徹並従行間忠徹以相仲和以占上至漠北不見鹵召
仲和占之曰今日未甲鹵從東南来王師始却終必勝召
忠徹對如之上並械二人以行不騐死月中鹵不至對如
𥘉頃之鹵大至上登髙督戦東南却總兵譚廣率精兵斫
馬足稍退已疾風揚沙鹵竟引去上𣣔夜旋二人曰眀日
必欵整而待之果有酋来曰不知乗輿至是上喜授仲和
欽天監正英宗北征仲和老矣學士曺鼐問之駕可止乎
曰紫薇垣諸星動諌無益曰可奈何曰盍先治内(日)郕王
監國矣曰不如立儲君土木既敗鹵集城下城中(皆)哭仲
和登髙望曰雲向南大将氣至㓂退矣胡日楊洪石亨入
援鹵果退仲和退朝有衛士從之仲和曰若家人方喧速
返衛士返妻與妾閧或問仲和曷知之曰彼時閗鵲屋頂
上也
　論曰仲和學不止扵推歩觀不如立儲君一语知監國
　後或有他故曰不監國可也此誠逺見但弟立或可稍
　緩迎銮子立直以居竒教鹵也仲和冝曰廢儲則不可
罪惟錄閨懿列傳卷之二十八
　宗室
　　朱徳貞瓊秀瑶芳(附廖/氏)劉生妾(附妻/吴氏)安福郡主隆姬
朱徳貞旴江人益府輔國將軍常茫三女也八嵗字儀衞
副王卿卿子重賢十歲重賢殤女聞訃即素食縞衣繍大
士像朝禮及笄父𣣔更字之三　𣣔自經議遂
已于重賢忌日帰其家衰經執　就位　設奠自製祭
文情辭清至執婦道終其身事聞歲終　五十石
瓊秀瑶芳豫章宗室朱石虹二女也石　授為亷州
府同知　兵至城下石虹走匿去二女同其侄婦廖氏俱
投井以死嘉靖中奉㫖即扵井上表坊賜額曰一時三烈
時礼曺嚴煒以詩紀事有壯士衝冠歌(易)水羙人㘴井傲
西山之句
南昌宗室女歸劉生宗室故不為人妾以貧故與劉生而
諱之劉生固有妻呉氏不妬戊(子)江西鎮将金聲垣反為
明守劉生避亂以妻妾入山道遇暴卒撃劉生走𣣔犯朱
朱不從投東溪死䘚𧺫刄之而妻乗間赴南陂池死傅鼎
鈞被縶從囚車為之歌
安福郡主寕靖王奠培之長女下嫁宣聖五十八世孫景
文工草書能詩有桂蕐集
隆姬淮王郡主有題孟貞女拍歌吟諸作荘敬有體裁
　論曰請問為何氏所岀
　女貞
　　湘女衛林氏小花祥符陳女張氏女秀劉粉児張福
　　　妹潘聖姑史義姑劉康妻熊氏蔣仁姑歐陽妙聦
　　　㑹稽范氏謝䒶九妻李氏林萊紀貞女方渭女嚴
　　　大臨妻張氏陳菊英頋同吉妻王氏(張昱妻趙氏/楊允修妻何)
(氏沈𢡟妻林氏/葉周妻宋氏)包守信妻鄭氏楊玉英張氏女秦
　　　泓昌妻呉氏藍明娘黄烈女甄時用妻陳氏王成
　　　妻郭氏楊洪柱妻萬氏王守仲妻程氏陳毓華妻
　　　浦氏張維妻王氏張旺妻石氏　飬妻丁氏吴
　　　汝璐妻殷氏任士英妻王氏趙燭逺妻陸氏陣若
　　　瑛蔣政妻張氏素貞卜息妻齊氏宣城施氏曲喬
　　　遷夫人趙指揮女武昌女子施　女何烈女
湘女失其氏洪武𥘉女數齡字同里某指揮児兒至十三
㘴其父轉漕沒粮繋獄家已空不能塞負女未過門依隣
嫗紡績傳餉其夫歴三十年年四十餘猶然處子也鄒善
以曺郎恤刑湖廣聞之嘆曰古者罪人不孥為奏豁免即
日屬官吏師生迎貞女成偶　大書三椘遺烈四字顔其堂
　陽衛林氏未帰夫䘚就夫丧執婦道終身官月廪之
海州侍小花年十六許嫁而夫早卒徃夫家成丧持服飬
姑送終剪髮自誓守莭不二洪武中採訪使上其事所司
以其年未五十不合例兵部侍郎徐宗實請破格旌之
祥符陳女年十八天順中字陳瑄瑄早卒女痛哭将徃死
之父母不許徃哭父母又不許則窃剪髪属媒氏寘夫䄂
中瑄母果以初庚帖褁髮殉葬尋父母逼女他適女不從
自縊死後五十三年陳氏孫改塟瑄求陳女骨合窆葬三
年而岐穀丫瓜産其墓
張氏女秀河南西平人年十七字同邑尹琳未婚琳死女
聞訃易服悲哀若已嫁者葬之日請扵父母臨穴憑棺哭
㡬絶已請即尹氏執喪舅姑不忍也勸之他適誓死以謝
母宋病帰省宋思鹿羹刲股作羹進之宋疾以愈遂以老
劉粉児南直高郵人少許吴作秀才正徳中作疾䔍告母
欲得所聘劉而見之劉輙徃見㘴榻與作欵語作病愈女
歸已而作病終不𧺫女卧隠痛𧺫収嫁奩滿一襆送作家
夜潜投舍河死父母憐之舁與作合㘸
張福妹福建興化人福為廣西右䘙鎮撫赴京襲職道卒
妻劉少親戚𣣔更嫁之以孤輝方六歲不忍去妹曰嫂去
孤不存兄福祀絶願不嫁伴嫂終其身既卒鄉隣號其塚
曰義姑塜
潘聖姑浙江錢塘人許聘孫登名登名早卒聖姑𣣔奔䘮
守制父母不許遂毁粧垢面服縞断葷或聞其賢争聘之
輙求盡後登名母死哀毁閉戸私奠裂衾自縊死鄊人(祠/之)
史義姑許聘冝興邵一龍未歸而一龍卒義姑書中心不
改四字自刺其臂父母終不能奪其志
劉康妻熊氏湖廣麻城人未帰而康疾䔍割左股遺康和
薬終不𧺫必徃哭之父母不能止姑曰女未及吾兒生何
必死女曰以股食之薦身矣以首觸柱而死萬暦中旌門
蔣仁姑廣西全州人父希敏與母早世二弟㓜仁姑曰吾
為撫之遂不嫁二弟長各為聘婦成家二弟終身事之如
母鄊人稱之曰仁姑
歐陽妙聦彭澤人父永暟卒有四子已而亡其二母痛曰
即存二子寕復知我無所依矣妙聦曰勿慮児碩終身侍
母遂掠髮自誓終不嫁母病瞽朝夕焚香籲天瞽復明母
八十且卒遺命妙聦適人妙聦曰老矣吾㓜弟已孫依之
鄉人稱曰孝女正徳中旌表
㑹稽范氏㓜好讀書通列女傳有姊嫁江氏一月而寡而
身将帰傅氏夫且卒乃偕其姊築室同居踰三十年後為
茔姊妹合葬焉
謝䒶九妻李氏江西崇仁田家女也㓜字䒶九䒶九啇椘
乆不歸李既笄歸謝服勤越五載䒶九書耒云已他娶無
湏李李矢志不嫁後其父私以字人女聞之自縊死
林莱河南陳人父舜通歴官參政𥘉學授于莱得女以名
萊生婉孌供女職䑛母目復明舜道知仁和時御史中丞
陣省司理金華遂以字省子長源未嫁而長源卒萊固請
父礼赴于陳執婦䘮復請治長源葬容棺之墟必両積七
日不食嘔血死陳為合葬長源扵嶺西
紀貞女烏程人字金耒聘未帰而聘卒欲奔喪以母病且
止母殁之夫家事舅姑十年不岀戶痛夫至病且卒舅姑
欲圖其貌貞女曰児寡女也豈令人見掩面而逝旌門
方渭女南直歙人字同里汪鳯未歸鳯卒断髪絶粒必從
死父母百勸不聼曰必告我姑以我歸姑耒亦苦勸復不
聼曰使得臨夫墓執夫䘮可以不死姑不得已迎之比至
其家搴帷視車中已自經死
嚴大臨妻張氏歸安通判弘𥙿女未帰而大􁌏病革女欲
徃視病父母不可大臨竟卒必求送殮父母又不許佯曰
去即復帰唯父母命及視殮畢竟不肯帰題五言詩以見
志有未識夫君面心從誓百年之句守志五十餘年如一日
程菊英開化人已字文學張國珍而為青陽豪宦以官法
刼之夫兄咸累死强入輿菊英自繫輿中遺詩見志官為
之合葬屠隆志其事
頋同吉妻王氏南直崑山人太僕王字女孫未帰而太學
生同吉䘚哭請父母徃視殮不肯耒母家執婦道甚恭乆
之姑病侍藥姑以形瘠劳苦之𣣔執其手王籠䄂莫敢前
偵之則已断一指八藥矣此萬暦中事松江志尚載張昱
妻趙氏楊允修妻何氏沈𢡟賢妻林氏葉周妻宋氏皆未
婚處女
包守信妻鄭氏浙江烏程人未帰而守信䘚奔䘮為夫服
家𬒳火盡婦與寡嫂孫氏同處矢志至老不衰孫氏鄭文
煥妻也
楊玉英㤗寕人博古善吟詠字官時中時中家援事父母
改受他聘英入室自經遺命荷囊布鞋遺官鞋有詩示决
張氏女黄岡人其父已為之擇配受其聘矣既而悔之欲
更字冨啇女作詩矢志引刀自刎死詩曰(摇落林居風月/情黄花白露客)
(心驚頗知洵羙非吾士却憶當年敢再生隱几芳䰟飛海/嶼捲簾秋色滿山城年華轉換伹塵跡􁅊事猶牽世上名)
秦泓昌妻呉氏南直無錫人未婚而泓昌䘚女聞訃截髮
自誓乆之父為更相攸女投繯絶粒外母好慰之唯汝皈
身金粟沒世女曰児休矣嘔血盈盂䘚不食死
藍明娘福建晋江人事母孀居通孝經烮女傳字同里黄
祥麟祥麟早卒明娘告母麟獨子碩歸黄侍姑母不諾請
為之喪又不諾夜呼黄郎名者再凌晨梳盥猶持􁆽出為
母髻還掩戶自經身縞素周萦帶繫紅箋細書男人勿近
我身女人勿𨳩我衿十二字時年十六
黄裂女湖廣應山人明經黄希閔有二女無子裂女居長
㓜字邑凃生生貧有弟弱同侍母女未帰生卒女𣣔從死
父曰禮未嫁從父父無子尚忍之以生子為期已有為執
柯者女悲憤舉刀截二拇指執柯者驚走于是移姑及㓜
叔居隣而朝夕哭夫喪請于父曰季妹與㓜叔年相若結
為婚以不忘生死誼乆之殳死為立嗣而身帰凃絶食七
日死未死一日邑令枉視之引𬒳覆靣僅見手指刀痕為
歎息治喪勒石紀其事
甄時用妻陳氏沛縣人知書年十六未歸時用病卒書夫
及已姓名寘諸懐自經合葬
王成妻郭氏沛縣人年十八未帰成以别憤求死徃别郭
閉帷不見成䘚自經郭請視殮不得亦自盡從之
楊洪柱妻萬氏孝昌人未帰而洪柱病劇萬聞之為廢寝
食母曰若處子何為爾女曰郎疾不𧺫女終身無夫矣安
能無念訃至乗間閉户自經死
工守仲妻程氏年十四未帰守仲䘚求視喪不可家人嘱
其妹伺之妹去自縊死
陳毓蕐妻浦民南直無錫人未婚而毓華䘚浦𣣔死從之
家人伺宻女佯言笑自若伺稍懈晚竟投後門水死旌門
張維妻王氏湖廣枝江人甫受聘而維病䘚王慟絶食母
曰夫未結䄜何慟為女曰世所為人婦必于帰乃名之耶
児委禽之日已属張矣求視喪勿得夜潜投水死
張旺妻石氏沛縣人未歸旺䘚自經以從合葬
葉春妻丁氏徐州人未帰春䘚自縊殉春合葬旌門
呉汝璐妻殷氏徐州生員栢女未帰璐卆殷来視殮自經
以殉合葬旌門
任士英妻王氏蕭縣人未帰夫病請于父母耒視湯薬及
䘚自縊以殉旌門
趙燭逺妻陸氏未婚而趙䘚徃謁舅姑為夫服𣑽課十餘
年而終
陳若英莆田人未及帰而夫舒生䘚瑛題詩見志不食死
蔣政妻張氏沛縣人年二十未帰政卆求視殮不得乗父
母視葬自經死
素貞為茂苑平章女貞與中表王郎有婚􁇢之約為羊生
所間母爽信𣣔令改適王郎死之貞一號而絶遺詩世多
珍重
卜息妻齊氏豊縣人年十七未帰萬暦中河决息溺于渡
息家不以聞齊踰年得死耗随一婢至渡口遺一舄自沉
及婢帰報而屍浮水矣旌門建祠
漳之西峯徐侯女字同里康光顕十六未嫁而光顕卆女
已失母則告其祖母必徃殮一哭為夫服服夫裏衣三年
闋求盡以殉塟家之人不許伺宻一日歡顏色曰吾從諸
姑命吾生因出故所求盡噐物命焚之乃及無俻于正月
之初六日以帛纒頸従夫柩側其鄉之陳布衣者為文祭
之郡縣有司咸親視葬
施氏女宣城人㓜字徐氏同里有豪某慕其色重購之為
妾施不從訟其父于官百苦之且就簿施縫身衣完好紿
其父曰児䖏子詣公庭寕自固父不疑猝赴池死
曲夫人山東長山儒家女㓜字喬遷喬遷驟貧女父絶喬
遷另納他聘夫人心恨不能言及他帰夫人度必過曲門
猝以剪衝㗋死喬遷迎入䘮且誓終身不娶登第厯籓臬
以女貞聞厯贈以其例繪像懸座啓䖏飲食必告之以側
室生子春秌工墓無不舉哀者其郷素浮薄是没率循
礼
何烈女泗州人父早背母病有奸詭夫婦僑居泗上使媒
紹母求為子婦淂聘帰之年十六輒携居淮之滿浦誘
以為娼㽞一賈人逼女事之女不從憤自刎死賈以好
夫婦逃泗母不及察里聞之廵撫張敷華礼葬之此弘治已
未事也越五年旱陳都憲入亰阻淮女託夢言故即有郡
民康鎮上牒守楊遜奉陳命方表墓大兩淮通祠祀之
京衛趙指揮女字華亭張尚書　少子未帰　子病故姑徃
慰女願勿念死者児無福听若女請從姑至張便留不肯帰
終夫䘮盡婦道父母强令帰寕閉門自縊死旌門
武昌女子生宦室甫離保字朱門習㓜學便知大義端荘
有礼不窺户外崇禎十六年流賊張献忠猝䧟武昌𬒳掠
以女良家好献之賊帥帥欲亂之輒投水賊姑待之女夜潜
題十詩誓死不二乆之𬒳逼以前詩繫臂乗賊間投江死詩
曰家郷一别已經春此日􁀼羞到漢城忽下將軍搜括令
教人尚敢惜餘生一輕帆又説過雙姑掩泪潜澘泣夜烏
葬入江魚波底後不留青塚在單于二厭聼驕児帯咲歌
畿回長歎嶺猿多青鵉有意從王母空教人間設網羅三
生小叮嚀画閣時詩書曽頼母兄師濤声夜夜悲何極猶
憶挑灯讀椘辞(四)照影江間㡬度悲永辞鵉鏡歛蛾眉朱
門空説成佳配死後相逢搃不知(五)生來閨閣惜如珍何
事牽裾入水濵寄語双親休眷戀入江還是女児身(六)骨
肉輕辞弟與兄依人千里夢長驚帰䰟碩返家園路報向
双親已不生(七)生來猶是未簮笄身到狂瀾歎不齊逺渉
風涛誰是伴深深遥祝両灵妃(八)遮身猶是舊羅衣夢到
瀟湘何日歸河伯有心憐薄命東風只遶洞庭西(九)圗史
當年强觧親殺身自古以成仁簮纓雖愧非男子猶勝王
家共事臣按前詩四首頼字原係把字五首幾度二字原
係不勝字七首向字原係道字盖好事者為潤澤之知非
偽作志感者
　論曰未經望見栢舟已自靡他則與既帰而畢命者更
殊彼則情與義兼此則全乎其所為義矣死與不死其
致一也而死難其不死似易而寔難
婦烮
　鄭洪妻石氏侯莭婦趙康妻袁氏(李傑妻張氏夏永昌/妻高氏魏相妻萬氏)
(孫林妻王氏/田鋭妻張氏)吳扶陽子匡霞妻汪氏吳賔廷妻汪氏
　　吳可寛妻戴氏余怡然劉氏朱元徳妻程氏汪彦雲
　妻洪氏景遇昌妻陳氏孫鋡妻杜氏嚴循閑妻羅氏
　　松江陣氏徐州十六烈(陳洪謨妻岳夢㷱妻尹鎬妻/居澣妻劉孝妻金􁅓妻蔣維)
(賢妻陳王道妻武金璽妻宿州張氏魏嘉賔妻杜元/禎妻李橑妻劉永源妻張有容妻張爵妻陳沅妻)
　豊縣二烈(孫継忠妻/韓永慶妻)䔥縣八烈(張冲奎妻張振鷺妻/郝惟肖妻㓂自謙妻)
(何拱瑞妻陳時鳴妻/何鳴漢妻縦爾冀妻)沛縣八烮(陳恕妻張化龍妻王/嘉仕妻卓冠倫妻吕)
(登瀛妻馮東魯妻郝/綦隆妻宗奪児妻)碭山縣十六烈(許璟妻谢文煥/妻劉㮡妻劉崇)
(隆妻毛九韶妻張拱辰妻薛鋭妻李􁁐謙妻向希堯/妻張文煒妻王國光妻湯執中妻汪允𣸪妻卓士進)
(妻陳煌妻汪儀黄妻/苑守政妻王旦妻)豊縣五烮(周詩妻孫脩妻崔大/莭妻孫来榖妻朱焜)
(妻)孫景雲妻鍾氏龡縣六烈(汪永錫妻鄭瓛妻謝湯/妻汪一中妻汪應宿妻)
(汪應玄/継妻)鄭若濟妻䔥氏趙一鳯妻尤氏譚貴妻何氏
　　魏政妻張氏歸善丗陳氏章貞烈婉奴貞文進妻潘
　　氏
鄭洪妻石氏浦江義門人洪武中洪以内藏庫提點徔㘴
官罪達死妻當官賣石氏慟曰吾誓不辱為吾門羞絶食
八日不食伺之宻竟伺間引繯盡太祖聞之曰真不愧義
門婦也旌其門
安平烈婦張氏國𥘉歸太学翟徳徳偶盗同舎生衣物露
張恥之自縊死上聞以能守父母之訓旌張氏門
侯莭婦四川巴縣人夫以罪戍松潘還溺死訃聞侯方栽
製自若或異之及再報至則已持剪衝心而死
趙康妻袁民河南祥符人永楽中康至興文閣棧道墜江
死袁聞訃哀號奔至溺所自投從之両月不得屍後水涸
二屍相抱崖側䛇旌門同邑李傑妻張氏年十八帰傑踰
年傑卒遺命改適張泣自矢嘱匠為大其棺棺成自經死
為併棺而塟又夏永昌妻高氏嫁三月而永昌卒髙年十
九𣣔從之母為曲觧高曰百年縂盡卒自縊魏相妻萬氏
帰相卒萬年二十有一祖姑王覘高有决志引登楼共卧
𧺫託取水下楼自縊死孫林妻王氏林病禱代死不得自
經從之孝子田鋭妻張氏鋭常刲股愈母病母卒廬墓三
年孝子有甥宿孝子廬夜殺隣客盗其財連孝子逮獄死
屍岀墻為之崩張號哭遂從死時號祥符六烈
呉扶陽子福建晋江人刑部郎何琚縱妻也琚羸病且卒
剪髮納琚䄂中以殮断一縑為琚䰟帛而自藏其半為後
用為文祭琚許以從死訣内外親以書自盡
匡霞妻汪氏浙江烏程人年十六于帰踰年而寡忍死奉
姑十九年姑卒服三年除服不食死
呉賔廷妻汪氏南直徽州人賔廷病且革汪以死訣請夫
所繋綉帶吿舅姑曰叔嬸可侍飬也無湏氏矣母百䕶之
伺間夜𧺫引綉帶以盡
吳可寛妻戴氏南直徽州人可寛䘚絶食不欲生家人伺
之宻至五日啜粥更衣盥􁆽如常防弛登閣自縊年二十
有三旌門
余怡然妻劉氏陕西人參政煥之女怡然䘚求死從之百
防不得間乃絶食二十三日而死從祀莭烈陳継儒為記
朱元徳妻程氏元德病卒求死不淂間閲三七闔户自經
汪彦雲妻洪氏為司空桂渚女彦雲試應天及格而𣸪乙
之憤疾䘚喪帰洪氏絶食十二日死旌門
景遇昌妻陳氏南直崑山人帰昌不一年昌夭陳曰夫去
未逺也願徃追之既畢殮闔户自經
孫鋡妻杜氏鋡孫相國愷陽子高陽人早卒社傷其夫病
母為覔醫謝曰未亡人寕露脫診視耶絶粒七日死
嚴循閑妻羅氏華容人貌寝為所棄乆之循閑病侍湯薬
二百餘日卒不𧺫羅不以其棄誓必死從之縊扵棺之側
家人為同穴而封
松江陳氏年十八歸胡氏子為人奴歲餘胡死翁姑欲更
適之陳慟不可隣嫗曰守莭名閥事汝胡自苦陳曰烈不
更二豈以家世哉乗夜閉戸自經死
徐州十六烈陳洪謨妻王氏為訓導三槐女年十八自經
殉夫死其姊適蕭縣生員岳夢熊亦殉夫死並旌又尹鎬
妻霍氏年二十居澣妻孟氏年二十劉孝妻李氏孝卒五
日不食金􁅓妻陳氏年十九蔣維賢妻張氏諸生陳王道
妻宿州張氏諸生武金蘭妻亦宿州張氏魏嘉賔妻張氏
杜元禎妻王氏李榛妻曺氏劉永源妻楊氏永源卆不食
十四日太學生張有容妻李氏張爵妻石訓導天衢女陳
沅妻彭氏皆自縊殉夫死
豊縣二烈孫継忠妻周氏韓永慶妻左氏皆年十九自經
殉夫死
蕭縣八烈張冲奎妻徐氏奎死不食七日又張振鷺妻王
氏割股療夫病不愈郝惟肖妻李氏㓂自謙妻杜氏何拱
瑞妻杜氏歸夫家甫数日陳時鳴妻翁氏何鳴漢妻計氏
縦爾翼妻宋氏年二十俱自經殉夫死以上俱旌门
沛縣八烈陳恕妻姜民張化龍妻胡氏王嘉仕妻張氏卓
冠倫妻張氏諸生吕登􁧤妻鄭氏馮東長妻張氏郝綦隆
妻周氏宋奪児妻張氏俱自經殉夫死
碭山縣十六烈許璟妻刘氏𥘉投舍後池不得死三日自
經又謝文煥妻程氏年十七刘爆妻吴氏劉崇基妻李氏
年十八見劉氏之殉夫璟感之及崇基䘚亦皆自縊以殉
四叚氏一為毛九韶妻克舟女年十六帰韶韶䘚欲殉不
淂嵗除墓帰觧衣授嫗報其母云病急耒視来已氣絶于
繯矣一為太學生薛鋭妻主溥廷光女割股療夫不𧺫從
之一為諸生張拱辰妻克諧女十九帰辰辰為盗所殺氏
以有娠不死及産子五日夭姑慮變與啓居不食九日姑
不淂已曰聼汝𣸪𧺫飲食遍謝諸戚夜縊死一為李崇謙
妻以孝聞夫䘚自縊伺脱輙不食故為歡笑以弛家人之
防淂間縊死向希堯妻朱氏十八帰堯堯疾革誓死從既殮
索色服扵母家姑防之不食七日觸夫棺號膓断死張文煒
妻汪氏㓜習孝經事舅姑盡禮煒疾死遺孤方八月汪語姑
孤非成人相吾志决矣北空拜其父起自經以殉諸生王
國光妻焦氏太學湯執中妻張氏諸生汪允𣸪妻郭氏諸生
郭卓士進妻王氏咸殉夫死王觸棺破額死尤烈年但二十
耳陳煌妻汪氏汪儀黄妻張氏年甫十九苑守政妻展氏
王旦妻陳氏咸殉夫死
豊縣五烈諸生周詩妻李氏夫死不飲食者七日乎製素
服拜别翁姑及父母從容自經盡諸生孫脩妻王氏崔大莭
妻戴氏儒士孫来穀妻王氏儒士朱焜妻李氏年十六以上
皆自殺殉其夫
孫景雲妻鍾氏浙江上虞人景雲以進士令玉山病革且
死鍾一號欲絶将發䘮宻理殉塟所湏更設一座于靈几
之傍語其姑曰使無叔伯妾存菽水今伯叔俱在妾無慮
矣語畢扄戸自縊死年二十有五䛇旌門
歙縣六烈汪永錫妻孫氏永錫病且卆語孫子侍吾病良
疩願天授嘉耦以報汝孫哭曰以二君而為報疑妾矣先
永錫十日自縊又鄭瓛妻汪氏瓛客死忍死事姑姑卒自
縊從之謝湯妻汪氏已舉子湯病狂家人禁別室㑹倭入
湯出走里人誤傳湯死倭㑹湯子亦死汪欲自盡從湯翁
防之令小姑伺卧𧺫忽紿小姑間投河死原任按察副使
汪一中妻陳氏封孺人一中死吉安之難䘮歸陳不食死
汪應宿妻鮑氏應宿遺命以鮑年少令再醮鮑請先待地
下飲薬死汪應玄継妻李氏帰三嵗而應玄卒自經以從
鄭若濟妻蕭氏福建興化人居冮口嘉靖中倭至若濟遇
害蕭方城居聞之岀投江橋死
趙一鳯妻尤氏南直崑山名家子也通曉書義少字一鳯
諸生一鳯父鏞郷進士貧不能授子室脱身贅于尤已而
試不利邑邑病卒遺孤二已二孤殤趙殉一鳯志决㑹其
族人利趙遺奩𣣔令更嫁趙取石灰枯其目自廢以絶他
志送夫葬引一棺自随墓成即自縊左右脫之復觸石額
裂竟仰卧棺中死詔旌其門
譚貴妻何氏廣西人年十八夫卒自刺貞莭孝順四字于
膊不㕥示人永矢㕥老子汝萬暦中舉本省觧元
太原衛大理寺副魏政妻張氏夫亡哀毁嚙臂撾面已而
自縊死
歸善世妻陳氏太倉人十九帰善世崑山二年而善世病
卆善世遺命陳大帰與寡母老陳曰非禮也㕥死從便善
世難之則曰妾有四冝死無子年少翁姑自有子奉飬衣
食無累翁姑竟自縊死
章貞烈十八帰金生一桂桂病殆章與訣必從君則㕥家
人伺力不得如約姑曰吾少子方抱即吾一旦誰與立者
湏少子成人而惟吾媍章曰諾季長二十湏娶矣姑又曰
媍但忍死待其生子時扵是翁姑老且死媍為成礼告人
桂在所不得已也諸不能待矣㑹見其兄子遠從京師帰
章失父母兄客乆不見見兄子如兄也歡然帰祭其父母
還祭翁姑扵墓及其夫帰而闔户誦經十餘卷嗣寂無聞
家人排入之則已付尺組矣忍三十年而從容如前約
章婦婉奴年十六歸章章逸少年也相得歡婉奴麗絶通
音律能㕥耳受信手口便工不煩指授益鮮文義每㕥小
詞寄意綉刺其餘能而少年貧為某門下客某性戾决見
婉而悦之謬憐客甚恣積負于客不取已而遣客他之使
婢紿婉内夫人碩請教婉不疑則之内不見夫人惟某之
擎拳屈項側足低聲躑躅而求婉合也婉怒呼天不幸為
女子婉生而男丈夫安得有是事急引剪刺㗋猝不當㗋
某急持之移閉他園而重貲園姥沈令朝夕欵語婉飲食
啓居惟所湏章帰則曰内夫人留婉婉病章心知為某所
刼㕥積負故不敢問㣲曰即𣣔吾婉吾陳婉為夀奈何計
取之又曰婉不知自全婉有某矣盖未知婉義絶而幽禁
諸状也語頗為某所覺某怒吾弛大惠于章章所有長物
何足吝此吾婉矣豈容章通思量麾章去如不去婉扵章
之心吾曲算章章百身不贖也章微而儉不能有所言方
潜避而某伺婉歡力猝不得婉日嗟嘆覬逸出而防嚴作
諸惮傷詞成帙楷書法益㕥朱評每自吟一篇淚與聲下
便為男子武行庭中数匝又曰婉生而男丈夫安得有是
事有句云今生已學男児拜只待鬚眉及後身常手利剪
以湏某恐不多至乆之度不能生事章廼自製儒冠一冠
以黒綾欵式如意二紫褶稱身襲以素裏自縁長帶為男
子襪履線痕清明可数履窄三寸許又治衾枕俱綉錯非
常觀曰吾服是見吾章地下則相抗禮若朋友軰折腰非
𣸪前呌萬福時矣更書一素箋婉即死有如不以冠服衾
枕從婉者婉必為祟立碎之時風雨夜牢燈為暗淚積盈
案𧺫繯梁而盡盖前諸状園姥所熟察㕥為常勿防急告
某某亦悔如其言㕥之棺越日園姥忽為婉言速報吾章
吾淂請為男子矣某懼醮三日姥廼為姥言
貞文進妻潘氏睢州人帰文進文進㑹試病卆氏聞訃痛
絶柩至取夫所遣帶自經死
　論曰烈以一時而貞則終其身似較難但持之乆而克
　全者或出扵詩礼之門防範之素寠貧之勢非此不可
　知故貴其一時决也丈夫立朝䖏變常以愛其生為百
　世所唾而輕望之閨閣中也㦲
婦孝
　　錢瑛妻張氏石孝女杜元昭妻費氏陳細秀莫氏婦
　　　李氏婦吴三娘
錢瑛妻張氏瑛字可大江西吉水人年十三郷薦元末兵
亂祖梧岡為賊所執瑛請以身代得免妻張復避賊伏叢
莾中賊執其姑去張冐出告賊姑老矣願代姑縶賊果縱
姑去張䄂出二鞋訣姑無著此鞋矣及姑行稍逺擲地不
行大罵賊見害
石孝女新昌人父潜洪武𥘉㘴事繫京獄逃獄歸匿妻吴
氏家吴惧連夜殺潜投入窖中妻隐恨不言孝女襁褓耳及
長問父母告以故永楽初或勸以女字吴之族子孝女悲憤
不從强歸夫家禮未畢雉經室中衆不觧其故母仰天號
曰吾女不肯事仇遂至此有司為治殺潜之罪
諸生社元昭妻費氏平陸人元昭卒賞年僅二十撫孤事
姑孝謹及姑卒自經從之
陳細秀江西金谿人父宣遘疾幾殆細秀年十四或語縣
中軍山懸崖千仭禱疾者拾身崖下則立愈細秀偕其祖
徃觀軍山躡危䖏遽躍下祖以為必死即深谷聞其声體
股無恙咸以為孝誼所感歸而父愈
莫氏婦廣東新㑹人城𬒳圍食盡至殺民以食兵有莫氏
婦者兵以其姑老将食之婦叩頭請以身代兵釋姑而竟
食婦又同縣李氏婦兵𣣔食其夫婦以夫無子寕緩夫死
亦請代兵果存其夫食婦及圍觧一人遇兵于塗遽下拜
涕泗不止兵愕曰吾何㤙於若力請𧺫其人固不起曰清
明近人各省墓吾父母妻子皆在公腹吾何之恨不能一
漿澆公腹耳明季事也
吴三娘福之晋江人歸吴而夫行三也三無頼婚半月託
謁婦翁不歸三父母獲三屦荒丘疑三娘與所為表兄某
者亂而死三訟之官三娘之父與表兄者不勝刑誣服数
月獄死三娘在獄三載三歸里人驚詢之則悅一契弟入
粤而以一弃屦絶家人之望于是出三娘三娘罵三汝無
行而殺吾父及表兄且玷吾名官笞三慰諭三娘三娘曰
吾與三訣矣縊死
　論曰女死其父母與死其翁姑搃名曰孝然翁姑以義
　合較出至性更難若以夫無行而致殺其父死以自明
　又一孝格也
　婦白冤
　閬州太守妻王佇妻林淑圓汪欽妻周氏李玉英
宋氏浙江金華人濓族女也嫁于衢之閬州守府推官𬒳
罪連及守累死家人戍金齒衛宋奉姑以行方行㓜子病
以死至常徳題詩郵壁間自陳冤苦使者以聞太祖憐而
釋之賜以閬守之禄飬其姑
王佇妻李氏佇為山西河東驛驛丞彂蒲州知州徐孚千户
孫綸枉法反為所中論死氏以夫獨子願代死存夫並釋之
林淑圓者福建莆田人父時永樂中進士坐事發营建北
京淑圓方七嵗擊登聞訴冤仁廟監國矜其幼宥時
山隂周氏女年十九適蕭山汪欽欽早卒盗刼欽家殺欽
父湛去無人報仇周挺身走京師鳴冤竟獲盗三十人肆市
李玉英姚英千户雄女為継母焦氏所誣䧟極刑玊英從獄
中具書令其妹姚英上之淂釋置焦氏于法
　論曰叩閽出巾幗皆淂請豈但慰情勝無㢤
　　婦死㓂烮
　　陳淑真(夏氏/藺氏)唐方妻丁氏郭丑謝氏婦邵縉紳妻陳氏(弟/縉)
(纓妻/黄氏)黄三苟妻陳氏呉金童妻莊氏唐貴梅(張隆/嬌)
　　　　陡門婦張倉女四桂曽景韶妻鄧氏陶恒妻楊氏
　　　徐亜長林淑殟張卿女(高鼐妻武氏/趙鉄妻陳氏)張桂秀張貞
　　　　女俞烮女㳺銓妻張氏李華妻胡氏許希曽妻錢欽
　　　　妻茅氏興化鄭文煥継妻郭氏䓁四十六人趙尚
　　　　貞董線娘蔣九逵母呉氏陳開先妻郝氏張士栢
　　　　妻陳氏梁㕥樟妻張氏黄鼎妻宋氏王冶新妻黄
　　　　氏陳于殿女王前士妻李氏張聮奎妻何氏王基
　　　　紹妻馬氏任如龍妻項氏刘貴姐縱鯤躍妻吴氏
　　　　高荆娲楊自秀女摇全哥馬應科妻陳氏雪梅周
　　　　祚永妻王氏何湖妻縦氏任國寳妻戴氏熊夫人
　　　　宋氏潘鵬妻楊氏黄廷諌妻陳氏同其妹呉信妻
　　　　王氏尹熈華妻呉奎妻張氏都城女子張氏李氏
　　　　姑媳孫冝人林頴新妻李氏弟鼎新妻劉氏張綖
　　　　妻呉光扆妻謝氏錢澐生妻陳氏利應昌女沈𢡟
　　　　華女麦名世女(妹二姑受/年妻周氏)賴度妹丹陽婦來氏謝
　　　　薦妻張氏易為昇妻汪氏宗正妻斯曰福妻黄氏
　　　　嚴金妻王氏瞽女塘橋女羅田女淄二女慱羅韓女
　　　張欽臣妻金氏長沙何氏女紉蘭方氏楊自
陳淑真江西新建人七歲能誦詩皷琴漢友諒㓂南昌淑
真取琹弹之曲終泫然流涕曰吾絶絃于此乎父母恠問
之曰城䧟必辱女将先之明日城垂䧟赴東湖㕥死時同
邑李宗頥妻夏氏城破為亂卒所扼舒汚之夏紿卒近井
傍先投女㕥身從之李宗頥入國朝官歴禮部尚書終身
不娶吉安藺氏漢兵𣣔暴之手刄其子題詩扵壁自剄有
曰孤児豈忍更他姓烮婦何曽事二人
唐方妻丁氏字錦奴洪武中方為山東僉事坐法死妻子
當没為官奴押卒欲挑錦奴從錦奴借梳掠鬂錦奴擲與
之比還不受度或不免行至隂澤崖峭水深猝投水中衣
厚未沉㕥手歛裙随流而逝後人稱其處曰夫人潭
郭丑字道安南直六合人通詩書父絶憐爱之適同邑鄭
玄克脩婦道其舅有悪念丑曰人倫之変難㕥語人潜出
沉河㕥死洪武十年也瘞楊子西河清水潭上一日玄克
夢其來車馬儀衞甚都曰妾今在長蘆水府掌鈎考人間
善悪次夕其姑夣亦如之長蘆去城南二十五里
松江謝氏婦夫不臣燕死詔謝配象奴不從題詩衣帶間
赴武㝎橋河水死
卲縉紳妻陳氏弟縉纓妻黄氏福建上杭人正統中鄧茂
七作亂執二婦欲犯之紿賊即過空舍可從行至梅谿陳
抱児與黄並投水死越三日屍浮児尚在抱成化中旌門
王三苟妻陳氏字小奴浙江臨海人三苟出傭作為虎啣
去小奴執門　奮逐虎拽持夫足于虎口中虎驚疑去三
苟歸而死村中稱為女衘史土豪㕥其有姿強娶之小奴
詭稱奠亡夫釋服而嫁乃窃出舍側二里許姜潭上属襁
綴女碎靣毁乳投潭而死知縣孫振望哀而葬之卹其孤
成化中賜旌表
吴金童妻荘氏廣東海康人成化中随夫避賊于新㑹傭
作劉銘家銘見荘容好欲犯之乃謀于鄉人梁狗拉金童
入海捕魚因椎殺之越三日莊徃覔夫海濵見屍𬒳縳測
為銘所害恐復不免歸携㓜女赴海抱金童屍㕥投三屍
随流遶銘門不去鄉人收葬之未之知也後梁狗私泄于
人有司捕銘抵并狗寘之法奏聞旌表逢春䓁收葬之義
唐貴梅南直貴池人夫姓朱貧而弱有老姑悍且滛少與
徽冨啇私弘治中冨商復至池省老姑見貴梅而悦之宻
㕥金帛賂姑姑利其有誨婦滛百端弗聼繼以炮烙体無
完膚乃用不孝訟于官官入賂極刑令惟姑所命姑乃保
出之戚黨咸勸其吐實婦曰全吾名而汚吾姑非孝也將
復䘚訟貴梅不得已夕易袿襡經于後園古梅樹下及旦
姑不知也手持枽杖欲入室挺之見無有跡古樹知其死
大慟或語姑若憐婦如此何以訟之官姑宻語所暱恐啇
索前金帛吾無以為家自是梅花時隠隠常見貴梅現形
冉冉没楊慎為之作傳有張隆嬌者廣東興寕人嫁扵陳
其姑有外行辱之請帰寕自縊而死旌門
陡門婦南直宣城人正徳中夫婦居陡門㑹大旱偕其夫
行乞金寳圩婦羞澁不成乞夫與約曰爾止此還當飼汝
去数日不返圩人唐甲者悦其貌邀與俱帰不可遣妾孥
数軰誘致之堅不徃與之食堅不食夫卒不帰遂餓㕥死
張倉女四桂㓜䘮父與母貧居紡績未字里中悪少年王
宰素窺􁃂之女持嚴不得間他日母出宰踰垣逼之女㩀
其床欄欄断終不奪宰急㕥鍤断其頭去事露宰服罪
曽景韶妻鄧氏稱閨秀江西新淦人正徳中盗至其室景
韶火室一面以疑賊鄧扶姑及其子從火中出走卒為盗
所得卑辭碩㕥身為姑與子請命盗許之頋姑與子已遠
乃擲地罵不絶口竟遇害後人來死所徃徃見黒氣如車
輪
陶恒妻楊氏廣宗縣人也正徳間流賊剽椋獲楊欲汚之
楊罵不屈賊怒縛之樹刳其腹至死罵益厲嘉靖中旌表
郭東山妻王氏東山南直冝興學生也東山早卒王寡居
有從子英無禮于王間執王左手王㕥為汚執刀立断之
嘉靖中旌表
徐亜長東莞徐添男女也添男為徐氏僕徐氏有飬子進
旺悦亜長𣣔私之強之荳田不得亜長語進旺曰吾聞古
寡婦断手事吾何㕥生為遂投北洲江而死
林淑媪廣東瓊山人許沈氏子未嫁沈卒淑媪即日去盥
􁆽朝夕哀慟㑹海㓂掠其家林急投海賊救之欲殺其父
母以逼其從女曰辱吾身及吾父母義不可嚙舌以死賊
卒䆁其父母
張卿女碭山人年十六正徳中流賊破城𬒳執憤擊賊面
𬒳割掌復加三刄死同邑高鼐妻武氏遇賊賊私與之食
投食地大罵𬒳殺又趙鉄妻陳氏居村賊至焚其家投火
死
張桂秀江西浮梁人父母槌綿以生字桂秀凌氏子凌日
貧落父母𣣔更嫁冨少年惧女素剛不可奪乃佯岀囑少
年逼近之女覺紿曰俟沭浴㕥從浴竟執父所業綿搥奮
擊少年少年昏仆女自經死既葬墓草棘不生
張貞女南直嘉定人嫁扵汪翁老嗜酒嫗多與悪少私有
胡巗者𣣔從嫗通貞女百誘不可得一日直逼其寢貞女
大呼殺人殺人持杵擊巗嫗恐事泄與巗共縳貞女椎斧
交下貞女死共舉屍欲㓕之屍重不可舉乃縦火焚其室
事聞官直之嫗謂巗曰汝謂姑殺婦無死今如何巗既抵
罪亦㘴嫗死令暴嫗屍縣貞烈祠前母得収其家収之雷
両暴作群鬼啾啾来逐既㕥貞女主入烈祠先三日前祠
傍人夜聞皷楽聲從祠中出祠柱中出火
俞烈女浙江永嘉人早寡母窘衣食𣣔令改適烈女不從
赴水死不得母乃再嫁郡人劉斌烈女依焉怏怏不自得
亾何母死斌前妻子遣婢潜説欲汚之女怒唾其面一日
斌出前妻子挟刄臨之女厲聲不奪前妻子急竟刺殺之
斌帰䖏前妻子死而郡中大旱守何文淵露禱不應曰郡有
冤乎耆老白其事文淵徃祭女墓天立雨
貢士㳺銓妻張氏福建政和人嘉靖中㓂發建寕張誨其
未字季女曰女爱其身必明于素無何賊䧟政和張曰省
前誨乎女曰頷之即赴井死張随之萬暦中旌表
李華妻胡氏江西南城人嘉靖十九年随父逺啇姑易氏
與悪少徐璉等日滛縦胡貞白自誓時時切諌為悪少所
恨遂同易氏謀殺之上聞賜祭祠名哀烮
許希曽妻高臨人嘉靖中被賊所執不辱見殺
諸生錢欽妻茅氏浙江烏程人嘉靖中避㓂安固村𬒳執
不辱投河賊刳胎而死旌門
興化死莭四十六人嘉靖中倭難竹原任知縣鄭文煥継
室郭氏鄭任妻陳氏黄妻高氏城䧟賊執欲汚之並罵不
屈𬒳害庠士林觀頥妻柯氏劉継荗妻唐氏周大左妻㳺
氏鄭東野妻陳氏林觀文妻陳氏鄭肇妻鄒氏李啓謨妻
黄氏鄭曰新妾䔥翠環或死于刃或死于火或死于池井
縂拒賊死布衣陳復拱妻黄氏李塗妻陳氏呉緒妻鄭氏
林廷凖妻黄氏林廷華未娶妻鄭氏黄𢡟志継妻翁氏王
大勲妻張氏媳朱氏呉應桓妻陳氏黄士寵妻陳氏郭景
順妻何氏阮有道妻黄細娘弟道充妻陳氏陳在良妻方
邵娘黄河妻陳氏皆少年自縊死又西門女子二丱女工
溝頭池嫗北門嫗紅衣女子皆未悉其家其中最烮庠士
林湏恭妻劉氏拒賊剸腹屍仆地猶手執裩襠賊感之為
具棺殮高翰妻翁氏抱姑哭賊殺姑礪刄其頸翁伸頸試
刃賊復殺其㓜子行砍汝矣必不從見害宋茂淳妻張氏
賊逼之具粉脂使自餙張號詈盡碎其具賊𣣔殺之承㕥
刄不得已禁宻室乃潜出抱乳児下井死蕭氏二婺婦皆
林氏姆夫竒烈嬸夫其昭姆投児城外下城從之傷足尋
卒嬸毁面易乞人服從城門岀遇賊𬒳傷力䕶其児傷創
卒林承芳妻鄭氏遇賊罵不從賊怒割左耳罵愈厲復割
其右耳又復罵賊大怒割其鼻劉氏二女姊妹也姊年十
七賊犯之厲聲曰我名家子也賊不知云何舌人具㕥對
賊欵俟之頃賊縱火姊投火死復犯妹妺紿舌人吾固碩
從姊屍未化不忍也賊喜負薪為諸酋先火熾妺復赴火
死水関旁女子𬒳執罵賊断其舌寸斬焉後村婦客色甚
盛不汚請刄賊恋之閑之室乃自垢其面請死賊復不忍
復㕥火燬其面皮抉之如癩得免釘壁女子者抗賊不屈
賊怒釘其手足于梅峯寺前之壁㕥死槐樹下女子與父
同執賊責父贖金女曰留貭我而父徃取金遂見害里仁
坊女子島夷入㓂不亂𬒳裂腹破隂死浮水莫得其姓氏
趙尚貞廣西江華趙志倫女㓜聦慧常辟纑燈下聞其弟
讀書聲因通文義隆慶𥘉冨川苗亂擄尚貞怒罵不行賊
割髮恐之罵益厲賊繫頸拽之尚貞乗間抽賊刀刺賊肋
群賊大怒断其手足支觧㕥去
董線娘福建浦城李遇陽妻遇陽畫史㳺二十年歸数月
復去線娘勤績飬其舅姑遇陽音信絶矣舅没夫之兄潜
與姑詐為夫書囑改嫁線娘痛哭自縊姑憐而止之及姑
殁歸依其兄萬暦中乃知畫史贅馬瑚府冨人挟資千金
物故線娘號曰吾可㕥死矣遂不食死
蔣九逵母吴氏天啓中九逵随父任蜀父卒任九逵年十
三與母呉氏羈不得帰適安酋難作執九逵去母誡之曰
賊但奴汝耳若犯我我必死㕥報汝父九逵去而呉復見
執偽語賊曰前𬒳火處是吾家急取吾藏路遇其姊邵氏
婦呼與俱並竄入火中死
陳開先妻郝氏䔥縣人崇禎流賊破城投火死人望見火
光中現荘嚴相而去
張士栢妻陳氏南直呉江人早寡士栢之兄士松艶其所
遺得聘逼陳改適傭奴張程強至其家陳輙破釜求自盡
乃帰其父張訟縣縣令云聞若帰張已定情三日矣陳憤
罵令令責父償松之所得而異之陳㕥定情三日之疑不
白走廵按御史之庭呌冤伏他不𧺫迹視之已剸刄于頸
死矣閲其衣衣盡復遍紐其周折之䖏御史難其義官殮
之士紳咸為致奠合葬其夫栢旌門
梁㕥樟妻張氏北直清苑人㕥樟㕥進士令啇丘崇禎壬
午賊攻城急張氏訣㕥樟曰賊入與此楼俱燼令其僕楊
材積薪以侍㕥樟督死士戦城下㑹知府某有外心城䧟
㕥樟衝刄創仆不𧺫張氏令舉火署中三十餘人皆盡有
老嫗從楼上擲九歲子􁏎火外僕王政負之逃㕥樟救甦
不死啇丘人祠張氏歲祭之
黄鼎妻宋氏蕭縣人崇禎中流賊過朱珊鋪鼎𬒳傷宋與
媳歐陽氏咸𬒳執不汚見殺
諸生王冶新妻黄氏山東濟南人為黄茂材女崇禎乙丑
賊至執其父弟女請㕥奩資贖父弟賊曰必汝贖乃可女
欣然曰果活父弟何惜比身逐釋二人女度行逺乃曰誰
𣣔得我者賊喜争曰我也我也㡬互閗不觧女乃㦸手大
罵吾十五弱恨不椹汝胸扼汝㗋啖汝血冶新妻百不辱
賊怒櫕殺之
胡山民陳于殿女徐州人年十六崇禎中流冦至執逼之
罵不從𬒳刄死
王前士妻李氏年十五崇禎中避流㓂劉村村破𬒳執罵
不從𬒳刄死
張聮奎妻何氏冝城人崇禎丙子賊逼城何氏與子順童
猝遇賊賊㕥其都欲奪之何抗詈不屈見殺順童伏抱母
屍號賊復殺之
王基紹妻馬氏䔥縣人流賊破縣基紹𬒳殺馬見執不奪
死
任如龍妻項氏蕭縣人賊破城翁與夫俱見殺項𬒳執不
辱死
劉貴姐陕西清澗人崇禎庚午流賊破神崖寨擄去廹脅
不從投崖死
縦鯤躍妻呉氏䔥縣破𬒳執不從数刄不死尋夫屍殮訖
自經
高荆媧陕西淳化人年十六為賊所執逼之不從盛列金
帛誘之復不得割髮裂衣至断其喉而死
楊自秀女蕭縣人崇禎中流賊𣣔汚之不從破屍松下後
人月夜其死處隠現見女形不㓕
摇全竒随父士奇參将京師甲申國変賊偽權将軍欲納
之不辱因囚其父母弟姊以脅之復不可已而與父母弟
姊皆自縊賊為落縊皆死欲滛全奇屍屍動賊驚去已竟
活賊復欲押之全竒手刄欲自刎賊奪刄亂刺死
馬應科妻陳氏覇州人居京師甲申之変賊入其門自剄
徐儀女雪梅江南雎陽人同縣民嚴清女鎖児正徳中流
㓂入咸不受賊汚𬒳殺
周母王氏陕西􁌏潼孝亷永祚妻永祚爲憲副道直子壬
午盗入室王病痺不能𧺫有子三長熛勇禦賊次燝入䕶
母得無恙賊空手去熛乃次第跡所爲盗者盡収獄未决
癸未十月賊李自成㕥衆破臨潼先一日獄中得賊間破
械岀疾走母家圗報復猝執熛母痛熛岀罵賊寕殺我時
有家丁周　周級者率衆擊賊賊棄熛與對仗移時母令
老婢負至井邉倚井以待賊勝反入母先入井妾屈亦随
之婢玉香金香復随之熛壬午賢書燝辛卯仕鳯陽太守燝
弟燦㕥丁酉成戊戌進士燝己亥以鳯陽回向不成死
何湖妻縱氏蕭縣人崇禎中城破被逼觸石死子岱戦賊
陣死
任國寳妻戴氏蕭縣人奉姑走鳯山賊執不從見殺血濆
石上隂兩見影不滅
熊夫人宋氏武昌盛族也帰蘄水督府都御史熊文燦文
燦𥘉招撫鄭芝龍海上移督椘崇禎中㘴撫局不終伏法
癸未二月賊掠蘄州逼蘄水熊夫人故從文燦知兵其家
丁数百人勇公戦㕥故城十年㓂嚴不攻至是新令弱不
任力竭城開獨熊夫人督家丁巷戦擊斃賊百十人乆之
家丁盡斃有黄文許徳者𬒳執忽断縳疾𧺫奪兵連批数
十人乃死賊逼熊氏室夫人勒諸姬死随引佩刀自抉其
喉二㓜子俱并見殺長子遯木出武昌不及難
潘鵬妻楊氏為宛平老明經女妾徐故􁌏清伎女也鵬治
薬室京城李賊圍城徐與楊誓必死廼取所有砒霜和酒
俟有変飲之及城䧟二賊刀仗入鵬脱去賊見二美宛轉
求歡徐取前酒置案楊㑹其意與俱㘴二賊喜酌酒與徐
徐正欲死一飲而盡少頃毒發且倒賊㕥為中酒復引進
楊楊曰妾不能飲願将軍滿此顧有琵琶為欹以侑之二
賊大楽各浮滿数四頃腸裂而死鵬帰急㕥羊血灌徐徐
活夜挈家避去
黄廷諌妻陳氏䔥縣人崇禎中流賊破城廷諌為賊所害
陳罵賊見殺而妹為劉希賢妻不受汚投火死
呉信妻王氏扵京城齊化門居紬貨城破闖䘚数人突入
縳信責金極椘妻聞之畏恨閉門自縊一賊破門入觧繫
王病矣賊強奸之不能拒佯為愛賊者嚼断其舌寸許賊
痛椘䧟王刃自跨逹胸含血竄去竟死
尹熈華固安人妻少遇賊𬒳擄佯順賊急指一池謂賊曰
吾夫金錢盡藏此池中淂此可與子並走賊以為然随婦
蹈水中深處賊惧𣣔退婦扳賊溺水浮沉数四竟與婦俱
沉不出
長班呉奎妻張氏甲申京城破闖賊数人入其家奎出欲
犯張張大號立宅後水池作溺状恐賊賊去頃之又一賊
入猝不淂脱强滛之而奎帰賊方睡酣張徐啓門入夫取
賊刀刺賊死攫其資囊且逃出遇井張乃語奎曰頃之不
即死㕥無計安子今捉彼􁂫子可㕥活妾旣失莭何㕥生
為竟投井死
都城外女子張氏者闖賊至𬒳執欲強犯之女曰苦渴若
取水飲我委身若指點井所賊方引汲女從後奮力下賊
賊竟不𧺫
李氏姑媳寡居乙酉賊破燕京有哨賊獨騎入其村村一
時走空獨二寡不去賊猝見索飲調笑姑姑佯為殷勤進
酒賊酣且卧姑媳計縶其手足㕥滚水冐之賊痛號麋爛
而死
孫冝人為尚書孫昌齡妻臨晋人夫貴得封昌齡未貴時
冝人親治履　鬻㕥佐讀至手碎出血戊寅東師入臨晋
冝人必投井衆媪時持之力怫曰吾命婦不可辱手搯田
媪臂痛入骨持稍輕已入井矣昌齡哭之㕥詩有所歎人
人難再之句
諸生林頴新妻李氏弟鼎新妻劉氏浙江㝎海人丙戌魯
監國紹興不守時縂兵張國柱駐㝎海兵擾二氏避陋巷
各裂帛随曰即有変㕥此自㓗五皷軍中别譁聞陋巷則
疑亂兵至輙引帛急救之而李已盡劉復甦鼎新曰即禍
至而從子志劉曰禍至禍至矣遑及此乗間復自縊從李
劉性敏慧通古今工書法嗣鼎新簡遺奩得劉所􁌏黄庭
夲尾署一行曰生有命死有命生兮妾身危死弓妾心定
知其㕥不辱乆自盟也范兆芝為之傳而系之論曰家有
王母及王叔母稱未亡莭成一年二十有七一年十有九
而二氏棄人事時亦適如其年
張綖鎮江諸生北師渡江綖與其妻某氏及妾雲綃俱𬒳
執妻妾好語卒脱夫綖㕥身許卒抵暮营定卒劳酔卧半
夜起取卒刄各刄卒無覺者走為邏者所及見殺夫綖尋
亦見殺
呉光扆妻謝氏光扆政和諸生也北師入城光扆見殺妻
惧為所及急潜走水坑引刀自刎未絶隣人扶歸謝必不
𣣔生㕥手觸創不食三日竟死
錢澐生妻陳氏南直無錫人澐生字江民諸生父振先㕥
進士出守金華北師下浙澐生携家𣣔間走金華中道為
亂兵所殺妻陳氏牽小姑草伏兵覺犯之抗死
諸生利應昌女未嫁廣東新㑹人丙戌北師入邑應昌出
走女與瞽嫗俱益難匿遇卒欲犯之女故好顔向卒且劳
苦卒吾未有所歸願依終身但無遽苟且　有藏資某䖏
取為花燭費卒狂喜偕迹之偶及路井女輙躍入卒急攬
之不及矣應昌帰意女必失身去擬從营中求之或曰井
浮一屍𧺫視之果女也時猝不能得棺置衣笥瘞雙莭䔥
庒墓傍
諸生沈𢡟華女浙江海寕人乙酉閠六月𢡟華與其郷閧
𧺫走署縣事張巳城復陷𢡟華引其女去女年十六未字
曰出必辱此猶得自裁遂自縊死而𢡟華去乆之或告𢡟
華某氏女初從北䘚輾轉上其偏禆今為弟六妾頗豪奢
女父紈綺𬒳地矣向人誇吾有偦高官今足下福薄女乃
不肯就此
麦名世女大姑廣東番禺人世居魁巷未嫁城破北師入
名世家抽刄脅大姑迎刄曰已度必死請疾飲刄衝刄卒
氣沮置之去告母曰㽞我不祥徒累母遽投井母牽之不
淂妹二姑年十七從之名世妾楊㕥裙繫其㓜女又從之
隣麦受年之妻周氏猝過名世見諸入井不𧺫與其婢清
吟並從之井中人㡬滿
頼氏其兄度應天府學諸生嘗從周鍭𧺫兵闖神䇿門事
敗𬒳逮頼氏適歸寕并見執訊者㕥其艾𣣔犯之賴不可
曰有娠娠觧而從踰日娠猝不得觧訊者怒竟㕥刀抉腹
而胎堕堕有聲賴氣絶訊者之客戴一貫者聞其義請為
棺殮歸之而棺動啓之賴活縫其腹三月如故兄度既見
害䘮帰賴抱其屍一號腹裂血盡而死
丹陽婦耒氏華胄也失其夫姓名為北師牽去勵莭不從
經龍潭驛題詩扵壁曰北馬長驅破簡州妾夫𬒳僇子為
囚殷勤再拜江頭水䕶我㣲軀未比流投筆卒不知何所
言因紹卒曰吾登舟而從若方中流猛拽北卒溺水俱死
謝薦妻張民乙酉北師圍揚州張呼其次女希韞曰汝姊
鄊居妹㓜無慮吾與汝奚歸持詣井驅希韞入廼㕥身從
之城破三子皆𬒳害
易為昇妻汪氏北直良鄊人甲申賊至𣣔犯之汪不從罵
賊賊断其一指益罵賊怒竟取其首去汪一児纔数月婢
陳氏抱之逃道遇賊𬒳鹵児對賊笑賊喜命其妻子之婢
俟賊去向妻乞憐賊妻方妬婢乃反與児錢物教婢抱匿
室舍婢祝曰児即有命幸勿啼児果不啼賊歸索児不得
其妻白去之明日竟去婢遂㕥児帰児名天祐
宗正妻有殊色通詩書閩京失守與宗正走廣州廣州復
敗妻曰無留髮處矣君宜自裁妾請先之宗正猶豫則入
室自經宗正駭脱之俄而北師入繫宗正去妻追半道不
及觸石死宗正尋亦𬒳害
斯曰福妻黄氏浙江諸暨人生子在襁丁亥越民兵敗餘
猶岀没東白山北師徃搜山執曰福責婦女匿處曰福不
與言𬒳害尋得黄氏莽菁中欲汚之黄紹卒曰必從若惜
吾貨為他人所有返取之䘚釋黄随去頃登高崖俯大壑
黄忽縦身躍下䘚持之亦㡬墜遂棄去己反視有老嫗抱
児亦投崖下頃之又一婢投崖下明日浮屍則聮𬒮如相
携盖児為黄児而媪乳児者婢其侍也
嚴金妻王氏年十七浙江永嘉人為亂兵所掠死不從見殺
蔣瞽常􁆐人貧䘮偶児㓜有女為苦营朝夕不餙卒無字
之者乙酉聞蘓州破自經扵室父瞽無從援之
塘橋女子避亂嘉興之梅里為守兵所擄入其舟欲犯之
女不可則捽水中恐之女終不奪　数四女乃大罵至塘
橋䘚怒㕥刄觸之推水里中憐其貞為棺殮之
羅田女王氏適耿某甫三日闖賊至耿遇害王挟眊姑逃
賊且追之王恐失身抱姑躍深池死
淄川二烈韓氏婦孫孫姑字賈者也甲申國变賊入淄川
嫂姑偕自縊尚書孫昌齡有詩曰城池三月火姑婦一堂
殉豈定男勝女扵今鬼是人皇天憎屈問青史妬孤真只
有雙鵉在千秋附直民
慱羅韓氏女為祟附縠袴廣州周生偶從肆貿袴帰袴鮮
好置卧榻未服也夜褰帷而得少女生驚不及履而岀有
同室媪見生驚出過其寢帷動啓得少女㕥為生所私問
何耒女曰我非人也母近我媪大噱岀尋生邀隣多人入
視則門已扄從􁩻楞中窺之若有形婉約隂氣籠之不甚
的惟出聲悽然曰妾慱羅韓氏女也大兵執我将行非禮
妾迎刄而逝縠袴生所服故附之来于是衆為歛金礼懴
取縠袴焚之由是不復見
章欽臣妻金氏儒家子也浙江㑹稽人魯王監國授欽臣
縂兵衘越事敗棄去舟山黄斌卿使人間内地士民復激
𧺫金趣欽臣曰曷不與衆徂義欽臣怚金廼𣣔自殺且曰
故知不成藉此㕥死良善欽臣勉持㦸閧走于是寕紹浙
東諸郡郭㕥外無不栽髮明冠服者乆之各較漸散欽臣
𬒳執并執金詣督訊金獨不屈膝訊者曰欽臣不道廼累
若金奮唾吾令欽臣為之矣欽臣非吾安得有此義伸􁦺
就刄扵是擬欽臣赴市而金彂滿营金曰欽臣妻為首犯
奈何獨縱法不及指使何㕥服人復語欽臣使余丈夫蹴
雙靴盡覆北􁊁矣訊者從其志對磔皷楼之下金顔色自
若已劊者偶割其隂陽㕥為戲越七日劊忽作金言必殺
劊乆之劊忽無故噴血死論者曰金如覇越計不岀(青)妾矣
何氏淑女生長沙能文崇禎中城破𬒳執而死武昌遂相
傳武昌女子云𥘉執帥欲亂之女㕥父母䘮三年　緩之
不可更請㕥月更㡬時為從容談笑如常至期作祭父母
文一首　十絶命辞褁置胸夜投江死户
紉蘭方氏帰進士張鍾陽能文吟詠成集崇禎中東師臨
濟張乗城及難方聞訃投司之後池死
楊自秀女年十五崇禎中遇㓂不奪𬒳刳松後月夜見形
　論曰大丈臨大莭頗有㕥妻女而失千秋者笄巾何所
　講貫大義乃處変不撓或紿賊以自全或殺賊㕥明志
　或脱夫與翁姑㕥獨絶或督家丁㕥守城或先㡬㕥自
　　㓗或逰䰟而不化至扵激其夫㕥務義駢戮而不悔貞
　　烈不化智勇両生上攷列史扵兹獨夥嗟乎此幽烈得
　　上聞者㡬何㦲按正徳六年山西婦女死賊三十三人
　　咸𬒳旌十年又死賊五十六人列名旌善亭雖淂上聞
　　不能詳其姓氏矣
　文詞
　清江范氏(媚/蘭)郭貞順(曺妙清/張妙静)高妙莹夏雲英劉翠翠
　　　李金児朱静菴鄒賽貞毛鈺龍吴門李氏(孟淑/郷)薛
　　　氏屈氏陳懿徳潘碧天孟藴虞氏王素娥楊氏田
　　　玉燕陳氏吴氏陳小藴(紀映/淮)董妙玉(劉唐二/夫人)鄧鈴
　　二薛氏朱桂英陸娟陳氏吳氏咏雲居士邢静慈
　　　瑶瑟李大純(朱徳/璉)袁九淑鄧氏劉苑華(雲/瓊)􁪇貞白
　　　尹紉荣王娙周玉簫周㓗梅生生宋婉范氏謝彩
　　　丘劉魏将蘭馬氏遼宫人(陳/素)徐德英書櫬女子錢
　　　氏(方氏/徐氏)杜漪蘭姚青娥斗娘(文/氏)詠雪居士　李秀
清江范氏元梈孫女洪武𥘉召為女史授孺人入覲高后
稱宋趙女后㝡賢可法録其事以進凡降内制多出其手
乆之賜老帰家其時宫人媚蘭者善詩後南寕伯毛舜臣
洒掃舊内見永巷遺句曰寒氣逼人眠不淂鏡声催月下
斜廊惜不得其全為媚蘭所作
郭貞順為潮州周伯玉妻㓜受書于其父教諭因傍通經
史諸家尤精数學能詩丈伯玉常從外入貞順方􁆽怫然
𧺫曰君子必楊聲而後上堂古志之矣伯玉謝及元亂村
寨推伯玉為長貞順曰彼輕敵好使氣不終善謝之巳衆争
殺其所立而伯玉以免又盡散其所藏粟曰無為盗貲已
有粟者皆𬒳殘貞順計脱盗引索自貫與伯玉連賊謂此
即捕也不問洪武𥘉嶺南𥘉附遣指揮俞良輔狥未附者貞
順作俞将軍歌遮道上之因言寨人無逆状一寨獲全其
歌有黄犢春耕萬𤱔雲漦龍夜卧千秋月之句三子手授
三經後皆以儒徵碏仕棲霞令礦終朝列大夫貞順䘚年
百二十五嵗遺命䘮不供佛祭不焚楮碏妻荘氏㑹賊至鄉
人共竄竄穴避之荘不可曰男女無别生不如死引刀自
裁碏終身不娶時有曺妙清字比玉張妙静字惠連各以
詩寄楊鉄崖云
高妙莹字叔琬觧開之妻縉母也父若鳯元時知封卜妙莹
通經史書傳善小楷曉音律算数女工極其曲巧事舅姑
孝謹元末舅觧子元死扵賊時若鳯亦死軍中兄　鉅銓
皆以舉義兵竄死家属流離妙莹䘮葬勉扵礼手冩孝經
古文杜詩授子綸及縉為言宋元以来政治民故悉即日
月不爽且病遺命塟我近地素衾結髢檏棺深隧遂端坐而
没所著有酒議女徳議高文海死莭一卷文海即其兄鉅
也
夏雲英周憲王宫人也山東莒人䏻詩兼通内典國有大
政或預裁决年二十二以疾求為尼永樂十六年作偈示
衆而寂有端清閣集一卷詩計六百六十九首
劉翠翠淮安人㓜與同學金定私約為夫婦誓死不嫁後
為吴士誠所掠空至軍宻通其意事露見害二人以前故
淂合葬有衣領寄詩志决
李金児濟南人明敏妙䴡通經史及二氏百家之言兼精
醫卜周士誠兵𧺫掠之欲納為妃不從而死或曰尸觧去
也士誠追封䕶國洞元仙妃所著𫐠甚冨
朱静菴適教諭周濟生成弘間慱覧群書酷嗜吟詠所著
有静庵集辭氣和平筆力䧺徤海寕人𥘉名令文字仲􁋯
鄒賽貞當塗人御史魯之姊國子丞濮禾軒妻以子韶編
脩貴封冝人賽貞少頴慧雅好吟詠有士齊集行世
毛鈺龍侍御鳯韶女為劉守蒙妻早寡居小樓誓不踰閾
少讀書過目成誦年近八十猶使諸甥讀書搨前卧聼乏
詩有凍影梅花伴晚燈之句
吳門李氏善詩拾一開元錢作口號半輪残月掩塵埃依
稀猶有開元字想淂清光未破時買盡人間不平事頗有
慨世之意膾炙人口又孟淑卿亦蘇州人司訓澄之女有
才辯工詩别號荆山居士
華亭薛氏與朱氏娣姒也通詞翰年二十餘皆寡老當旌
作書以辭有曰身事夫者不可失也言許人者不可食也
歩而家門可望他家塵執而家㸑可柝他家薪吾誠結於
焉已矣夫何求䘚與朱咸不受旌
華隂屈氏參政韓邦奇妻十餘歲其父課諸児氏刺繡其
旁遂通曉文義工詩而邦竒以神童称世艶㕠璧有女異
集行世
陳懿徳仁和人南康守敏政女帰都御史李昻通逹諳練
著𫐠甚富工詩子孫中落珠璣散佚蔣某獲遺稿于敗簏
之中輯為四卷
潘碧天台州人山東副史應昌女明經裘致中妻自署其
稿為女郎碧天道人有題畵江上蓮塘等句為世所珍
孟藴字子温諸暨明經綖女字侍御蔣文旭文旭以建言
死藴矢志居栢楼吟詠不輟宣徳中旌門
董湄妻虞氏海寕人知書􁋯于礼工吟詠年十六于帰湄
䘚虞作菊竹詩以志决莭成(菊句移淂春苗愛護周柴桒/無主孰為秋寒芳甘為枯枝)
(萎羞堕西風逐水流竹句一片貞心古井泉清寒/徹骨自/憐相看嵗暮青青色歴盡氷霜戴一天)年五十
王素蛾號蘖齋山隂人真翁女生有淑徳長能詩文尤妙
女工年十七帰吏部胡莭節早䘚誓以莭終
俞九思妻楊氏無錫人二十餘而寡教子憲成名書皆口
授憲有明詩正声之選
田玉燕字㕠飛湖州人歸徐生元舉生三子皆有文名著
玉樹樓草雲間陸應暘為之序
陳標母金陵人適陳早寡工詩文撫標成立賦古詩數十
萬言行世
冨陽关氏為文學　起元継妻早寡撫三子光㣧萬暦壬
辰進士嘉㣧乙未進士事姑以孝聞詩節清妙
陳小藴福建人九宗女紀映淮上元人映鍾妹咸一時以
詩歌名
董妙玉尚寳周弘　継妻刘夫人大學士于慎行母唐夫
人狀元唐臯妻並工詩歌有集傳世
鄧鈴字徳和閩人儒生鄭坦妻早寡刲耳自誓旌門以子
雲鎬貴贈冝人有風教録垂世
蘓州二薛氏蘭英蕙英者共䖏一樓匾曰蘭蕙聨芳有詩
合百首名聮芳集蘭𥘉失身扵鄭生終帰焉
朱桂英仁和人副使陳洪範副室也清心契法邃意脩真
有飬誠道人之號著有閨閣竆元集其題虎丘壁二語老
僧不𬋩興亾事安淂蒲團課法華人争誦之
陸娟松江人德藴女為某龍妻德藴有高行為沈啓南之
師娟能詩尝代其父題扵畫
福建陳氏進士仲徽妻著有軍中集
吴縣吴氏適洞庭蔡甲早寡有詩才與文待䛇徵明齊名
咏雲居士邢静慈慕禪能詩文
瑶瑟字湘靈鄞縣人為屠長卿隆女帰黄振古早寡隆㕥
嘉靖中進士有文名湘灵為詩無詞重之弊韻格高過其
父有浣紗詩曰日煖銀塘緑溪邊出浣紗若耶烟似兩歩
步入荷花隆子金樞婦沈天孫者字七㐮為鼎元𢡟學女
女與姑湘靈合刻曰留香草
李大純字貞石鄞縣人為袁雍簡妻同縣朱徳璉為呉岳
生妻皆㕥詩傳
袁九淑字君嬺通州人布政随女適良㣧為妻少讀經史
深内典詩文清䴡書法遒勁棲綘雪楼懸所繡大士像其
中焚修習静帰良㣧一年而卆有迦音集屠隆為之序
閩鄧氏嫁瓊河鄒姓夫不類欝欝不淂志居二年卆詩多
凄惋
劉苑華香山人戸部郎何藻妻封冝人有詩一卷題曰落
霞山下劉苑華吟有雲瓊者亦姓劉臨晋人孝亷趙福妻
有水雲居詩自署離石枕花居士
枽貞白字月姝嘉興人周履靖継室工詩與履靖唱和數
百首題曰香奩草茅坤為之序
尹紉荣字少君冝賔人參政伸女為丙子觧元劉泌妻甫
歸年十九卒有断香集遺世
王娙字㺯君福清人適林文𥘉文𥘉舉扵鄉滯金陵㕥事
下吏娙教其二子吟詠自安有作輙焚其稿其子竊存之
萬暦中倭関白侵朝觧文𥘉獄中上書請討之娙有句児
夫自有終軍志未必中朝許請纓語婉惻女玉衡適王庭
相七歲能詩母舍雪後見月吟應聲而就
周玉簫福建人武臣方輿侍妾也輿建議忤㫖繫獄七年
遣玉䔥去誓不從及輿事觧感時事方上書遇國变淹不
能帰玉簫嘗採古今列女懿行可法者各為詩一篇病没
有詩一百三十萹授其女蕙蕙刻而傳之
周㓗字玉如金陵人適臨桂通判張鳴鳯貽書省父寄詩
一册名曰雲華詩
梅生生麻城人文學周世遴妻世遴方應省試淂生生詩
不入棘而帰王于一每称為奇才
宋婉字玉馨自號蘭齊父長吉潮州知府婉工詩畫作㕠
燕詩并小釵繋燕足任所投擇配其表兄謝驥淂之驥後
為太常郷
黄春亭妻范氏四川人希正女嘉靖中子輝㕥進士官學
士累封夫人熟内則孝經數稱觧脱其仲女亦工詩有憶母
之句
謝彩字五雲秀水人為彬吾女適雲間丁七莭年十四柔
肌纎貭不勝綺羅啓口便有凌雲之致詩多逰仙題未㡬
尸觧而去
丘劉麻城人劉大和孫女丘長孺妻也集唐最工早寡悼
長孺有明月不知人世變夜耒依舊下西廂之句如出其
所自撰
魏将蘭杭州人年十八未字而夭有遺草行世
蘓州馬氏帰虎関武臣所詠夢戍詩一百首宋比玉淂之
越中荒村古屋題曰香䰟集譚元春爲之序
遼王宫人荆州籍嘗有宫詞一首傳世乆之一少年乗醉
踏月遼王故宫沙橋門外宫人斜之䖏見羙女岀素香亭
霓棠練裙倚欄而歌前詩歌竟杳然不見詩曰明月滿空
堦梧桐落如雨凉颸襲人衣不知愁幾許又陳素字素君
荆王宫人也能詩有秋顔草行亡
徐徳英莆田人父廷龍嘉靖中仕同知適俞氏德英好讀
書善属文所著有建文紀母孔氏賛及五言古諸近体詩
坎􁜉多病常作悼志賦欝欝㕥死
題詩櫬板女子里氏無所考戊子北師再攻廣州屯兵北
邙有幕客倚襯板爲搨見板上細書絶句八首祗存其二詩
曰曉對東風只自嗟肯将眉黛誤鉛華山間紅艶不知事
一任桃花與李花盤䦨山鶴蹃悠悠荏苒旌旗動地愁漢
将計程應到未良人別後尚存否此女想𬒳擄自㓗志不
肯桃李逄人且似與其夫期地下者只此詩題襯有不可
觧
錢氏湖州人廵道王行道妻随任半道卒箧有藏稿一集
方氏錢塘人為曺舜玉妻恭婉好文翰從舅任之桐江道
䘚有詩文號如玉集徐氏長山人御史耿鳴亡妻生子廷
相仕至都御史徐有訓子詩
杜漪蘭楊州人侍郎熊文舉副室也有才慧與司馬李元
鼎夫人朱逺山朝夕倡和晚㕥無子憂傷不事茟墨
姚青蛾秀水人帰范君和有鴛閣集屠隆為之序
斗娘松江人文學姚生妻有送夫詩三章文氏三水人為
少白女適葛氏賦詩三百餘首手抄書六十卷早寡作九
騷㕥見志封夫人𬒳旌
詠雪居士姓呉名宗文武進人學士𣸪庵女適冝興曺麈
客能詩雅好禅澹不事鉛華甄氏者為張婦早寡父母欲
奪其志作莭婦歌㕥自矢莭成
李秀㑹稽人適燕客無頼子過新嘉馹題詩扵壁和者甚
夥
葉氏二女吴江人父仲韶自序其所刻午夢堂集乃其配
沈與二女瓊章所共作也沈婉慱工詞賦為詩清䴡無蛾
眉習訓二女皆能歌吟妙書法妹璋敏慧饒阿姊姊瓊配
未称才祗以門第故偦每視姊文詞瞪目不能觧歸七年
勿諧妺為慰勸姊曰吾苦枯坐僧妺天上時妺已字張氏
子詩礼後也及笄逢吉或傳張一如姊夫也者妺甫入門
乃親見張諸佻達不堪既合卺不語移晌一號絶地竟不
起母馳拊璋膺慟曰恨吾璋知書天下常女之伴憨夫老
百年皆是也張殺吾女為作吊女詩甚惻而姊瓊不知謂
妹有家作催妆賦耒賀則已失生妹一日矣鳴泣歎曰何
張郎者之多也亦輙嘔血死最苦母之再為吊女詩矣今
集中具載也禱僊乩􁪈大師至云二女在其座下為詩超
郎温潤如其平日所吟仲韶弟季若又手叙其事題曰窈
聞
廣陵女子帰扵莒父宦氏崇禎壬午為㓂所掠明年夏五
逃帰而已無家既自為叙而繋以詩數絶題客店之壁且
曰一女子何足惜朝端之上邊塞之間高官厚禄何為者
耶為錄其詩之一將軍空自擁旌旗萬里中原胡馬嘶總
使終生能繋頸不教千載泣明妃
崑山頋氏雍里方伯女適同里孫僉憲為婦有春日詩一
首膾炙人口詩曰春雨過春城春晴春草生春閨動春思
春樹呌春鶯
歸㳤芬字素英鴛水人適同里文學高庭堅刻有雲和
閣一集二集素英棲心禅㝎僻居深村笠山徐来賔稱素
英嘗就其妺學詩眀季徐妺逺字濮水貽書素英毖爾井
􁀋母暱簡素素英荅書胡不携𬋩城子看花長安道意從
其夫子振天衢也甲申後庭堅廢應制偕花村與諸閨秀唱
和無間則香溪申蕙為之叙蕙係文㝎公五世孫女字蘭
芳叙中有云一時名淑如黄月輝孫介畹孫静畹汪曇雲
常俶伽至比之前代班謝又平陽氏超聖秋涇黄徳貞並
有弁言稱素英之句清婉和丽不渉詩餘一字謂得之家
教盖素英為震川之嫡裔也集中又有洪庭蘭一揆女禅
朱月繍諸徃復各体詩及李孝貞一賛孝貞名鳯四歲䘮
　男裝
　　韓氏女林興妻蘓氏善聦白母葛氏
韓氏女四川保寕人國𥘉明玉珍㩀蜀家散死女年十七
無歸衣男子衣混行間及玉珍入雲南從軍七年人不知
也道邂逅其叔父乃贖之以歸一時同伍者驚異後嫁成
都之尹氏人稱為韓貞女
林興妻蘓氏廣東香山人興係衛指揮使正統中㓂黄蕭
飬驟攻廣城城中兵寡興率兵外禦蘓乃呼軍婦盔甲如
男子賊夜上城蘓手刄下之賊退城完粵人謂之女子軍
善聪姓黄氏南京淮清女子也成化中早失母父鬻線香
為業衣善聪小児衣僕徃来廬鳯間数年父死善聪年漸
長無歸里人李英者亦業善聦父所業善聦詭自稱張勝
依之或同卧起称疾則深下𥜗溲溺不令人見踰年與偕
歸年二十矣巾幘謁姊姊乆不認曰我故無弟告以故相
持泣姊曰汝百口難自明辱父矣使稳母簡之果犹處女
也他日英来望見善聰為女粧大驚姊請善聦便㱕英善
聪泣曰益不白前事死不許事聞三厰嘉其㓗使人上聘
勸為夫婦云
白母山隂葛氏女也㱕白生瑾瑾早失怙奉母教成成化
中進士為分冝知縣瑾孱遘病隣饑民作乱且入境分冝
無城郭諸簿丞棄庫獄携妻孥匿去瑾不能𧺫事母令休
民舍盡沉其庫署池中而身頂瑾冠𬒳瑾命脤束帶坐堂
皇須賊入賊哭至前槊不動諦視之知老母貌令也咸駭
且笑母荘語曰児瑾病且篤恐失逢迎老婦代爲主人請
偕視庫庫無有過獄曰此不足問也請視内舍粗奩具不
足俻晨炊弗鄙以去賊反謝一閧出則已隂識其首從脩
短毛髪衣履悉越日口授捕捕按淂之伏法盖隣縣多失
庫獄而分冝獨否㑹賊去未幾瑾䘚母扶其襯歸民婦人
之送母載道較百姓之送死瑾数倍
　論曰韓蘓二氏與白母古木蘭不過是矣善聦即無黄
　崇嘏之才而隐以自持与劉方事相類方以男装随父
　客父死客不能㱕遂依主人為其子未㡬主人又有子
　与方共讀書子疑方題燕巢詩探方意方荅之以詩遂
　与婚姻後成巨族然不如善聪之上聞而後合也
　女不入教坊
　　何氏何雄二女王氏
何氏南直泗州人父死家貧或從其母聘之母潜徙居他
縣逼為倡不從極椘撻持刀自刎死聞有司禮葬之從天
旱或以為何氏冤淮安守詣祭其墓天乃雨正徳中旌門
何雄有二女南直旴𣅿人年十七次十三嘉靖十年邑饑
雄𣣔以二女為人婢妾不果至欲賣為娼二女不從父强
之夜潜以帛相繫俱投水死三日䨇屍挽手並浮逆流而
上衣鞋如故
王氏山東人嘉靖中父貧八嵗鬻淮安娼家長矢志不欲
失身涕泣求去不淂一日鴇提之逼使與上客侍寢褁衣
哀告妾良家貧至此忍死𣣔一見父母圗潔去今不可淂
矣上客頗狎之預置七首床頭猝𧺫衝喉死客不及持也
事聞官令厚葬之嘉其義後有吴主事某寓淮即故娼處
夢一女泣拜堂下陳前故且曰吾死家故不聞吾家五􁆡
之上碩君為傳語覺駭問果有此事因訪其葬䖏請廵按
御史張上聞特祠杞之
　論曰皆所為湼而不淄者也所竒三何同姓何王又同
　淮安
　妾義
　　姜榮妾竇氏朱昱妾陳氏寒香晚翠陸鯨妾單氏黄
　　　采妾朱氏張氏孟知性妾郝氏葛寅亮妾胡氏
姜榮妾竇氏榮為瑞州府通判正徳央華林賊刼府荣時
攝篆授篆竇而出禦㓂賊突入捉竇及其嫡子婦竇以肩
承刄求免婦詭語賊取衣篋後園而潜匿篆池中賊掠竇
上馬罵不絶衆𣣔殺之賊首私之不許既至賊巢好語賊
汝所擒盛豹一可令歸告我主携金贖我賊信之遣豹一
還竇私語豹一篆䖏曰告我主母望我還矣偶見道傍有
井託渴飲遽投井死䛇旌之又喬侍郎妾高氏亦烈死
朱昱妾陳氏南直武進人昱無子陳事嫡妻甚謹妻早卒
昱亦随盡泣曰妾年少度必見奪孰若先之許昱自縊死
弘治中旌表
寒香晚翠浙海塩張寕二妾也寕以正綂進士知漳州府
寒香姓高氏晚翠姓李氏年可十六七而寕老字二妾以
見意二氏無子寕病且革令諸姫咸去二女獨不可請公
目未瞑閉一閣手鑰吾二人附未亡因截髪示不二遂竇
通飲食絶外問寕䘚在閣中持三年䘮厯五十餘載寕嗣
子嘉秀進士晝錦歸始傳語二寡己踰七旬幸不辱先公
地下碩岀觀張漳州有後啓鑰岀拜則皤然两老媪矣上
聞旌䨇莭云
陸鯨妾單氏南直徐州人年二十鯨病卒自經從之家人
為之合葬
黄采妾朱氏張氏福建莆田人采任通判家居嘉靖中倭
冦海上城䧟𬒳執不受汚見殺
孟知性妾郝氏蕭縣人崇禎中賊䧟城投河死子持郝不
得觸橋柱死母子入郷賢
胡氏工部尚書葛寅亮妾也寅亮字氷鑑淛江錢塘人教
授湖上言行准于道以萬暦庚子首觧明年成進士歴督
學福建病歸弘光中𧺫工部侍郎北師渡江寅亮𣣔閉卧
不出妾胡氏勉之速赴閩全髮閩中晋尚書閩敗寅亮間
関䕶髪以死胡氏扶柩歸西湖甫三日縊死柩之銅環曰
翁全髮而吾可以死矣已而寅亮與陳潜夫陸培䓁並祀
郷賢
許嘉妾唐氏宿州人甫歸嘉嘉以病䘚唐縊以殉
　論曰凡小星以􁀁升無責以未亡之律者廼亦名義
　自持至于曲存公篆勉扶國制其死獨大緑衣未可
　怱也
　教坊
　　高娃邵金寳王翹児(少/華)青􁏫
高娃者京師娼也㓜昌平矦楊俊為之開帳心許俊昌平
去脩北邊者数嵗娃閉門謝客㨶笞之㡬死不異㑹上皇
𣸪辟石亨追搆昌平及都督范廣不援土木罪棄市俊
􁌏市大呼䧟駕伊誰頋不問吾提兵促應直應與以一死
時親戚故吏無一視者俄有一婦人𬒳縞狼倉前故娃也
楊驚若何来曰来視公死呼天指斥石俊曰速去母自累
娃曰已辦淂從公死語未既俊已刑娃慟吮其頸血盡哀
請淂以鍼著其首于頸䄂出帛自縊死俊之旁
邵金寳者京師娼也京营參将戴綸者與交宻綸坐仇
鵉事下獄委三千金邵而属之生衣食我死棺殮我嬴子
有也金寳諾自食給外以其餘身曲結驩榷貴竟以岀綸
綸繋獄十餘年復官建昌逰擊使人謝邵邵提金還綸更
益二之一曰子金也邵与俱之官綸妻聞之自家中来為
髙位坐邵委身下拜曰夫子䧟子難妾不能為而頼若妾
愧之遂㽞金寳伴綸而身歸里
王翹児故臨淄民家女也少鬻娼家携江南習呉歌音
吐激越徃徃頃一座性故堅意不属百誘不淂也無不
怒大賈去已自贖身居海上更呼翠翹云翠翹以歌歛
緾頭無数乃盡以資所知貧者囊不留一錢乆之倭掠海
上有金陵娼少蕐者能歌向与善歌沈郎暱後為導倭汪
直所取時沈郎亦竄島中少華盖隂幸直敗冀与沈郎百
年也間語直内欵直心動而翹児時已𬒳執献其酋徐海
海字明山故越人以翠翹善歌嘗呼之入窟而令所掠諸
羙人咸羅拜稱為夫人翠翹既居中能指使海海唯諾則
故陽暱海私幸海敗淂歸國以老也㑹督府使華老人欵
海海不從欲殺蕐老人翠翹進曰今日之事在君降不降
何与老人使親釋縳劳苦之盖老人故一識翹児者歸告
于督府海未易圖其所酷爱王夫人有外心于是更遣羅
中書与海講而隂賂王夫人最渥王夫人語海君休矣事
不成死妾從死不如生冨貴荣妾亦荣遂約降官兵入竟
斬海等以翠翹歸欹侑諸有功翠翹声悲凉不能䘚調也
微恨毒降非王者之師云督府乃以翠翹劳有功永順酋
甲去之錢塘江悒悒不自淂為変徴之声扣舷待月夜午
大言曰明山遇我厚我以國是誘殺之殺一酋更事一酋
何靣目見人𧺫投江死
青􁏫者松江妓也崇禎末搃兵李成棟北歸破松江以青
􁏫入侍絶憐爱之随度嶺每佐酒則以語動成棟公亦記
前朝大将軍威福乎成棟悪聞此語曰吾以太夫人夫人
故俛出此青􁏫復絮之成棟㧞劍睨青􁏫曰再及齒此青
􁏫曰若果念太夫人夫人賤妾無以生矣時成棟妻及母
𬒳貭雲間成棟内不自安青􁏫曰太夫人夫人啓居不自
得而公歌舞爲楽不休公請思之成棟憤遽進刄青􁏫死
已而念其苦口心動遂北拒封恵國公戦以死米堆山爲
長歌以酹之有美人小金山麓住寒􁁬夜濕寒􁩻霧之句
南亰妓劉引静爲一啇所眷啇死引静爲持服齋薦尖泣
甚哀誓不見客㝷啇之家落岀素所貯曲贈商之妻子不
􁑴有豪聞其賢欲娶之死不奪長齋綉佛以老屠寳石
者以罪逺戍寄餘萬金扵所暱倡及赦帰娼輙還其所
寄不損絲黍
　論曰高娃死俊金寳活綸勾欄負有至性若翹児之賛
　内欵青􁏫之皷回向尤有功彊塲古説客所不能及者
　㢤一以死謝無負一以死悟有心若夫許身還寄猶小
　焉已
皆盡莭又李氏為䘚裴皮鉄妻皮鉄瘟死李女直人年二
十二晝夜哀泣比葬陳祭辭柩自繫于屋西枽樹太祖聞
之為動容䛇有司旌之
忠順夫人三娘子鹵俺答長女大唖不害所岀㓜穎㨗善
畨書曲眉秀目面有一黒子耳墜大鐶冠蓆㡌如鹵王其像
嘗圖入中囯大率上青線半臂下絳裙襪而不鞋腰懸一
刀項掛白数珠坐藉地幹逹大義俺答兄麦力根吉嚢襖
児都司者聘以為妻俺答以其羙攘之寵任事性尚瞿曇
酷尊向中國岢嵐兵備道蔡可賢互市紅門常單輿入其
帳與狎因拈塞下曲十首其一曰寵冠穹廬苐一流自矜
驕小不知愁誰禁黑水隂山外别有胡姫歎白頭末句指
俺答𥘉配大娘子等而言也穆文熈有和少小胡姫學漢
籹滿身貂錦壓明璫金鞭嬌踏桃花馬共逐单于入市塲
相与紀一時盛事云可賢坐玩䙝罷去萬暦五年總督宣
大呉兌意淂三娘子主市可以寕邊益寛假三娘子毎就
兊讙舞絶倒兊懷示昵或入卧意所欲輒扶將去則兌徃
徃故陳可欲若忘也三娘子氣能徂其衆而兊必以三娘
子故賚予頗優異衆益為三娘子東西九年忠順王俺答
死其長子興克都隆哈黄台吉臂絶短善用兵蹢躅邀索
稱䧺襲封王棄前配五蘭比妋蒸三娘子三娘子計足覊
制之己台吉受西僧詒納比奴一百八比素珠之数人邀
内花粉合五百金强三娘子意忌時代兌為鄭洛曲関説
盡散之三娘子益喜一切貢市唯擘畵時俺答遺部號東
哨者因與把漢那吉争板升互仇興克謢把漢棲長子扯
力克之西哨與三娘子隔三載興克台吉死而把漢亦死
扯力克納把漢妻大成比妓統遺部并有恰台吉之衆棄
元配滿官鎮比妓謀合三娘子三娘子与子不他失礼執不從
扯力克乃自稱乞慶答于河西乞慶答者鹵王子之稱也
十四年乞嗣封三娘子堅握故王印叩関碩自主貢市反
覆乆之乃出印偶扯力克而以其所納大成歸子不他失礼
以為平䛇封扯力克為順義王而以子眺兎台吉襲封龍
將軍特冊三娘子忠順夫人亦加不他失礼為龍乕將軍
尋扯力克躝甘州三娘子阻駐西安並未東窺莾掜扯力克
􁏴眊慿藉三娘子如黄台吉時凡上書王与夫人連称不
順義獨也二十年鹵孛承恩变𧺫搃督魏學曾力主撫賞
三娘子遣宻報且無為承恩所弄不如弗賞方聼杲固原
摽兵敗没學魯偽報㨗廵按沈思孝獨署䟽尾不與因有
句一時秦将多男子媿殺閼氏不負恩嘉宻報之忠也三
十四年扯力克死長子設喇坑炭即卜失兔黄台吉寄猳
三娘子盖大王母行矣卜失兎桀驁不𣸪藉王封為重而
三娘子言不甚行四十三年三娘子死年六十三歲䛇與
祭七壇以旌其不貳子㡣乕將軍不他失礼外次沙赤星
台吉封明威将軍唖不能言又次倚児将遜封武畧将軍
　論曰誰責色目以義礼高氏一門較内鬚眉更烈按俺
　答用大明律律其衆者数十年三娘子之力也以穹廬
　帳中人不知夫婦之道而審君臣内外之義歸化不衰
　功比邊壮士十萬不止相傳大同里不靖　傳　信俘
　獲多以婦女賜旗牌官全甫下一夕雉經者三四一最少婦
　乳一孩過嶺即休乗间擲岩下死夫從其主与　為叛
　而　自矢莭義如比人無有不善信㢤
罪惟録列傳卷之二十九
　　宦寺列傳總論
國𥘉巖自宫之律罪至死及其家其隣其里老其諸隐匿
之者扵是著令不淂通文義洒掃傳宣外毋許預政典兵
俸减至月一石洪武五年𣸪申前禁有内侍偶語次外朝
立遣回籍不𣸪十七年𣸪敕内官勿聞外事诸司毋與内
官文移徃来嘗令九部裁㝎黜陟之法法不傳大率靖難
浚權璫悪其害已去其籍于是諸監究無所禀䋲但有夲
管至司礼監而止夫司礼誰属乎其出在名下終身不敢
二也太宗之任諸閹主兵監营出鎮坐厰後代奉此以為
祖訓而𥘉祖訓則蔑視之勢有萬萬不䏻𣸪古者
始于特遣舘臣入　𥘉閹然則因縁根蒂豈止文移徃来
而已設使不觧文義即寵尊不能矯五指以行諸文書亦
未易悉以遂其舞弄然而魏逆故不識字蠱毒最深則識
字者子之日夜關通居然慱聞强記髙皇帝讀史至唐魚
朝恩為之警心動目豈知末祀受敗率由此厯朝諸奄中
或不無端謹勤劳然使此軰見徳不可見功尤不可而况
見不德無功而見為有功其可乎搃自典兵最甚以至經
理倉塲提督营造珠池銀礦市舶織染無不預迨其後也
力導蒙塵勿罪手繯故君不问煽誘滛佚歴堕元子不恤
矯箝傳奉盡屠義類不頋二百八十年興安覃吉䓁不過
數指其若雲竒王承恩則又祖訓之所不敢望者㢤按表
忠祠西祔祀載有内臣胡伯顔叚寔相傳效命遜國之
日者尚未詳考又按史餘所載中人當刑無斬首律國𥘉
止剥皮凌遲二條以刑餘加䓁當極刑也祖訓刑部有察内
司不知何時􁪉去要之正統中監振時已無祖訓可㩀夫
成周之制以冡宰統閽寺西漢之制以丞相監宫中宋人循
周漢之遺以宦官制属扵宰相摳宻故内侍任守中有罪韓魏
公淂以檄召而議貶近　果彦俊言利僕射葉顒淂以逮至政
事堂叱責之終宋無専制者視周漢有加
　金声桓刘一鵬湯執中刘文煌余应桂何弘保郭天才李士竒彭　凱
　王士華朱三　吴聖兆李奎裁武功吴著䓁十七人著妻沈代沈廷揚李成棟奍子
　元㣧㣧妻妾奍子李建㨗周朝姜瓖舒忠讜郝尚允诸传遺失不見
　論曰不　而典中　名　浚世　年安
　外䘖出使則無不李善趙成為口寔也洪武中内官之
　禁甚嚴而所見任用如此頋走命惟謹畢命如無其人
　　雲竒
雲竒南粤人洪武中右丞胡惟庸邀上幸其第觀醴泉竒
以内監守西華門刺知惟庸且謀不測走觸上輦言狀氣
勃崪舌　不能逹上怒其不敬左右檛之折其右臂垂斃
手猶奮指賊臣家上警尋以御史中丞凃莭告宻遣人圍
惟庸第云淂壮士衷甲咸伏屏帷間及召竒竒已死上悼
之贈左少監賜葬鍾山給洒掃户六人嘉靖中贈太監
　論曰罪惟庸以不軌甚之云爾從兵間久窃柄太重内
　外疑之夫雲竒奮指何遂預知衷甲以待至謂登城望
　見度刼駕豈開门公事安淂暴露如此且凃莭之告已
　移時矣猶伏屏幄間何拙也豈至尊無衛一至此乎當
　時雲竒或習知呉右丞不敬勸帝輦勿臨其室是其誠
　摰尔尔不必果有其迹也
　　鄭和(孟驥李謙雲祥/田嘉禾王彦)王安(馬靖李進馬雲/李興王琮李逹)阮安沐敬
　　　劉永誠
鄭和初名三保雲南人与西畨人孟驥初名添児滇人李
謙初名保児胡人雲祥初名猛哥田嘉禾初名哈喇帖木
児而狗児者為王彦燕王時皆以閹從起兵有功後皆賜
姓名而彦最敢戦先登入國後皆授太監或言建文帝出
走外彛上𣣔踪跡之永楽四年乃遣太監鄭和為使貳以
侯顯擇舌人馬歡軰從行帥舟師三萬七千人發福州五
乕門行賚西洋右俚滿刺諸畨凢至二十餘國徃返㡬且三
十年自占城東南通囯十数蘓門最逺自蘓門通(國)六七
柯枝最逺日柯枝通國六七天方最逺而天堂印度諸國
亦在職方宣威海外一破國都再擄逆命三　擒大盗酋
採取未名之寳以巨萬計内臣之專征外國自和始
王安女直人初名不花都亦從鄭和等從燕起兵有功永
楽八年令安監視京營自是王彦鄭和及脱脱相継預京
营監視自安始時又有馬靖者廵視甘肅與西寕矦宋琥
恊鎮則内臣岀鎮自靖始太宗晚年急𣣔聞外事始創置
東厰令刺大小事以聞於是諸貴人駸用事然上故英睿
諸貴人稍踰軼立付囚繫時有李進奉使山西採天花上
聞其不法遣两御史械還有從府尹何寳私索工匠下錦
衣衞訊治并召寳責之然継鄭和而岀使外國者又有李
興以内官監奉勅徃劳暹邏後又使王琮同給事中畢進
册封占臘李逹同員外陳誠窮使西域而洪熈初鄭和復
守偹南京留都有守偹自和始成祖崩榆木川大監馬雲
與大學士楊榮金㓜孜定議秘不發䘮而御馬監少監海
夀馳訃太子
阮安者交趾人一名阿留頗清忠成祖草創燕都安以太
監任之規畫頗當工曺諸属率拱手受成先後賜予極冨
悉輸工作私槖無十金之蓄景泰中岀治張秋河卒
沐敬係建文朝太監性戅直從成祖征阿魯台　師老寨
外数勸上班師上斥之曰反蠻敬仰視上日反蠻固不知
誰是上命曳岀斬之敬自若上徐曰我家飬人安淂皆若
奴釋之尋亦旋蹕
劉永誠太監性忠謹習騎射三扈成祖兵間有功後歴西
陲大鎮凢縂京營兵十年諸從軍為指揮千户者数人以
姪聚為後軍左都督聚封其髙曾祖而不及父成化初聚
以西鹵功用曺欽昭武伯例封寕晋伯永誠卒上議𣣔追
贈伯爵内閣力争曰祖宗成憲具在敢違之乎事得寢不
行
　論曰明累朝率中貴用事百職咸仰氣息恐後遂至殿
　　阁不能為天子下一人則皆自太宗時始之矣燕𥘉起不
　　可為名士大夫多縮匿而诸閹無所頋惜且又多城外
　　人文皇既借其鋒便不䏻如祖訓云云勢使然也和之
　　專征外國安之監視京营靖之恊鎮三邊因而刺事柬
　　厰出守㽞都分䕃弟姪至扵規畫营造不足論矣嗟阮
　　安之槖無貯金沐敬之力請回蹕此軰中㡬人㢤
　　劉順
劉順小字馬兒燕王初起亦與有功歴英廟時為御馬監
或言其弟某鎮西陲且反上以䟽示順且大發兵順曰無
庸當令其自裁報命乃奉单詞至彼先叙家人歡尋以義
責其無禮弟輙自縊順以暴疾聞歸朝請閒曰奴逆黨也
不可復事竟以夀終
　論曰順弟不必有逆命事或驕擅有之觀其以順言輒
　自裁㳟兄命猶㳟帝命也果思弄潢池𧺫豈數語䏻㝎
　之乎或云有甲士行勒之尔尔然不聞告变淂寔一事
　　金英(范弘/阮浪)
金英者宣宗時已入司禮與興安皆有時名嘗受免死誥
後私芻牧南海子與范弘英亮共下錦衣獄尋釋之弘交
趾人正統中凡經筵講義及制誥實録等事皆以命弘弘
剛果勇于為善後與土木之難正統十四年英受太后命
輔郕王居守及英宗北狩侍讀徐珵倡議南遷英大聲叱
之令掖珵出是時都人洶洶英静以鎮之勸帝䔍任于謙
議戦守乆之帝将易儲語英曰七月之二日記東宫生時
英佯不悟叩頭曰東宫千秋辰乃十一月之二日也帝為
默然帝言懷愍英特以憲廟對英常以奉使南都且還朝
南公卿皆岀餞江滸獨大理卿薛瑄不與帝問英南公卿
如何英曰薛大理一人耳人服其公大理卿俞士悦請清
刑獄以消天変命英同三法司㑹審英齎勅黄盖騎導至
大理寺為三尺壇英中坐尚書左右坐内臣與五年審録
自英始時英代振掌司禮言官尋論英不法数事帝即下
英法司訊治禁錮之斬其家奴二人而時有阮浪者交趾
人慱通群書以禮自持故御用監左少監景泰中以老成
端謹入侍時已更立太子上皇錮南宫嚴指揮盧忠及尚
衣太監髙平使人告浪謀𣣔挟衆發南宫出上皇收浪窮
治浪忍恨不掛累一人竟繫獄死上皇復辟贈太監賜秘
器殮葬如礼收忠手磔于市
　論曰英与興安齊名而于東官廢立事則安大不似英
　矣弘与浪皆産交趾頗傅以儒術若其為忠平所告則
　以誤而淂殊贈按浪嘗侍太上每蒙内賜未南宫時偶
　以故所賜綉茄囊与鍍金給束刀賚其下抽分内官王
　堯堯以擊毬露囊刀于指揮盧忠家忠与太監高平遂
　誣浪擬𣸪儲有迹坐辟天順中平忠付市而浪与尭優
給贈廕寔出偶然然則坐辟以太上賜故即不受誣頗
　為代庙所不可
　　程宗
程宗宣廟時為翰林編脩以事逮獄宗是夕夢青鵉集五
鳯楼堕二卵而去中百户者善占夢曰公其宫刑乎三日
果然鬚脱成宦者召入侍孝恭皇后后以文臣罪此為惻然
曰有子乎對曰有二子后曰頼有是不然後世謂陛下何
一子後舉進士
　論曰不意宣庙之曰致負此刑翰林官稱太史公廼真
　有馬遷之腐乎或曰宗未嘗有罪也上酷教宫人出此
　即否史不言其罪罪未至腐刑且刑不載腐律也帝三
　失矣宣廟好文而詞臣淂此乎時亰師人王敏以蹴踘
　幸上与其伴同召伴内畏竄敏𬒳宫刑創愈而帰妻驚
　失􁩂淂其故相抱慟哭敏後守備南京夀終迹此宣廟
　時亦　多强腐也
　　劉寕馮智
劉寕宣徳中長随也宣宗嘗上馬而胡床折寕曲躬代之
他日泛舟失水寕急沉扶掖岀遂嘉其忠命掌司禮監而
不識書令王振代筆移南京守偹後景泰中以清謹受知
上命寕岀勾一内使還過故城故城丞陳銘性悍急聞有
内官至乗醉直前捽寕批之同事御史莫能止奏丞無状
逮至上以銘一時昧於所聞原而赦之寕终不報時有金
吾指揮傅廣者陳願腐効内庭上曰已有例禁此人身為
指揮尚欲何求付刑部擬罪于是即不如禁而私宫者寡
楊慶宣徳中太監慶治其私第工部尚書英中私以官木
遺之上下中獄于是裴可烈馬俊唐受等咸坐挟寵害民
可烮拷死俊自經死受凌遲死上嘗謂王瑾曰此非朕欲
殺之實其自殺時榜示内官内伙及小火者各冝湔洗嘗
賜司禮監金英范弘免死誥然亦法行内官監袁琦其属
阮巨隊等十人岀虐民上殺琦而梟巨隊等十人於市
馮智宣德中太監也奉命岀鎮交趾駐諒江黎利反城䧟
智北面再拜自經死論者曰此内臣殉國之始
論曰宣徳中賜免死誥亦特例也功臣戮力爵不䏻𣸪
　加以再生報之二監愿謹無過寕及此監慶擅公後罪
　工部而不及慶豈可烈䓁為之乎罪可烈以湔洗慶乎時
　　興安
興安景㤗中太監頗有亷操人不易干以私然短於才每
事必咨詢二三故舊大臣土木之变與李永昌奉勅整理
軍務以内臣而縂京營始此鹵欲奉還上皇安迎帝意不
即荅使時王誠舒良用事懷愍之立或以為安亦與謀常
敬事于謙以為舉朝一人謙竟得効能社稷安左右之力
也英宗復辟省臣訟言誅之上貸安死但令不視事而獨
殺誠良等良妻進所遺四宅上以四所還之安受佛戒遺
龕粉其骨浮圖充供云
　論曰自王振後勢已積扵内侍矣如肅愍必欲屏斥宦
　　幸雖負有磨拭日月曠世逸才保無中撓之者乎故
　　少保謙之頼有興安猶夫後太師居正之頼有馮保也
　　安當半分奠㝎之劳至其与聞廢立謙且不能奪帝隐
　　何况安論者遂謂安事佛粉骨作供所以示報然則觀
　　天猶淺㢤
　　覃褒
覃褒廣西人知書能吟詠性持正不阿上皇復辟景帝崩
奉命掌其宫事已而上欲入宫檢閲褒不從斥責之褒大
呼赴池水自溺曰奴終不敢奉䛇上遂止成化中為司禮
太監昭徳妃索黄幄急褒不與妃泣訴上召褒面責之褒
伏地曰祖宗舊制惟太后中宫淂用黄幄妃而奉此后將
安施且妃何厭之有上怒不及其詞畢促詔獄杖二十調
守南京褒在職尤守法度未嘗以曲干諸司才幹器局異
諸守偹云
　論曰復辟後奉檢景帝後宫上皇即友愛而所以不安
　夏皇后及其宫主勢必大困褒非私景寔全上大体
　在廷所不及也至于不遵黄幄之請且曰妃何厭之
　有時諸侍誰不惟妃東西否輒死此語豈昭徳宫所
　楽聞乎褒寔欲以身殉此口矣幸帝猶念先人老𬋩
　家不令詞畢付獄調南京所以生褒也夫
　　覃吉
覃吉廣西人初為典璽郎老成醇謹通書史持論方正儒
生亡以過之成化十四年東宫方九歲吉侍起居惟謹口
授孔孟曽思等書暇則間説五府六部天下民情農桑軍
務及宦官擅權蠧國之弊曰奴老矣無所望願他日天下
有賢主上常賜東宫皇荘吉曰天下山河皆主有荘何為
竟辭之一伴導東宫讀蒿里經而吉適至東宫輙取孝經
列案稍自覆其為東宫所嚴禮如此凢東宫出講吉必令
致敬講官務周折局臣張端不然之吉曰尊師傅禮如是
他日孝宗基命仁賢吉輔導之功也
　論曰吉与褒皆覃皆廣右㝎属一氏其務為善有
　法弼所不能者豈其夲家諭必以孟氏為楊園之
　助乎孝庙徳器自佳與憲庙時故别然則二覃之
　所遇蹇諤與陳諭分焉矣
　　懷恩(陳/凖)
懷恩者山東人宣徳中太僕卿戴希文子也弘㷩中侍郎
戴綸以直諌觸宣廟怒捶死連族逮希文腐其㓜子為小
黄門賜名懷恩少受業於學士錢漙通典故性忠鯁能持
正成化中昭徳宫獨專内寵侫幸廷臣錢漙韋眷王敬等
與内監梁芳表裏用事昭徳宫好竒玩芳令其弟錦衣千
户遍私採禽鳥珎巧以進引用方士李孜省僧継曉驟尊
顯嘗取内㫖與官不由吏部名曰傳奉官傳奉官多至千
人有脱白而至太常者継曉嘗入禁中以妖術惑上上為
建大鎮國永昌寺尊為法王費内帑金錢数十萬賞賚無
筭孜省亦善符呪立授太常丞尋至禮部左侍郎掌通政
使事時懷恩掌司禮從中匡替犯顔敢諌諸人亦每憚懷
恩稍歛戢二十一年星变䛇黜傳奉官御馬監張敏持䟽
謁恩伏庭下懷恩徐曰𧺫𧺫病足不能為礼即何為曰淂
㫖馬坊傳奉不必動懷恩厲聲曰星变專為我軰外臣何
與今甫𣣔正法汝又壞之㸔天震汝敏素驕貴又芳軰
其言不敢吐氣歸憤欝死會刑部員外郎林俊䟽乞誅芳
継暁二人以謝天下上大怒下俊獄欲殺後懷恩叩首争
之上不聼上曰汝與俊合謀即俊安從知宫中事提御硯
擲懷恩懷恩以首承之不中土又怒仆其几懷恩觧冠帶
伏地哭不𧺫上叱懷恩岀懷恩輙使人語典詔獄者若等
謟梁芳傾俊俊死當不生若稱中凨卧不起上怒觧屡使
勞問恩俊淂不死外謫而芳等恩寵如故已而章瑾進寳
石求錦永鎮撫上命懷恩傳㫖恩曰鎮撫掌詔獄武臣極
選奈何以瑾淂之上曰懷恩乃又逆我曰非敢違命違法
不可上為改命覃昌懷恩嘗曰凢軍國事外廷肯諌吾言
尚可行因諷兵部尚書余子俊子俊謝不敢遂嘆曰吾固
知外庭無人時南京兵部尚書王恕数論事恩曰天下忠
義一王尚書亡何恕罷而萬安劉吉彭華尹直入閣時梁
芳韋興等作滛巧禱祠導帝靡内藏十餘窖盡上不懌
曰吾已矣後有算汝者芳等懼謀以為興王上所爱而萬
貴妃有寵從貴妃勸上立興王可以長冨貴貴妃果言之
上召恩㣲示意恩免冠叩首曰寕殺恩恩不敢與聞上默
然恩退閉門不岀詔恩守陵鳯陽敬皇嗣國乃召恩還力
言上逐安去𧺫恕為吏部尚書時言路大開或指中官為
刀鋸之餘覃吉見奏大怒恩曰吾儕實刑餘何怒及卒上
震悼賜祭葬祠額曰顯忠而時有陳凖者與懷恩善凖順
徳人代尚銘直東厰集刺事諸緹騎令之曰大逆告我非
此則有司事若無與中外安之㑹權璫故𣣔入人罪令凖
按之凖不能辭而責具獄急逡廵数日不可觧曰殺人而
求悦于人吾不能為遂整衣冠閉門自經死
　論曰恩諸父綸以直諫死而連恩父非法必腐其子益
　非法且在宣徳中而有此非法盛朝亦嘗過舉乎恩犯
　顔持諸倖侫力救郎官俊淂不死亟口王尚書死諍興
　王不可立諸猶直諫之詒也恩所善陳凖至自殺以平
　獄豈　有所受之乎
　　何鼎
何鼎浙江餘杭人㓜慧辯嘗從侍郎陳音學陳遷南京太
常卿鼎送之李西涯戲之曰師弟苦分離不做太常也罷
音凡與人語多也罷二字故云鼎以西涯好言何妨應聲
曰君臣如際㑹便陞太學何妨弘治中以内監長随儉素
好讀書上書言錦衣官較靡廢廪禄且乞恩傳奉非盛世
事請革除之又云賜蠎乃文武極品吾軰何功徳在而蒙
是乞加追奪不果時張后兄弟数岀八禁中鼎深忿之以
為亂祖宗家法一日上與飲起如厠釋御冠于坐張戲着
于頂又倚酒汚宫人鼎怒持金爪侯之宫門欲鎚殺之小
䜿為洩張張悸間脱去厥明鼎復上䟽論張大不敬無人
臣禮后大怒召鼎䆒主使曰主使两人一姓孔一姓孟已
故給事中龎泮御史黄山論救上責對状曰内事何由知
并坐罰俸于是主事李昆進士吳宗周復論救泮山尚書
何經亦言之張后竟授意太監李廣杖死鼎鼎死上思之
諭祭而勒其文碑之
　論曰請罷傳奉追奪蠎賜以長随而淂罪諸公敢言
　言官亦未易辦舌矣至以不敬坐后家人便欲便冝
　行乃上聞較折檻濺衣義更烈矣相傳䁀𥘉死禁中曵
　銅鏗鏗有声如稱冤者上悸故碑祭之䁀一曰文䁀
　　蕭敬
蕭敬者南平人英宗初以長随侍便殿有心計上閲射敬
三發三中陞監書僉事奉使荆㐮以清約聞憲宗初以内
官監督倉明察時有規諌孝宗大漸與閣徤等同承顧命
時内庭張戲(作)楽敬曰梓宫在殯金鼓之聲胡為乎來嘗
以上狎嬖八人責劉徤講經筵進諌八人共毁之然武宗
猶以其老成諳國典頗信用之諸監𣣔有興厝輙台敬貭
問敬輙對非先朝故事所救正為多及楊一清為相政事
有乖違難白輙託敬附奏或為閣中抗語所侵不動世宗
入継大統尚侍左右敬凡四秉茟四掌印㡬五十年門下
中貴百人二從孫韶　皆登第貴顯錦衣数人致仕日
夫月米比輔相有加年九十一而終賜祭葬敬善詩工書
喜弹琴温㳟下士故寕籓嘗與通好寕敗以敬年老免逮
罰其金閒住歷仕六朝内廷行歩不差尺寸比老投閒蕭
然有林下之趣絶口不談時事
　論曰以中(官)預頋命事創聞頋六臣所淂為無不為即
　何不為此而敬诚不負苦上梓宫金皷為闲邪第一義
　武庙猶不以直輒罪之誠所感深也寕藩通好㦯以其
　老成曲致慕尚夫行歩不差尺寸之前豈真吐私意借
　綢繆㢤
　　崔升
崔升為福籓承奉崇禎末流㓂䧟河南福王常洵𬒳執世
子跳獨承奉崔升從王路語王殿下神廟愛子也廼不自
立辱先人哉似不恭王者王詣賊所賊自成　王
王氣弱承奉遽持王立正色大言曰　安淂
至此只一死以謝神廟王于是以正及難而
膝賊賊罵曰初何教主傲而自犯之承奉曰
願牧王屍厚葬之賊　不許賊黨牛金星來
舉當成其志賊乃葬王以禮事畢承奉入請死
引賊刄自殺牛金星明寳豊舉人來儀　東洋
　論曰以承奉䏻正王之終王膝尊至屈升時
　死升膝亦重牛来二賢書膝安在也他日
　使升而在何至撥回馬上㢤
　　王承恩(李鳯朔王之心髙時明禇憲章馮小/璫張國元又小監及吕胖子)
王承恩崇禎中為司禮太監十六年使督察京营明年二
月賊李自成自山西突真定保定上始聞晋中全䧟以文
武不任遣内官監制各鎮髙起潜監寕前鎮盧惟　監天
津通徳臨清方正化監真定保定杜勲監宣府王夢弼監
順徳彰徳閻思印監大寕廣平牛文炳監衛輝懷慶楊茂
林監大同李宗允監薊鎮中　張澤民監西　而杜之秩
與鎮将唐通恊守居庸兵部上言各䖏物力不継而事權
紛拏且使督撫淂藉口推諉不聼仍令太監馬　理馳赴
大同督兵援勦自成宿陽和長驅宣府宣府叛将白廣思
招大同鎮將姜鑲並降監視杜勲緋𫀆八騶郊迎三十里
勲家云勲已死難上聞之贈司禮監太監廕錦衣衛指揮
僉事立祠已上徴助餉勛戚大璫令太監徐髙傳諭嘉定
伯周奎倡助奎辭髙継之以泣勉承二萬太監王永祚三
萬曺化淳五萬王之心最冨上靣諭之口承一萬中官遂
各大書其門曰此房急售襍岀雕􁏫玩好器物陳地市以
示貨盡之心卒𬒳賊拷輸十五萬不休也三月詔(承)恩提
督内外京城召前遣化淳等分守諸門賊自栁溝抵居庸
栁溝天塹百人可守竟不設偹杜之秩與唐通迎降賊逼
都城上召對諸臣為泣下傳命内臣守城衆譁曰諸文武
胡為昨者力止内操乃湏我或曰我軰月糜大官俸五十
萬安得辭請如已已歲所派乗城数千人自成向彰義門
設座晋王代王左右席地坐太監杜勲侍其下勲旋呼城
須縋一人出講城上請縋一人貭勲上勲曰我勲　听
貭何為承恩遂與同入大内方盛張賊威而守陵太監申
芝秀亦以賊令縋城上入見偹述賊不道諸語請遜位上
怒斥之内臣共請留勲勲以二王為辭復去且語城守内
監王則堯禇憲章等曰吾軰冨貴自在也何慮承恩礟創
賊𢾗人而太監王化成等酣堞下上急召承恩飾内員親
征而彰義門啓矣内城䧟有奄急報即走去呼之不反上
與承恩幸南宫登萬夀山觀𤇺火還乹清時皇后已自盡
遂與承恩對飲引滿𢾗白易靴岀中南門承恩導上手持
三眼鎗襍内侍𢾗十人皆騎而持斧出東華奔正陽門門
閉㣲稱内㫖不聼矢石相向時成國公朱純臣守齊化門
承恩等詣其家家人辭復走安㝎門門亦不啓天且曙矣
復還南宫登萬夀山之夀皇亭上殉社稷承恩亦從難弘
光中科臣李清等核上内臣殉難李鳯翔王之心高時明
禇憲章方正化張國元祔祀旌忠祠而謚承恩忠愍按之
心曽預緝奸功廕錦衣百户𬒳拷國元歴恊鎮監視亦廕
錦衣獨正化死保㝎最烈附張羅彦傳中諸死未及詳時
太監王徳化内員三百餘人迎賊徳勝門乞仍原職各局
印官迎亦如之獨有一少監年可十五六觸永巷墻石死
又吕胖子者死御河不知其名自成以数十騎闖大内杜
之秩等前為導自成悪其背主𣣔殺之之秩伏地乞哀曰
識天命故爾自成斥之去明年南京失有馮小璫投秦淮
河死失其名
　論曰此可追洪武中雲竒之烈也彼身死而運存承恩扳
　胡与升九京不孤月靡大官俸五十萬此三數
　餐者㢤杜勲八騶郊迎之秩唐通謁恐後而申(芝秀入請)
　遜位王化成酣堞下王徳化率内員二百導徳勝(門杜之)
　秩陪大内且請原局各職衘嗟成祖破祖訓特優諸閹
　列朝引為例積以日甚竟奉此為報千載浩歎而况乎
　帝手剪魏上公不自毖使非承恩魏之黨皆　命為
　過尔也
宦寺列傳下
　　馮麒
馮麒洪熈中以太監初鎮交趾恣貪虐時召還嘗矯内㫖
下閣勅麒復徃交趾閣臣以請上大駭曰朕安淂有此聞
此奴去交交人如觧倒懸豈可再遣時黄􁃽江保二内監
比周三郡王多不法上命誅之
論曰矯制罪甚虐交廼䘚不聞市䖏坐􁃽保比周不赦
　而寛麒仁庙柔過㢤豈猶以永楽中所遺慴
威㢤閣臣以請而不為持法何也
　　王振
王振大同人始由儒士為教官九年無功當謫戍詔有子
者許净身入内振遂自宫以進授宫人書宫人呼王先生
宣徳中使侍太子講讀太子雅敬惮之為東宫局郎先是
長随劉寕以恩倖掌司禮而不知書上令振代筆尋寕奉
詔他岀以政務委振振安之寕歸不肯謝事遂移寕為南
京守偹權重自寕始振既為司禮宣廟崩英宗年㓜呼先
生不名上嘗與小臣擊毬振至而止詰旦駕在閣中振跪
奏曰先皇帝為一毬子㡬誤天下陛下復踵其好如社稷
何上媿無所容三楊歎曰宦官中寕有是人頋傳㫖每立
閣外不敢入三楊呼入坐㕥寵異之振自是權侵重太后
聞振侍上多不律賜振死上爲跪請得免振乃還忌三楊
㑹福建僉事廖謨杖死驛丞有司奏逮治輔臣荣溥曰謨
罪當死士竒曰冝論謨因公律請裁於太后振因間言三
輔言皆私坐死過重因公過輕自是奏白多振裁决亡何
振又發荣受宗室賄請覆按之荣竟憂憤卒太后崩士竒
溥相継殁内閣權一歸振振動以它事中諸大臣法學士
劉球上封事請因天變削振權振怒摘䟽中語下球獄殺
之自是公卿晨禍重足一迹皆争附振免死中外言歲時
皆有重餽尚書徐禧都御史王文侍郎王祐事振尤謹至
尊稱假父武功中衛指揮使華嵩與振侄争娼髠嵩首􁇀
之枷示教坊門監察御史李儼詣光禄寺監收祭物振過
之以平立應對傲下錦衣獄戍之振又請征麓川夷而以
太監吳誠曺吉祥為監督敗績内臣監軍閫外自此始師
旋偽功䕃侄山世錦衣衛同知侍經筵復官其侄林世錦
衣䘙僉事予勅褒奨偹至嘗令郭收造銅鉄箭鏃遺瓦刺
使臣用良馬賂振内使張環顧夲等及錦衣卒王永一再
匿名𢾗振悪揭通衢振發之咸磔市十四年北鹵也先入
㓂振挟帝親征至宣府群臣交章駐蹕振怒但令畧陣成
國公朱勇有所白膝行而前振令跪草中至暮方釋乗輿
北狩振死於鹵郕王攝政尚書于謙弹劾奸振　言王無
所决謙率衆痛哭聲徹外庭太監金英猝承令㫖諭指揮
馬順籍振家衆曰順振黨也起捽英順遽前觧給事中王
竑奮提順首湏臾攅裂順盡血流門閾衆怒未已索振黨
王長随毛貴等二人英懼出二人並擊殺之曳三屍陳東
長安門陳鎰奉令㫖籍振并其黨彭淂清内使陳𬋩家等
頃之執振侄錦衣衛指揮王山至令㫖奬諭百官各退蒞
事拜謝出振宅在宫城内外凢数䖏重簷邃閣僣儗宸居
噐服綺嚴尚方不逮玉盤徑尺者十珊瑚髙六七尺者五
六金銀十餘庫馬数萬匹臠山于市其族無少長皆斬山
弟林亦以錦衣衛指揮從振死于鹵姫妾百餘人俱没入
後天順中曺吉祥請追復王振官賜祠祀上従之内官立
祠自振始時御用監太監喜寕既從上皇䧟鹵輙導鹵挾
上皇入㓂邀賞賜上皇命校尉袁彬以宻書報宣府誘擒
之至京磔諸市初振用事時諸内監挟其威淫曺言祥而
下太監亦失哈為遼東鎮守九年賜歲米四十石則内臣
加祿之始十三年寕陽矦陳𢡟為縂兵官徃討鄧茂七太
監吉祥王瑾監督神機火器則内臣監鎗之始瑾初名陳
蕪上尝賜両夫人天順初亦賜太監呉誠妻
　論曰三楊明于事此時所恃太后􁃽正　近倖之
　訓戒果由振天子勉為善亦非治世所冝　去偽㳟
　輒謂張承業再見且太后聞振侍多不律三楊獨不聞
　乎以太后命诛之易易三楊未免以帝暱太后春秋髙
　不足恃寕存之以悅帝自便則私帝以長振也䘚之反
　自厄悔無為矣永楽中内臣諸例皆創見乃又益以監軍
　監鎗立祠加禄乆𣸪奉为故事是故明之所以衰一例字
　導之
　　韋力轉(單增陳/義劉荗)
韋力轉景泰中右少監與陳義單增劉荗等咸貴幸增誕
日公卿争購土物上夀過奢給事中林俊廷劾之下增獄
尋釋之而力轉典錦衣啣軍妻不與宿杖死其軍又與飬
子妻滛戲射死飬子上付法司鞫戍之陳義者為鍾鼓司
掌事奉㫖進伎女李惜児等先後入宫教坊發其事上誅
義及教坊晋荣而䆁惜児等劉荗常以馬載唐妃遊西海
子馬驚妃堕荗復選良馬二十日控習之以應天順中奉
命籍郕王所賜諸妃白金三萬餘兩寳石萬餘茂不以聞
坐禁錮
　論曰宫刑犯奸律何擬必宫可以内侍如陳蕪賜両夫
　人呉誠賜妻是以奸教何取乎宫之充力轉殺其軍殺
　其飬子之意何可使一日八宫魏客之所自来也
　　汪直(阿/丑)韋瑛
汪直大藤峽猺種也初以叛𬒳籍直年数嵗都御史韓雍
奏閹之憲宗朝為昭徳宮内使以年小便黠得幸陞御馬
太監同監葉逹以長河峒功辭賜乞陞其兄成錦衣衛一
户官部執不可直賛之淂特陞指揮僉事内臣辭賞乞陞
自達始成化十一年妖賊李子龍坐出入禁中與宫人亂伏
誅上鋭意𣣔知外事始立西厰任直刺事事侔東厰而勢
出其上恣羅織屢起大獄以為功加歲禄米閣臣啇輅兵
部尚忠等相継䟽直罪狀上恚曰一内監安淂　天下安
危命内臣懷思詰責大臣諸大臣具数其罪還報立罷厰
事踰月御史戴縉因天變陳直掌厰大有緝捕功上悅遂
復厰事直尋以他故中諸大臣㘴忠削籍輅罷免縉遷尚
寳司少卿尋陞僉都御史直任錦衣衛吳綬為刀筆權移主
上尚書尹旻王越都御史陳鉞皆附直淂㩀風要初旻介
越詣直貭越伏地􁧅乎越曰安淂六卿下人者已而越先
入懾不覺伏牀下白事事竟叩頭岀旻聞知之入亦如越
體越乃以為過禮旻笑曰自君教我及直廵邊以都御史
牟俸不屈膝坐以貪酷謫戍死由是都察院官皆鎧甲迎
直百里外望塵伏謁過然後𧺫入舘復易小㡌曵撒趨走
唯諾親治供帳上酒食獨河南廵撫秦紘與直抗禮直反
謹侍之紘宻䟽直擾民数事直不知及還上問各撫臣孰
賢直獨舉紘上出紘䟽示直直頓首伏罪益称紘賢上不
問凡擅執無罪官貟入厰獄如部郎武清楽章太醫蔣宗
武方賢行人張廷綱浙江左布政劉福御史黄本䓁非刑
酷　中害大臣啇輅馬文升項忠䓁罪去盖直黨自尹旻
王鉞黄鉞外瓜牙則韋瑛王英賛决則御史戴縉縉之自
陳也称直能彂楊燁之通啇輅李賔䓁奉為竒勲快直隐
遂薰灼益甚直每請廵邊多餙邊功累加米至四百八十
石先王振諸閹所未有也太監品不過正四計日止廪米
一升五合及衣㡌鞾料而已帝時請量增歲禄至十二石
不許正統中亦失哈始以軍功加米盖以十二石為一級
然多不過三十六止耳大都米及七十二石則視文武官
官為正一品而僕從衣料遂亦有加無筭時有江西無頼
子楊福者嘗奴事崇府内使因入京既輙背之還南京所
識謂其貌逼似直福乃詐称為直而所識者偽為校尉先
導自蕪湖縣乗傳食廪歴常蘓由杭州紹興寕波有司皆
承奉恐後市舶司内官亦信而畏之官民多持詞訟徃訴
或為之理至温台䖏州及建寕延平皆託盤糧草張威所
過雖假亷以取信然為偽校尉所淂者已多及抵福州稱
有敕㫖自三司官而下迎侯惟謹小官忤意者即杖之竟
以無符騐為鎮守太監盧勝等所發執問如律偽為直勢
張如此乆之小中官阿丒者善詼諧偶駕至佯􁪊不𧺫左
右呵之復不省或曰汪公来遽驚走作乞哀状上笑問之
丑曰即誰不驚汪太監者丑又工劇戲嘗作直衣冠持㕠
斧行無前道辟易或問故曰吾杖此两鉞何懼盖以諷王
越陳鉞也上嗛之丑戲為垓下之歌變聲曰吹散六千子
弟或曰舊称八千何慳其二丑曰其二千掌團营保國公
朱家盖房子保國聞之撤工或作吏部選人聲問何姓名
輙作伏謁體曰姓公名論曰公論無所用之去又作聲汝
何姓名曰姓正名道曰正道也沒用又作聲汝何姓名姓
胡名塗曰時尚時尚留此左右大笑上聞之為動色乆之
不見罪于是内監尚銘𥘉為直所薦引輙搆直大同都御
史郭鏜及御史徐鏞等遂䟽直欺罔弄權擅開邊釁上下
直三法司參擬竄直南京降奉御王鉞奪爵編𬋩安陸州
陳鉞與戴縉皆削籍呉綬戍邊而銘亦以貪肆杖禠職充
南京净軍銘在直名淂入東厰為李荣蕭敬所引得入司
礼人言尚銘入司礼而地震籍其家貲數萬輦内府韋瑛
市無頼投内官韋姓者為其家人従征延綏冒功陞百户
以錦衣党直用事及罷西厰調萬全衛百户差操散遣官
校瑛在萬全希大用乃自撰妖言誣巫者劉忠㒷䓁十餘
　　王敬
王敬者成化中太監也十九年千户王臣以左道邪術溺
上蒙眷敬聼臣撥置託購書採薬為名乘傳行江南所
至縱横責貨外搜刮珍玩及古書畫盡岀所為子平遺
集勒蘓州合府生員分録或以妨廢學業不應敬令有司
追逮至驛中擅笞之于是府學生趙汴䓁閧𧺫聲放罪敬
疾去上聞下按臣罪擬杖贖江南廵撫王恕因䟽敬諸不
泫其畧曰伏讀駕帖止扵採耴藥餌收賈書籍他無及監
敬借此勒索東南騷然民不堪命敬未復命而監叚英又
以造辦薬梅氷梅叠至按蘓松常折價六千両鎮江䓁七府
折價一千五百両彂塩引勒寕國等府銀三萬二千五百
両又私彂引塩數百􁊁于江北廬州䓁府衛入銀幾十萬
両又勢逼蘓松官民獄訟銀三萬六千両又勒索江浙両
市政司并沿途供億夫馬銀不知幾千萬両擅制厲民莫
此爲甚伏望㽞意扵難保之天命割恩扵壞事之小人詔
下三人錦衣衛獄王臣赴西市敬英充净軍并釋敬所
誣常州知府孫仁扵獄
　論曰幸而王三原之說行否則敬所爲不止扵李廣之
　八罪矣廣敗給事中華㫤上言今天下之財多聚扵大
　臣大臣之財多聚于内臣中外喧傳欲爲大亰堂脱囊
　二三千可淂朝廷爵禄聼左右航販伊扵胡底䟽中所云
　餘黨蟠㩀中外敬䓁是也而不意夀寕侯又以昏夜曲全
　之即如敬寕不可与臣同辟乎寕不可与廣並籍乎
　　李廣(王/禮)
李廣弘治中太監以燒煉符籙進貴幸熒惑上心又嘗為
太子立寄子壇太常卿崔志端直人王應琦皆稱廣為教
主主人廣為傳奉陞官賜玉帶上最眷爱廣而大臣遂與
廣通賄賂門如市嘗假碗户為名侵民間土地無計駙馬
貴戚事之如父總兵鎮守呼之為公禮科給事中葉紳等
奏廣以千户王英賄用乳保為之傳陞指揮以周玉李恕
等僕隷厮役為之傳陞官􁑭名噐之濫莫此為甚又䟽廣
大罪八御史張縉亦以為言俱報聞十一年建育秀亭于
萬歲山成㑹少公主痘廣飲以符水殤宫中歸咎廣乆之
清寕宫灾或曰亭之建日辰不利所致皇太后怒曰今日李
廣明日李廣廣殺吾公主廣懼飲鴆死上意遺有竒秘方
書遣中使索之首淂一册册臚載黄白粲無数上曰廣口
幾何乃湏許米左右對曰此隠語盖指黄白也上震怒命
沒入廣家於是言官張朝用丘天祜等請出册案治諸有
名者急甚夤夜走夀寕矦求救不期而會者十三人由是
事得寝時吏部尚書屠鏞户部尚書周經蒙誣獨求岀册
簿貭不報已而司設太監蔡昭為廣請祠額葬祭上可内
閣劉徤争之上乃命撰祭文入而已祠額又御用太監王
禮懇外戚金夫人結歡中宫求廣東採珠之命上不可后
請不已簡内帑所儲以賜召禮責之若𣣔借此自肥罪不
赦禮懼汗夾背
論曰廣猶以焼煉符籙進幸也其声息不下直而幸不
　䏻恣報𣸪末减直黄白粲果生死人不期而㑹十三人
皆䏻割口粮以飽廣廣何不人父而人公也廣罪已大著
　而賜祭与英庙振導禍㡬失國而猶賜祠追䘏帝徳頗
　亮而若此迄不可觧
　　劉瑾(八黨)
劉瑾陕西西安人本姓談景㤗中鎮守劉順携以歸冒劉
氏㓜奸黠有口辯頗知書憲廟時為鍾皷司官常毆殺市
人當抵姻家曺元語刑部主事朱恩减罪杖一百死復甦
弘治中與張永皆給事太子家太子即位益親幸瑾及永
馬永成谷大用魏彬劉祥丘聚張興號八虎與上臥𧺫日
導帝犬馬鷹兎舞唱角􁗬之好宴逰亡度言官交章論斥
上寕自引咎嬖瑾等不問劉徤謝遷李東陽皆頋命臣持
議𣣔誅之徤憤至推案哭遷賛之獨東陽不言户部尚書
韓文復率諸大臣叩闕下固請誅瑾上遣太監李荣傳諭
諸大臣幸少寛之徤䓁固請瑾意窘𣣔求南京安置閣議
堅持不肯下上令八黨咸議閣乞假復不從時司礼王岳
者青宫舊閹也與范亨徐智亦悪瑾等佐文䓁從中力賛
之上意稍屈彂䛇捕瑾䓁下獄瑾䓁急並趨繞帝前號哭
首擢地出血上為所動瑾曰害吾儕者岳也岳常主使言
官上乃移怒岳立收岳貴瑾以鍾鼔司而入司禮瑾以前
未有也兼提督團营丘聚谷大用提督東西厰永䓁並司
营務分㩀要害主詗察党皆封其父都督祭葬越制閣臣
徤遷皆罷免竄岳及范享徐智于南京追殺岳瑾毎搆耀
雜藝上前俟上意酣猝取章奏請省决上曰用汝何為亟
持去由是天下章奏皆瑾票㫖毎持囬私苐罷聀孫聦黜
生張文冕軰矯箝以上内閣李東陽逡廵救正暇也瑾隂
結同鄉文選郎張綵為黨驟陞綵吏部左侍郎進尚書更
改先朝制令悉事苛刻動以微文中諸大臣各邊都御史
以下逮繫無虗日稍不如意輙荷校百五十斤門示尚宝
卿崔璿按察使姚祥主事張偉坐擅驛荷校日滿戍邊逮
留都䑓諌戴銑薄彦徽䓁二十餘人詔獄杖為民尚書文
別坐閑住給事徐昻䟽敕文坐削為民文子知州士聦主
事士竒並坐削尚書林瀚主事王守仁䟽救戴銑䓁瀚罷
官守仁杖謫南都御史陳夀䟽救言官奪聀以兵備呉廷
斈劾廣東鎮監潘忠坐枉道囘京戍鴈門有遺匿名書丹
墀瑾亂政狀帝令錦衣衛即按瑾傳旨五品以下官三百
餘人跪午門外烈日中坐熱死陸紳等十餘人時有太監
黄偉匡勷得免各邸搜緝又太監李荣擲氷瓜觧暑即刻
皆坐閒住凡法司奏讞章内每称瑾名傳奉瑾見之輙嗔
怒都御史屠滽率群属泥首堦下謝罪公侯勛戚進謁叩
頭為一拜礼瑾踞受之凡辞謝俱称本㗸頂上頂上二字
從尚書朱恩始時復立内厰瑾領之兼詗東西二厰事奏
置皇庄于畿内𥘉止七所後嘗至三百餘所追革劉徤謝
遷馬文升劉大夏許進韓文王鏊張泰以下誥勅共六百
七十五人學士張苪修撰何塘㘴不阿瑾謫外追恨代韓
文属草郎中李夢陽逮䛇獄外謫邊啇以主者得罪盡没
其所己納改運司納銀開中觧部觧數似增而边需實匱
諸曺郎治榷諸直指廵鹺皆責入重賄否輙别坐下獄中
貴四岀鎮守得預刑名民事横索外官錢無計自四川鎮
守羅鑰始河南鎮守廖鎧天津漁差畢虜毒尤甚兵科給
事中周鑰貧徃貸淮安知府趙俊計賄瑾俊不與鑰遂自
刎死工科給事中許天錫郗䕫並以苦無所賄瑾自縊死
嘗修理庄田侵天地壇發坟塜二十拆官民房舎千餘間
𣣔私其鄉里増陕西舉子至九十五名改舊制南北中一
卷止分南北探花戴大賔已聘妻高氏未歸瑾令棄
其姪女既有所聞䡖之不果傳奉閣臣焦芳子黄中為庻
吉士不由舘課官員矯坐事罸米動至数千石凡朝覲官
賄至二萬両又鈎致逺年故牘錢糧虧損非侵盗者㮣加
倍追賠于邊差尤甚創為新例罪無輕重類决杖永逺戍
邉戓枷號發遣枷𢾗日輙死數年死者数千人或一家有
犯連坐左右隣有瞰河居無隣者以河外居民坐之屡𧺫
大獄枷三品以下官及籍沒已故致仕大臣并其妻子謫
戍冤號之聲聞于道路嘗恨潼闗衛指揮姚鑑誣坐縱鹵
又以刑科給事中沈炤奉勘不如瑾指竟提殺鑑而戍炤
寕夏受勲戚徐俌賄强奪民田以南廵撫文璞持正逮笞
死乆乃甦遷其家礼部尚耆李傑張昇不曲狥晋府表槏
郡王王請咸罷免榜示謝遷劉大夏䓁五十餘人曰朋黨
欽天監楊源以天攵諫涉瑾杖戍之卆妻斬蘆荻瘞之坐
都御史雍泰迁官尚書不謝罷去仍察薦雍者咸罸米有
差格沮文臣三品以上不得請祭葬擅請者獄戍大明会
典成坐増例改其書盡奪供事加御借脩舉屯田奉遣者
以増出地𤱔追完積逋為能否者罪之岀帑銀置米民賠
脚費不償時有經明行脩之舉内餘姚三人指為臣謝廷
所私送錦衣衛打問硬招連謝边戍免為民訐御史張鳯
鳴携家眷覇州捕盗偶赴石指揮飲坐伶人歌舞降鳯鳴
徐州弓手内官張忠與其姪茂為大盗窩主忠伏法而劉
六七䓁乃𧺫作乱瑾悪盈貫而又矯餙刼其同類以固寵
谷大用請設皇庄臨清輒罪献計者馬永成欲私百户邵
琪瑾不可丘聚主東厰忤瑾彂其事調留都　琇請大内
賈積寢其議或曰楊廷和以狥瑾遷南書兵部尚書許進
不抗瑾淂遷吏部尚書其尚書劉宇内閣焦芳侍郎張綵
俱百媚瑾用事坐言官安奎張彧稽考不明及都御史劉
孟赴任違限咸荷校晝夜暑雨下御史徐貞獄戍邊逮縂
制三邊楊一清詔獄尋釋之以翰林學士張芮長揖不拜
矯㫖謫鎮江同知己故侍郎郝志義子序郷傍乞祭葬坐
違例充軍寕夏指揮何錦䓁指瑾名奉安化王馳檄弄兵
名清君側瑾不省疑張永軋已伺間言上調永南京㫖未
下即日逐未就道榜門不得入永永間趨御前訴瑾廷毆
之帝令置酒與永瑾平永終不懌時授永兵徃討寕夏上
戎服親送東安門賜劍許便冝行事永中道聞賊已擒即
夏州撫餘黨還入朝上置酒劳永瑾永成䓁咸在座酒既
瑾歸第永言寕夏之變瑾激之出䄂中䟽瑾十七大罪且
白瑾𣣔反状時上已有酒俛首曰瑾反𣣔何為永曰𣣔為
天子上曰天子任為之永曰瑾為天子陛下将安之遂命
逮瑾上乗騎至瑾所已夜中瑾𬒳青蠎衣出上罵拳　瑾
收瑾永等佯為觧縳送内獄并逮瑾黨張綵　盡發李東
陽比瑾事東陽遂與永擬瑾大逆無道律藉瑾家得偽璽
一平天冠一衮龍𫀆五瓜四蠎衣四百七十八玉帶四千
乙百六十五餘金二十四萬錠又五萬七千八百兩銀元
宝五百萬錠又乙百五十八三千零餘珍貝無計又有藏
刀扇嘗携出入宫殿者上始大怒曰奴果反矣五年八月
磔瑾尸于市都民有以一錢易一臠肉坐噉之斬瑾親属
劉傑䓁十五人侄二漢甫十嵗術士俞倫等謂當大貴至
是并論死綵瘐死獄中仍尸於市𥘉瑾與尚書綵燕語泣
下綵問故瑾曰今中外怨積當奈何綵曰今上未有太子
而興王世子生二歲公能迎寘東宫可以長冨貴瑾歎為
竒計已而曰不如自為之綵悚不敢應瑾方啜茶以杯擲
其面至是綵不承張永折之曰尚書猶憶擲杯之事乎綵
語塞時言官連章論劾諸所附瑾永曰瑾用事時我曺尚
不敢言乃責両班文武罪止瑾諸可勿問於是園臣李東
陽兵部尚書王敞英國公張𢡟咸上書頌永功或曰綵亦
有救正瑾一二事
論曰時有余日仁者以星相馳名京師瑾出従子劉二
漢示之曰仁称錦衣堂上瑾提手他頋曰仁知不足請
　細察徐曰矦伯分劵不必言也瑾意沉吟曰仁急變曰
　運作某方可至国公瑾又微引曰如斯而已乎曰仁復
　咲曰大貴人大貴人瑾厚賞之瑾敗曰仁变姓名匿関
　外後捕得曰仁法死頋偽承曰仁者而曰仁存㩀此与
　擲杯事及所籍違制則懷逆有之而迹未著按匿名書
　應天府上元縣狄元茟有吏人謄冩扵公生門下鬻之
　𬒳執拷訊轉輾攀染不知其由而丹墀所遺又属另案
　據傳聞黔國公魏國公合檄攻瑾䆒亦無寔縂之庻人
　之議非有道之世所冝見
　　劉允
劉允係正徳末年太監時近幸言西域烏思藏能知三生
謂之活佛上以為然遣允乗傳徃迎之大學士梁儲等䟽
止不聼乃以珠琲為幡幢黄金為七供賚法王金印袈裟
及其徒饋賜以巨萬計敕允徃返以十年為期淂便冝行
事又所經路帶塩茶之利亦𢾗萬計允未發導行相續已
至臨清運船為之阻截入峡江舟大難進易以􁧗􁑆相連
二百餘里至成都有司先期除新舘督造旬日而成日支
官廪百石𬞞菜銀亦百两錦官驛不足傍取近城数十驛
供之又治入畨物料估值銀十三萬取百工雜造徧於
署日夜不休居歲餘始行率四川指揮千户　人甲士千
人俱西踰两年至其地畨僧號佛子者恐中國誘害之不
肯出允部下皆怒𣣔脅以威畨人夜襲之奪其寳貨器械
以去軍職死者二人士䘚死者数百人傷者半之允乗良
馬逃僅免復至成都仍戒其部下諱言䘮敗事空亟馳奏
時上已登遐矣
論曰正徳中國藏之耗扵西域者百乞不止佛活不䏻
　移夀帝奈何
　　呉經(于/經)史宣畢真
呉經以太監事武宗上親征宸濠經先至楊州矯上意刷
取民間䖏女寡婦以待民間洶洶有女者一夕皆適人乗
夜争門逃匿者不可禁知府蔣瑶詣經懇免經大怒叱去
之忽夜遣騎䘚数人開城門傳呼駕至通衢燃炬光如白
日經遍入有女家捽以出有匿者破垣毁屋必淂乃已無
脱者哭聲震遠近尋以諸婦分送院寺寄住有一人憤恚
不食死瑶為具棺殮之自是諸婦家皆以金贖乃淂歸餘
者悉收縂督府云是時内臣淂幸豹房者鋭雄忠茂而外
于經首開皇店於九門關外張家湾宣大等䖏税商榷利
怨聲載路每歲額進八萬外皆為已有創寺置庄動𢾗
萬暴殄奢侈乃前此所未有者孫和謀𬋩團营挾勢取賂
劉飬專領内官監营造侵欺料值掊歛役錢公私蠧耗㡬
蘇進佛保趙林馬英劉拳周昂皆旦夕不離左右而進尤
親眤劉祥丘淂顔大經許金馬錫張信始賄鋭雄及錢寕
岀為鎮守復賄江彬扈駕廵逰與雄等張皇聲勢所至搜
剥慘于豺虎
史宣者係織造太監嘗誣奏𬋩閘主事王銮沛縣知縣胡
守約詔獄南京吏科給事中孫𢡟等合䟽有曰宣在途􁏴
酒作威所過縣州索賂折乾聲言上賜皇棍聼撻死官吏
勿問已威逼宿遷主簿孫錦杖秦州船户孫冨俱死矣凢
宣所過邑里逃竄雞犬不寕近奉禁例曳船夫上水不過
二十名下水不過八名此㫖甫下而宣首犯之銮守約乃
復為所中傷乞置宣重典復銮守約等官報聞
畢真以太監鎮守江西寕王宸濠厚結之尋移鎮浙江濠
約南昌動真以浙江省迎附至是真飲御史張縉酔中謂
縉且浮白両月後時事变矣縉恠之戒守者廵視真府門
嚴真令諸司以五皷議事縉故遲之平明集府又徃
甲兵于廢寺縉輙露之至詭云呉山焼香縉　益兵防禦
卒不淂發及濠敗伏誅
　　論曰時八􁈇中有内摶勝而使逆不即張不意其有
　　永也以瑾合劉允吳經等所為可以無不得志頋欲刼
　　其同類以固寵同類各䏻淂帝所向不惟瑾向故瑾
　　諸貴猶然孫也此時内外危形已大見幸憲孝遺澤在人
　　不至大决嗟一絶續之関㢤
　　閻洪崔文(苪景賢來福黄/英戴永趙楹)
閻洪崔文以太監事肅皇上感毅皇任用中官之過御内
臣頗嚴有罪撻之至死陳尸示戒盡收在外中官即給役
省殿視先朝僅什一二而洪以御馬監太監獨剛愎自用
上念興邸舊閹稍寛縱之或竟矯㫖言官不能奪崔文故
以禱祠淂倖嘗矯詔獄鉗制人御史劉黼發其厮飬子李
陽鳯奸属刑部尚書林俊訊治文度不能干俊誑上移獄
鎮撫司而執黼告人捶𣣔死東厰太監苪景賢與文表(裏)
用事羅織縉紳景賢以厰官受民詞奏逮永平太守郭九
臯對簿坐枉林俊争之不聼㑹科臣劉最以論文外調(景)
賢復摭它事逮還京謫戍同官劉濟復白最罪不聼而來
福者則以营逮𬒳寵榮以司禮而兼東厰自福始也盖是
時司禮監張佐黄英戴永等有實録一編載獻帝睿製碣
丈及各年章奏上以為功與廕世襲則内臣與實録蒙賞
之始至四十四年黄岡縣妖民胡大順初以夤縁陶仲文
獲供事靈濟宫仲文死以奸欺斥去至是偽造萬夀金書
一帙稱吕祖所傳淂之鵉筆且言祖授大順三九大册用
黒鉛取白名曰先天永銀鍜之則成清霞玉粉神丹服之
却疾不老遣其子玉玄随妖人何廷玉賫以入京因道録
司左演法藍田玉左正一羅萬家通内官監太監趙楹献
之上覧其書問曰此是箕批扶箕者如何不來頋未明召
之也田玉等遂詐為聖諭徵大順入京至則屡上書求見
上謂大學士徐階曰自藍道行下獄遂百孽擾宫或有所
使然者即大順云何階曰大順無頼妄用傳喚請䋲之以
法上悟詔錦衣衞逮大順田玉萬象等問擬不知其奸由
楹也楹具宻䟽匿殿􁂻中伺間為大順等申觧上大怒付
司禮監拷訊具得田玉等通奸状盡付法司論如律
　論曰近侍啓居䏻先上所向除經筵日講數晷無
　在其羣弄中世廟英察頗矯前失而扵祷祠营建刑獄
　神仙等不能不堕其術洪文等是也頋以大學士階一
　言而悟清霞玉粉直土棄之能矯其所湎難㢤頋議礼
　事絶不關内侍一吻
　　孟冲(滕祥/陳洪)
孟冲與滕祥陳洪等為隆慶中太監初以李芳持正稍戢
芳錮益横時司禮監黄錦廕侄黄浦為錦衣都督僉事以
罪革錦死祥為上言𧺫用浦且為錦用其族人黄保等六
人以錦衣官守墓而孟冲有私人為上林苑監海户王印
以事訐奏冲取内㫖竟下印鎮撫司訊治編戍印而法司
不與聞織造使𢾗岀初年費金四十萬次年陳洪𣸪請加
六十萬觧例不如意改詔取新様難之傳買珠玉帖屢
即皆二三中貴出曩私藏物髙價侵牟祥常私創庭院恣
取厰木工部尚書雷禮不能制言上上頋不悅令禮致仕
去以悦祥内庫嘗以空頭劄傳示户部進銀三十萬两一
燈至費三萬金一事旬日六更明㫖駸駸似正徳時事矣
上有事于太廟諸巨璫皆冠進賢冠祭服從各進饡盒以
次上食爵賞謝辭與六卿埒而温綸溢六卿之上廷臣以
論劾淂罪者太常少卿周怡外𥙷去科臣石星李已陳吾
徳御史詹仰庇尚寳司丞鄭履淳皆廷杖削籍祥等三人
弟侄䕃官錦衣衛指揮千百户二十人洪弟都以千户掌
鎮撫司陞錦衣使
　論曰㑹帝祚不永冲與祥洪等即不能為瑾所為豈難
　與谷馬魏陸等聮鑣而馳㢤方科臣石星䟽近臣專権
　言官攻彂動輒中傷非所以示天下坐廷杖削藉同官
　張嘉賔論救不報時纔隆慶二年耳内批盤幸買金責
　貨已不勝舉而最甚悪太監李芳直諌重坐改浄軍設
　使如武庙十五年為瑾所為者豈止一人㦲
　　魏忠賢(客/氏)
魏忠賢初名進忠直隷粛寕人也姓李妻馮生女嫁楊六
竒矣湎酒流博好逐馬能左右射射竒中不識字猜狠自
用人多以儍子目之已貧甚與其妻人自宫萬暦中選入
司禮太監孫暹名下淂内官監馬謙扶掖効用甲字庫漸
𥙿時光廟在青宫王才人已舉熹宗遂夤縁入宫為王才
人辦膳太監王安素嚴正乆輔翼太子有劳太子㕥属宫
中事其名下魏朝者譽進忠於安安信之光廟崩給諌楊
濓䟽請李選侍移宫并及進忠安為力救以選侍宫中故
有李進忠遂指為一人進忠淂不問熹宗既立乳媪客氏
者㝎興矦二妻也十八入官再踰期而婺時輙封奉聖夫
人甞私朝與朝對食進忠間與客氏通分朝爱両人至互
争客氏于軋清宫之煖閣夜喧帝起帝語客氏郎何向朕
爲汝主之客氏故向進忠也進忠㝷與客氏矯逐朝鳯陽
中道縊殺之朝素與帝卧起帝不能庇祖制乾清東西各
室五宫人有名封居之帝勤爲客氏移乹西鐘鼔飲食䄄
褥鋪設侈靡踰等許肩輿徃來如妃嬪體止缺一青紗盖
即乹清宫前不下㝷改住咸安宫所爲威儀中宫與諸貴
妃弗及也出沐呼殿侍従之盛若雲屯日三時輟御膳以
賜所居邸接進忠戓暱所私旬日不進則進忠必促之帝
亦時使人侯寒温也客氏所進膳名老太家膳帝意頗甘
之則進忠以前故改名忠賢與王體乾李永貞及客氏分
辦而四常導帝走馬亦獵手刺狐兎為楽或竅水作戲衝
丸㵼珠多出意表帝為一咲帝親　鑿削营小室玉階下
觧衣鼓掌躊蹰頋盻成而喜　未㡬而棄之方經营滿志
體乾等奏文書前帝未嘗聼聲畢第曰好為之忠賢生日
外廷呼祝殊等諸内夀乹清西丹墀者帶履擠擊間有躡
足痛忍必前者千嵗之聲殷訇若雷至客氏生日則閹寺
僕僕為𢾗日不寐矣㑹御史方震孺䟽逐客魏王安恃先
帝顧命正色岀客氏詰忠賢自新帝失客氏為不食者移
日于是客魏比西李必中安西李者李選侍也客氏旋復
入宫而安甫有司禮之命客魏居中嗾言官霍維華劾安
矯㫖降南海子净軍而令劉朝提督南海殺安朝野惜之
天啓元年冬陞忠賢秉筆秉筆不識字歷朝無之穆廟孟
冲神廟張明及忠賢孫暹王朝輔数人而已詔授客氏子
矦國興錦衣衞指揮使户部仍給田二十頃為䕶坟香火
而忠賢以侍衛有功附叙陵工言官倪思輝矦震晹等次
第奏劾皆以傳奉外謪吏部尚書周嘉謨大學士劉一燝
等坐論救免已忠賢諷大學士沈㴶賛上内操宫中𤇺火
逹晝夜皇子生震礟不育言官惠世揚劾㴶亦𬒳謫于是
御史周宗建詞林文震孟鄭鄤太僕卿滿朝薦等𣸪直紏
忠賢擅制不報時鄒元標馮從吾孫慎行等講學京師比
魏科臣傅櫆朱童蒙至擬元標等為妖黨致仕歸㝷亦削
籍而霍維華孫杰等獵京堂顧秉謙魏廣㣲入閣辦事矣
忠賢既殺王安益肆設内標萬人衣甲岀入令内監王進
試礟上前礟裂進失左手不可得㡬危上三年忠賢掌東
厰創設之枷威刼皇親以錦衣衛田爾耕酷烮可任加太
子太保許顯純掌北鎮撫理刑傳継教傳應星陳居　等
招摇䚹噏片語違忤駕帖立下忠賢嘗進香涿州警蹕傳
呼儗於帝駕道路紛㳫凢達官戲子蹴踘茶厨諸般不下
一二萬人大輿数百束玉而為之前後鳴鏑之聲不絶于
耳聲奏簇行户頃香以迎夏載氷如山冬驅火幾百廂也
御前緊要則李永貞石元雅凃文輔等飛聞之至有狂奔
死者良馬亦為氣盡而客氏與忠賢益矯㫖誣衊中宫至
奉御無状殺先帝選侍趙氏及帝𥙿妃張氏坐馮貴妃詛
呪死于郊天之日胡貴妃𬒳鴆以暴疾聞而成妃李氏革
封絶飲食幾斃誣害外戚張國紀幾危中宫外戚李承恩
笞繫備受五毒御史李應昇黄尊素等交章抗奏而副都
御史楊濓二十四罪之䟽入則盡發其奸忠賢亦稍動走
結輔臣韓爌為之地爌不納則廣㣲乆附忠賢同籍為温
　　　　　　　慮濓補牘面奏勸上不視朝者二日于
　　　　　忠賢(之)䟽可六七十不下数百人咸不問屯
　　　　燝以請廢銅監中顯斥忠賢立斃杖下御史林
汝翥道笞内侍尺者𬒳逮急乃(亡)去自詣遵化獄亦就杖
㡬斃大學士葉向髙與翥同卿被騷予告歸廣㣲乃以已
意點次縉紳一册目東林為邪黨約六七十人(葉白髙/韓爌等)随
有天鍳録于前所點次有增溢(孫承宗劉一燝李/邦華孫居相等)次列東
林脅從(孫䁀相徐/良彦等)既𣸪作同志録于天鍳吏有增溢(陳宗/器易)
(應昌張慎言惠丗掦/賀世夀張光前等)未幾𣸪按演義水滸小説天罡地煞
目色共一百八人名為點将録(天罡星托塔天王李三才/及時雨葉向髙浪子錢謙)
(益聖手書生文震孟白面郎君鄭鄤霹靂火惠世揚大刀/楊濓智多星繆昌期等三十六人地煞星神機軍師顧大)
(章旱地忽律㳺仕任鼓上/皂汪文言等七十二人)而列不附東林于天鍳之後共
五十六人(顧秉謙魏廣微馮銓王紹徽王永光霍維華徐/大化周應秋崔呈秀閻鳴泰王在晋掦維垣卓)
(邁倪文煥李魯生呉淳夫孫國禎/刈廷元黄克纉梁夢環曺欽程䓁)後皆為魏党最烮日事
摘發諸嚴㫖統自秉謙出之十月(上)有事太廟廣㣲後至
言官魏大中李應昇先後直紏之廣㣲益恨自是輙岀中
旨凡稍忤魏黨咸削奪降調部署一空或稱(中)㫖非例李
　　　　奏牘有　執中者帝空中者　㫖不　中出頋
　　　　　喜四年復起用阮大鋮等十一人謀一網非
　　　　　經畧熊廷弼走賄諸賢而以中書汪文言為
　　　　　　奪　酷鍜懸坐楊濓左光斗　魏
(順昌<折 t="33"/>繆昌期李)
　　　　　追索益　来僉　薦誣
通間死中書舎人吳德　以手評　工　死楊州
知府劉鐸題詩含諷　咀呪死　官蔣應晹代白廷弼
㘴妄揭死左都御史髙攀龍追逮急赴水死中書吴飬春
坐私佔黄山獄死妻子不勝追賠咸縊死僉都御史周起
元初忤呈秀用太監李寔空印文書强填罪死諸不可𢾗
至于發遣削奪酷追波累海内驚惶夜不帖卧旗較喝噬
血肉零落偃側不免(尚書趙南星御史毛士龍並遣戍陳/子壯陳熈昌王永先夏嘉遇/禮)
(王心一劉大人龔汝楠髙弘圖等並削/籍惠世掦夏之令方震孺等詔獄不測)𣸪矯脩三朝(要)典
以挺擊紅丸移宫為三案舛乱是非用湼衆正田居副使
曺學佺私草紀畧與要典殊輙矯削籍上尝視太學忠賢
踰制僣坐大臣不𣸪賜茶祭方澤還導遊西苑上與所嬖
少璫髙永夀劉中源等手刺小刀為楽中流風覆帝溺忠
賢方與客氏酣别舟　水　淺　起乃起時救帝者為
中官譚敬髙劉竟死　忠賢　礦盗鞘
　　　　　殿工　加　廕以
　　　　　功加
　　　　　人武　侄良
建祠于國學之旁至云孔子成春秋上公作要典孔子誅
少正卯上公殱東林功徳相将温㫖許之遂有張生者方
祖萬齡之議忽病狂大呼先賢季路手批之立刻死七年
以整理關東功加恩忠賢三等䕃弟侄一人錦衣指揮使
世襲三殿告成加寕國良卿太子(太)保代郊天代享太廟
代填祝版其襲伯爵(錦)衣指揮魏　望進秩少師封魏良
棟(為)東安伯魏鵬翼(為安)平伯　翼僅二
　　　　廕客氏　衣指　縂
　　　　　　漕運
　　　　　　謁坐
罪惟録列傳卷之三十
　　奸壬列傳總論
奸壬不勝數數其貴者數其著者數其甚者以三者律之
諸可用悪悪之短為一代存忠厚也非悻不徳耳諸襍見
扵紀與傳之間孰坐是廼詘孰坐是廼敗即言之不詳
攬紀与傳者　中已詳也合徴之而獲倖全㡬人㢤後
世　劇或謊託神鬼耴報甚赫曰　以𥙷王者斧鉞之不
足　矣
　奸壬列傳
　　胡惟庸
胡惟庸南直㝎逺人也雄爽有大畧性隂刻險鷙甫從龍
舉止便辟即上所問䏻強記顓對少所遺上遂大爱幸之
進左丞而汪廣洋為右廣洋死遂獨縂中書驕恣無所忌
善以其才蒙　上權日益重諸　矦失職亡命多依惟庸
左右　心腹已而家人為奸利事嘗榜属關吏吏奏之上
怒切責丞相惟庸謝　正辱吏罪付市子乗馬
　　　　誤踐　死上　馬贖罪不許惟
　　　　　　　驕蹇皆

　　　　　　　　門内
　　　　　　　　　　　　　　　　　宻發䘚圍之
　　　　　　爲亂于　與其黨陳寕死惟庸死
　相傳林賢者以金吾衞指揮坐罪安　日夲惟庸嘗請
宥之復職以　謀日夲王於所貢巨蠟中藏火薬兵器
遣僧如瑶等四百人皆猛徤將助惟庸舉事至則惟庸已
死上乃發四百人雲南守禦而騰書海外責王自是肅清
逆黨連相國李善長等萬五千餘人誣蔓已甚合凉國公
玉號胡藍二黨
　論曰　之告猶在影响　所不免時開國諸臣
　　　　廣洋楊無　豈足以　巨臘幾何何法淂
　藏火噐与兵器即四百人皆如(中)山開平寕遂克任反
　側㢤是皆縁之而影响益以甚也借以應殺運則可然
　惟庸能竊弄洪武英略開國之　亦竒夫誤踐人死上
　何能令抵一云惟庸　子馳馬市誤入輓輅中致傷死
　惟庸怒擅殺輓輅者上怫惟庸擅　其死惟庸清(以)
　金帛給輓輅家上不許如是黨　乎来
　　茹瑺
茹瑺湖廣衡山人洪武末由監生官通政遷吏部尚書改
兵部建文中兼掌河南布政使事燕師至江上遣瑺詣軍
中劳問瑺輙私稱臣獻宻計燕師竟從金川門入文皇得
國稱王寕及瑺孝於太祖忠於國家封寕永春矦瑺忠誠
伯寕盖駙馬都尉向與徐増壽為燕内間者也瑺㝷加太
子少保永樂七年以罪除名囬籍家人興安告瑺隱事復
械至京乆之淂釋還家道經長沙坐不朝谷王都御史陳
瑛劾之𣸪逮下錦衣衛(獄)瑺懼命其子銓市砒藏飯中送
食遂死法司以(聞)銓坐殺(父律)論死婦人送浣衣局㓜男
發鞍轡局
　論曰坐茹忠城以逆　其子銓並不赦寛靖難者必并
　寛從靖難者而忠诚乃不淂列于乗時則以其効燕時較
　歸诚之迹稍異坐不朝各王長沙罪亦不必及孥且不至貶
　爵而輒擬自鴆想審知帝意不果向诸反顔遂出此㢤并
　坐子銓殺父律所謂善于孥之也隱以􁃸䖏忠诚矣天也
　　陳瑛
陳瑛北直獻縣人建文初爲北平按察使受王府金錢通
宻謀爲僉事湯宗所告逮戍廣西燕王淂國召爲都御史
時上𣣔爲讓皇輟朝五日瑛請减之又請追戮黄觀廖昇
王叔英周是修王良顔伯瑋等上曰朕舉義師所誅不過
齊黄𢾗軰即二十九人之中黄福尹昌隆張紞王鈍鄭賜
皆曲宥登用之况不與其数者乎彼食其禄自盡其心耳
方孝孺諸獄宗戚株惨瑛羅織爲多而胡閠一案抄提数
百家號東市聲徹天　御史皆掩泣瑛曰不以逆叛䖏
此軰我軰歸(誠)無名自　時(忠)臣㡬無遺類永楽七年
給事中耿通劾瑛朋比　蔽誣搆兵部主事李貞於死明
年中允劉子春劾其　刻薄九年下獄伏誅夷其家
論曰靖難中淂陳都憲而成祖之愷弟大著耿通劉子
春可為譲皇忠臣冝安一座方黄之末惜不詳其寔以
冠諌議一帖
　　紀綱
紀綱臨邑人為諸生燕王初𧺫兵過臨邑綱叩馬首王與
語悦之綱善騎射頗習法家言便辟應對刻精言　耐逆
鈎人意向輙先發之王日益幸綱以為千户既即位擢為
都指揮僉事治錦衣親兵典詔獄天子既由籓國𧺫内不
無自疑綱布其私跟日夜探切除計聞上上大以為忠即
淇成諸公見綱自匿引而綱遂窮竟為非行上亦乆頗踈
之中貴仇綱者白發其端上令御史按驗俱有狀即日捕
誅磔于市夷三族而　御史院状綱罪其畧曰故都指揮
綱攩㧙蠆尾(包)藏禍心　為偽詔下諸司勒塩四百餘
萬還𣸪稱詔索官舶二十艘牛馬四百輛弗與僦即獄喝
持大賈𢾗十百家(家索)賄不等合巨萬挟詐取交趾使黄
金八十両金盆一異寳二十枚奪民人貴等第舎荘田十
七所值金三十餘萬匿縣官予民地八所二十餘萬從籍
故晋王乹没黄金五百両金盆一寳釧二白金鞍㘘二從
籍故吴王没琴瑟御龍服王冠還輒衣故王冠服坐髙座
置酒命優童真保道其等効伎楽奉觴上夀呼萬歲火劳
卿等無恙敬舉卿之觴諸所用金装八寳環八寳帳餙玉
盞玉水池硯珊瑚犀毗玉束帶紅輔床玉石馬九咸餙交
龍日月星斗度如乗輿副又上所下綱論棄市者謬令洗
沐好食之誘其金帛盡乃殺之喜道姑陳姿首𣣔買置媵
為都督禄所先綱遇禄大内持钁钁禄首腦裂恚都指揮
啞失帖木不辟道誣持其冐賞事捶殺之綱家蓄飬亡命耗
山劉等多造鉄甲弓弩萬計腐取良家子十八以下数百
人充左右役詔選偼伃才人既試可令出待嵗綱輙簿録
尤者内之别以次塞呉大豪秀淂罪後漏資尚冨綱納其
子文廣黄金百两白金千两龍文𬒳一床龍角一枝竒寳
十具異繒綺四十疋嵗致粲六百石鈔二十萬貫為曲庇
文廣挾綱什五而分　氏間藏無誰何者端午射桞綱私
其司射鎮撫　我故不中子打栁鼓譟以觀兵部尚書
御史既射偽(鼓)譟果無糺者綱詫曰無能難我矣天子腹
心臣負委任妄意不(軌)擢綱髪不足数綱罪罪萬死指揮
敬江千戸謙春鎮撫瑛坐比周死諸以下輕重受條詔曰
可頒示于天下
　論曰帝非不知綱以綱防川川塞而乃可以無綱矣猶之
　用陳瑛法法一文而一武也時已任摘彂于内侍内侍
　不言谁言之者
　　門達(逯/杲)
門逹豊潤人襲父職為錦衣百户機警正統中薦陞鎮撫
理刑歴都指揮僉事旗較逯杲数捕告謗訕達疾而逐之
時論翕然以逹為賢天順中杲得復用杲為人隂賊懻害
亡所避事為上緝察中外濫及無辜上用杲言誅一知州
械死三御史論指揮李斌謀反死者二十餘人而弋陽王
母子賜自盡天下騷然杲時官與逹並御杲舊恨𣣔中逹
未得間然逹亦惴惴幸自保既杲為上伺察石曺両家罪
状彪坐誅而吉祥從子昭武伯欽殺杲以叛杲死逹治鎮
撚遂學為杲以媚上分遣官較中外蒐求幽隱吹毛批根
及乎僚庻或不　輙稱奉㫖殘酷特甚上以為能委任至
與學士李賢等乆之念能言已子上者唯李賢與袁彬以
計害傷之語在彬賢傳他日風仆錦衣之門扉中外喧傳
曰錦衣門倒矣㑹憲宗即位坐與局承王綸交通調邊衛
于是都給事中金紳率六科䟽逹罪浮謫譴詔廷鞫之科
道官所言是逹坐斬籍其家復當審録詔謫戍南丹以死
　論曰曺欽之反杲教之也門逹之能杲教之也以􁃸教
　欽致殺身以順教達致殺達嗟乎錦衣之門世傳灯
　安䏻風㓕
　　焦芳尹旻
焦芳字守静泌陽人賦性險愎以進士遽獵侍講學最暱
同官尹龍遂助尹龍父閣臣旻煽虐及復起謫桂陽同知𣸪
𧺫歴吏部尚書正徳元年進少師華盖殿大學士先是内
閣謝遷嘗舉王之鏊吴寛不及芳芳恨入骨又同官劉徤
與韓文䓁並謀除􁃸瑾芳遂潜通于瑾專伺徤䓁㑹遷以
其同郷賢良應薦芳附瑾謂遷擅違詔格遷与瑾徤並裭
職且及其子若弟于是黨勢益熾瑾竟引芳入閣表裏為
奸凡变乱成法桎梏臣工杜塞賢路酷虐軍民皆芳導之
而瑾竟其事尋　充孝庙總裁筆削任意凡先正名卿悉
加醜詆復授意檢討叚炅盡以意顛倒是非舉朝之側目
四年以老病致仕五年瑾敗瑾黨内閣劉宇曺元罷去芳
在籍与子侍讀黄中並革職為民𥘉黄中以賄瑾妄覬及
第究不能文列二甲苐一更偽䇿刻程而芳為題名盛称
所改新制為當𥘉授檢討数月陞編脩踰年旋陞侍讀狂
恣無忌時士官琴濬没入家口内有女殊色芳従瑾乞得
芳卧病黄中蒸之醜聞言官交章其事
尹旻字(同仁厯城人)以進士躐官吏尚書加太子少保旻
子侍講㑹兵部郎中鄒襲㘴罪　軍官奏保復聀為東厰
緝知下衣獄言官張雒陳孜䓁合䟽龍竊弄父権納賄如
市入知縣孫盛三百㧞授知州入指揮呉昂五百俾兼粮
運通判王範濫陞主事經歴張璲驟進少卿旻父子欺公
岡上罪悪貫盈人心憤怨子龍素無學問之功乆著貪汚
之跡子之悪且不知何以别天下之否使知之家且不齊
何以典人物之銓衡于是龍与倖進璲範䓁拷訊午門革
旻宫保衘致仕龍䓁原籍為民
論曰焦與尹才不能為悪徒為􁃸瑾頥使而悪之肆及
　遂稱殊授百劉謝無才矣
　　萬安(劉/吉)
萬安四川眉山人正統十三年進士以編脩歴官禮部侍
郎長身魁碩眉目如刻畫外寛然長者内深刺骨萬貴妃
有寵于憲宗其兄通為錦衣都指揮通妻岀入掖庭安喜
與同姓隂使人結通徃来于家於時通妻偶問母曰及記
家貧時以妹妾人今安在母謬曰苐記適眉州萬編修者
安聞之輙曰吾舊為編修正是因使其委過通妻相呼以
小字叙姊妹悲歡而安與通為大小姨夫安縁此淂入内
閣矣啇輅去位安為首相所以媚貴妃益至至時私進房
術于上妖僧繼暁所由淂倖皆由安進江西人李孜省者
以能幻術倖上安從學士彭華與㴱相結也貴妃居昭徳
宫寵聞中外中外有夤縁内使以寳貨進昭徳者即傳㫖
賞賜或與之官一時府庫竭爵賞益濫安與劉吉䓁同朝
殊無匡諍時人謂之語曰𥿄糊三閣老泥塑六尚書安疾
侮方正深于仇讐保飬奸囬親于骨肉同時詞臣若邢譲
陳鑑方正如王恕馬文升耿𥙿秦竑皆相継踈斥吏部尚
書尹旻左都御史王越與珝别為一黨與安華相傾乆之
安以計排去珝越與旻相継罷而鄒智李文祥之徒皆以
論劾安取罪矣孝宗即位言者謂紀太后所以暴崩由萬
貴妃請逮治當時諸醫并萬氏眷属曽出入宫禁者安驚
曰安與萬家不徃來乆矣他日上簡淂安所進光帝䟽淂
一小簏皆房中術使太監懷恩持示之恩每展一䟽則曰
是大臣所為耶安慚汗不能岀語已為科道所紏劾恩𣸪
持科道䟽令人捧讀安跽𧺫頻仍愴惻自觧初無去意恩
摘其牙牌曰請公岀矣安在内閣者二十年初有諷之去
者安曰惟有一死報國耳既岀道中猶望三台星也子翼
為南京禮部侍郎孫弘璧為編脩皆淫縦不度後相継死
而安絶安貲巨萬其妾媵子弟懷以奔人無餘者吉𥘉暱
貴戚萬通萬喜萬逹䓁結婚縁引入相為人深沉不見辭
色偽為正論　内隂刻凶熖薫灼賄賂公行在閣十九年
左庻子張昇因天变数吉十罪坐左遷吉嘗裁抑湯鼐鄒
智李文祥諸人譏王恕好名上欲封張皇后家伯爵吉言
必盡封周王二后家乃可失眷致仕長安人目吉曰棉花
以其耐弹也至是喜曰棉花去矣家居大盗入其室驚怖
死當時口號云劉吉短䘮終不吉萬安冨國未為安
　論曰萬眉山雖淂指揮通妻謬語託大小姨以進此不過
　暱貴妃以同姓而所由媚貴妃有由𥘉無行倪進賢者挟房
　中術炫安安進之進賢淂傳陞庻吉士岀為御史孝庙時周
　王並封乃可吉生平止此一言逄萬幾敗廼矯岀此乎
　短䘮之謡當是奪情吉慱望人
　　李孜省継曉
李孜省江西南昌人係小吏賍敗御史陽守随逮問充軍
逃匿京師成化丁酉因太僕錢義何興以左道岀入中官
之門果芳常取其書入獻上未之竒也㑹薊州霖雨災孜
省約卯却霽午而雨止已果然未幾京師又雨一禱而太
陽見㑹悼恭太子薨萬妃思之不置孜省召致其魂與妃
相見上益神之傳授太常寺丞守随復廷劾改上林苑監
丞未㡬轉陞右通政賜金冠法劍圗書二曰忠貞和直曰
妙悟通玄有所奏請用以封進躐官至禮部左侍郎掌通
政司事尋進工部尚書賞賚鉅萬分獻郊祀恃㤙驕恣工
部主事張吉兵部員外彭綱廷劾之皆𬒳謫嘗與同列忿
争曰吾必奪汝印明日握符之命下矣于是諸臣尹旻張
𡑞昇談論王範焦芳曽彦王勅羅璟劉紳楊棨鄭宏鄒襲
等並以次謫降士大夫惕畏之恐後随有隂附以進者劉
敷黄景尹直李𥙿邊鏞李和元守直張璞陳琬等尚書李
孜徳以鄉曲故尤厚間亦藉譽望淂宻封推薦縉紳進退
半岀其口矣十九年言官王瑞張稷極言傳奉之弊孜省
得降謫弘治初𬒳劾下獄法司指傳奉為孜省罪孜省抗
曰即法司無傳奉者乎初擬戍邊遇赦當還給事陳璚言
左道于政者法無赦孜省罪不止此太監蔣琮亦言之復
械繫錦衣獄擬辟不勝拷掠死籍其家
継曉者京師賣媚藥児也成化中以滛貪欺誑中椘府事
敗走匿京師由萬安梁芳進獻房術得幸削髮作僧状名
誦經出入禁中傳陞為左覺義孝宗在東宫偶見問之左
右日継師應上呼念佛耳東宫不然為色變他日朝上伏
地不言上問何事左右以對詔杖暁二十㝷復召入請旌
母朱氏孝行許之不俟勘朱故娼也常乗傳至湖廣九峯
寺還為左善世賜羙姝千餘人金寳不可勝紀請内帑銀
𢾗十萬西華門外毁民居剏造大鎮國永昌寺大臣諌官
皆不言刑部員外林俊及都督經歴張黻䟽劾繼暁梁芳
罪惡下俊黻獄外謫継曉知不容公論請歸飬母乞空度
牒五百道許之令母終𣸪來遂偽陳𬒳恩以來每有效忠
陳善之益二十一年星變主事張吉中書王璣進士敖毓
元御史姜昂連䟽継曉及李孜省等諸奸悪杖昻而外謫
吉等孝宗初立發原籍為民復逮治伏誅
　論曰孜省継暁不足責也為䁀台萬安劉吉䓁治夀觴
　􁕬治觴者所以甚進觴者之罪而扵是孜省継暁為大
　不敬其所陳獻皆秘而天变大彰夥不可數屋陋之故
　其寕斁之卒之萬劉不以治觴故入律為失岀
　　錢寕
錢寕者本鎮安人名茶來太監錢能鎮守雲南寕㓜鬻為
家奴又朱安小名酒来皆冒錢姓䏻死武宗朝事劉瑾專
已𣸪賄谷大用両人並淂召見寕䏻左右射知書尤善揣
合上悦之并安賜國姓為義子冒功陞錦衣衛正千户安
為百户瑾敗寕計免歴左都督掌衛事典詔獄權益重伶
人臧賢囬囬人于永者善隂道秘戲若諸畨僧為幻呪者
皆由寕入見請建新寺豹房日侍左右上醉枕寕卧百官
侯朝至晡莫淂上起居但伺寕寕内侍上外招權賄小怫
意輙遭中害内臣武将率投重貲求為鎮守總兵若叩以
危急事徃徃得觧或敬事文臣以邀虗譽京城米貴减價
糶之以是小民頗有言其善者都察院經歴錢岌至称寕
為父寕使岌宻察朝官有𣣔弹射寕者輙先斥逐張鋭者
東厰大閹寕勢與埒中外稱為厰衞有衞䘚喧道遇大理
寺評事沈光大司務林華不避華執杖之衞䘚語不遜光
大復杖而囚之上聞有㫖執光大華下錦衣獄拷訊斥光
大為民華降一級外調之錦衣千户注與寕有連注家殺
人寕庇之不發刑部自尚書以下不敢問也員外劉秉鑑
署郎事即㩀衆証成獄注求寕寕曰注與我連誰不知乃
待寕言摘刑部沿習事諷東厰且發之以刼刑官尚書張
子麟及両侍郎岀注㳟若賔客卒反異乃已兵部尚書王
瓊者故著罩刺㡌帖裏衣入豹房侍帝飲酒與寕軰相歡
也左都御史彭澤與諸言官論及寕輙恨曰乃不手刄此
奴語㣲以露寕寕啣之澤竟坐罷寕子永安六歲為都督
下至走使飬子授錦衣指揮或千户十餘人與東厰鋭宻
通寕濠而𣸪其䕶衛日泄上動静于濠濠重賄𣣔因縁召
其世子司香太廟為他日地寕不敢言上念無以荅其求
私出玉帶彩幣詐稱上賜以悦之乆之鋭與寕有隙𣣔有以
傾寕㑹謝儀者常岀入鋭所原御史熊蘭與儀同邑宻
令儀言濠不軌状干鋭且言寕交通状鋭先入言上而儀
與蘭䟽發之寕未之知也方約鋭入白濠鋭故不行寕乃
自言之上不應寕心疑及上遣太監徃寕府宣諭寕乃懼
白上繫濠所遣盧孔章二人錦衣衞獄私馳人報濠歸罪
藏賢賢謫戍邊行未百里使校偽為盗夜殺賢而孔章亦
斃獄中宸濠反上南征留寕居守寕恐間入力求扈從江
彬與寕素争寵至臨清宻語上使董皇店役遂白其通濠
狀甚悉上曰黠奴我意之即令覊寕臨清遣人宻收其家
属駕還寕與陸完祼反接俘前行籍寕家淂玉帶二千五
百束金十餘萬兩銀三千廂胡椒𢾗千石他珍異不可勝
計世宗即位磔寕市死之日市入或作哀詞御史請禁治
之乃己子永安及其飬子傑等十餘人皆斬之
論曰茶来故自以卧𧺫淂幸掌錦衣或知敬礼文臣集
　好声譽観司香之請不敢言上亦知上意不肯不䏻奪
　上寕意不必即大寕濠然濠寔以寕為子城矣上曰我
意之則知内少自持凡诸奸一跌輒不𣸪頋頼有此盖
寵分則毒不堅暱乆則情必鎩此正徳之故㢤寕𥘉名
福寕児雲南李廵檢之家生也姓李姓錢改國姓故不
審其為何氏
　　江彬
江彬者山西宣府人初為蔚州衛指揮使正徳中流賊猖
獗近輔彬以大同遊擊随總兵張俊賊平得大賞武宗好
兵事令京邊二軍踐更岀入于是錢能言彬於上上召見
彬彬為人黠悍狼忍談兵上前髙自稱詡上悦之以為左
都督賜之國姓留侍豹房同卧起時與奕奕不遜千户周
麒名叱之彬竟䧟麒榜掠至死自是左右皆畏彬請上調
遼陽宣府大同延綏四路軍入操西内教塲上戎服臨觀
之或時為角觗戯手摶虎圈人號邉軍為外四家其軍悉
縱横恣睢市井間都人苦焉創西官廳以彬為提督乗上
喜益言都指揮李琮种周勇略淂召入豹房亦賜國姓為
義兒時太監張永張忠盧明秦用蕭敬等優人臧賢雖與
彬表裏擅權然寵岀彬下彬于上前多倨郊獵嘗並上騎
鎧曺幾不可辯因数数言宣府楽請上幸其䖏上欣然馳
岀居庸關侍從鹵簿一不及從彬為上营鎮國府第于宣
府輦豹房珍玩女御其中彬時時夜入人家益索婦女以
進衛士燬民廬為薪而上楽之忘歸稱曰家裏鹵㓂和陽
轉掠應州上與諸将擊之㝷引去論功封彬平鹵伯三子
並官錦衣指揮而琮周皆為都督故邉将許泰亦封安邊
伯上所駐蹕稱軍門中外事無大小白彬乃奏或壅格之
至二三嵗上稱威武大將軍至𣣔以彬為副上還京数念
宣府不置彬復導上徃因岀大同至偏頭關至榆林至山
西索金璧裘馬数十萬令邊官各獻虎豹犬馬逼金錢又
萬萬縳属官吏縱死囚奪民婦女居一歲聼選典膳李恭
草囬鑾䟽行上之指切彬罪彬聞逮恭拷斃詔獄居一歲
復導上南廵群臣皆言彬上示彬群臣奏命杖之彬令痛
杖盡椘絶盖死者十餘人宸濠反彬與張忠賛南征上入
南都受俘彬從上戎服出城前隊俘凱歌入徃牛首山打
虎後湖網魚淂蝦蟆一内侍䛕曰此直五百金上曰汝如
金買之既上𣣔幸蘓浙湖湘南京諸司伏闕諫彬又𣣔言
上重譴之其黨勧乃止上亦罷彬簸弄威権冒竊名噐道
上数歲間乗危犯險車轍半天下言者皆𣣔食彬之肉彬
随駕所至與周琮両人聲勢相倚彬索賂累数千萬周琮
亦十二三千户洪以彬指岀採湖廣方物其物名皆竒恠
不可致廵撫官乃進白金萬五千有竒代之有曺成王宣
者稱彬旗較至杭州開鎮守府設香案稱上㫖召致仕尚
書洪鐘令傾貲謝思覊鐘別所趣其家营辦其横如此武
宗寢疾彬又改團营為武威團練自提督軍馬中外恇懼
慮彬旦夕反宫車晏駕楊廷和以末命請散遣邊兵分就
黨次不属彬而彬與諸子所従家兵尚衆彬亦自疑稱病
不岀成服後稍稍分布腹心東西北安三門衷甲褁粮偹
動息京城市間人馬夜介然有聲人心洶洶謂彬反矣㑹
廷和與司禮監魏彬等題大行銘旌于文華殿乗間言魏
彬請除之因與太監温祥入白太后㑹其日坤寕宫脊安
吻太后遣彬與兵部尚書李燧典祭彬吉服入家人不淂
随既祭太監張永知外謀留彬燧共飯于宫外頃之太后
下㫖收彬及周琮收者未至彬㣲覺向北安門疾奔門者
曰有㫖㽞縂督彬叱曰皇帝安在乃有㫖批門者門者擁
之長随十餘人追執而㧞其鬚盡城中観者塞衢歡聲如
沸時大旱天雨頃之縳周琮至罵彬早聼我言寕復至(是)
時群臣哭泣吏部尚書王瓊忽失班盖出謀魏英以圗(彬)
是曰天下諸司封事上朝廷者以百餘為彬所格藏私第
者亦搜得三十餘世宗即位法司鞫彬反形已具命磔于
市周琮與子皆論斬籍其家黄金七十櫃櫃千五百両白
金二千二百櫃櫃二千金銀珠寳首餙五百二十箱餘物
不可勝計
　論曰江總督与熹庙魏上公皆以帝年為其年者也
　使正德更有十六年天啓更有八年年益進九千歲
　或溢一副威武者不至于大將軍不止此日所為反
　形猶意之雖然周琮臨市曰早听我言是則有之矣
　　嚴嵩(子世/蕃)
嚴嵩别號介溪江西分冝人生頴悟瘐削而神王以弘治
乙丑進士授翰林請告歸鈐山讀書十年乃出文章清潤
雅栗交逰皆知名嘉靖中積資至禮卿以和媚稱上㫖遂
召入内閣年六十餘矣嵩科第先夏言位次之言恃天子
寵傲然踞嵩上而嵩事言甚謹常具啓至言第請言酒言
辭不見嵩布虗坐展啓跽讀嵩每見言卑娵下氣于是言
以嵩為下已勿防也嵩尋以河套事怒言故厲聲抗聞上
所言大驚公平日乃不如是言誅而嵩為首相矣念自幸
于天子即朝夕西苑板房不敢洗沭私家天子稱嵩忠
召對便殿每至夜分賞賜踰等嵩相二十餘年不近女
精心從上奉玄别以文章交驩士大夫以朝政内委其子
世蕃凢九卿科道官有所請則曰小児識天下大體可與
商世蕃以父任益工部左侍郎狡譎有機智頗記識公牒
時四方多故世舊遇疑難事皆能援已然參所見以對其
父嵩依所對以聞上時時契上意嵩益謂世蕃能丗蕃嗜
酒兇誕姫妾滿前倚父寵竊國柄無忌受四方財賄累数
百萬有不淂其意者隂借上㫖殺之於時嘉靖之季嚴氏
之威震天下京師称大小丞相然上在位乆要威福自操
事事岀上意嵩承夏言之後不敢有可否間有所左右直
微引其詞至上所必𣣔殺無所匡諍而已世蕃既外引嵩
所左右者示徳于天下則凢上意所欲殺者天下競指嵩
嵩嘗請上建延㤙閣其里中以奉貯所賜玄像及先後諭
札江西廵撫張岳給千金為之或請益岳不可曰此之為
多矣岳清嵩走謝岳伯夷之築也林一新者以僉事分廵
嵩僕有不法執笞之一新入賀京師嵩甚加敬禮其能重
賢士大夫若此也乃有鄢𢡟卿趙文華数軰為世蕃狎客
光祿寺少卿白啓常者至以粉墨塗面供世蕃歡笑文筆
拜嵩為乾子尤宻数從世蕃干預朝政嵩妻死上䘏典過
等世蕃不𣣔䕶還嵩請之上為奪情世蕃挟客曲宴擁(姫)
妾日歌舞世蕃子效忠安㘴京師両廣都御史為上功
在軍前殺賊效忠死孫鵠襲廕錦衣衞千户而嵩家僮羅
龍文列􁊕中書齒縉紳間矣家僮年世蕃所暱士大夫之
無耻者競呼年别號稱為先生不敢名也刑部郎中徐學
詩都給事中厲汝進錦衣衞經歴沈練南京御史王宗𢡟
兵部郎中楊繼盛周冕給事中呉時来刑部主事張翀董
傳䇿先後論劾嵩皆及於譴継盛至坐誅沈練揷入妖人
爰盡論死朝野摇手莫敢復及嵩嵩結納諸奄人偵西内
動静朝夕数至嵩随巨細褁金劳之因淂以將迎上心與
上無所忤上雖㣲知世蕃外所為念嵩嫵媚不𣣔發乆之
方士藍道行以箕進為下神上問群臣孰貪箕畫沙相嵩
貪天子心動外莫知也御史鄒應龍避雨一内侍所内侍
為㣲言箕事應龍遂發嵩父子前後不法狀天子震怒令
嵩致仕去世蕃戍烟瘴鵠與龍文皆邊逺充軍年錮於獄
而宥孫鵠為民伏侍嵩老嵩既去天子思嵩佐奉玄謹悒
悒不楽世蕃揣知上意在也营金左右毁道行道行亦坐
下獄論死世蕃不之戍所大治家第南京御史林潤復劾
嵩通倭鹵旦為亂詔潤即家逮世蕃下刑部獄籍其家嵩
從傍視之歎曰吾壹不知至此時淂帕一箱縁四角　角
繫螳螂金鈎皆怪不知所用乆之知奉為夫人經褲襠
有送白金溺器者自署姓名其底其穢籍如此世蕃短湏
肥體眇一目出赴西市每至某䖏輙報入上前既誅不知
其屍所在而嵩岀宿於野寺亦病死
　論曰名諌如箕以三字㝎嵩案過徐學詩以下十餘軰
　百口不啻也嚴敗而猶䏻殺道行則并至不能庇持箕
　者矣介溪不過固寵百法無不中而世蕃賄濫摧傷至
　不可説知趙与鄢不足為分冝羽翼也嗟乎天子能自
　為喜怒猶有䏻借之為喜怒㢤
　　趙文華(䣕懋/卿)
趙文華字榮崗浙江慈谿人秀才時授舘東家嘗使酒擲
砕玉盃二坐上不頋以嘉靖中進士授兵部主事蔚然有
文名坐不飾謫東平同知歴陞通政使以乹児奉嚴嵩力
嵩常語上文華為人豪縱慓恔好以氣勢凌人乆之吏部
尚書萬鏜推文華隕陽廵撫而兵科朱伯辰論劾随之文
華意不喜𥙷外中鏜怨望上為黜鏜并伯辰為民留文華
輙陞工部侍郎是時倭大毒江以南文華上禦倭七事首
言倭居海上冝禱海神以厭之上方尊事上玄淂文華言
合意遂罷兵部尚書聶豹而文華得視師江南以祭告海
神徃文華　恣睢黷貨殃民中睚眦立盡而時禦倭兵部
尚書張經慷慨平賊顧雅貴侈而所依大将何卿沈希儀
老不任用文華遂與御史胡宗憲朋自負劾經坐誅以倭
無足㓕而倭益猖獗乃又歸罪代經周􁪋病不勝而廵撫
李天寵飲酒落事于是天寵坐論死而珫為民詔以宗憲
代天寵廵撫浙江矣時江南倭二股一岀掠于溧水一㩀
華亭之陶宅溧水倭南下滸墅關蘓松廵撫曺邦輔與僉
事董邦政扼而殱之文華𣣔攘其功不得乃與共搗陶宅
咸敗績則掩已敗而反劾邦輔及邦政不恊進于是削邦
輔滸墅功而邦政逮問給事中濬栻先後争之上不聞也
自是倭来日盛浙東西破軍殺将羽書狎聞文華乃知倭
未易猝圖會逰擊曺克新縂兵俞大猷小有克㨗遂云賊
觧請歸歸言零賊易了耳已而害日大上疑之数詰問相
嵩嵩為支吾以對力請罷代珫縂督楊冝而以宗憲填之吏
部尚書李黙更推代冝者不及宗憲文華乃大恨宻奏黙
為張經報復又其部試選入䇿目用漢武唐憲始以英鋭
興晚節用匪人以致敗默謗訕無憂國奉公之心上怒論
死默而宗憲果代冝文華為工部尚書矣時倭深入内地
乆創亦漸衰嵩語上江南人引領望文華文華岀與宗憲
平之方士製百花酒文華以進上曰仙酒且称臣師嵩服
之故壽而未先與嵩言及上問嵩何以夀嵩荅不以酒出
罵文華何㒺誣至是上賜文華衣文華飲嵩子世蕃所醉
歸乃拜賜上聞之不懌或漸覺其黷殃江南諸状㑹奉命
脩燬殿以觀于述職朝貢之使文華不促辦益怒令囬籍
而文華子錦衣千户恩懌請送父歸里而䟽入之日犯上
所禁封遂革文華職而削恩懌官邊戍之中外大快先是
李黙淂罪時有文華故人賢書江宗上文華書極言坐黙
謗訕非是文華不荅文華嗜酒病蠱𬒳斥後偶捫腹五臟
悉岀死時嚴黨號鄢趙最灼烮鄢名𢡟卿江西豊城人以
嘉靖辛丑進士附嚴嵩拜乹児驟陞都御史出廵　省塩
務諸大鎮凡餽索不下二三百萬威刼東南妻随廵裝五
綵輿以十二女舁之預選百人以次役長令咸膝行蒲伏
至裂錦餙厠溺噐白金渥之歴淳安知縣海瑞供帳苟簡
先是𢡟卿来視所屬例有私人諭意於是羣百計求免督
責至是傳諭淳安瑞執其人以聞𢡟卿𢡟卿奪公論不淂
已置諸法畏瑞迂道去嗾御史袁煒論調之併及慈谿知
縣霍與瑕瑞調减與瑕落職㑹御史鄭洛䓁廷劾大理寺
萬寀太常卿萬雲龍連𢡟卿不報及嵩敗嵩黨不及乆之
嵩子世蕃棄戍歸南御史林潤論劾并及𢡟卿㘴削籍尋
㘴嚴黨寄貲侵匿按問逮獄上不豫减(兩)淮塩課四十萬
皆係懋卿溢額穆宗初立戍於邊
　論曰人臣不敬持権為甚借權次之分冝之借則百毒
　扵持権者文華為再借𢡟卿又借猶𣸪摧擊刻畫飲痛
　半天下夫借権者之中人皆死而文華𢡟卿所伏法猶
　减等不足償分冝則竟能野死也未皷人掌
　　崔呈秀(霍維/華)
崔呈秀字　北直涿川人以萬暦癸丑進士歴監察御
史廵撫淮揚不自撿吏科都給事中魏大中及河南道御
史袁化中露章劾之而草出御史李應昇乎呈秀詣應昇
邸叩頭乞哀不奪聴劾罷為民廼因舊居停太監許秉彛
得通逆奄忠賢拜為乹父忠賢為曲觧之淂大用歴工部
尚書天啓五年三殿工起忠賢以督視日與呈秀晤屏人
私語于是天鍳同志點将諸録皆由呈秀達之在外李魯
生徐大化李蕃曺欽程等在内王體乹李永貞等線索呼
吸嘗修粛寕城垣勤七年以保全寜錦功䟽請晋忠賢王
爵忠賢黙然諸助逆以駭聴且已　髙(攀)龍已坐削籍
復矯㫖逮之攀龍沉河死嘗劾樞輔孫承宗兵部方孔炤
䟽争之逆奄為追論廵淮時捕人王好賢功并𣣔超遷
其弟凝秀孔炤皆不可坐削籍呈秀為傳燈線索者霍
継華也嘗献靈露飲于上傅應星係逆賢甥賢未敗病死
魏敗呈秀乞休不允㝷坐魏黨五虎列正法其妾靈犀佩
自殺從之子鐸夤縁淂中鄉榜為科臣所訐詔覆試午門
　論曰魏黨分両截𥘉黨在内則王体乹李永貞䓁所
　乖毒宫寢為甚継之黨在外自呈秀為􁈇子而李
　魯生徐大化李䉒曺欽程等　呈秀皆􁈇禍延士
　大夫國運與俱是故魏之黨無數以一呈秀概之一呈
　秀推之一呈秀意之可不盡録也請進上公以王爵即
　忠賢夢中猶悸而呈秀口岀之不吃忍矣㦲既死猶使
　妾靈犀自殺以殉媚道至精令人忘生矣
罪惟録志卷之三十一
　　数志搃論
理窮而数禅之天地不能違也古今尚燭計吉㐫之故易
乃預占之事𧺫于極細而萬物之情繫焉周之初興謹權
量審法度先於諸善政正以其細而所関最鉅也惑亂之
世吏之蠱民大率以無制行其漁獵其最大者土田乾没
㡬于半他更不可曲指而盛衰向背以分明季遼餉之加
不能以数欲以疑計亂庖犧之一畫豈可得哉
　　数志
凢分寸尺丈引名曰五度天以三百六十地以捌拾一是
為度始
古以百升為一斛是即後世所為一石也嗣改五斗為一
斛取其輕而易舉實古斛之半也按米一石重百二十斤
正合四鈞為一石之説然各䖏多寡不同楚中尤浮常額
两足平移十二歩准是五弓盖一歩准二尺五寸也凢八
百六十四歩合三百六十弓准二百十六丈足是為一里
畆法古今不同漢書塩鉄議曰古以百歩漢以二百四十
歩為𤱔明俗語横十五䜿十六一畆足盖以十五乗十六
正合二百四十之数如漢法若古百歩以明弓准之當四
分彊耳古一夫百𤱔當眀四十一𤱔也
家語云布手知尺布指知寸舒肱知尋盖用手拇指距中
指一乂為尺両臂橫長剛八尺為尋中指中莭有二紋准
上一紋為寸後世营造尺准下紋不知始于何時搃之以
古准今每尺當今之七寸七分耳然亦其大略也人身長
短與両臂橫衡適合是人生四方不差分毫長短殊則指
臂皆殊何足為准程子言十尺當今五尺五寸弱然則文
王十尺止五尺五寸湯又䧏之是最短不足異矣應以寸
七分為准頋裁縫尺較营造尺多二寸至江以北或竟多
营造尺六寸許亦各䖏不同
明官斛制夲于宋相賈似道元至元間中丞崔彧上言遵
行口狭而底濶傾倒無滯遂歴代用之
相傳國初刑部尚書開濟以冊書易於増改遂以一二等
数加添茟畫爲壹貳叁肆伍陸柒捌玖拾伯仟萬京省通
行或曰此法始于宋邊實云
逆瑾用事賄賂通行諱一千爲一干一万爲一方至于江
南衙門胥役每折十爲一常以十錢爲率
罪惟録列傳卷之三十一
　叛逆列傳
　　邵荣(趙継/祖)
邵榮以功歷官平章嘗敗周兵於餘杭奉命救處州苗乱
圍湖州不利破其援兵荣勇悍善戦與太祖同起兵恩誼
特厚自平處州益驕蹇出怨言元至正二十一年與趙継
祖謀叛伺上閲兵三山門設伏欲起㑹大風猝發吹旗觸
上衣不觧上疑他道還為宋國興所告帝親鞠之得實為
涕泣與訣㐲誅継祖濠人初隷滁陽王麾下為太祖所親
信取鎮江克常州攻江隂歴陞院判
　　論曰与布衣　恩誼不薄且無所激而太祖兵威頗振
　　　　　　　何所恃　為固問設伏三山無耳目環集者
　　乎或　寕之告　􁅢災異不寔也親鞠何求而不
　　淂矣
　　蔣英劉震李佑之賀仁德
蔣英劉震苗軍元帥也初隷楊完者麾下太祖下金蕐時
完者見殺来就欵俾城守元至正二十二年叛殺參政胡
大海及其子関住郎中王愷總𬋩髙子玉䓁脇同僉寗安
慶院判張斌從乱典史李斌懷印走朱文忠遣元帥何􁁬
明等馳救兵次蘭溪賊懼掠城中子女降周與潘原明協
守杭州及原明㕥城降太祖命懸大海像刺英震心血㕥
祭之
李佑之賀仁德亦苗将與蔣英䓁同部旣降大海令守處
州金華　約同日起於是叛殺院判耿再成縂制孫炎
知府王　及朱文　文忠遣元帥王佑屯縉雲遏其
横溢㑹上遣平章邵荣討賊戦仁德扵劉山敗之佑之自
殺叛黨悉誅
　論曰英震䓁係苗軍族類異易形恩怨其狂鷙也
　性也佑之䓁相因而𧺫則𥘉之並遣金䖏誤恃為
　犄角而失之㢤
　　熊天瑞(周/遂)謝再興王宣(迭里迷失喬/僉判宗玉相)張良臣
熊天瑞湖廣荆州人以楽工乗乱聚兵從天完掠江湘後事
陳友諒攻䧟􁌏江吉安及贑州以參政守贑兼統吉安南
安南䧺韶州諸郡署其幟曰無敵自称司徒平章軍國重事
元至正二十二年降将孫夲立守吉安天瑞攻破之夲立
見殺大都督朱文王戦𣸪之漢犯江西檄其兵不應友諒
死偽遣子元震徃援不果至意圖廣東以舟師下胥江元
何真逆却之還贑常遇春鄧愈搃兵合討不克環困之令
汪廣洋馳諭不省明年援絶粮盡使元震詣軍門乞降盡
献其地　帝戒諸將善伺之果奔士誠為士誠製礟
多中傷　石盡　廟甓砌為礟具及城破執伏誅
呉元年茗洋賊閻遂帰欵𣸪叛討斬之
謝再興以故舊從渡江長女妻朱文正次適徐達子出都
督諸全所信用左右縂𬋩萬户糜與王二人潜販鬻杭州太
祖以其洩囯事誅之召再興還京師而使李夢庚以参軍代
之乆之上𣸪令再興徃守元至正二十三年夏四月再興
忿夢庚岀已右遂叛殺知州栾鳳鳳妻王以身蔽翼鳯并
見害執夢庚降周導㓂東陽敗去㝷与弟謝伍為士誠守
餘杭朱文忠䓁合兵圍之使人紿伍爾兄以小隙外走非
爾罪早帰命可以不死伍乃與弟姪五人岀降與再興皆
磔市
王宣興化縣人元末為司農掾㑹黄河决自請以都事治
河工成授招討使走芝蔴李復徐州授義兵都元帥歴鎮
沂州已陞宣及其子信俱為平章洪武元年大將軍北伐
帝以書諭之不省逹師抵城下使梁鎮撫入説之已約降
緩攻待之梁旣還宣復閉門拒守達怒攻之急乃出降子
信方出募兵逹令宣手書招其子子不從與兄仁走山西
宣伏法是年已降故元留守迭里迷失謀作乱玉田知縣
史瑯發之就法又濟南喬僉判降復叛討平之明年故元
降臣宋　以兵散　謀乱河南同知徐麟詗得其期先
期彂平之
張良臣係思道弟為元守慶陽與李思齊相唇齒洪武元
年思齊以臨洮降思道懼嘱其弟㽞守而身跳寕夏為王
保所執良臣聞之請降太祖方馳諭大將軍逹良臣兄弟
譎詐母為所中達遣右丞薛顯徃受降良臣杲佯郊迎而
夜襲顕顯走脱達怒圍慶陽嚴城下良臣父子方聣井𣣔
下指揮朱杲持之岀送大將軍正法
　論曰天瑞自大故傲而再興胡以肺腑輒亦二不知天
　併不知人矣興良臣之偽降可無責也而亦名之為叛
　所為義不可不正者歟
　　玉琳蘭秀曹真
玉琳新塗縣僧也洪武中與其黨楊文魯尚敬䓁聚衆為
亂建元天定未幾官府捕誅之
蘭秀昌國縣山民也洪武中偶掘得方國真舊印遂妄自
大聚衆衆爭附之破象山縣縣民蔣公直王剛甫等伏義
兵東祥山誘賊中伏擒斬之詔賜公直白金百二十兩
曹真廣東海冦也洪武中作乱勢甚横官府不能制延安
侯唐勝宗南䧺侯趙庸合討平之又平浙㓂呉達三葉丁香䓁
　論曰天命有歸反側子徒不自活玉琳䓁三人而外沅
　陵向珍八　縣饒一箴楽安俞勝真州王昭眀恵安陳
　同綏寕縣　天祐浦城李清鄖城易文通髙州何均善
　川中田大蟲彭普貴程郷鍾文逺惠州謝以青英德周
　廣生海陽曽承䕃韶州郭曰輝龍川蘓文山河南朱黄
　頭黄田袁萬山雲都夏三蒙化高天惠㑹同王漢階文
　千户張者光後弄衆洪武中總之不䏻為乱者也故不
　為傳永楽中浙之麗水周叔光福之政和王均亮䓁叛
　楊荣曰此愚民攫食急之未易獲且堅其為盗之心遂
　撫㝎之
　　曹欽(叔吉/祥)
曹欽者正綂間太監吉祥之從子也吉祥不知所㕥進常㕥
都督監麓川軍功弟整世錦衣衞副千戸姪鉣世錦衣衛
指揮僉事奪門功與石亨竝見寵用而封從子欽昭武伯
卽以為嗣子又官其兄鐸從兄䥧皆都督吉祥為人煦煦
小惠不識文墨時恐事歸司禮贊上顓任内閣籠内閣附
已不如意輙中之尋與石亨爭寵利短亨上前亨曰卽内
外惟爾我胡自二吉祥悟與亨相結驩表裏彗星見言官
張鵬䓁以吉祥與亨䓁致之率臺臣論奏吉祥䓁欵内閣
徐有貞李賢主使牽帝衣哭曰奪門時出萬死立功鵬内
官永從子　永誅非罪曲承内閣殺奴奴死矣上為下有
貞賢獄尋謫外益更箝制言路令御史給事中年三十五
以上者畱任以下者調外三十六人㑹風雹之变乃止自是
吉祥與亨出入禁中侮上弄權上心乆厭之已而亨伏誅
上并韋曩所冐功官而吉祥所庇諸達官如故錦衣指揮
逯杲始亦由吉祥進旣為上覺察石曺兩家隂事急吉祥
益結諸逹官為死黨欽慮旦夕不測悒上有異志偶問客
馮益古有宦官子弟為天子者耶客曰君家魏武中官節
之後欽大喜出其妻行酒馮先生然未有以發也錦衣百
戸曹福来欽家奴私出貿昜欽追獲箠椘之㡬死言官劾
欽擅治軄官不奏送法司與私令家人岀不給文引三者
皆罪上姑曲赦之而下諭公侯駙馬伯等官母蹈此轍欽
懼不免杲復伺欽甚廹扵是與其兄弟都督􁪌及鉉從兄
䥧若其黨逹官都督伯顔也先䓁数十人謀曰縣官持我
急不發者行為石彪續矣㑹鹵人邊上令懷寕伯孫鏜綂
京軍出欽宻約掌欽天監太常少卿湯序為選日庚子昧
爽上視朝榮遣先一日欽分勒死士畨漢軍五百餘人約
朝門開擁殺鏜䓁奪門入而吉祥内直廬素所部禁兵且
可為内應遂以二鼓起時鏜與恭順侯吴瑾廣義伯吴琮
方待朝朝房而都指揮馬亮與阿的納帖木児孛羅完者
秃亮数人從欽席亡去告變鏜鏜宻以聞欽㕥亮䓁亡去
益急疾馳逯杲門杲出且騎斬之碎其屍恨都御史㓂深
初與善而卒廷劾之與欽索西朝門得㴱㴱方俯著靴刄
及破其身為兩庻吉士楊安者𬒳傷死學士李覧待朝東
朝房聞變驚怳岀則甲而刄者数人砍賢肩傷耳少選欽
提逯杲頭来叱刄者執賢手曰我一門盡忠迎駌何所得
罪而杲必欲譛㓕之誠不得已出此賢曰即此可誠告上
欽勒作奏從吏部尚書王翺所貸楮筆㕥欽意伯奏成從
長安左門􁁻罅入門乆不開乆之守衛軍拆御河之岸甎
以礨門欽徃来嘯呼睨賢刄者數吏部郎中萬棋曰不念
李曾草尊公碑文好意欽乃與鏎去更索兵部尚書馬昂
而廣寕侯安突遇𬒳傷時天已曙懷寕伯孫鏜令其子軏
及輔大呼越獄變獲者重賞征西諸軍母行也稍集至二
千人工部尚書趙營披甲躍馬奮呼市中曰好男児皆来
從我殺賊亦集数十百人時欽退屯東蕐門出䥧接戰鏜
自辰至午鏜擊斬䥧欽中流矢馳去猝遇恭順矦瑾瑾戰
死軏奮研欽膞㝷亦戰死欽創甚還駐東大市街相拒至
酉鉉以百餘騎徃来馳突者三鏜彂神臂弓射之追斬鉉
欽等還攻朝陽門不克悉走安定東直齊化諸門門盡閉
雨甚頃之㑹昌侯孫継字兵亦集欽遁歸匿井起殺之亦
并殺鐸是日上御午門下吉祥都察院獄明日磔于市并
追磔欽鐸䥧等以殉籍其家伯顔也先湯序馮益等皆伏
誅追封瑾梁國公贈深太子少保軏百户而継守賢昂䓁
皆加官進馬亮阿的納等右軍都督僉事賞賚有羌而欽
妻父賀老獨免賀老先見欽貴盛絶不與徃来欽為求一
官力辝去
　論曰吉祥計欲仍南内帝而立皇太子果太子忘其父
　南内則可不然胥溺矣搃之負疑不自安而逯杲等之
　激之乃出北頋文逹非忘曺氏者乆在其算中而帝不
　知之觀浚睨刄而獲免豈与􁀣悪巳甚者同日語㢤
　　唐賽児
唐賽児山東蒲䑓縣民林山妻也少好佛自称佛母山死
祭墓歸得石匣山僻彂之有妖書及寳劍一因削髪為尼
以其術誘里閑随所須皆可致又詭言能知前生後化剪
𥿄為人馬立𧺫戦閫永楽中徃来益都安州莒州即墨夀
光諸處扵是莒人菴彦杲䓁各率衆從之以紅白旗為號
兵数千據益都缷石棚寨青州衛指揮高鳯以官兵蹴之
敗散上勑安逺侯栁升出討偽降夜襲殺都指揮劉忠升
分兵追捕獲賊黨劉俊䓁及男媍百餘人賽児遁去時賊
黨賓鴻䓁攻安丘急都指揮衛青别偹倭海上便冝移殺
安丘斬賊共六千餘人賊平詔以升逗遛且忌下獄論罪
而賽児終不可獲上令法司盡勾山東北直尼僧詣京師
詰問先後㡬萬人媍女事佛者為一大厄既而捕得之臨
刑刀不能入不得已桎梏獄中蕟卒衛也未幾伺間忽觧
脫去不知所終時坐失賽児伏法者甚衆
　論曰間賽児将欲何為
　　鄧茂七(蔣福/成)
鄧茂七者江西建昌人名雲正綂間殺人亡命依閩寕化
豪陳正景家以豪侠為衆所推有司立茂七為墟集長遠
近啇販咸就之漸恣横為仇家所訐遂與正景拒捕率黨
刼上杭還攻汀州推官王得仁三戦敗之擒正景伏法茂
七突據杉関連攻光澤及邵武破順昌去之是時尤溪罏
主蔣福成棄乱呼無頼旬日得数萬襲尤溪據之遂與茂
七合拒官兵扵沙縣同知鄧洪䓁兵二千人盡敗没御史
丁宣使人招諭殺使者出謾語旋據貢川沙縣称閩王置
里圖甲役御史張海使二都指揮提兵四千勦之賊以二
十人伺隘截殺二指揮勢益張十三年䛇都御史張楷與
都督劉得新䓁徃討之楷道攻䖏州賊葉宗留都督陳榮指
揮戴礼並戦敗死上方命尚書金濓寕陽侯陳𢡟佩征􁂜
将軍印及保定伯梁瑶单江伯陳豫益兵岀討而副使邵
宏譽己小敗賊太平驛都督得新大㨗建陽殺賊千五百
餘人扵是招賊徒黄琴䓁三十餘人而沙縣賊首張繇孫
䓁自首復業琴遂誘擒偽將劉宗羅海郎七䓁而楷復殺
賊千餘人於延平城下賊衆稍却移冦建寕左參政張瑛
署府印戦死盖茂七嘗保險高嶺指揮其衆至是張繇孫
與羅汝先䓁還入間賊令茂七棄險親攻延平則金濓䓁
大兵亦至合擊設伏追殺茂七中流矢死餘賊復擁茂七
兄子鄧伯孫聚後洋有女将軍者廖氏妖滛善幻術最驍
㨗平江伯豫並分道合撃指揮王鉞廖于高陽里詔以黄
琴為主簿羅汝先為縣丞賞其間賊功
　論曰幸而茂七伏誅遲六閠月土木之變乗勢畫仙霞
　而自為尉佗計夫誰禁之女将軍廖与賽児唐易地而
　䖏恐高陽之里不復可問或云茂七沙縣民𥘉從御史
　栁蕐檄為總小甲率郷民竹伍以防㓂与弟茂八称侠
　徤其鄉佃田例租外有饋親上歲　額鄧獨倡其郷免
　饋且令田主自運田主以破例聞縣拒捕殺弓兵刑白
馬而𧺫
　　葉宗留(葉希/八)
葉宗留䖏州慶元人也䖏多銀坑民無賴者並縁為奸利
正綂十三年秋宗留聚衆盗少陽坑無所利復徧彂雲山
諸坑及政和之少亭不足食恍然俉曰以此衆而困諸万
可得哉不如掠人便衆喜諾数日集千餘人招龍泉人葛
七為教師習兵噐遂由浦城刼建陽躝建寕截路車盤嶺
行旅晝断㑹都御史張楷奉命討閩賊鄧茂七道梗指揮
戴禮請先宗㽞身戦賊黄栢舖殺傷相當宗㽞中流矢死
官兵不知也賊退入山復擁葉希八為渠魁出刼據十三
都禮與都督陳榮進擊大敗荣禮皆死之楷以勤命疾入
閩希八益肆焚浦城過龍泉從者数萬人擁據雲和山中
嚴水賊楊希鮑村陶得二䓁各率数千人歸之遂掠府城
工部尚書石璞總兵官徐㳟率兵二千討之㳟閉関不敢
出戦城中乏食賊攻城益急參将沈鱗耿㝎王晟皆敗死
䛇張楷平閩還定䖏州至是楷駐金華令軍中製竹笆先
驅當楽槊甞畱笆不得去戦銅山勝之賊死者千一百餘
人鹵百餘人賊阻險自保淛江僉事陶成以賊中親属何
受䓁三人為導单身入賊巢招之扵是賊黨陳諌胡先岀
伏欵而希八楊希陶秉倫䓁十餘人来歸給帖令復業始
知㽞已死黄栢舖緋衣負創者是也移日賊黨余海四陳
川十余卞䓁三目餘家亦出降並令復業招撫男㛲二萬
餘人其陶得二引去已復行刼楷奉璽書再諭之得二䓁
焚其寨衆盡觧散㑹英宗北狩朝議㕥荣䓁死㘴楷罪功
不得録
論曰掘地不淂遂攻城夫希八窮不足為㓂何至楷動衆
經年衊師敗將至以老母百口為誓辱亦甚矣嗟功成尚
不贖陳荣䓁之死㢤
　　黄䔥飬
黄蕭養南海冲鶴堡人貌浸眇一目有智数坐盗夥收入
獄踰年所卧竹床枯忽青漸生竹葉同禁者㕥為異徴計
匿利斧飰中斬獄凡十九人其黨艤舟待遁入海嘯聚群
盗旬月間至萬餘人扵是攻圍郡城官兵禦之輒為所敗
城中饑幾不守都指揮使王清自高州引兵赴援時有小
艇故載柴及塩魚者急槳若避賊状官軍問賊蕭飬何在
言未脱口伏兵出柴中擒清盡殱其軍押清呼門清不從
罵賊死蕭飬既屢勝遂僣號称東陽王紀元據五羊驛為
行宮授僞官百餘人正統十四年命都督董興搃諸道兵
征之明年興幕下文生　随行至半道夜半雞輒鳴語
興曰鷄不時鳴由賞罰不當碩公嚴核軍令經清逺峡有
白魚躍舟中軾曰此亡紂之徵徃必利時䔥飬聚舟師千
餘艘湖南勢張衆欲請益兵軾曰益兵則曠日敵為偹不
如以狼兵猝擊之三月有大星堕賊营軾曰四旬之内賊
授首矣至是興與賊戦大洲頭大勝蕭飬中流矢擒伏誅
餘黨悉平興後封海寕伯天順中坐曹吉祥党謫戍廣西
　論曰䔥飬亦應列星乎僭號東陽五羊動衆亦一竒也
　　劉通(李胡/子)
劉通者諢名千斤河南西華縣人有膂力能手舉石獅衆
乃諢之鄖陽多山元至正間流逋作乱不能制國𥘉命鄧
愈勦除之空其地禁流民不得入然地介湖廣河南陜西
四川四省多曠土山谷阨塞林箐蒙宻天順中歲饑民徙
入不可禁聚既多無所禀約束其巧黠者遂自相䧺長錦
衣千户楊英嘗使河南聞其故䟽請散遣其衆碩占籍者
聴不报先是正統中通惑于妖言徃㐮陽房縣与妖僧允
天峯謀為乱至天順八年有石和尚者名龍通遂奉以為
謀主以劉長子名馮喜者為國老以苗龍苗乕䓁為先鋒
通子聦具約束于大木　黄旗據梅溪寺偽称王偽號
漢改元徳勝署官校衆至数十萬㐮鄧漢中之境屠掠出
沒西至漢沔東至蘄黄民無寕居成化尚書白圭為總督
撫寕伯朱永為平鹵将軍至漳南湖廣縂兵李震以兵合
勦分道進敗其前鋒冐險深入擒劉通苗龍䓁四十八人
磔之而石和尚與長子䓁復遁窮巖攻刼巫山太昌䓁縣
治圭復調參将喜信䓁窮討賊詘指揮張英下艾搃旗者
遇長子相摶紿曰若无主名以石和尚来可受上賞長子
果内間縳石和尚岀旋獲劉通妻連氏偽國師常通偽給
事中王靖偽都指揮苗龍張石英䓁三十人偽千百户張
剛䓁六百餘人前後斬首萬千餘級諸郡邑悉平論功走
加太子太保進永撫寕侯而震封興寕伯英𬒳讒不賞他
坐死時㓂雖平戍守未設未幾餘孽李胡子復乱流民歸
者至数萬人勢復猖獗七年䛇都御史項忠討之諸将急
進兵忠不可以流民䧟賊多不自意乱猝不得脱乃持榜
入山招諭扵是山民卒携老糿来歸者四十餘萬賊不能
止勢漸不振然後縱兵入斬者二千餘級賊黨執殺李胡
子以降遂彂兵搜捕諸山谷盡徙出之彂還鄉者百十四
萬餘人編戍者萬餘人諸郡邑復平進忠左都御史十二
年流民以歲饑復集如前有司例屏逐祭酒周洪謨嘗作
流民説以哀之於是令都(御)史原傑出籍流民得十一萬
三千餘户碩歸故土者十之一餘各占曠土限丁口給之
割湖廣竹山地為縣割鄖縣設鄖陽府分置鄖西縣割河
南南陽汝州唐縣地分置桐栢南召伊陽三縣析陕西啇
縣地為商南山陽二縣而陞啇縣為州以鄖陽府統鄖房
竹山竹溪鄖西上津六縣仍立鄖陽行都司及鄖陽衛控
制之設都御史居鄖陽兼制三省八郡称撫治其後野王
剛何淮䓁甫倡乱輙討平之盖無所逋逸回邪不興自易
帖也
　論曰驅逐流民而蜀以亾見之唐季矣古有分土無分
　　民二語誠属遠略夫無以畜衆致多失業之民且不諳
　　經野徒恡不耕之土昔人称項忠功在一時而原傑功
　　在百世誠有然也明末張㓂求牧此地熊督果能如原
　　傑撫治之疆理之或倖漸貼而但圖苟安是逐虎而與
　　之以嵎非計矣明定武之運延此亦以其險故
　　王臣張金峯(枽冲宋文/元圓曉)
王臣不知何許人𥘉以奸利受刑折脛號王瘸子淂異術物
經其目輒可空去或耴人財物投水中則自䄂出成化中
夤縁近倖淂為錦衣千户與太監王敬奉命採薬湖湘江
浙䓁䖏所至縱􁩳横索無度括耴江以南洔畫玩好殆盡
拘蘓庠生概與錄妖書諸生陸完軰激起毆之廵撫尚書
王恕䟽臣與敬且為不軌敬充浮軍棄臣市傳首江南
張金峰妖僧也不知何許人初逰陕西朝邑頗以薬餌符
咒惑衆縣官逐之乃徃聚衆終南山自稱釋迦佛與其徒
行安行興䓁各有名號裂帛　旗祭以嬰孩刻日為二十
四渚天大㑹男女焚香啖以　起舞𣣔帰則咒虎豹
當其路不淂去脅逼行負不從者殺之懸其屍扵樹成化
中事敗獲之以正法又宋文元者浙餘杭人舘于徐厯山
家淂異術白日有鬼為伇每呼仙童随所湏則自侍巾􁆽
進衣履携杯㓕蠋研墨伸楮無不如意但不霧形声至或
怒遣則飛磚走石叱去乃已乆匿跡時有桒冲者淂大同
山隂男子之術先是有男子貌􁚨約似婦人嘗貌為女賈
厯誘良家閨閤以魘魅法亂之既醒不䏻言無覚者􁪇冲
為其弟子盡淂其術厯四十餘州縣如帰其家偶至吾州有
無賴子强　滛之拒不淂洩其非女狀所在闻之官獄具
併捕其徒七人誅之隆慶庚午妖僧圓曉以假尼誘亂浙
之餘杭按察吴敎傳收之伏法又真㝎女師亦偽為者付市
論曰事起于惑衆常至于動衆臣恣趄金峰亦豈䏻以
　狂薬啖正人㢤冲等之亂風化萬死不足贖也而文元
　韋不以術惑人
　滿俊
滿四召俊故元部落把丹孫也國初把丹以衆附授平凉衛
千戸其屬散固原開城䓁縣號土逹滿四驍㨗好殺時出
刼行掠牛馬聚悪少食飲參将刘清指揮馬傑稍法䋲之
入賄已又以他事收之入賄已四乃大恨曰吾徒為二人
作家不甘成化四年通渭縣民避徭匿滿四所而致仕都
督張泰家𬒳掠畜牧或指土逹張把腰鹵為之時襲把丹
陞指揮僉事滿璹者為滿四從子奉上檄捕滿四及張把
腰急滿四遂與其黨李俊謀襲刼璹號集土逹叛入石城
㩀之石城去平凉千里東西山壁峭数十仭非引䋲不可
登壘墻山罅二三丈城中無水循棧道得数石池盖昔人
通之以避乱者劉清與戦不利再戦都指揮申澄死之賊
勢益振勅廵撫陳介與寕逺伯任夀㑹寕夏延綏兵合勦
時寕夏兵先至督兵廣義伯呉淙勇介疾入賊偽迎軍餘
馮信曰勿輕我劳乏水俟之淙不听賊驅羊前挺木棍其
後官軍大敗遺噐械資賊甚夥介欲自殺賊乃驅諸土逹
悉入石城可二萬餘人間從靖寕州路掠衣布糗米詔逮
介䓁獄八月出都御史項忠總督軍務劉玉充縂兵官彂
兵五萬五千人徃攻之復擢馬文升為都御史出廵撫陜
西協勦忠文升先後至固原得賊礟遺書碩宥罪居石城
免其徭忠以為賊計緩兵輒分各道進延綏兵首失利逼
城伏羗伯毛忠違令攻東山入隘死之縂兵劉玉𬒳圍城
下中流矢且潰忠斬退縮千户一人㕥狥陣定玉䕶創還
是月彗出西方兵部尚書程信議益兵以撫寕侯朱永岀
大學士彭時度忠能辦此請永飾裝待報行時環攻乆文
升與忠謀必絶其芻汲釡魚自斃日引兵搦戰賊堅壁必
不岀巳請降要忠文升入城忠单騎率二卒徃滿四訴忠
初參將劉清指揮馮傑歛賄諸土逹諸土逹怨傑清出此
乞宥死請降忠許之而㕥滿璹𬒳刼叛非其意璹随忠出
既滿四念罪大不可赦復擁　索戰而内自為乱忠䓁急
乗之賊衆多有出降者有楊虎狸(一曰/虎力)最驍為滿四素心
膂亦降遂與盟令入為間誘滿四出戦虎狸諾去遂耀兵東
山而滿四果聼乕狸間乗白馬岀是日賊矢多向上戦良
乆伏發執滿四復擒其驍将馬驥南寻䓁踰日城中復立
舊逹官火敬為主逆拒忠䓁益困守之十一賊潰岀分捕
斬首數千級惟滿四從子滿能號太平舍人最狡㨗跳入
青山洞乃用火薰之出就擒遂彛其城紀歲月而還時尚
有餘賊百餘人走據彗箒山明年賊首毛哈喇亦𬒳誅盡
夷其險是役也失一伯三都指揮官兵死者数千人㝷於
石城迤北古西安州增設一千户所陞固原為衛防之兵
未還報北鹵入河套咸曰倖也不與鹵合論功憎監軍太
監劉祥禄米玉陞左都督餘陞賞有差
論曰此都指揮申澄輕死以勇滿四也計不反頋乃益
䲭張果得礟書時宥石城而緩困之一力士事耳掌大
城動摇中外将卒麋廢閫算何如㦲百口馬項功太平
　日耳震之矣相傳滿掘地淂印元帥府事以是横劣火
火䏻為腹心馬冀南斗為股肱咬歌保歌為瓜牙從子滿
能滿玉為羽翼衆　動俊乃從之
　　孔布
孔布託言曲阜人衍聖公家人子身長七尺餘垂手過膝
年十七師事少林僧存老授㕥黑夜釘身為鴉瓦飛法三
年告去存老戒勿取禍布乞食廬州大姓蔡氏家㕥雄黄
塗裘懸之垣上有光蔡出見㕥為布能空飛敬礼之布遂
自言二十五當大貴蔡不卽信遂跨櫈行中庭扶二瓦飛
岀垣外遇句客人張洪稱為軍師洪有勇力頗諳星術遂
傳其術還至蔡家蔡以女妻之目為后称蔡愛國公愛國
公又以族女進為妃於是愚民轉相告語拜奉者数十家
於弘治二年之五月起事衆各焚其居操農噐以前至河
南官軍逼之圍数重大敗連坐􁂜滅者三萬人愛國公𬒳
執伏法而布與洪竟以術飛去不可得存老亦逃去
　論曰吾悪其借曲阜之姓也曲阜只有鏞安淂有布
　　藍廷瑞(劉烈廖惠/鄥夲恕)
藍廷瑞四川保寕人嘗從山中得古棄印尋又掘地得一
劍遂以為有天瑞時保寕賊劉烈反聚衆掠陕西僣称王
官兵累敗之烮不知所終正德四年廷瑞乃與其黨鄢夲
恕廖惠䓁諆反收其餘衆復起勢猖獗偽称刮地掃地䓁
王衆至數萬人侵湖廣鄖陽破通江縣詔尚書洪鍾總制
㑹四川湖廣陕西兵討之四川廵撫都御史林俊連敗之
于枕城峡及湖廣之鎮坪茅埧擒廖惠戮之殺溺死六千
餘人廷瑞奔紅口合夲恕越過陕西漢中三十六盤至大
巴山官兵追及復大破之賊棄輜重走㑹縂制鍾與俊議
不合每牽制賊以間收集散亡勢復大振攻燒營山縣治
殺僉事王源鍾乃檄兵分路進勦六年湖廣參議方璘䓁
追賊陕西之石泉縣賊窮求欵許就四川東郷縣之金寳
寺以聼然賊實無降竟越期十餘日始至使人請营山縣
治及臨江市駐其衆必質一旗官乃岀鍾䓁咸許之賊意
伺防弛突走而官七哨匝守不得間遂以所掠女子詐為
已岀碩嫁領兵土舍彭世麟為妾結驩鍾許世麟受之遂
伏甲世麟宅廷瑞與夲恕䓁以女故就宴半酣岀縳之分
勦其餘衆盡論功鍾加太子太傅俊陞右都御史餘陞賞
有差是年江津縣賊曺甫復聚衆作乱攻圍縣治殺僉事
吴景僣號称順天王都御史後另調兵擊敗之于元旦出
不意誅甫甫黨方四任鬍子擁餘衆走綦江入思南石阡
䓁府後方有事藍鄢不暇追襲方四䓁遂呼集復衆數萬
四僞称縂兵任偽称御史餘賊首二十餘人偽称評事䓁
色號猶死曹甫為王思報復勢張時貴州兵敗之於思南
播州兵敗之於三跳諸䖏先後擒斬三千餘人賊由貴州
復入四川攻南川馬頭関東郷永澄䓁䖏百户栁芳戦死
鍾與俊檄各路兵夹勦之敗賊江津之合小坪破其四營
賊以八千人舁攻具向江津官兵迎擊連勝之賊據高梁
自保俊䓁遣人招撫賊諾至期不至復令所獲賊家属徃
説之賊盡殺其家属不聼撫且云自散乃從於是副使李
鉞䓁督兵六哨入賊不能支大潰斬偽御史任鬍子追殺
三十餘里生得方四妻妾四遁走還闘随復竄其妻妾去
遁入思思境内不可得是役也合前後斬獲及堕溺共七
八千人俘㓜男媍女三千四百餘人㨗聞賞各有差俊不
令中貴子弟從軍昇功故雖功成權貴忌之自度不為時
可輒以疾乞休䑓諫累奏㽞之不𧺫旦去蜀人號泣于道
謝事從方四䓁餘黨復熾又賊麻六児喻思俸駱松祥范
藻䓁先後倡亂兩江重慶之地騷然鍾坐玩㓂落職都御
史彭􁋘代次苐盡之九年蜀平
　論曰俊主必勦而鍾主撫以是常齟齬然勦與撫無異
　格觀機耳俊識膽過人鍾以體分臨之遂使成功遲後
　然則專任俊可矣而不專任俊有由嗟乎使乆任俊何
　必彭御史
　　􁛮志山藍廷鳯池仲容
謝志山者江西南安横水賊首藍廷鳯其桶岡賊首也初
蕐林姚源諸賊都御史秦金多所招撫未大懲艾民間父
兄𬒳殺者不得報其仇時相詬訾恐刼之諸兇亦不自安
轉徙嘯聚不數年仍群𧺫為盗正德十二年詔㕥南贛廵
撫僉都御史王守仁為提督集兵討之桶岡西通湖廣而
横水左溪犄其東守仁計大檄湖廣兵夾攻桶岡賊而出
不意先横水左溪於是分遣都指揮許清指揮郟文知府
邢珣伍文定唐淳季斆知縣王天與張戢縣丞舒富八道
入而身自南康期日㑹左溪及横水横水賊首謝志山與
其黨蕭貴模䓁聞湖廣之檄有事桶岡觀朢未有備且以
横水盤踞衆險中宜兵不卽至守仁猝即賊巢三十里而
軍賊始據險設偹守仁濳遣鄉兵四百餘人攀崖伏賊巢
左右險峻覘賊出與我兵决輒舉號鳴㘐㕥亂之又令機
巧善縁者入險預發其所置礨石滚木遂逼十八面隘兵
方接而所伏鄊兵内應賊驚㕥為盡得其巢不戦潰指揮
􁛮炅先登破長龍䓁五巢志山棄險走各哨兵乗之邢珣
破磨刀坑三巢王天與破樟木坑二巢許清破雞烏三巢
皆㑹横水唐淳破羊牯腦三巢又破左溪大巢郏文破獅
子三巢余恩破長流坑三巢舒富破箬坑三巢季斆破上
西峯三巢俱㑹左溪遂分兵為竒正二哨竒為衝鋒正為
接應分道搜捕復覆其巢二十餘是時伍文定張戢亦破
數巢入㑹而湖廣兵漸逼桶岡矣守仁曰桶岡地尤險阨
而横水左溪潰賊奔入遲之守必力我困重險非筞也不
如遣人招降以誤之於是縱所獲賊入巢諭禍福桶岡賊
且降横水左溪之奔入者不可遂遲疑無所為計兵分四
道冐雨入賊首藍廷鳯方扵鎻匙籠聚議候命而衆巳破
險遂奔十八磊相持竟日巳合勢併撃賊大潰邢珣破桶
岡大巢諸軍連破十餘巢時湖廣兵亦至㑹勦遁賊之未
下者復破數十巢計出師自十月甫六十餘日前後破賊
巢八十四擒斬賊首八十六級及諸賊三千餘人俘獲二
千餘人模水左溪桶岡之賊畧盡加守仁右副都御史
池仲容不知何自起嶺南浰頭賊首也與謝志山藍廷鳯
同時逆命焚刼甚浰頭連界閩廣横水桶岡近湖廣郴桂
初守仁出師横水桶岡恐其乘虗出擾使人招降之諸賊
頗順惟賊首池仲容未决有金巢者率五百人来降守仁
令從征横水及横水破仲容懼遣其弟仲安求欵愿從征
立功守仁測其不誠令從别哨以逺其歸路㑹桶岡平仲
容益懼嚴為􁃻守仁故使人牛酒勞之仲容曰非敢戒使
者有仇龍川盧珂鄭志高陳英䓁已先欵恐一旦見厄盖
珂䓁故所部三千人强嘗恨仲容不受其所脅以故仲容
心忌之守仁輙縳盧珂䓁扵庭大言仲容方遣弟仲安従
征實已歸化即奈何讐之連繫獄則濳使人就獄善言珂
䓁勿懼吾為汝尋仇汝急使人歸集衆以待守仁還至贑
張樂大享士散兵歸農而使仲安歸語得容盧珂䓁且伏
法其黨猶可慮勿撤備仲容益不疑又别購仲容所親説
仲容宜親即軍門謁謝仲容果以四十人至則守仁早檄
諸郡縣之兵偽云合勦珂及志高英三　黨與俟仲容出
竝會浰頭而珂䓁亦已脱繫提兵為導竸斬仲容大巢守
仁日牛酒犒仲容故遲日庭鞫珂䓁至湏仲容入㐲甲
之而　兵知府陳祥邢珣季斆推官危夀指揮姚
恩郏文千户孟俊等益搗　浰諸巢大戦龍子嶺俘斬甚
衆追搜二十餘巢得其金龍霸王印一餘賊精悍者尚八
百餘人聚九連山山四峻止通一道賊守嚴守仁乃令官
兵衣賊衣抵暮詭為賊之敗奔者甫入輒反擊大兵應之
賊盡潰追躡山谷擒斬畧盡自正月迄三月前後破賊巢
三十八擒斬賊首六十及諸賊二千餘人俘降千餘人
　論曰王提督聲桶岡而先横水左溪兵法所為誤之也
　至于浰頭已遣弟從征止以㝷仇未至既詭以致戯下
矣又𣸪大覆前諾恐不足以為名然則一試之術㢤守
　　仁曰天下事成于責任之專敗于旁撓使以戚為提督
　　而中貴監之文成即才智絶豈䏻成功如此速㢤
　　劉寵劉晨楊虎劉恵
劉寵行六與弟晨行七霸州文安人也與齊彦名䓁俱任侠善
騎射標行族為河北響馬正徳𥘉逆瑾用事征索傍午敲朴惨
烈民思亂切寵䓁時従同鄉用事中貴人谷大用馬永䓁潜入
禁内數漸有輕朝廷心還自負益梟残㑹都御史寗杲捕急遂
與其黨楊虎劉恵邢老虎䓁相結納為盗所至諸窮民響應之
旬日衆数千人流刼山東還入畿内官兵屢敗横不可制趙燧
者文安罷諸生也以佻逹諢號風子文安䧟家属𬒳残　一水
中賊刼其妻將汚之燧憤　披殺二賊賊刼之去遂從　以通
文義為渠魁主謀議　以副都御史馬中錫恵安伯張偉討之
時承平乆京營皆市井遊惰偉亦紈袴素不見兵革中錫書
生欲效漢龔遂化渤海事推誠招撫之寵且就晨不可曰今
政在内臣馬都憲果能遂𥘉諾他日乎濳使人入京伺上意
賂中貴求赦不得遂貳約復為盗殘故城以馬都憲𥘉議撫
戒勿入其家於是中外騰謗坐中錫縱賊專自庇卞獄死而
偉奪爵時賊已数萬又分為二劉部其弟晨齊彦名䓁冦
山東楊虎部劉惠趙燧䓁掠河南約共有南都議封拜竉
連攻青縣景州獻縣阜城静海凔州刼漕運破枣强知縣叚
豸死之虎破興濟亦刼粮運於滄州執東光知縣顧甲畧
南宫至景州總兵馮安擊敗之殺賊千餘人己追擊之小
灘官兵敗没者七千人指揮趙文𬒳執副縂兵李瑾戦山
東蒙山䓁處復敗績寵與虎䓁遂畧濟南東昌兖州登莱
䓁郡邑勢益横時惟樂陵一邑得保知縣許逵令嚴民環
室築墻穴竇出入壮士候刄竇下賊不得狙擊火亦無所
施詔能逵擢兵備僉事敗賊利津及德平䓁處扵是以太
監谷大用為總督兵部侍郎陸完為提督駐􁌏清副總兵
張復率邊兵討之逰擊許泰擊賊彦名扵裴子巖敗之追
躡大名府前後斬賊首乙千九百級而楊虎破靈山衞日
照䓁縣至宿遷高郵衛指揮陳朋與戦敗績𬒳執死者三
百人楊虎𬒳追渡河溺水死衆推劉恵為主而乕妻崔氏
驍徤自當一較號楊寡媍軍攻霛壁執知縣陳伯安不屈
釋之又執虞城知縣亦釋之連破虹縣永城夏邑及歸徳
州至毫州指揮乙部僧兵禦之敗績僧兵死幾半惟鹿邑
與蔡縣預岀境饋金得免攻時劉晨䓁徃来山東北直隷
殘河以北頗為官兵所蹴勢稍微衆五六萬人劉惠䓁躝
河以南衆至一十三萬惠稱奉天征討大元帥趙燧為副
元帥陳翰者為元帥有長史分二十八营以上應列宿甞
具乞恩䟽上聞以誅君側奸臣為名㝷攻䧟𥙿州及上蔡
縣殺御史及都指揮䓁同知郁采知縣霍恩咸死之詔更
移副都御史彭澤總制延綏寕夏兵專討河南賊而陸完
䓁專經畧河北劉惠䓁攻唐縣二十八日不克引去乃分
掠襄陽樊城棗陽随州新墅䓁處䧟泌陽前大學士焦芳
走免賊取芳衣冠𬒳庭樹斫之罵曰必手誅此賊謝天下
焚其室復發其先世塜墓盡而困均州城以馬文升家故
不屠都史澤㑹河南及湖廣土漢兵連搗惠䓁大破之斬
獲及溺死可五千餘人復追奔光山六安羅田䓁處焚斬
五百餘人溺死千餘人賊蹙陳翰赴總兵仇鉞請降衆多
潰散惠单率餘賊萬人保應山僉事郭䛇復敗之二郎畈
窮追殺溺死千餘人恵廹自經死趙燧削髪得　安度牒
偽為僧逰食至江夏為軍人趙成所發正德七年夏四月
也而劉寵䓁擾山東總兵劉揮敗之古縣鎮止餘數百人
奔北直隷杳和寳坻玉田等處餘黨復集仍號数萬突武
參將王杲戦死伏羗伯毛鋭禦之於真定銳大敗僅以身
免失所佩印時朝議重賞格斬三級益一官扵是率殺良
冐功逰擊彬至殺一家非賊二十三人民訴之陸完不為
理自是報級累巨萬完與谷大用䓁十数降敕奬諭犒師
費太倉金至二百餘萬此時河南賊劉惠䓁已平寵益勢
孤累敗走黄州𬒳扼團風鎮寵與子仲淮急赴水死劉晨
齊彦名䓁奪舟入江徃来搏擊上至九江下迄通州官兵
不能禦操江都御史出戦敗績兵多溺死然賊終勢詘蹙
駐狼山㑹大風作舟壞走山𬒳圍晨中流矢復登舟舟為
風覆溺死獲彦名始知溺水故乃同趙燧檻京師中道磔之
論功封太監谷大用弟大寛為髙平伯太監陸誾弟永鎮
平伯仇鉞進咸寕侯咸世襲加陸完太子太保廕一子錦
衣衛百户餘各陞賞有差諸中貴勲戚子弟以奏名從軍
冐功授官者千餘人内帑為竭後數年或有見劉晨扵西
山塞下葢狼山不死云彂趙燧軍人趙成超授正千户
　論曰觀二劉之樹研焦芳不屠均州其所持足以讋衆
　况乎君側實未清有可為名以是残中原郡縣幾半乆
　而不觧幸大臣委蛇扶將朝無朋黨雖帝不光而社稷
　　未至傾摇㦯曰二冦行小仁義據形勝按紀律相為犄
　　角其鋒迅利百過鐇濠豈完等所䏻辦㢤相傳劉寵軍
　　前　旗偽書􁈇賁三千直㨶幽燕之境龍飛九五重興
　　湯武之師想即係趙燧之茟
　　李福逹
李福逹山西崞縣人其先世以幻術從劉千斤石和尚作
亂成化間及劉石敗亡去福逹其孫也正德中復以其術
走綏秘一室坐卧令其徒皷吻驚俗謂彌勒佛空降當主
世界注水一盂引男女自照得諸冠服状不䓁遂以為某
當文武将相某當后妃夫人扵是逺近争来照水貧富争
捐貲共圗不軌至有甘心破産上千金者遂鼓衆刼縣殺
人官兵討之衆敗福逹先遁㝷從妖賊王良謀反連坐彂
戍山丹衛逃還改名李伍後清勾山海復逃潜洛川縣仍
以妖術煽誘其黨邵進禄敗連及𬒳獲又自称張寅非李
伍得脫竄居五臺縣徃来大同之同戈鎮借匠籍輸粟爲
太原衛指揮與武定侯郭勛暱其仇薛良彂之執其子大
仁大義福逹乃自詣獄坐妖言謀逆先後鞫訊代州知州
杜蕙胡偉証其罪者李景全䓁三千人時廵按御史張英
如訊獨廵撫畢昭以証者戚廣言反其獄坐良誣口外爲
民継御史馬録至復窹治之又如前訊武定侯勛寓書録
嘱免録并彂勛書扵是左都御史聶賢及給事中程格䓁
請并坐勛勛對状具服帝特宥之已而録與廵撫江潮給
事中常泰䓁必論勛如律遂提觧京師刑部尚盡顔頥夀
㑹訊午門福逹語塞而戚廣供𥘉未就吏安得此言獄上
時勛附璁萼得幸上以頥壽偏狥欲親聼之大學士一清
言天子不問庻獄䛇覆訊頥夀懼改矜疑上乃并逮馬録
鎮撫掠冶一時論救諸臣俱逮繫頥夀益懼竟岀福逹而
以良抵故不及録也上益怒并逮頥夀獄命璁蕚献夫署
三法司事合勘之得馬録篋中大學士賈􁄄都御史張仲
賢大理寺丞汪淵工部侍郎閔楷御史張英諸私書詠引
罪致仕餘皆𬒳逮復連侍郎孟春獄具坐録故入人罪䧟
勛問官阿録指各如律有㫖薛良誣告論死前布政使李
璋前按察使徐蕐文阿廵按殺人媚人戍極邊遇赦不宥
給事中劉琦御史程啓克盧瓊挟私彈劾戍邊給事中王
科䓁六人扶同妄責俱為民刑部尚書顔頥夀侍郎劉玉
王啓都御史汪潮劉文荘大理卿湯沐少卿顧泌寺丞汪
渊畏避言官推勘不寔太僕寺卿汪玄錫光禄寺少卿余
才逞忿横議吏部侍郎何孟春工部侍郎閔楷都御史張
仲賢交通私礼各裭職閒住知州杜蕙胡偉下廵按御史
勘問廵撫畢昭與張寅父子俱免罪馬録發烟瘴遠戌其
續逮至者給事中常泰員外劉仕戍邊寺副杜鸞御史髙
世魁任淳姚嗚鳯僉事司馬相俱為民僉都御史張潤太
㒒少卿張英御史滿任戚俱閑住
　論曰一郭勲之暱幾　爪蔓只李景全等三千人幸脫
　　耳而李伍張寅與福逹有幾活
　　李子龍
李子龍原名侯得權保定易州民糿名立柱児為狼山廣
夀寺僧更名明果年三十餘貌韶秀無鬚類小䆠者踪跡
詭異逰方至河南少林寺遇術士朝推其甲子當極貴浪
走陕西一道士田道真與狎妄傳䜟語有云陕西辰安縣
曲江村金盆韋家有母孕十四月生児子龍有紅光蒲室
白蛇環遶之異得權聞其説遂蓄髪改名龍所至輙誑惑
又有曰者黒山偽批有云遇猴鷄鳯凰变䓁語益自信又
遇通士方守真引至京𥘉寓軍匠楊仙家先是道仙有偽
朝章勘合并勾籌符印散與内使鮑石䓁長随鄭忠䓁乃
得夤縁岀入内府嘗混内侍班或登萬歲山憇御床羽林
衛百户朱廣同小旗王原得見子龍称為貴相傳與左少
監宋亮右副使穆敬䓁乆之執盖司扇䓁執事不得志者
拜以為師遂有非分之冀石忠以報織染局内官韋􁀼因
潜住内侍韋瑛外舍韋家奉以為佛妻以義子之女䖏于
正寢石忠䓁北靣拜得權不囬禮勢益張已而刺事旗較
孫賢䓁知之竄三人其中亦以投礼為名漸聞約束擬於
八月之某日徃真定府舉事遂白於太盬黄賜賜以聞果
獲所私造𫀆笏冠帶物含自殺子龍石忠䓁皆伏法
　論曰猴鷄变鳯凰此妖也妖非賊而常至扵賊子龍𣣔
　　為妖且未成何能賊非望之言大言之耳可知八月真
　　定之説其告變者之自為地已也
　　丁大全(胡雪二/王浩八)
丁大全寨贑州南安之界正徳初與瑪瑙寨賊首胡雪二
声勢相倚焚刼出沒衆至萬人官府不能制大全甞突出
竄參政趙士賢去索厚值還之益驕肆攻破瑞州府肆殘
虐詔都御史陳金縂制戎務檄副使周憲及南昌知府李
承勲以兵入靖安破瑪瑙寨擒雪二斬首六百餘盪五寨
還攻華林憲輕時三路之師未合遽進墮險𬒳執遇害詔
乃恊㕥大同諸邊兵乆無功㝷又檄田州岑猛狼兵並勦
狼兵虐民不堪金主撫棄賊来降者號新民用以向導承
勲故知兵乃計購降賊黄竒以宿衛使不疑厚結之奇感
必報于是盡露賊寔皷内應宻期㑹無知者至日承勲逆
土酋猛大言賊授首不俟旦日矣君以五百奮碩譲首功
且賊有皆尔也猛問計曰唯吾從三皷啣枚躡山抵寨外
忽有潜啓栅入衆者故竒也猛未敢入始知内應冐夹擊
斬首三千餘級搜山𣸪斬獲千人蕐林平大全就鎮扵是
移擊東郷賊先聲下之時浩八尚負固姚源參政吴廷舉
单身入撫為賊所執臨以鋒刄不怵日賦詩謳吟賊以其
儒雅不敢害廷舉乃間淂其情推誠勸賊尤右共執其党
開門降獨浩八脱去未幾撫金疑後變過聼殺降降賊復
叛潰圍出殘饒信至徽衢于是更益兵追捕盡之􁩷之浩
八不可得也撫金奏東鄉立縣隷撫州姚源立縣隷饒州
夷華林瑪瑙二寨為廵撿司諸新民給産與照禁同畔不
得㕥私仇相尋
論曰撫冝行脅從以加劇悪未善也即或任撫亦冝别
　首從而輕重䖏之庻有所懲而始勸不然是奬亂也民
　相謂悔吾初不一相矛若夫曲庇新民昔既横行今又
　異格使同類不敢仰視則何不遷邊以備大敵雖殊寵
　何妨未幾横水尤溪浰頭之亂𣸪煩大舉豈非金姑息
　之所貽欤雖煞主撫者勢有不得不然兵食難副文法
　太繁戰不免勝敗之虞徒為言官口寔不如苟安受上
　　賞已矣何則廟算止料目前故事也按正德中平中原盗
　　用邊兵平蜀盗用苗兵平江西盗用狼兵而亰省帶甲不
　　任所飬非所用廂算云何
　　進貴葉三保
進貴葉三保福違福州左右中三衛軍人也正徳十四
年以目粮踰期不彂飢衆憤貴䓁擁呼二千餘人有不
戈從者立碎其家狂噪左藩伍符斬私署入伍時已陞都
御史未䆁原任警踰垣走符子甲𬒳執同經厯顔玉驛丞
梁継道　反接前驅筐而祭旗貴等自稱大總兵等名號
分校另為隊伍鎖閉四門城以内郷紳冨室率六餔捐餉
免殘勒太監尚銀二萬両時致仕尚書林潮㫭公清都
御史林廷玉三司官走賊营羙詞撫慰不聼貴𣸪集楖傲
林俊䓁合屯開元事設盟誓刻期攻延平有司警不知所
岀又有三衛軍人鍾通恐為進所波暗約其黨無所奉命
空𧺫數　人露刄入賊营佯為黨賊賊不為偹忽稱奉憲
挐賊衆奔　貴距門自縊死元保潜遁九　觀匿觀梁板
搜擲地伏法餘脅從不問
　論曰武廟時劉通䓁濁亂中原貴元保不足當其一校
　然幸延平之门未啓倘與弄潮児内外相煽上已􁑴勤
　亦或可憂也觀此案都御史至賊营而不䏻一言以觧
　知㝎難未易言
　　郭鑑柳忠(疤子季富子/王寳黄鎮)
郭鑑柳忠大同鎮卒也嘉靖甲申廵撫張文錦築五堡城
北九十里議出鎮卒二千五百家戍之卒懼鹵不碩徙訴
文錦文錦不聼故嚴促之卒郭鑑栁忠暨諸悍一呼衆集
狙殺參將賈鑑裂其屍嘯聚塞下焦山文錦懼連鹵招撫
之甫入城輒索首亂急鑑忠遂脇諸卒焚府門及都察院
門刼獄囚為乱文錦倉卒踰垣避宗室慱野王所諸乱卒
脅慱野岀文錦殺之亦裂其屍彂武庫兵伏介而馳欲併
及總兵江桓及太監王甲並走免出有罪故總兵朱振扵
獄碩奉為主振不得已與約三事勿犯宗室勿掠倉庫勿
縦火殺人衆諾振頗戢安之捶殺二十餘人為乞鎮廵請
赦宥詔復振爵随以蔡天祐為廵撫都督桂勇總其兵而
太監武忠出鎮守使侍郎李昆宣勅赦諭衆暫觧散㝷復
肆掠桂勇乃稍督兵擒殺五十餘人笞鑑忠䓁且釋之以
安衆而人心洶洶訛言日至適他鎮參将李賢部衆道經
大同衆詳且屠城而户部李枝轉餉至又以為下宻㫖也
起殺知縣王乙乱復作脅索代府賄王曲應之潜奔宣府
卒兵卒不能定上命侍郎吴瓉及都督魯綱率師討之制
曰誅首惡脇從弗問也扵是桂勇令苗登諸将計擒鑑忠
十一人斬之鑑父郭疤子復紏胡䧺黄臣徐氈児䓁倡報
復脅乱卒盡甲閉城門夜圍桂勇第殺人掠其貲郡人泣
訴天祐止兵天祐令擒首惡贖罪扵是迹得徐氈児䓁四
人斬之凾首詣瓉請緩師瓉還朝再敕天祐䓁除脅從必
盡餘黨并慰諭代王還國四年郭疤子及胡䧺䓁潜入城
度不免復誘餘黨夜焚總兵王振第天祐閉城索首惡四
十人斬之大同以寕至十年癸未𣸪有季富子王寳之乱
是秋北鹵渡河浖入㓂詔特設總制以兵部侍郎劉源清
鎮之而都督卻永縂其兵舊鎮總兵李瑾議扵天城之左
浚濠四十里以遏鹵衝約三日事竣瑾素嚴馭士卒少恩
時以治裝乞假一日不許十月之七日夜五皷殞星如雨
鎮卒季富子王寳䓁六七人倡呼應者數十人遂攅殺瑾
及其弟副總兵以下如不聞也焚都憲門脅廵撫為乞宥
原縂兵振擅挕指揮使事廵撫潘倣奏瑾苛刻所激可弗
問源清以為法不得廢詔必收首惡赦脅從時源清駐陽
和乃榜大同五堡之变朝廷處大寛今稔惡加主帥為天
討所不宥扵是五堡遺孽偶語不自安以為追理甲申事
僉事孫允中檻諸首惡詣軍門請先此餘徐圗之母及五
堡事源清不聼以囚属御史蘇佑訊而遣參将趙剛䓁率
甲士三百人捕乱黨廵撫倣騐所捕名多捕賊有功為諸
囚所仇誣者乃止捕無功八十餘人諸鎮卒懼濫及率变
起拒巷不納捕者且訛言兵来屠城也倣令允中更緝擒
首乱王弓児二十餘人斬之而弛不捕詰旦源清乃以大
師至城下斬関入肆殺掠五堡遺孽遂悍呼不可制閉城
逆拒礟殺參将曺安擅攝指揮朱振自殺卻求䓁三面攻
之不能下舊中軍馬昇出嶽與舊𬒳革參将王安郭全䓁
受推戴為指畫負隅益堅倣但䟽将士貪功致激变而源
清䟽廵撫諸臣黨逆倣允中坐是罷兵部尚書王憲謂非
大創不可乃以江桓總兵而擢樊継祖代倣源清議不與
継祖合䟽請假金牌单騎入城定之不報復䟽宗室諸文
武已從賊兵部是其議有命趣攻之源清百道攻城至以
水灌之諸乱卒益為訛言守益力大掠城中遣人誘北鹵
数萬人入㓂永師與戦敗北城中皷噪以應鹵酋長数千
人入城諸乱卒指代府曰兵退以此作酬扵是鹵㽞精騎
相持餘衆分掠渾應朔懷䓁郡邑數月乃去朝議再益兵
上意獨不許歸罪源清及永源清扵是詣城索首惡時郎
中詹荣與都指揮紀振遊擊戴亷俱䧟城中而指揮昇前
為賊所擁戴者威令行城中荣䓁激以大義昇委心焉遂
㰱血盟令鎮撫王寕出告継祖云黄榜㘴馬昇䓁寔誣幸
曲原首亂七人并宥之則請間曰城中恨七人切骨願内
應殺七人善即中荣䓁還朝廷萬勿洩㣪攻信之継祖宻
慰諭令還報源清心二則佯許之而令人穴城詐給栗又
水灌之穴者死焉昇大恚恨将不利扵荣乆之得免源清
知事不可為謝病去上怒斥罷之以張瓉代甲申二月瓉
至信王寕初報下令曰母攻城吾将有請也先馳宻諭城
中而令主事楚書觀兵城下城中登陴請曰吾軰非殺将
者畏死自全耳請書入書遽入陳朝廷恩意衆皆呼萬歲
㝷継祖亦入諭馬昇令上首惡是夜斬倡乱黄鎮䓁二十
四級馬昇與推戴楊　林夜殺王郭二人以自效卻永猶
倡言継祖且伏兵為内應衆軍夜驚継祖堅臥不起事乃
定㝷收逆餘三十六人正法大同再安䛇徴刘源清卻永
下獄源清削籍去永降立功贖罪潘倣孫允中復軄而張
瓉樊継祖楚書詹荣䓁賞賚有差
　論曰五堡單豈䏻守与死鹵不如死亂至于季王之役
　追論五堡以益其助議盡全黨以勵其勇始于十数人
　而幾至失守名城是豈主兵者所為計而廟堂必袒源
　清何欤幸鹵十年間無意老幕此城也
　　李英
李英南直沛縣人與其黨王道会丁過安支計果䓁多人
以妖言倡亂于是江淮之間金科馬永陳用沈貴張科䓁
口稱天魔下降真主出世剪𥿄成兵偽矦伯䓁官有神行
㨗足千里偵伺擬于德州潜伏另置通書交通南岸北岸
結聚大支小支不䓁犯清水混水界臚列六十二處分作
四十二天妖書妖咒偽符偽印盈箱託言京師大奇人之
傳授潞州五攅山衣鉢嘉中督學御史李飬正彂之逮伏
法
　論曰以妖偽為衣鉢則五燈之外一觧觀少林僧従殺
　人討正悟朝廷不禁間𣸪藉之已㓂則冝天魔之下降
　也
　　馬祖師
馬祖師者不知何許人傳正德中妖賊李福逹之術以盆
水照影文武冠帯男女且備馬即因其影署官爵大小髙
下不䓁走愚氓即士大夫家子弟徃徃惑之嘉靖三十六
年羣聚浙烏程之雲霧山中自言能剪𥿄為兵或為蝴蝶
様人以刀伏擊之則反擊多傷夜能飛入人家男婦睡時
多為所壓輒昏瞶不醒其所書符作　四字様或
云自廣西邊海来時魁首蔣鵬蔣潮等部練其衆頭揭白
巾擬九月之十四日且彂有鄥彩者先三日彂于縣知縣
事蔣弘德集捕擒之鵬潮越城去焼刼烏鎮䨇林䓁䖏縂
制胡宗憲委二千户督兵剿之恊從者𬒳殺數百人而馬
祖師終不獲于是風聞警俱自蘓常抗嘉無不晝夜為金
擊皷哄逐不休越數月而後已
　論曰宗憲方治倭未靖不敢以聞其所得册名率士大
　夫素善遂焚其籍不深求或亦徐山隂渭之賛之盖扶
　翼文理頗有大益存矣
　　趙劓兒於蠻児王經
趙劓兒遼陽悍卒也遼東諸衛所例每軍一以餘丁三供
之每馬一給牧田五十𤱔嘉靖中廵撫都御史吕經輒檄
行清革衆怨㑹經責築墩臺急劓児等遂噪起請罷工中
軍都指揮劉尚徳叱衆去衆閧毆尚徳而經倉皇踰垣走
匿馬苑寺幽室中劓児䓁圍寺執經裂其衣冠岀故逰擊
高大恩扵獄欲奉以為主大恩卒自投扵獄廵按御史曽
銑奏尚德阿經失撫字狀為劓児䓁乞原䛇縣榜省諭察
首譁者以韓邦竒為副都御史代經未至經還至廣寕擬
扣諸軍月粮草價餙裝卒扵蠻児䓁狃遼陽前事復皷衆
倡亂出囚張孝児率衆持梃掊院門入執經數其故侵尅
殘虐状裂膚捽髪祼而置之衞獄取娼媍一人同桎梏之
閉五門焚經私箧及諸公牒盡破庫刼旗纛分其黨為四
部鳴皷市驅經及其中軍都指揮袁璘囚首楊標歴五門
孝児且行且號批經額窘辱偹至已復繫之獄脅鎮守太
監王純諭璘激变乞故縂兵卻永侍郎周述代經扵是撫
順城備禦指揮使劉䧺亦以掊歛為其部卒王經所囚時
官校逮吕經者至廣寕諸叛軍疑偽為天使脱經也復噪
擁經及官校置諸獄已釋之御史銑具以聞宻刺首惡授
方畧扵副總兵李鑑備禦韓承恩䓁捕劓児䓁四人蠻児
䓁十三人王經䓁七人梟示尚德璘永戍極邊革世襲䧺
戍邊經革職閒住
　論曰曽銑曰大同之变所以䖏陜西之变者啟之也李
　瑾之变所以䖏張文錦者啟之也則遼東視是矣使如
銑言按覈重䆒可以正國法肅人心帝狃小安未善所
䖏
　　師尚䛇
師尚䛇河南柘城人為司市老人毎强断衆服歸德知府
尹一仁任以捕盗事遂横謀不軌嘉靖三十二年七月結
衆剋日發郡以他事遣卒至其所尚䛇疑偵巳猝起殺之
以祭纛夜薄府城時已有中譎矣開関納之刼庫獄捆載
去詔革河南廵撫都御史􁛮存儒軄聼勘尚詔有令勿犯
學宫勿戮生儒守令咸匿學宫以免尚詔家故冗金蓄娼
姬及出攻城而柘城無頼乗虗掠所蓄滛其姬姬識其人
以語尚䛇遂圍柘城索之不得乃破城得之因掠公私帑
庾復圍太康索所怨者二人縣官執其人縋城與之連陷
鹿邑廵撫都御史楊宜徵兵追捕大敗官兵死者相枕藉
勢益猖獗衆至數十萬㝷攻宿州官兵追敗之扵五河副
使曽邦輔復與戦大㨗九月獲尚䛇扵莘縣誅之賊平
　論曰賊猶知尊學宫司市老人法也縋城而與以所怨
　即奈何不横數十萬似冝載宣尼木主賛以諸生分勸
　之曰君子義以為尚云云
　　哱拜子承
哱拜胡種嘉靖中亡抵朔方来歸驍勇屢立功授參将加
拜副總兵休致子承恩襲父子多蓄蒼頭軍聲言報囯承
恩甞聼調青海還心輕邊卒孱弱益翹喜自負撫臣党馨
頗嚴刻時加裁抑且欲覈青海虗粮承恩益怨刺骨而拜
義子千縂哱雲遊擊土文秀亦㕥他事啣馨萬暦二十年
二月鎮戍請冬衣布花及月粮嚴扣未給拜承恩遂激衆
起推軍鋒劉東晹為㑹長東暘者靖鹵衛人狂狡有謀晨
入總兵張惟忠帳中白故惟忠悸不能一語遂露刄執河
西副使石継芳擁焚軍門出党馨於水洞與繼芳竝見害
收印符釋囚繫縱掠聼拜主謀刼惟忠以扣餉激变報總
督尚書魏學曽遣標官張雲等諭降㑹哱雲土文秀綂兵
五百至中衛互市承恩嗾二人冐殺遊擊梁琦守傋馬承
光合兵入寕夏索總兵敕印惟忠與勅印自縊死東暘遂
代蒞縂兵任據城刑牛馬盟偽授承恩許朝左右副縂兵
土文秀哱雲左右參将挟慶王代請貰罪分遣王虎何安
䓁出據城堡㑹諭降張雲至東暘曰必授我總兵官及許
朝䓁副參以下專偹寕夏然後觧甲否與鹵馳潼関也承
恩狥玉泉营遊擊傳桓拒守爲千户陳繼武所執就繫再
狥中衛狥廣武參将熊國臣䓁棄城走河西琞風靡獨參
将蕭如薰堵平鹵不下王虎䓁據抄鳴沙州勢逼河東三
月副總兵李昫攝總兵進剿遊擊吴顕趙武一援靈州一
援鳴沙張奇沿河扼賊南渡時霛州都司吴世顕且黨逆
𣣔為内應參将来保誓守不得間賊遣叛人馬世傑奉金
帛勾鹵着宰僧䓁合拒我師昫急分兵渡河遇鹵邵剛堡
千縂汪汝漢三矢殪三鹵鹵乃却先後收復营堡四十七
河西惟鎮城為賊所據鹵着力兎打正䓁引控絃三千突
金貴堡歴鎮河入屯演武塲賊括城中子女悦鹵并上河
東西地圖拜文秀辮髪胡服紏鹵攻玉泉而哱雲引鹵着
力兎北攻平鹵堡急參将如薫伏兵南関佯敗誘鹵入伏
䠶哱雲死并創賊驍昊敖霸鹵遁走塞因掠粮道聲犯花
馬池諸處總督移師花馬池徃撫　盡妣吉使諭鹵無助
逆趙武方𬒳困玉泉得李昫促援圍始觧昫與原任總兵
甘秉忠分六路抵鎮城㑹麻貴自調戍代李蕡為副將賊
出東西二門各精騎三千摶戦昫衝鋒數㨗奪賊火車百
餘輛追奔溺湖水死無算是役也延綏副總兵王通傷額
榆林遊擊俞尚德以後至見殺而麻貴蒼頭軍特先登鹵
着力免擁三千騎從㝎安堡擾我以牽東渡䛇總兵李如
松督陕西討逆督撫葉夣熊朱正色以苗兵淛兵来賊陽
請撫隂勾鹵迄無成功㑹日夲平秀吉破朝鮮東方復洶
洶御史蔣春芳䟽請厚市賞縻鹵伺間决黄河大壩水灌
城可㕥得志上更賜總督魏學曽尚方劔便宜行六月分
五軍攻城董一奎攻其南牛秉忠攻其東李昫攻其西刘
承嗣攻其北麻貴率遊兵專待敵哱　開北門出戦意突
陣勾鹵貴禆将馬孔英䓁先登却之擒斬賊八十有七拜
入城與鹵信絶監軍梅國楨與提督如松綂遼東宣大山
西兵􁈹至作長圍困賊拜使飬子克力益出邀鹵禆將李
寕追斬之鹵荘秃頼與卜失兎合犯定邊小鹽池而着力
兔萬人從花馬池西入麻貴偵擊挫鹵石溝旁而董一元
擣鹵前鋒土昧營鹵警去主苗兵将龔子敬陳殁賊拜竟
援絶七月决大􁆡水灌城城外水深八九尺賊遣小艇挖
堤洩水遮取之具言城中乏食詔罷學曽㕥夣熊代賊濳
重賄勾鹵鹵着力免復以八百騎入鎮北堡以萬騎壓李
剛堡分部渡河如松遣裨将李寕馳擊鹵黄硤口而勁卒
千餘身徃筞應却鹵張亮堡捕斬凡百二十級獲馬駝無
算鹵盡走出塞九月水浸北関城崩南關居民内变我師
陽調舟筏擊北関賊果北禦而南関鋭卒攀縁入賊縋張
傑下城懇貸死總督陽諾諭哱氏殺劉許自贖東晹偽風
疾手刄土文秀曰好頭領母令他人斷之承恩與畢邪氣
連殺許朝東賜懸首城上大兵入城夣熊更令旦日不盡
哱氏以賜劍從事遂執承恩拜倉皇就縊闔室自焚部卒
李世恩從乆中斬　首生得　中子承寵䓁寕夏平督撫
以下陞賞有差原督學曽免為民
　論曰時通貢乆邊防大弛撫臣馨摠兵惟忠不知兵長
　亂于始遂使開邊釁哱帝劉王驁不可制帝甞曰欵貢
　未足深恃誠逺見矣得算乃在絶勾鹵張亮堡之戦与
　守靈州平鹵功豈不竝偉㢤
　　趙古元劉元緒
趙古元沛縣男子自稱真人當帝天下萬暦中徃來徐頴
間徐人冨室奉女為皇后髙梁人孟化鯨王垣海䓁共擁
戴之張􁃸示扵華山廟期是年二月𧺫沛縣知沛縣羅正
学以兵間擒化鯨䓁古元亾終不可淂
劉元緒金陵人萬暦中以妖術聚衆詭稱闢地李王分其
徒為十二天十二星十六佛約是年長至日李王出世並
𧺫為變事覺所在以兵誅之
　論曰此二孽不成賊以兵擒化鯨而古元真帝矣不帝
　古元亾古元者無上功以兵誅元緒元緒豈真王㦲不
　王元緒兵闢地者非盛績趙名詭託不忘勝國也劉號
　李則隐啟後瀐矣不忘勝國人為之隐啟後䜟天為之
　㦲
　　徐鴻儒(王好贒/刘永明)
徐鴻儒山東鉅野人遷鄆城萬暦末年用白蓮教惑衆㑹
深州人王森㕥聞香教𧺫聞香者森嘗救一妖狐狐遺其
尾尾香人樂聞之咸歸森又景州于弘志㕥棒箠㑹集惡
少森子好賢傾家資之天啓二年八月與鴻儒約共起儒
誤信梁山泊演義故事巢於梁家樓結曹州張世佩㕥妖
術呪𥿄人起戦號四大金王攻鉅野官兵擒世佩及其黨
楊子雨李泰䓁磔之鴻儒攻鄆城走知縣余子翼時白蓮
妖賊洪聚刘應選白仙台亦煽四川鴻儒乗勢䧟鄒滕二
據之都司廖棟破焚武安賊巢追斬首六千餘級復二縣
鄆城鉅野而賊衆不散攻夏鎮掠粮艘四十餘號阻運河
還攻曲阜知縣孔聞礼拒却之都司楊國盛遊撃張榜䓁
敗死賊偽稱大乗興勝元年分十餘部部人巳而宸兵殺
于弘志於阜城及妖民田付䓁賊酋牛朝利退保白家屯
又別部艾山賊劉永眀者自称安民王其頭目二十八人
塗面按列宿聚衆二萬人與鄒滕賊合時共大小十七支
所在焚掠已獲永明伏法猶称寡人云賊攻兖州不利去
流刼金山口官軍復錫山偽都督侯五偽總兵魏七縳鴻
儒出降磔之臨刑歎曰吾為王好賢父子經营二十餘年
今已矣時好賢匿去就擒楊州伏法四年鄒縣賊黨復發
優泗州己而受撫廵撫山東趙彦以平賊功加兵部尚書
餘進秩有差
　論曰賊鴻儒為王好賢經营二十餘年而好賢名不彰
　夫為賊求知名亦不易㦲嗟知名賊亦似有福在矣以
　賊名䆒不名賊又不入此例梁家樓彷彿水滸演義以
　彷彿學為賊知名更一奇㢤
　　程鵬
程鵬江西人㳺無的籍自稱西山布衣私藏天文兵法䜟
諸書刻有西山草三十三萹皆妄言國運至扵氣數一萹
尤為不道時天啓中逆監用事士民惶惑附耳躡足或有
移居出城覬以避禍者撫臣房可壮設法宻捕之逮京伏
法
　論曰程鵬亦猶之古元不成賊張之為賊者也
　　王嘉㣧髙迎祥(諸部/賊)
王嘉㣧陕西府谷民也眀季崇禎受命十七載與流賊終
始總自陜西元年秦晋大飢邊兵稽餉而譁輙逃伍合亾
命逋捕廷議裁邊餉急乗障兵咸噪走下又驛站省過當
河北㳺民向藉食驛糈至是無所頼逡廵潰兵煽益挺𧺫
嘉㣧倡亂延安䧟府谷合白水盗王貳䓁共五六千人保
險延慶之黄龍山恣掠州郡時羣盜望風𧺫高迎祥安塞
人与李成龍王異䓁狂煽自稱闖王為盟主其各隊之有
主名如神一元及弟一魁等(孫継業苗順王子順茹成名/黄友才霍維端郝小泉郝臨)
(菴劉哲潭雄苗登霧邢滿川楊光/甫王光恩髙守達閻正虎伍林)其餘以諢號著者如闖
将八大王曺操草里眼左金王紫金梁老􁋄􁋄䓁(小表营/一斗粟)
(順天王蝎子塊横天一字王撞天王亂世王渾天王獨行/狼滿天星関索過天星翻山鷂金翅鵬黄老􁈇小紅娘一)
(丈青龍江水掠地􁈇可天飛混天飛渾天猴不沾泥滚地/狼一桿鎗八金剛掃地王闘塌天摇天柱破甲錐邢紅娘)
(李靖王鎏金鍾顯通神鄉裡大掠山􁈇整上萬活地草上/天龍混世王独頭虎上天候一雙􁈇金狗児摇天動抓地)
(虎東山虎自来虎点灯子黒煞神豹五通天柱九條龍張/胖子飛山虎托天王十反王整齊王小秦王新来虎鑚天)
(嗩開山斧改世王爬山王副榻天一連鸎張炒子邢家米/大天王鎮天王一條葱九梁星混十萬一座城李老柴一)
(盞/燈)不可勝數其所掠䧟在陜西則西安(咸陽華州郃陽白/水涇陽三原永嘉)
(同官冨平邠州盩屋澄城韓/城蒲城洛南啇南耀州乹州)漢中(鳯縣寕羌漠隂石泉/畧陽平利白河紫陽)平
凉(灵䑓固原崇/信涇縣隆徳)鞏昌(安㝎寕逺清水文昌/會寕西和両嘗成縣)慶陽(寕州/合水)延安
(安塞甘泉安㝎保安延州青澗鄜州/路川中部冝君綏德米脂葭州府谷)臨洮(蘭/州)䓁䖏及寕夏
䓁衛三年混天王率其黨數十股入山西所掠䧟則太原
(榆次交城文水河曲壽/陽東平沂州代州岢嵐)平陽(蒲州垣曲霍/州隰州水和)潞安(長子/平順)汾州
(臨縣永/寕州)遼州(榆社/和順)澤州(沁水/陽城)䓁䖏五年陕賊躝出殘畿
南則真㝎(南宮/寕)廣平(大召/開縣)䓁䖏在河南賊自山右逸而南
則開封(尉氏封丘蘭陽陳州許州項城襄/城隁城長葛禹州新鄭荥陽泥水)歸徳(虞城/睢州)彰德
(湯隂林縣/武安渉縣)衛輝(輝/縣)懐慶(脩武/武涉)河南(鞏縣陜州靈/寳閿卿盧氏)南陽(鄧州/内郷)
(浙川新/野葉縣)汝寕(信陽光州/固始啇城)汝州(伊/陽)䓁䖏在湖廣土賊先𧺫六
年陕豫諸賊流入則襄陽(榖城光化/均州棗陽)徳安(應城/随州)黄州(羅田/麻城)
(蘄水/黄梅)荆州(彛陵/州)岳州(臨湘/澧州)長沙(湘潭/相隂)鄖陽(房縣六山竹溪/上津隕西保康)
䓁䖏在江以北七年諸賊流入則應天(六/合)鳯陽(懐逺寿州/霍丘蒙城)
(泗州宿州天長/潁州亳州灵璧)淮安(邳州/睢寕)廬州(舒城無為州巢縣/六安州英山霍山)安慶(桐/城)
(潜山太/湖宿松)太平(蕪湖和縣含山滁州/全椒徐州萧縣豊縣)䓁䖏其在四川十一年
賊自漢中入則保寕(廣元劍/縣梓潼)重慶(巴/縣)䕫州(奉莭巫山大昌/雲陽開縣逹州)
䓁䖏掠不一村䧟不留守其流营之制营有精兵兵一許
飬子二十人惟其所掠十五以上四十以下約精兵一萬
則二十餘萬人矣警候嚴不能逸一逸者謂之落草精兵
淂合男女生子棄之人母囊一金犯者死令　行雖㧞城
邑列幕若窖廬其甲縫纊綿數十重輕而韌當前砲不入
三皷盡精兵飰軍中静唯聞傳呼声　馬以候精兵三飯
其餘再飯也嚴冬掠茵薦藉馬足或刳人腹為槽飲馬襍
人血習遇人悲鳴思啖之行兵倐忽雖百萬之衆惟主将
馬首東西臨陣反顧死攻城以騎布圍歩兵肉薄向城或
負攅基穴城礟其下崩之甚不甚名大小放否則㽞土柱
離數百歩巨絙牽之設銅牌四馳降不殺越一二日死十
三四越五六日屠聚屍為燎名打亮穫馬驢為上巧軍仗
次之衣幣又次之珍寳無所用金銀或散棄之矣所在攫
食無湏市飽總紇𬋩家主之其期㑹率以狡猂勢盛者為
盟主軍止輒出較騎射及晡帰行則惟黄河阻淮泗涇渭人皆
蹻足踞馬背馬所壅閼水為不行一流淺歩䘚褰裳而涉
十餘年間未嘗互吞併窮則相依叛㐲不常號令最一亦事
智譎搏城人挾三磚或冒雪僵死矢石死屍倚城下不仆
偽造撫檄偽為官軍衣飾偽作米商偽充試士不一状或
敗殘盡令媍女荷戈前官軍割以當馘或注嬰児扵槊白
千懸火炙之哀號為樂或祼婦女詈城愧沮死以　礮倒
埋之植其跗隂溝向城砲為不的主礟者立耴圊牏外向
𣸪厭勝之自犯安廬之後行詐益神多購蘄黄人為間或
携藥囊蓍蔡㦯為醫卜㦯　青烏姑布星家言或緇流黄
冠㦯為乞丐妓女戲術分布江皖乗間摧盈諸人畏死且
飲賄刺事較偵探更宻大率秦窮而走豫豫窮而走椘椘
窮而復走秦豫走山西畿南江北四川䓁処勢如轉篷散
復聚覆而復起然官軍多畏賊不前前不戦竆鄉僻集馘
良為賊以是報級最多而賊故無恙也民畏兵甚扵賊咸
願從賊盗源不清與運俱長若土賊之遥應聲勢傑起其
鄉者開州則袁時中以衆五萬起困陳蔡之間自成招為
先鋒許配以女令以二十萬衆南窺鳯泗入蒙城土礦諸
賊附之為廵撫朱大典所敗總兵劉良佐復大敗之賊竆
多自經林木間二十萬鳥獸散時中以是忤自成欲就欵
於廵按蘇京自成使扶溝諸生徃説之執生送京師李賊
怒攻殺之併其衆郏縣則李際遇𥘉衆五萬旣降復通李
賊攻汝州城䧟河隂則孟三𧺫封丘則艾一侯二河南則
瓦罐子一斗粟山東則李廷實䓁廷寔高唐州人與其黨
李鼎鉉䓁率衆䧟州治賊李青山亦間據東平自是兖州
二十州縣一時各嘯聚響應而東阿汶上蹂更甚廵撫王
國賔檄總兵刘澤清擊復東平魯府左相俞𧺫蛟與原任
給事中范淑泰合搗諸賊縳青山扵梁山獻俘時泰安賊
十餘萬掠寕陽曲阜兖州䓁處嘗掠媍女蒙以甲胄守其
褰而身四殘官兵逐之南走邳州犯徐州火漕艘十有六
還走東平又豊縣賊十餘萬圍縣治徐州賊應之己皆撲
㓕湖廣興國賊萬人偽作香客䧟鄖西及上津鎮安皷衆
流入江西太和吉安䓁䖏壽州賊數萬𧺫旋㓕澧州賊䧟
城及常德武岡殺岷王四川興山賊入瞿塘䧟䕫州一宿
去渡利州河攻平陽白水䓁関走奉節諸不勝紀葢先後
文臣之奉令治賊者自閣部督師楊嗣昌而外總督則楊
鶴陳奇瑜丁啓睿傅宗龍孫傳庭洪承疇盧象昇總理則
熊文燦保督則楊文岳江督則吕大噐髙斗光淮督朱大
典王家禎宣大督張宗衡廵撫陕西則劉廣元練國事李
喬甘學濶邵㨗春馮師孔於河南則苗胙士陳良訓常道
立李仙風扵山西則許鼎臣宋統殷載君恩吴甡扵平陽
則宋祖舜王鰲永王永祚袁継咸扵安廬則鄭二暘史可
法扵湖廣則宋一鶴余應桂方孔炤沅撫則陳睿謨李乾
德扵山東則王賓扵四川則邵㨗春陳士奇扵甘粛則林
日瑞勦撫異尚勝敗殊勢而武臣之奉督撫檄而治賊者
總兵則杜文煥賀虎臣張福臻鄧玘王承恩劉成功倪寵
王樸尤世威祖寛孫興祖劉澤清伍維籓桞紹宗俞冲霄
王繼禹王國梁陳永福張應元秦翼眀李國奇鄭嘉棟左
良玉劉良佐方國安高傑陳洪範汪雲鳯黄得功劉弘起
牛成虎杜先春孔希貴尹先民何一德刘進忠周遇吉郭
天聲䓁副将則賀人龍左光先曹文詔張應昌祖大樂陳
邦福猛如虎楊世恩曹変蛟秦鳯儀張應元馬士秀余聲
桓䓁𥘉亦頗有斬獲乆之强弱殊䓁忠叛不一而官軍戦
勝之司紀者最𥘉啇雒道劉應選斬賊五百餘級扵漢南
廵撫劉廣生遣将斬賊三千級扵韓城降三百餘人縂兵
杜文煥斬賊首苗霧扵安定縂兵賀乕臣斬賊六百級扵
合水三年副縂兵曹文詔斬賊一千五百級扵河西遊撃
伍維籓斬賊五百級扵慶陽縂督楊鶴遣将斬賊一千一
百級扵宜君雒川都司曹變蛟追斬賊一千四百級扵唐
毛山四年總督洪承疇遣将敗賊扵沁水之桒落鎮擒賊
點燈子卽趙四児也曹文詔斬首難賊王嘉㣧扵陽城縂
兵王承恩斬賊一千七百級扵中都賀乕臣斬賊五百級
扵慶陽承恩復誘斬賊首譚䧺䓁五人扵安塞安定縂兵
孫興祖戦六㨗扵萬泉虎臣文詔合斬賊一千餘級扵慶
陽之西澳文詔復斬賊首可天飛俘賊首獨行狼郝臨菴
扵襄樂五年文詔承恩連敗賊扵甘泉扵安塞扵宜君斬
賊首霍惟端降數千人六年廵撫陳奇瑜遣将斬賊一千
六百級扵永寕賊首鑚天哨開山斧死焚其巢文詔復斬
賊一　千五百扵忻代之間㝷又斬賊千餘級扵陽城俘賊
首滿天星縂兵張應昌賊扵沁水之平山獲賊苜一盞燈
卽張有義也縂兵祖寛斬賊千餘級扵龍門白沙七年縂
督奇瑜合保撫盧象昇勦賊竹山竹溪前後合斬二千四
百餘級廵撫甘學濶遣将斬賊一千二百級扵蕐陽東原
八年羅于莘連敗賊扵漢南奪還子女二千人九年象昇
追敗賊扵陕州斬賊首黒煞神飛山虎䓁副總兵祖大樂
斬賊首混天王扵永城復設㐲斬賊一千四百級扵開封
之石家橋又追敗之蘭陽縂督桺紹宗遣将敗賊過天星
扵西寕合縂兵左光先復敗之扵塩池賊過天星入营乞
降廵撫孫傳庭遣将大破賊扵盩厔擒賊首闖王高迎祥
劉哲䓁獻俘王自用代迎祥部餘賊称紫金梁祖寛敗献
忠䓁七賊扵滁州追斬一千二百級淮撫朱大典遣副将
楊世恩截之扵定遠復斬賊六百級十年川兵大敗賊混
天王蝎子塊扵廣元斬首千餘級縂兵良玉大敗賊扵舒
城六合連戰三㨗縂兵秦翼明敗賊闖塌天扵細石嶺俘
賊首一條䓤新来虎十一年良玉與縂兵陳洪範大敗賊
扵鄖西復邀撃革里眼闖塌天䓁扵䨇溝大破之老囘囘
䓁東奔追斬六千餘級曹操䓁九营懼㑹勤王師出潼関
疑来就撫而賊献忠亦就撫明年復官兵大敗李賊扵梓
潼自成单身走依献忠良玊大破賊扵許州降賊首劉國
能復敗之扵内鄉又破射塌天老回回改世王扵鎮城射
塌天降斬賊二千七百級䧏四千人賊曺操䓁九营入蜀
川撫邵㨗春及將軍左良玉縂兵鄭家棟張應元江雲鳯
方國安賀人龍李囯奇羅手韋及石砫秦良玉監軍萬元
吉䓁大敗扵鄭家寨扵郭家寨扵尖山寨扵馬家寨扵㽞
馬埡賊首東山虎伏誅再斬賊二千一百級扵营仙嶺復
斬一千二百級扵馬溺河俘六百餘人又追斬五百餘級
俘賊首掠山虎一桿鎗自来虎托天王鎏金錘金狗児伍
林䓁旋又敗之扵臨江扵竇山扵連州扵鳯烈鋪扵袁壩
馹共斬賊數千級俘滚地狼可天虎扵高城小秦王金翅
鵬過天星掃地王李靖王飛上天関索王光恩楊灮甫䓁
降曹操入川九营而殱其六川兵大敗李賊扵凾谷困之
扵漢南十三年廵撫啓􁧬復斬賊數千級扵凾谷蝎子塊
伏誅縂兵王繼禹使遊撃高亷敗土賊李際遇扵郏縣斬
二千餘級追至尉氏縂兵李建武等復斬賊一千三百餘
級扵菜園十四年縂兵陳永福敗李賊扵開封良玉敗賊
獻忠扵西山扵信陽扵鄖陽總督啓􁧬復敗之扵麻城斬
首一千二百餘級又敗之扵南陽献忠走依左革入霍山
自保參将李栩大敗賊扵壽州斬首千餘級十五年督師
傳庭遣縂兵牛成虎高傑董學元先後斬李賊千餘級扵
南陽縂兵黄得功劉良佐合敗獻賊扵濳山斬首萬餘級
焚賊首一堵墻扵林中良玉復敗之扵安慶奪馬驢五千
十六年方國安䓁斬獻忠賊千餘級拎大谷復黄州監紀
知縣吴敏合師復武昌及漢陽䓁縣副将馬進忠與都司
髙山復袁州斬賊二千四百餘級奪馬驢五百弓矢數萬
戮偽官孫仰寰旋復岳州副将馬士秀復臨湘追斬賊四
千餘級扵長沙江督吕大噐復吉安䓁處縂督傳庭遣牛
成虎䓁敗李賊扵洛陽拎河岸扵朱仙鎮之南斬其衆數
千級方國安復承天旋敗之扵彛陵復汝寕李賊入関原
任縂兵尤世威等大敗之扵榆林追敗之扵寕夏斬首數
萬十七年縂兵周遇吉大敗李賊拎寕武亦斬賊萬人時
有爬山虎敗被執臨刑擬項羽烏江句歎曰此天亡我非
戰之罪也所降北天王常國安過天星即惠登相翻山鷂
即高傑紫金梁即王國用顯道神即髙家計餘不及詳矣
通合零㨗不啻斬賊數千萬大率拾難民級為多亦或馘
良當　至扵賊驅難民當先摧盪頗易不必皆真賊也凡
賊就欵無不旋踵叛而叛之最失事者扵延綏河西則十
餘部縂督楊鶴各給兔死牌去又扵固原則設御座城樓
之上賊六十餘部伏拜呼萬歳設誓竟去㽞其　十人以
參将吴弘器領之旋亦盡散扵漢中則數十部　巴蜀之
險霖雨四十日弓膠觧飢無食縂督陳奇瑜令傳餐送之
越棧道輙叛殺監䕶官五十餘員連䧟州縣扵湖廣之均
州則曹操等九營就撫扵總理文燦宴之迎恩殿供億甚
備散處房竹之間文燦一切為羈糜時張獻忠全部亦走
欵扵左良玉棲榖城宻與呼應眀年復叛凡督撫之因賊
而死者楊嗣昌以両親王不保自縊死熊文燦以撫事不
終逮市死傅宗龍困項城汪喬年保襄城咸不屈死楊又岳
潰汝寕𬒳執不屈死王漢攻永城机洩死宋一鶴守承天
苦戦不勝死孫傳庭退保関中与馮師孔並戦死李仙凨
𬒳達不赴死陳士竒守重慶死盧象昇戦畿南死　馮
守宣府死林曰瑞守丼粛死衛景瑗守大同死　両司府
州縣之死扵諸賊者不勝犯見諸傳其賊之既欵能殺賊
而　蒙䘏或不及䝉䘏者則掃地王張一川死于梓潼
射塌天李萬慶死于襄城伍林死于大白翻山鷂高傑後
死于北降之許㝎國盖諸賊犯鳯陽祖陵及荆王墳園而
殘　藩王則在自成獻忠両傳　十六年羣盗　降
畧盡惟曹操即羅汝才老􁋄徊即馬守應革里眼即賀一
龍左金王即藺飬成争世王即賀錦治世王即劉希尭盡
為自成所併扵是李張二冦妄大中原矣
　論曰自施耐庵作水滸傳羅貫中續成之茟貽禍者三
　而未己也一則萬暦末年徐鴻儒以鄆城人倡白蓮教
　巢扵梁家楼直欲親見梁山泊故事一則天啓中點將
　舒以天罡星彷彿分署李三才䓁三十六人以地煞星
　分署顧大章䓁七十二人􁃸魏与崔借以盡殘善類一則
　崇禎中流賊𥘉起　為指名亦輒如傳中各立諢號如托
　天王一丈青等勇出相作梁山泊好漢其為數十倍于
　天罡地煞不止前七年為水滸苐一演義而元氣全澌
　後十七年為水滸苐三演義而國命随盡至吳中金生
　聖歎批評此傳為第六才子書子文無害而　别案無
　故見殺耐庵貫中之茟良可畏也至今江南
　葉子其譜夲之馮子猶龍襍坐必以此為樂土
　眀刼藥投人懷兵心羣為貨禦骨肉而錙銖
　　　統全乖嗟此禍何時或已川猶蘢之茟豈
　丗所冝奬借㢤余及門董志諸生崇禎末召對奉宻命
　　行間無所就國変不岀嘗作馬蹄軒
　　　　　以百萬為冲末作洞僊歌
　　　　終難博盻上金䑓途路錯訪蘭
　　　只聼連声閣閣而今淘取出瓦片
　　上調撥　児注百老千生走来茟下堪酬砟
　　用婆心做死馬文章把丗人醫活志更名東陸
　　多著𫐠
　　羅汝才
羅汝才陜西延安人賊中號爲(曹操)㕥其多智狡獪也崇
禎𥘉隷賊首闖王高迎祥後合獻忠最後合李自(成)
事自成破城自成取六汝才取四　汝才戦　四五萬馬
　　　　騶厮養不下四五十　兵長於攻羅兵長於
戦相倚為用汝才老而猾嗜殺　房數百女樂数部所
　　　歌舞自成噱之曹操　也何能為㕥山東人
　　　　主𥘉從陕諸㓂　八年乃以曹􁄐
　　與闖
五月與過天星小秦王大天王揺天柱混世王連鸎関索
䓁入蜀獨革里眼㩀江北不與　䧟人昌犯䕫門石砫
女将秦良玉與監軍萬元吉共扼䕫門賊魚貫上汝才為
殿官軍震不敢逆賊抄䕫之後山(無)所得飢四川撫邵㨗
春㑹左良玉壁城下副将羅于　賊扵鄭家寨走之縂
兵鄭嘉棟合椘将張應元汪　國安陜将賀人龍李
國奇共赴賊尖山寨断賊為　䧟泥淖不得馳而川
兵跳澗谷䫫猿猱賊潰擒　七十餘人石砫兵
復邀敗之馬家寨　馬　戰
家坪逼　跳路險沓不可
两逐　里　復敗之营仙嶺秦兵者奪汝才大
𬋩隊副塌天賊潰圍　七　八是後　斬
賊數萬人汝才與過天星　瞿塘水漲不得渡
而　師出雲陽扼其前元吉　尖山截其後䕫山
溪險隘七賊連营数萬林樾　帳炎歊毒人馬矢薫
逹数十里蚊蚋噆刺時人馬俱　才走雲陽尖山壩過
走雲陽水碓口期両㑹扵開寕　師三道俱進以所俘
一桿鎗自来虎伍林為軍鋒反　破其伏復俘斬数千
擄賊渠掠山􁈇一十六人汝才　籍與諸营保其媍𥪡尚
数萬人走大寕之小嶺諸将扼之扵䕫東其過天星関索
走開縣聞汝才敗倍悸北走縂嘉棟擊敗之臨江張應元
竆追至竇山殱其騎五之一餘騎大呼釋甲䧏内托天王
者常國安也應元令䧏賊抓地􁈇徃招過天星天星以托
天不親至疑不果時賊首高守逹以二百騎来歸過天星
西走守逹率其徤追之賊陣亂馬竄禾中泥相騰踐官軍
●僦而射之追奔二十里血流禾畦畦為赤刀甲生烟歛
兵風烈舖共斬首千七百餘級擒賊首鎏金錘金狗䓁過
関二賊以零騎奔連州復敗袁壩馹設伏溝澗中夜火如
星出林間者尚二十　摶遇　安
援賊　山澗斬首九百餘級擒滚地狼䓁　降
其𬋩　􁈇䓁四十人扵是嘉棟同副将　及降
将楊旭一隻虎邀戦　城賊復大敗　大　營
之保大寕也監軍元吉在䕫遣守備刘正國及降将伍林
招之汝才疑不就旣而小秦王金翅鵬相率降扵嗣昌汝
才素與翅鵬隙遂殺正囯林走巫山㑹左良玉分屯興房
二竹間張献忠保巴巫相持汝才既屢敗黨部多来降勢
益孤乃走合献忠渡川西走而過天星素與献忠隙聞羅
張合决計歸命及降過天星卽惠登相清澗人也嗣昌令
良玉撫其衆七千人簡精鋭隷良玉軍以降将掃地王李
靖王隷元吉掃地王即張一川也元吉令䧏丁飛上天招
汝才献忠止之曰聞閣部已俘過天星闕下矣毋為登相
續汝才遂不應嗣昌屯巫山関索敗伏㴱箐聞過天星䧏
盖懼與其黨王光恩楊光甫率衆三千人就撫䧏將張一
川尋擊献忠扵梓潼䧟陣被擒献忠臠割之元吉請䘏其
妻子扵彛陵十四年張羅自川入椘惟摇天柱留川東監
軍元吉㽞秦蜀兵屯白帝神女之間絶其入椘之路尋献
忠戰敗南陽汝才孤趋鄧浙以合扵自成十五年李賊䧟
襄陽自称老府㕥汝才為代天撫民德威大將軍自成法
嚴而汝才寛諸将猶以長㓜故體先伏謁汝才禀事自成忌
㑹革　見殺自成部衆稍或侵汝才徃徃以駑駘易其善
馬積不平汝才以自成命攻鄖陽不下有黄州陳生者𬒳
擄多智計意閗李羅從中内変既悪自成于羅而又劝羅
自烙其馬以異于李分在右中前後各一营甫烙一营則
天隂报自成羅营東通良玉其馬己姓左矣自成偵之果
然盛具邀賀一龍(即革/裡眼)及汝才　病不赴一龍被繫促㕥
二十騎晨即汝才帳中取其頭令汝才軍軍譁諭五营二
帥賀欽(即争/世王)劉希尭(即治/世王)慰一龍部趙一元使貼其衆且
㕥大勢壓之七日始定併其衆益大而汝才之將楊承恩
甥黄龍先後以其部入関就􁏣于秦督孫亦間歸左帥䧏
将惠登相王光恩二营合守鄖陽時汝才主謀吉珪亦見
殺而陳生後亦亊覚見殺
論曰吾扵魏武特有恕辭以其㡬人帝㡬人王之言故
是平論使漢獻無亊時昭烈即中山之後不獲奉命輙
　𧺫勤兵亦豈人臣盛事魏武可取而不即取以人臣終
　既不取而又制人使不能取得皆㕥人臣終雖刼遷之
　罪萬莫逭而較各路諸長誠有不可没其功者乃曺操
　二字尚為萬世所唾汝才何人頋欲貌之倖弋獲手使
　房竹九营時受欵效命併有献忠力制自成亦足千古
　而不岀此屈闖下頋不楽歸誠乎
　　李自成
李自成生陕西延安府米脂縣為㕠泉堡馬户守忠之子
守忠無嗣禱於華山神示之夢曰吾令破軍星子汝晚
舉自成小名黄乘兇與從子李過並豪浪亡其父貲負邑
紳艾氏子錢令晏子清嘗械而逰诸市又竊人羝羊為主
者所撻見血妻韓滛其里人則盡殺滛者偕過亾丼州投
叅将王國為標兵國奉調索餉金縣兵譁自成手殺令及
國遂反崇禎二年帰府谷大盗王嘉㣧及安塞髙迎祥自
稱闖王自成附之称闖將自為隊嘉㣧迎祥别有傳于是合
諸賊流毒州縣七年自成䓁諸賊為總督陳奇瑜所扼困于
漢中東箱峽詭自縛乞降竒瑜受之出險復叛衆至十餘
萬攻隴州守将賀人龍張天礼守力旋為縂督洪承疇合
勦八年羣盜散逐宛雒自成獨匿終南山中尋復与張獻
忠合南䧟鳯陽争陵監所教响手十二人獻忠毁器而帰
人自成意右復入秦掠冨平寕州副將艾萬年拒之烮死
挫搃兵張全昌賀人龍曹文詔諸師部將多陣亾迎祥与
自成兵益强出関為搃兵祖大樂所敗合攻滁州盧象昇
祖寛大破之朱龍橋遂走登封宻縣復帰秦九年出犯鞏
昌左光先曺變蛟破之固原沐家营走圍綏德州及朝邑
秦撫孫傳庭俘闖王髙迎祥于黒水峪磔之以殉自成乃禅
称闖王犯階徽鳯翔涇陽三原㩀階成十年冬恊過天星
九营由七盤関入蜀䧟寕羗䓁六縣十一年大敗梓潼縣
走白水六月官兵扼陽平関曺變蛟渡河邀其去路遂南
遶西郷空出漢中越江而北秦撫傳庭恊左光先遏江
斬千餘級降賊渠祁總𬋩自成食盡復檄總督承疇大破
賊潼関原自成僅十八騎潰圍走(十八人為劉宗敏田見/秀谷子成張丗傑李稱)
(昌任継荣任継光/王虎劉文魁䓁)竄殽凾山不出及闻督師揚嗣昌與縂理
熊文燦受獻忠羅汝才之降明年獻忠以房榖叛自成𣸪
皷衆躝椘依獻忠獻忠意併之自成有善驢日可六百里
騎疾脱依老􁋄􁋄子浙川病卧復聚衆入陕嗣昌駐樊陵招
之出謾語不至巳而亟谷大敗其所部相継出降餘竄漢
南秦兵蹙之扵北良玉人龍扼武関以南食盡自成自經
者數四飬子李㕠喜慰止之劉宗敏者藍田鍜工也自成
偶偕宗敏及張鼐潜歩叢祠宗敏卜從乱吉遂委事自成
殺両妻以從李巗者𣏌縣郷薦𥘉名信大司馬精白子也
常出粟賑飢淂衆而里有以魏黨故毒其父精白者思報
之遂請于督撫淂領校衛其郷仇者中以事錮獄巗黨殺
邑令出之歸自成署制將軍用事牛金星者亦盧氏郷薦
介賊醫尚絅淂見自成自成竒其辯預謀議時有妓車優
及女陬嘗侍自成帳中優逃帰洩金星通賊状適金星潜
由松與王妃出奔守道王㣧昌𬒳創數日䘚通判白守文
訓導張道脉与武職共九人見殺諸紳死為原尚書吕維
祺行人王眀同知楊萃推官常克念知縣劉芳奕韓金声
乙榜苟良翰咸有傳賊以椽吏郘時昌為搃理守河南生
員張旋吉梅䁀盛次苐授官佐之自成移攻汴豫撫李仙
凨慰安福世子扵孟縣俘叛将羅泰龍尤有義執邵時昌
梟示之以河南恢復聞廵按御史髙名衡与開封推官黄
㴻祥符知縣王爕守開封固賊觧去屠宻登封靡時仙風
落職惧罪自殺以張克儉代之克儉殉襄難旋以廵按名衡
代之㑹保楊文岳遣其將􁈇大威張德昌渡河擊賊大㨗于
鳴臯自成負嵎山中時平賊将軍左良玉自襄陽抵南陽
賀人龍李國竒之師来㑹秦撫丁啟濬加尚書代嗣昌督
師避李强㨗獻忠光固上尋以丁𥙿心代啟濬𣸪以汪喬年
代𥙿心五月釋尚書傳宗龍扵獄為秦督專辦自成自成
乗獻忠麻城之敗其所部諸勁輙掩有之而　時中者豫土
㓂衆二十萬㩀䝉隂之義門窺鳯翔犯泗州撫臣朱大典檄
總兵劉良佐敗之扵龍徳寺㑹監臣盧九德禁旅夹擊時中
渡河歸自成九月督師等龍保督文岳㑹師新蔡渡河擊
賊時羅汝才以其衆投自成于鄧州汝才少與自成同里
閈自成齒遜弟畜之後以穀城之役唇齒献忠献忠好凌
折　軰浸不合既兄事自成樂為之用自成聞官兵渡河
亦過河窺汝寕官兵次孟寕荘方觧鞍休士不為備賊匿
精鋭林蓊前羸弱誘敵日旰精鋭出人龍部先奔國竒
接輒返偕􁈇大威陳監軍逸沈丘両督但以親軍與賊相
摶傳营西南楊营東北夜二皷保兵知不敵挾文岳入項
城次日奔陳州宗龍慷慨謂監軍任甲䓁曰宗龍不任治賊
乆當死今䧟絶地諸君併志决命或生勿走自斃廼令其
燕所部堅壁五日食盡突圍𬒳執罵賊死有傳賊殘葉縣
殺降將劉國能遣張我翼圍郾城秦撫喬年出駐襄城自
成釋郾攻襄城破之喬年殉國有傳十一月賊乗勝圍南
陽守将猛如􁈇戦唐籓被禍豫撫名衡按臣任濬告急督
師啓濬不應自成䧟鄢陵知州劉振之死之諸邑次苐䧟
知縣事者鎮平鍾其碩内郷龔新舞陽潘弘通許費令謀咸
死之各有傳時禹州䧟徽王遇害再圍開封攻具百進廵
撫名衡縂兵求福百拒之十五年二月城之圯者二十七
守城者因其大小放之穴反礟之土石飛障賊中乗勢戕
賊騎數千永福手射自成中其左目移䧟陳州道臣　永
傑及知州矦君擢邑紳崔泌之李夢辰郷薦王受爵俱不
屈則害有傳于是睢州太原寕陵考城西華啇水儀封𣏌
開亳䓁城俱潰郷紳廵撫張継世嬰城殞園歸徳七日夜
城䧟知啇丘梁以樟力竭　家口四十餘皆盡鄉薦徐作
霖吳伯裔伯㣧亦被害魯山知縣楊呈秀寳豊知縣張人
龍俱殉城而郏縣知縣李貞佐死尤烈以上咸有傳三月
自成協汝才𣸪全力圍開封令益嚴䘚苦多逸者己乃令
圍而勿攻時督師傳庭䝉赦復統秦師禦賊奉命以縂兵
賀人龍兵潰再逃棄宗龍不救誘殺之軍中頗有　人龍
之才可伏者上復釋尚書侯恂于獄仍為督師拔中州幹
令蘓京王漢王爕三人為御史京監傳庭秦師漢監恂椘
蜀師爕監楊懐東晉之師与左帥良玉大㑹朱仙鎮戦守
議不合路陣群望風潰䘮士馬數萬搃兵楊徳政付西市
而開封外援絶樵採断人相食搃兵劉澤清提五千人南
援次朱家寨去汴八里計築甬道餉城中賊争壁壘未就
九月之望夜河决開封先是自成乆欲决堤戀汴梁佳䴡
絶忍弗割督師名衡與嚴雲京意主决河可盡賊而城不必
當衝方鑿朱家口則自成早覺急移髙阜多設巨筏艨艟
驅所掠民夫數萬并鑿高家口両口一時並决又天雨夹
旬水勢益横逼注汴城從北門入穿東南門以出流入渦
水城一百餘萬户盡漂賊亦沉萬人周王及二妃丗子淂
總兵卜從善舟師推官黄㴻䓁護逹堤口士民從而済者
不及二萬人賊㧞营西南去名衡以疾帰㴻以守汴劳擢
廵按御史十月督師傳庭兵至南陽先鋒高傑䓁破賊于
塜頭追奔六十里而後隊右勷等疑而潰丧村官将校七
十八人傳庭上書自劾詔戴罪立功自成收裕州土　李
好為助連营五百餘里屠南陽䧟汝寕保督楊文岳与僉
事王世琮咸罵賊死副将馮王趙三人咸自殺並有傳賊
㧞营走信陽確山泌陽破襄陽先是左良自朱仙鎮兵潰
退屯襄陽諸降賊附之有衆二十萬𥘉不習令多滛掠治
戦艦樊城待彂賊大至樊漢東之人悪左兵焚香牛酒迎
賊十二月賊趍白馬渡良玊扼之賊死數千良玉䘚㧞足
南行而撫治王永祚棄城走㐮陽䧟賊分兵破德安及襄
陵荆門州襄属知縣棗陽郭𥙿冝城陳美糓城周逢中光
化萬敬皆殉城死時傳偏　廵撫陳睿謨奉恵王走湘潭
湘隂之儼　全邸遇害賊攻顯陵毁享殿十六年正月之
二日䧟承天椘撫宋一鶴烈死總兵錢中選都司沈寿崇見
害鍾祥知縣䔥漢誓守陵賊欲降之不屈自殺以上咸有傳
欽天監博士從偽楊永𥙿勸自成彂興献王墳茔地作巨雷
怖而止潜江京山雲夢俱䧟蹂景陵逼漢陽左良玉之師南
下設偽官扵黄波鄖撫徐𧺫元恊䧏將王光恩城守鄖陽不破
賊既淂襄陽自稱老府奉天倡義大将軍進大元帥以羅
汝才為代天撫民徳威大將軍分其衆曰標营領兵百隊
左右前後各三十餘隊左幟白右緋前黒後黄標营白幟
黒纛自成獨白鬃大纛置銀浮圖其上五营以次直晝夜
他营即休自成不好酒色脱粟粗糲與其下共之淂汝才
戰攻相湞如左右手所䧟河南五十餘城鹵獲自成居六
汝才四之汝才雖兄事自成而其下頗為自成部衆所易
落不平嘗自呼曺操呼自成老齋爾汝之自成漸有專制
意語汝才吾而並入関割土分王良便汝才醉張目曰王胡
為横行天下耳自成内忤先是賀一龍(即草/裡眼)馬守應(即老/􁋄􁋄)
者蘄黄賊帥與藺飬成(即左/金王)賀錦(即争/丗王)劉希尭(即治/丗王)歸自
成扵開封尋與汝才善欲清扵李自為一軍自成欵之及
䧟襄陽令守應規耴澧州一龍規耴黄州一龍至黄陂阻水不前
僅淂良玉原降兵八百以帰先過汝才屏人耳語自成啣之不
彂偽叅謀吉珪私語汝才曰某觀李帥非容人者今与李頡
頏惟羅与革左将軍願自為計汝才意許不荅會有黄州
陳生之間自成疑汝才微欵良玊猝𧺫殺之有其軍時牛
金星教自成分䓁威㝎職掌頗自異于諸流創為官名爵
號大加置設自元帥以下為權將軍次制將軍次果毅將
軍次威武将軍都尉掌旅都縂哨總各以䓁苐降殺諸子
錦妻之弟髙必正皆居帳十號親信李巗為中営制將軍
與其弟頗能簡東其下田見秀者持忠厚以權将軍提督
諸軍事劉宗敏嗜殺狡猂善戦為權將軍之亜賀錦帰自
蘄黄㧞為制將軍在諸將之右帥標正威武将軍張鼐自
成飬子也以為威武將軍黨守業副之帥標左威武將軍辛
思忠以果毅將軍谷可成副之帥標右威武将軍李友標
前果毅將軍任継荣標後果毅将軍呉汝義此其中權親
軍也左营以下制將劉芳亮左果毅將軍馬丗耀右威武
将軍劉汝魁右营以下制將軍劉希尭左果毅将白鳴鶴
右果毅將軍劉体仁前　以下制將軍袁宗弟左果毅将
軍謝君友右果毅將軍田􁈇後营以下制將軍李過亦自
成諸子也左目眇年少驍敢戰左果毅將軍張䏻右果毅將
軍馬重僖(又有駱應標/者亦後营)此五营二十二將者凡進戦視中
權所向四营制將軍各率其偏禆以從其次則分地以㝎
衛自成既渡漢江長驅入荆念天下莫予難者謀先守荆
襄次承天徳安漸及汝寕䓁䖏因増置衛帥十有三人
襄陽者賊之腹心根本也設襄陽衛左右威武將軍高一
功馮䧺各領三千人為乆戍(又有楊彥昌/亦守襄陽)以荆州為襄陽
上㳺設通達衛用任光荣為制將軍領六千人守荆州以
夷陵為椘蜀之門户分通逹衛左右威武將軍霍養成牛
萬丁兵千四百人佐以都尉張禮水師六百人共為防禦
守荆門州者都尉葉雲林夲郏縣諸生所將止六百人則
以荆州有夷陵為之蔽也馬守應改為威武將軍王文耀
配以荆州兵六千守澧州承天特置揚武衛以果毅將軍
白旺守安陵而顯陵為我師所必争用左营都尉馬世泰
為分駐又以威武將軍謝應龍守漢川防左帥之遡流上
也汝寕衛威武將軍韓華美守信陽北扼孔道均平術果
毅将軍周鳯翔守禹鄭二州西􁁎関中諸鎮既以磐牙屯㩀
廼改襄陽曰襄京葺故王宫殿居之楊永祐勸以即真牛
金星不可而止自成外寝永祐議而心善之頗採其言以
㝎官職置上相左輔右弼六政府侍郎之中從事䓁官扵
要地設防禦使府曰尹州曰牧縣曰令易印為信改明崇
王申櫃為㐮陽伯邵陵王在城為棗陽伯保寕王甲為宣
城伯粛寕王術授為順義伯禹州曰均平府承天府曰掦
武州其所授偽官自牛金星而下吏政府侍郎石首喻上
猷户政府侍郎江陵萧應坤礼政府侍郎招逺楊永𥙿兵
政府侍郎米脂李振聲刑政府侍郎江陵鄧巗忠工政府
侍郎西安姚錫㣧郎中從事之可考者二十餘人郎中則
吏政府徐丘王家柱從事則户政府閻㤗定郭附龍㳺啓
運楊四畏礼政府劉清夣楊輝烈兵政傳朝升丘之陶施
洪翽刑政府安民興工政府蔣芬之尚有宣令司張翔紀
功司李㝎一有紹興徐佳者知書数不受職在外則荆州
防禦使洛陽孟長庚府尹長葛張虞机㐮陽防禦使郏縣
李之綱府尹盧氏牛佺佺金星子也南陽防禦使鍾祥吴
大雍府尹江陵劉蘇汝寕防禦使江陵金有章府尹江陵
鄧璉又陽武州防禦使陳藎信陽州防禦使江陵黄閣均
平府尹劉𢡟先其府官有丞有理刑州有判縣有簿州牧
自􁉥州韓纘以下十八人縣令自襄陽楊士科以下六十
七人自成自號新順王以李㕠喜為奍子嗜殺更甚于自
成㑹造殿鑄洪基錢不就斬一謀士卜諸紫姑神不吉因
立㕠喜為太子更名洪基以厭之鑄復不就于是㑹左輔
以下官議用兵所向牛金星議先取河北直走京師楊永
𥙿議順流下金陵断運道則燕都自敝兵政府從事頋君
恩進曰両議恐非萬全金陵勢居下流雖能克濟失之緩
直取京師萬一不克退無所歸其䇿失之急莫若先定關
中為元帥桒梓扼天下全勢建國立業然後旁掠三邊奮
其餘勇自晉入燕乃立不拔自成然之時督師傳庭奉詔
速進治火車肄未善八月出関小㨗龍門走賊汝州自成
築汝寕鄧襄䓁七城圖内固营寳豊為犄角己而寳豊下
擄偽守誅之軍聲振賊𥘉流而勇至是分守弱屡為官兵
所戲襄洛豪傑並𧺫各保塞互逐賊于是方國安以兵復
承天老徊􁋄屯􁂜陵戦敗副搃兵沈萬登以郷勇萬人復
汝寕萬登故汝寕大侠自成偽威武大将軍不受至是殺
偽将軍馬尚忠䓁堅壁應官軍㑹大雨濘道轉餉不續即
破郏無粟軍饑乃譁自成截餉道官軍大敗死者四萬傳
庭走閿郷賊追至孟津十月攻潼関急秦督傳庭陣没西
安䧟廵撫師孔按察使黄炯長安知縣呉從義指揮使崔
尔逹咸死之郷紳崔源漙源清祝萬齡王微田時震席増
光朱誼泉咸不屈見害䧟華州屠啇雒道黄世清殉其職
以上皆有傳賊入西安放兵大掠三日止改西安府為長
安㩀秦王府為宫收姫妾数百以充之命所司一倣故李
唐制度即秦撫故署為吏政府布政使為户政府保安郡
王邸為礼政府都司為兵政府按察使為刑政府分守道
為工政府偽授秦王　為權将軍世子妃劉氏慟哭求
死歸其家遣李過追高杰扵延安杰絶河津以守田見秀
追高汝利扵漢中汝利遁蜀䧏扵賀珍劉宗敏䓁追白廣
恩于保原廣恩降賊楊永𥙿閲兵扵渭橋大開馳道自成
親閲校射𬒳藍布𫀆覆以小黄盖百姓望見辟昜詣米脂
祭墓築土封之訪其宗人贈金授爵以去改延安為天保
府米脂為天保縣又改清澗縣為天波府獨鳯翔府設㐲偽
降賊殺賊三百餘騎䘚城破知府唐時明被害自成𥘉入
関自以為故郷頗戢慰其衆至是殘毒甚束丁男為奴剽
刼婦女閉衣冠紳士空舎加榜掠索金責渭南民餉一百
六十萬鄉紳南企仲居業父子兄居益皆炮烙死秦氏大
失望張國紳者首先推戴進文太僕之妻鄧氏貌羙悅自
成自成斬國紳示公善鄧而歸之時左光先亦降賊令白
廣恩諭降永福永福曰汴城之戦永福流矢不恭恐不赦
自成折箭誓相忘無他乃伏謁諸邊守将梁甫馬岱等多
觧甲降獨榆林拒守力世胄王氏一門八元戎有世國世
臣者兄弟也尤世禄閥閲亜扵王而威令為衆所恃李昌
齡故總兵僑寓相乗城兵道都任恊劉惠両副将推尤世
威為帥合王李闔門死禦賊李過狥榆林諭降不可殘賊
數千人力竭城破猶巷戦不屈都任同劉惠二王尤李皆
烈死賊屠榆林寕夏聞風搃兵官撫民開城降攻慶陽四
日違限屠之執韓王副使叚𣸪興寕州知州董琬邑紳麻
禧咸死之以上俱有傳賊過河入晉破平陽搃兵陳尚智
以城降殺河西王家口三百人是時秦隴全没惟丼粛帶
河為固賊䧟蘭州丼撫林日瑞守峡口戦敗及總兵馬爌
中軍哈維新姚世儒皆死副将郭天吉再戦與苑馬寺監
牧同知藍䑓州紳羅俊傑趙宦及扵難殺居民四萬七千
人于是肅州山丹永昌鎮畨荘浪皆䧟賊以陳之龍為西
寕莭度使于十七年正月自成妄僣尊號扵西安偽建國
曰順改元永昌更其名曰自晟造偽甲申暦拜牛金星為
天佑殿大學士釐定六政府尚書益置學士弘文舘文譽
院諌議直指從政統㑹尚　司騐馬寺知政使書冩房以
乹州宋企郊為吏政尚書平湖陸之祺為户政尚書真寕
鞏焴為礼政尚書(或云張/學一)王命申為兵政尚書(渭南人張/囯紳𥘉亦)
(為兵政/尚書)餘官從自襄陽者陞賞有差凡賊帥給珠琲環寳
人二升銀千两權将軍制将軍封矦果毅将軍以下封伯
封子男有差如矦封汝矦劉宗敏澤矦田見秀蘄矦頋英
亳矦李錦(亦眇/一目)磁矦劉芳亮義矦張鼐綿矦袁宗弟岳矦
　　淮矦劉國昌絳矦吴汝懿伯七十二人如光山伯劉
体仁太平伯吴從義繁峙伯馬世耀桃源伯田廣恩鄢陵
伯劉　武陽伯李佐文水伯陳永福其可攷者也伯以下
封子三十人男五十五人其官制既遵李唐以雲紀官服
𥙷按昌自一雲以至九雲紗㡌為軟其趐生員公服鯉魚
為𥙷遂以偽檄馳逺近君非甚闇孤立而焬蔽為多臣盡
行私比黨而公忠絶少獄囚纍纍士無报礼之心賦歛重
重民有偕亾之恨入冊歩兵四十萬兵六十萬兵制一馬
儳行列者斬之騰入苗塍者斬之兵死令其妻即縊以從
無別配鑄永昌錢大者直白金壹两次當十當五不等設
科目取士以寗紹先充考官命題用㝎鼎長安賦㧞扶風
舉人張文熈為苐一受偽命草檄弘文學士李化麟䑓諌
宋衛䓁偽頌功徳張形勢以指斥乗輿脅汚州郡遂分兵
五道一從榆林一大興関一汾陽一河南一潼関知府張
璘然以　䧏再䧟河津稷山荧河山西風送欵賊以一軍
上絳州以一軍上蒲二月自成率其全師渡河破汾州狥
河曲静楽攻太原執晋王晋撫蔡𢡟德殉莭死兵至忻州
攻代五䑓迎降獨寕武関縂兵周遇吉殊死戦賊大創力
竭死犯大同搃兵姜瓖降廵衛景瑗死之殺代籓宗室盡
破宣府廵撫朱之馮自到以上皆有傳賊從陽和柳溝以
入居庸真保㝎大名皆不守自成三月之十有三日至昌
平十七日抵京城攻彰義門㘴晋代两王扵地仰觀防内
礟環圍九門上有旨每門科道二員督視嚴守堞堞三軍
一人礟如雷但空發賊未至城下也十八日廵街猶大聲
呼警午刻彰義門開城中喧傳闖王以此日干支不利擇
十九日辰刻入大城此説不知何自𧺫夜礟徹曉至於無
彈但作虚聲惟恐發誤傷賊者果次日丁未辰欬自成從
順城門入齊化門亦大啓入衆帝殉社稷壽皇亭亭即故
内操䖏也賊過承天門引射黙禱擬中天字不及尺牛金
星曲觧之日當中分天下自成喜懸購得帝宫中殊爵擅
登皇殿據黼座牛金星叱偽官二十一人過堂劉宗敏平
立不拜曰故兄弟乃南面我乎己從衆姑伏地太監杜天
秩率諸内員導賊入宮自成責以背主當斬皇遽叩頭曰
識天命故至此賊分宫嬪於所部各三十人鎸九壐不成
偽詔有云独夫授首擬尭舜而多武功四海歸心比湯武
而慙德衛皇太子西宫封宋王不屈易帝后梓宫更礼服
帝丹漆后􁇠漆帝翼善冠衮玉跨金靴后𫀆亦如之賊僣
称行在示在京朝臣各報軄衘後不赦於是報名恐後先
是城破文武兢焚其冠買丐者服服五六金至是色喜求
故冠不得從梨園中假之一冠亦至五六金凡受偽京官
軄爲楊枝𧺫䓁三百餘人受外職爲魏天賞䓁四百餘人
輙扵寓門大書大順欽授某衘擁從如故時項煜以賊政
府黎志陞為煜甲戌門人冀得顯秩語人曰吾軰即未彛
齊寕不得為管魏乎巳授光禄丞大失望時敏後至吏政
府門閉伺門大呼我故兵垣某矣得𥙷選葢文武死難者
三十八人勲戚死難者一十四人太監從死者二人俱別
有傳賊意㝎都燕自大劉宗敏居田弘遇故第李巗居嘉
定伯府宗敏日事殘毒而巖示坦易又尝大義脱懿安皇
后于厄得從容自盡軍中多称之宋献策尝私于李巗曰
十八子字得無以兆公乎巗懼不應金星刺得之頗側目
巗時縛諸大臣栲賍多至死原閣臣陳演獻銀三萬金三
千珠斗得免魏藻徳不勝刑自勒死方岳貢刑後不能食
死時吳三桂父襄亦在拷中三桂擬以関兵内援賊乃脅
襄作書招三桂三桂不赴而總兵唐通亦為賊致書三桂
勸降三桂不荅賊以兵六萬擁太子永王定王及吴襄東
岀三桂東乞師身為前驅戦関門之一片石(或云来/桃花淀)賊大
敗蹂踐死者数萬人自成奔永平使人議和三桂曰歸我
太子二王速離京師再議旋蹴之永平自成反走都城於
四月之晦踐偽祚扵武英殿是後毎僣座輙昏眩或見長
人白衣者當駕有土工刘復興者突踞賊座罵自剄已聞
東師入関急且棄去猝火諸城楼出齊化門西走三桂追
擊敗之真定及固関而止五月又敗于㝎州果毅将軍谷
可成陣死牛金星大創走自成猶分兵戍山西諸隘自定
州一挫鹿足考城柘城諸縣偽令為明丁參将所誘執俘
南都自成以河南多反正内警李巗自請兵二萬徃定之
金星曰此巗急自固他日以其郷人相難猝难制且二心
己微見其端矣遂寔以献䇿之言必殺之自成令金曲欵
巘礼接殷酒酣壁衣甲出殺之并殺其弟牟献策私扼腕
憤歎頗欲自異宗敏按劍不平切齒曰吾見金星必手摧
之時自成西奔所過榆次大谷定襄咸閉關拒守自成盡
破屠之忻祁尤慘留文水伯永福府尹韓文銓守太原永
福殺晋籓宗室殆盡賊過河駐韓城為䇿應怒尚書企郊
私其郷故縶其項至西安釋之入西安之日恠風作䴡樵
象魏俱敗刼蒲州知名士韓霖為參謀檄故太常卿張第
元為兵政尚書給事中耿始然為刑政尚書時第元歸韓
城伏謁自成曰卿家河北無恙乎第元倉猝不知所對跼
蹐曰家苦𬒳屠問何以曰以嘗投賊得官故坐犯所最諱
自成大怒立誅之始然惧乃以多殺為盡職過失入以請
自成手其奏怒形扵色始然知不可觧輒自經死礼政鞏
焴所定儀式不稱自成指負杖幾斃八月自成立祖禰廟
将以己之誕期行禮𥘉被山龍衮衣適寒甚股栗指欲裂
盛火左右紛㳫不成礼乃怒礼政焴所進衮衣謂两山􁠈
肩罪死金星力救乃免自成性殘詭為好語惑人至是復
狼狠必遂甞駐韓城二十五日鞭撻刑剥無不至于是興
作徭并茭芻糗具責民萬端人莫必其命以戶政侍郎李
天䔍遲慢坐戍復縊殺之妻子財貨没軍延安府尹賈我
祺以賍付西市直指伍中愷謫為軍牧守以下凡受賄用
銅　畢其命胥隷不敢下郷民有盗人匹雛者論死自成
自以不省詩書集詞臣日值受講通鑑諸書亦習書法東
師至潼関偽伯馬世耀敗死関破六十萬之衆盡散走自
成猶欲返㩀延安聞頋英李過䓁亦潰知西安必不能守
遂開府庫恣軍士分取凡倉廥則焚之自成于十三日出
東門至蘭田由啇州龍駒寨走武関以入襄陽婦女細弱
凍死扵七盤嶺者甚衆宋企郊䓁道亾去時左帥良玉己
率衆南下思俛依獻忠而献忠已入蜀武昌虗無人自成偕
其妻高氏李錦李過妻之弟高必正皆肺腑戚諸将田見
秀袁宗第劉体純劉芳亮張鼐呉從義牛萬才䓁衆尚数
十萬分為四十八部奄有荆州襄陽德安承天四府守之
北師南下移居武昌改江夏為瑞符縣設偽令運銅炭鑄
永昌錢𥘉意奪舟取宣歙臨彂而暴雨烈風隂霾四塞廼
于四月之廿有四日改從金牛保安走延寕蒲圻過通城
命所部前行通城有九宮山(一名羅/公山)山有元帝廟居民賽
庙合盟捍禦勿後自成時㕥二十騎為諸軍殿騎休山麓
自成单鞭直躡庙伏謁有所禱不即𧺫諸賽疑非其郷之
人或為盗奮荷鍤猝破其首見腰下有懸壐且重襲非凡
大駭疾走去二十騎跡之知状兄子一隻􁈇過㕥衮冕塟
山麓衆遂奉李過偽首他日欵後猶称自成為先帝其自
成後妻高氏称太后永暦中亦不甚過督也時其衆半帰
閩督防何騰蛟縂制都御史堵㣧錫使人招過過遂同高
必正以十营之衆来帰賜名赤心屬㣧錫所部頗殘不用
命戊子奉調促椘不前永暦中西賊張獻忠義子孫可望
挾封秦王必正大言我等方洗賊名無尺寸之效安淂遽
爾崇封及可望入赤心走椘同盧郝等二十八家擁韓王
岀没隕陽山中稱尊改元自保
論曰豈非天㦲崇禎庚辰築拱極城于蘆溝橋南北門
　額題有順治永昌字様越四年所輙見之豈非天㦲孩
　児兊坐眼上一刀及丁戊䓁䜟或曰當由後人偽為之
　按谷王橞時妄冀非分自㕥我高皇苐十八子應䜟十
　八孩児云云則䜟實先有之而誤認不致真非後􁂣為
　之也永不永昌䜟又胡為㢤古射天及射日皆不終雖
然紅蛇叢死淂附白帝子之斬亦厚幸矣又按檀信貴
　州人工　闖嘗与謀議幾淂而𣸪失不算國手𥘉䧟華州金
　星典試改八股体為議命題所過者化三句同流二字尚
　㽞西府作伴不自隐其賊名亦似有䜟焉已
　　張獻忠孫可望
張獻忠陕膚施人流賊之一支也軍中称西府八大王多
鬚巨身齒長踰咫圓銳如推不識字與李自成羅汝才氣
勢大過諸流崇禎四年嘗就撫扵總督洪承疇明年復叛
同諸㓂蹂躝秦晉楚豫事在王嘉㣧傳八年以後始離自
成東掠廬鳯滁和諸䖏與諸盗復入楚十一年縂兵左良
玉陳洪範大破之扵鄖西𥘉献忠盗敗良涿洪範異其貌
釋之以是懷舊思乞䧏扵洪範自言能令鄖襄荆承数百里
外無一賊總理熊文燦承制許之且曲狥其所請益驕屡
檄從征不應至求襄陽一郡屯其軍部議與餉二萬堅請
十萬文燦逡廵不能應施請寄家口扵糓城入㩀守之時
汝才亦就撫均州明年五月献忠先汝才叛舉人王秉貞
為之謀主殺榖城知縣阮之鈿脅御史林鳴球上書求封
襄陽鳴球不可并殺之與汝才合返撃良玉一軍没十三
年良玉撃献忠䓁太平縣之瑪瑙山大勝之斬首萬級賊
單匿乱山時閣部嗣昌以良玉頗跋扈欲以賀人龍代之
良玉方内恨遂不復㴱入求賊已而官兵敗績扵土地嶺
人龍援不至縂兵張應元江雲鳯苦戦得脱雲鳯渴飲水
斗餘卧血凝臆而卒献忠與汝才合破大昌入巴西䧟劍
州趍廣元間道别岀百丈山将趋漢中阻扵官軍轉走西川
戰扵綿州敗渡綿河監軍萬元吉大饗士扵保寕立猛如
虎為正縂統以一軍逐賊賊䧟瀘州越成都走漢川德陽
復至綿河十四年入巴逹焚新開馹路人煙断絶者七百
里時元吉欲從間道出梓潼扼帰路以待賊而嗣昌但令
急躡賊及之扵開縣則人馬乏參将劉士傑急戰與遊擊
郭関猛先㨗皆䧟陣死先㨗如虎子嗣昌悔不從元吉扼
梓潼之計賊東走抵襄陽以二十騎偽為檄称官兵守者
誤信之開門入騎兵備道張克儉推官酈曰廣咸死之献
忠踞坐襄王宫伏王堂下進巵酒曰願借王頭殺嗣昌請
浮此一白意以督師失籓王必伏法也遂縳王殺之投屍
井㑹賊李自成亦䧟河南福王遇害嗣昌以連䘮親籓度
不免遂自縊死果如献忠所算賊遂破樊城䧟南陽郏縣
及光州新野漸逼麻城合汝才䧟随州知州徐世淳見殺
攻南陽不克良玊敗之扵西山賊䧟信陽襲入泌陽復䧟
鄖西㑹汝才與献忠郄去走合自成献忠乃獨制衆可数
十萬屢勝驕良玊貲藏及降将之家皆在鄖襄盡為所據
憤起擊之大敗献忠扵信陽降衆數萬奪馬驢萬献忠負
重創易服宵遁時竆追至鄖陽復大潰棄馬驢二千所部
止二千餘人日逃十六七僅以数百人北因汝才奔自成
軍𥘉献忠之䧟襄陽也自以威名出自成右至是来歸而
自成衆五十萬强欲竟屈下之献忠傲不從自成怒計隂
殺之汝才宻以五百騎縱献忠東下合革左軍扵是入霍
山據險拒守尋合六营復出十五年䧟亳州及舒城原任
編脩胡守恒城守死之献忠屯舒城勢復振称得勝州攻
霍山䧟六安襲破廬州先是督學御史以較士至郡献忠
遣賊數百携書卷偽為諸生雜入郡城而献忠以大師疾
馳郡偽書生夜舉火應之城縣鄭履祥自殺退屯巢湖䧟
廬江合水陸五十六营集皖口復䧟六安州民之不迎降
者盡断其手营潜山歩騎九十哨縂其黄得功劉良左夜
刼之賊驚失措四潰追奔六十里斬首萬級焚賊殿一堵
墻林中閲月良左再破之扵安慶奪馬驢五千賊走蘄水
還屠桐城䧟無為州及黄梅太湖十六年以二百人夜䧟
蘄州令紳士公服自東門入出西門盡斬之毁城稍不力
輒見殺署守道許文岐死之屠蘄水䧟黄州執副使樊維
城欲降之維城罵賊洞胸死献忠據府以麻城諸生周文
江迎䧏最早偽授知州尋䧟羅田破漢陽五月窺武昌廵
撫王聚　耑議城守參将崔文榮曰守城不如守江守江不
如守漢磨盤煤炭諸洲淺不過馬腹縱之飛渡而嬰城坐
困非䇿也議者不從賊果從諸洲渡逼城下椘王所募兵
為賊内應開門賊入文荣奮呼徂殺賊三人賊攅刺之洞
腋死前大學士賀逢聖與文荣俱守武勝門賊聞逢聖賢
使人䕶其家逄聖潜水死沉楚王扵西湖長史徐學顔從
死椘宗多從賊者屠士民數萬沉之扵江嘗縱數萬人出
城以鐵騎圍之俱令自溺浮屍蔽江下武昌魚不可食得
断臂者以為幸或願左以為狡并去其右軍中晚上手多
以為功令義子孫可望䓁十人咸冐姓張為折柬招諸鄉
逹率不應僣號西王鑄西王之寳㩀椘府居之僣称武昌
曰京城偽設六部五府及縂兵以下官開科取士親命題
以千文遐邇壹體二語使衆射上筞有最㨗者立授礼部
尚書殿試取三十人為進士授郡縣官𥘉自成兵臨漢陽
不克聞献忠取之怒榜示遠近有能擒献忠以献者賞千
金及聞取武昌使人賀曰老回回巳䧏曹革左皆死行及
汝矣献忠懼謀去之令各部上秘計𥘉礼部尚書伏謁請
入蜀献忠大喜曰非吾門生安得此偉議詔以王揚基代聚
奎左鎮諸軍並進擊賊大冶斬首千級賊乃令四師共守
武昌而身率舟師向岳縂兵方國安䓁進兵黄州斬偽知
府有監紀知縣吴敏師者聫絡蘄黄四十八寨合數萬人
㑹諸軍齊　武昌戦賊賊敗西奔并復漢陽諸屬縣賊䧟
咸寕蒲圻沅撫李乾德縂兵孔希貴令軍士卧戈詐為岳
州居民開門迎賊賊入伏彂摧其先鋒献忠怒益兵来攻
乾德虗立营壘道傍林中植旗幟伏大砲故積薪其上賊
縱火攻火沿砲發賊驚乗勢撃之三戦三㨗賊悉衆二十
萬百道攻城力竭城䧟乾德希貴走長沙賊狥湘隂分軍
為二一下長沙一上荆州卜於洞庭湖神謀北渡不吉己
風覆其舟數百艘溺死數千人獻忠乃盡殺所掠媍女焚
其舟火光逹湖涘四十里陸走長沙長沙䧟推官蔡道憲
死之總兵尹先民何一德䧏賊偽封伯爵世襲復䧟衡州
桂王與吉惠二王跳献忠折桂王府殿材至長沙搆造宫
府遣人追三王永州湖南廵按御史劉熈祚使人䕶王入
廣西而身督永師迎戦不克城䧟死之未㡬復岳州偽官
伏誅献忠屯衡州復分軍為三一徃永州一入廣西全州
一犯江西袁州献忠還長沙開科取士進兵萍鄉知縣棄
城走分兵狥攸縣分宜䧟萬載復遣别将趨連州兵備副
使王孫蘭駐韶州兵不滿百危自經死土民㕥袁州迎降
賊賊使偽将丘仰寰守之都司髙山援袁奮擊先登斬首
二千四百級奪馬六百𣸪袁州仰寰伏誅時官兵淫掠殺
良作俘民屯聚㕥拒官軍賊益肆破吉安諸縣同日䧟賊
設偽官改吉安為親安府廬陵為順民縣復入袁州献忠
在長沙增兵為九营其五营皆新附下臨湘取米及釡時
良玉遣王世泰楊文富下岳州賊伏輕舟汊港以臣艦載
貲重啖官軍官軍争利攫之而汊港輕舟岀夾擊官軍大
敗溺死無算岳州復䧟良玊遣副將馬士秀趋長沙復臨
湘賊奔岳州士秀追之賊将混天龍營南岸以輕舟順流
突官軍士秀命殿軍交射南岸賊誤之而輕舟乗風繞出
賊後大敗之岸賊入城保則急乗城賊走長沙斬首四千
餘級遂復岳州時江督吕大器復吉安而馬進忠以良玉
檄進兵分冝走賊袁州盡誅賊偽官斬首三千級奪馬五
百弓矢数萬献忠復䧟建昌撫州南豊時李賊己入陕老
曰曰為自成守荆州矣献忠使人通好十七年春棄長沙
造浮橋於三江口渡師過荆州盡棄舟楫歩騎𢾗十萬犯
䕫州連䧟涪瀘圍重慶四日城破瑞王闔宫𬒳難舊撫臣
陳士竒死之屠重慶取丁壮萬餘刳耳鼻断一手驅狥各
州縣提兵過劍州偶憇梓潼廟見柱聨雜有献忠字樣問
何神左右以張仲對献忠喜自以為張仲之後時有将軍
方甲以兵勒戦献忠祝曰吾戰勝而大張仲宇己戰果勝
䧟成都蜀王闔宫𬒳難廵撫龍文光暨道府各官皆死之
檄諸紳於成都皆見殺懸榜試士士争趋乞生復以兵圍
之数千人咸振筆挟䇿以死献忠乃自稱皇帝國號大西
改元大順於是發銀五萬両夫数千重立梓潼廟金碧極
麗偽勅為天聖神祠立大石献忠親作詩書其上以答神
貺(詩曰一線羊腸逰天堂此䖏萬世永無/憂神是仙来仙是神世世流傳與天休)遂有偽學士癸
未継士劉成吉甲戌進士嚴錫命等咸和前詩原韻竝立
碑㕥為荣丙戌北師㕥兵取蜀献忠使偽縂兵劉進忠拒
於廣元進忠導藍旗固山反攻献忠直抵西充縣献忠方
巾被一枝梅直掇猝騎遇敵鳯凰山舉弓睨北師左部北
師右部将亦睨射献忠則献忠與左部将並倒為丁亥十
月之十一也献忠義子孫可望等四人力援北師觧去可
望自稱為平東将軍以李定國為安西将軍劉文秀為撫
南将軍艾能竒為㝎北将軍都督白文選馮䨇鯉王尚禮
王𣸪臣䓁恊守上献忠偽謚称大梁太祖云可望頗專制
命文秀守蜀而身從貴州窺雲南文秀遂與平西三桂三
戦皆大㨗三桂屯漢中相拒己勢促連敗可望渡重慶由
遵義取貴州時土司沙疋洲間㩀雲南走黔國公天波于
椘雄可望偽援之戊子三月屠交水曲靖襲有雲南沙􁃸
走何迷州戦敗蛇花口遁耳草竟追㓕之可望遂自称平
東王建宫殿擅制鑄印設六部科道官明厚任御史任僎
尊可望為國王授僎禮兵二部尚書唯安西將軍李㝎國
不肯奉命縳笞較塲衆志不帖随襲椘雄洱海道楊畏知
戦禄豊之啓明橋敗見執天波走永昌可望兵至大理天
波遣子入貭可望陽受之輙踞滄沍奪鉄索橋執天波畏
知劝可望帰命桂主以收人心可望遣焦光啓定國另遣
其標潘世荣随畏知龔彛詣潯州請封時武康伯胡執恭
㕥桂命屯泗城州西防黔潯慶國公陳邪輔用事欲狥其
請廷臣不可執恭輙擅制矯作册命封可望為秦王册中
有云秦王總統天下兵馬錢糧節制諸文武㕥監國親王
体統行事朕尊禮如古仲父仍鑄秦王印㕥給之乃宻疏
㕥請可望迎受亦頗知非真故令禮部謄黄始用永暦年
號自稱監國秦王臣表謝脩貢復布告雲貴椘粤諸勲貴
畏知意善用可望母内自樹敵度情勢不能不如前封廷
臣袁彭年金堡等執不可督師堵㣧錫更苦口遂改封可
望為平遼王賜名朝宗定國文秀等皆公爵可望耻再命
䧏封不受并挾定國等不得受公爵廷論逮執恭坐㕥擅
制之罪執恭沮泗城不至時定北能竒死可望併有其軍
勢益張庚寅冬可望取貴筑綏陽敗匡國公皮熊執忠國
公王祥北䧟遵義𣸪㩀貴州督師何騰蛟瞿式耜堵㣧錫
諸兵屡蹶主奔南寜可望遣其部賀九義張明志赴南寜
䕶駕必脅秦封閣臣嚴𧺫恒督臣楊鼎和科臣劉尭珎呉
森張載志等抗疏不許九義使盗殺鼎和私擊𧺫恒水死
并殺尭珎等主不得己乃真封可望為秦王畏知廷論九
義擅賊殺大臣方辦事東閣可望更使指揮鄭國襲畏知
至黔中殺之壬辰定國㕥所部五萬人岀靖州可望陽遣
都督馮双鯉協力實圖㝎國定國㕥義感之双鯉矢共亊随
遣鄭國遷主安龍府兵馬錢粮咸簿主之会㝎國連破靖
沅武岡諸州引為己功請封定國西寜王定國㕥可望請
不受召之亦不至遂使双鯉猝撃定國敗見執釋之因善
䕶定國家口于雲南時北師平西王三桂盡收川南郡縣
南安王文秀同都督文選攻𣸪之三桂退壁保寕壬辰再
戦復大敗都督王𣸪禮被執死可望㕥失事奪文秀王爵
使就間可望岀沅取辰州檄定國北追不听𣸪伐北師花
街子不利退守貴州乃令文秀㕥南安王掛招討印攻北
常徳不利帰鎮雲南主君安龍宻敕入定國扈駕加封㕥
文安矦馬吉翔故與可望暱出之南寕祭陵吉翔㣲知迎
駕事馳報可望可望怒令鄭國佯縳吉翔就安龍訊勇索
建議首事主諱之曰内諸臣必不敢或外偽為之國擅械
繋貞毓㕥兵入宫執二監張福禄全為國酷拷貞毓聲数
可望不臣吾身秉衡走約定國討逆是實他何知國令
党冷孟銋冐主極不恭主悲憤退遂羅織十八人
决扵是二監與科臣張鐫坐凌遲詞臣蔣乹昌李元開䑓
臣李欣胡士瑞部臣徐極楊忠趙𢋫禹蔡　鄭乆元周允
吉朱議㫤朱東旦任斗墟易士　咸弃市貞毓以大臣賜
帛並慷慨賦詩盡定國以兵下粤東不利還可望遣文選
率葉應楨等偵安龍逼駕移滇合宫痛哭不行文選亦為
雪涕誓死國报定國無他間以主西行可望使人伺曲靖
奪駕不得至滇守滇南安文秀恊都督王尚禮王自竒賀
九義等迎駕至雲南封定國為晋王文秀為蜀王餘爵有
差随令文選即黔中迎可望不至𣸪令可望部東昌矦張
虎帰可望妻孥于黔􁈇行主脱金簮賜之曰惟卿善開導
􁈇至出簮詭称主令􁈇微行刺可望怒奪文選鞏國公
印攻滇可望用亊馬寳馬惟興百口文選無異志輙封文
選征􁃸招討郡王總統兵馬從可望兵次交水而令馮雙
鯉守貴州文選宻表内附封鞏昌王令馬吉翔
師丁酉九月遇交水可望心戰欲退寳惟興紿可望請令
臨潼矦武大定漢川矦張勝等劲旅間道由尋甸攻滇㕥
掩不俻而身索戦交水詭敗耒攻可望猝反走遂北𣢾洪
督師戊戌春㕥兵三千人搗武岡為部將劉甲反攻殱殆
盡四月後請北固山滿兵五萬身為導入貴州走定國可
望遂同陳縂兵北䧏淂封義王
　論曰李之失病于躁張之失病於不知所為固躁則輕
　進而退無所㩀不知所為固則防踈而後無餘地可慿
　夫有其衆至不能持㦸引弩而徒恃摧敝以𧺫果欲任
　　劇殘鞏西川門户乎至今川中人率左手引匙諸生至束
　　管扵右腕或習左書應試偶淂隽而徃徃䄂手對簿臨其
　　民尚右者古之道而眀尚左至此而極　可望之
　　股肱則又左右皆廢春秋所以失其位而不復
罪惟録列朝逸傳卷之三十二
　　于子仁
于子仁湖廣武崗州人有雋才好異術成洪武乙丑進士
厯知登州府部有家人傷于乕者子仁命卒奉牒入山捕
乕卒泣不肯子仁笞免之更命他両卒日苐焚此牒山中
乕自来但湏為之導果淂乕伏庭下子仁厲聲責數杖乕
百釋乕乕循故道入山去乆之部民以子仁妖術聞于朝
逮獄數月瘐死棄其屍家八發䘮成服忽叩門逺歸衆駭
日吾以間去何嘗死竟不自匿怨家鉄索繫之且上聞忽
又脱去不知所之
　　論曰或云驅􁈇事在子仁昌楽知縣時以事逮獄昌樂
　　自姓赴京號闕淂陞登州有登㤗山歌事母至孝䘚官
　　民祠祀之
　　蘓琦張致中許士哲徐存義馮堅倪基馬名廣
洪武中蘓琦以鄭州知州言時冝三事一屯田積粟以􁁎
邊需二選重臣分鎮要害三招􁨲耕種以實中原為三年事
張致中以工部奉差上三事一精擇御史勵以激濁揚清
之任一積貯京師外設常平倉以防時儉一令北方農民
自寔現墾毋令有加課偽增報績為十年事
許士哲以皮作局大使言治道十有四内有簡䘚以杜妄
費崇莭義以厚風俗明礼楽以教萬民㓕亡胡餘燼以絶後禍
在十七年語更關係
徐存義以盧氏縣主薄建言移都大梁及洛陽毋安江左嚴
守令之寄陞黜之典不以疑行脩礼樂之盛倡優之奏不以
習用
馮堅以南豊孫典史二十四上九事内頥飬聖躬匡救王
失察選有司减省宦官調易將帥嚴戢貪墨増置關防上
以九事皆關政要立擢左僉都御史
倪基以百户舎人言四事内興舉社学動聼命叅賛清平
軍事
馬名廣以開元衛軍士請五事遼東全　俱冝𣸪舊立學
移民曠土分兵屯之兵老無家丁不令有司勾𥙷漸收蕃　以
壮京師上但以工啇不淂入学為未合授太和縣丞
　　論曰國𥘉讀書人率以不見丗為高諸不讀書人欲出
　　而經丗盖中窽恊冝為難矣知州及主薄典史以至
　　大使軍士豈有講貫明新之學者即工部奉差料非大
　　吏其所言皆關乆長不㧞之計嗟乎上勤採納而碩畫
　　自彰不以人廢言古志之矣
　　陳䢿
洪武丁丑福建陳䢿知乹象語人曰䢿如冠多士不祥己
傳臚為榜首驚曰䢿當之矣上以北士不預譁下主考於
獄更韓克忠為首親批苐三名尹昌隆是秀才忠謹赦之
䢿與三吾對面凌遲死責供三吾供云臣嘗教授諸王子
故出煩難對句以苦㓜學又曽云吾老人家不耐与小厮
口聒罪冝坐與史所云追坐三吾胡藍之黨又云䢿己戍
赦回授官䘚殺之事不合尹昌隆後在乗時之列建文中
䟽請譲位向来遜國諸臣列有昌隆名豈以但保全帝躬
為當時要義乎
　　論曰以義理北何遽不若若文辭南固優之此在預教
　　非一時之故也三吾非有私則陳䢿何罪傳所以死畢
　　竟是疑
　　沈萬三秀(弟萬/四)
沈冨字仲荣行萬三秀者如俗称郎称官之比弟萬四名
貴字仲華夲湖州南潯人元末父祐徙蘓之長洲東蔡村
勤治汚萊蓄洩有法致冨不貲貴之子漢傑又徙于化周
荘後萬三復徙南京今㑹同舘是其故宅後湖中地乃其
花園洪武𥘉沈兄弟先冨民上税萬石白金五千上命造
軍营屋六百五十又命分築城自洪武門至水西門上欲
犒軍萬三請代軍一金上曰無湏意以其冨恐生変欲殺
之此皇后言且止由是告訐者群至上嘗曲貸之卆流雲
南其弟亦流湖州乆之漢傑之子玠以例從大户為户部
茶曹員外郎受官辭禄上噐重之先是呉人陸道元冨甲
江南萬三為經紀其貨道元為甫里書院山長㑹群䧺角
𧺫道元知幾盡以其貲付經紀二人曰非若心計不及此
但湏善全勿為衆射一葛姓失其名一萬三也道元捨其
宅名竹林寺身為黄冠師開瑞雲觀居之改名宗静又营
牒為道判觀在陳湖之上道元以是得善終楊循吉蘓談
載萬三遺宅在周荘屋敝猶存匪甚宏敞惟大松一云其
遺植盖萬四子漢傑所居也萬四又居黄墩相傳流所両
家子孫尚饒給不貧
　　風李
李秀不知何許人太宗在藩邸秀寄籍燕佯狂不覊人咸
呼之為風李王聞召與語語不倫王不見責一日啓王明
曰臣生辰欲邀三䕶衛飲秀　王知為浪語護衛多姑令
數十人徃秀出茅室無容膝安淂座妻前見曰秀方馳覔
䐁鷄享祖校以王遣便門外席地待未㡬秀持所覔帰無别
具拱手劳諸公枉頋湏之遂焚楮楮烟冐諸校眼眼為著
淚諸以不能一二飽請別去𣸪拱手公䓁度秀能治欵否
蒙王爱享以此心耳校遽入寔對王咲果風子時張英之
玉未貴方正竺秀猝從其後拍背三曰胡不速張不知何
以後乃知其勸從龍勿後也嘗啓王西山四十里有吉壤
王寕有欲葬者乎王恠其不祥不答且曰殿下乳母為誰
曰己物故葬某䖏矣秀立請更葬今聖夫墓俗所云妳母
墳是也
　論曰李秀當是諳大運而託之乎風所云語不倫不能
　公聞王不見責愜其隐也拍背張英國亦即此意要是
　王風之不自人口奶子墳其天壽山之苐一破土欤
　　周砥陳體方戴冠
周砥履道少齪齪自好博学工文詞薄㳺無所諳故与義
興馬治善治字孝常舎砥金谿山中每謝病不見客諸冨
人以孝常貴之也盛具召砥亦召孝常孝常既至候日晡不
見砥孝常自徃迎砥砥為孝常勉一至諸客不歡故讙謔
酒半矣孝常乃𧺫代主人為夀砥持滿不進曰某無德及諸
君而飽我我不及鮑生多矣夜半去不别孝常竟帰吴復
与季廸仲載相和歌書跡尤工亦善圖畫己而又去之㑹
稽殁扵兵其貽書孝常有云時之方潰士盡欲效其尺寸
思有所見故伏軾結鞅西馳者咸欲輔既危之勢扵將顛
墜者也伏軾結鞅亰馳者皆睥睨羣　間欲以口舌説而中
之以所欲者也砥遥遥無所之㳺尝困而帰矣生以為其中
豈有所不淂己者然㢤且令庸庸随丗回靣汚行以謟曲
耴容非砥之所䏻也出萬分之一苟淂當以効其所庶几
者豈患無尺寸㢤委而去之自絶扵清水隅曲幽窅稿枯窮
　没丗不見知而不悔乎則又未嘗有繋拘重捐所不䏻釋
而忍之斯又未足為負氣矜髙者勸也嗟乎馬生視砥何
者而可
陳骵方字用圓性沉厚好讀書嗜酒家貧落拓出㳺知好自醉
之者置茟墨其旁唯所命之或口授左右疾書不䏻給尝自謂
􁉋生非狂陳生狂性不至醉不舉似天授酒中偶一妓語
之曰若猝與我詩白萹當醉若十日不醒遂立賦六十餘首
神索氣奪且死猶哦左右曰妓浪若也扶息之踰日始活
終身持筆而之酒所竟病酒䘚人稱天全子
戴冠長洲人愽通多識刻意為古文辭負氣矜伉無所有
可晚授文學掌故三原王恕撫呉時器重之及恕在吏部
列十事皆切劘語恕為之改容降歎李東陽亦爱其文欲
薦之不及早䘚疾革歎曰天夢夢耶丗汨汩耶仳倠擁㨕
奢斥矯䖍肆駕夷由踣耶己乎己乎豪傑廢死乎其志悲
憤陸燦叙之
　論曰砥嘗云蔡澤噤吟奪􁃺于途季子困于易水之上而
　自信其晝謂必可顯于當丗此尔膠焉而己砥拓　而豈
　工揣摩者㢤体方酒狂而己冠好為詭詞頋欲喚醒天
　夢可追騷壇百分之一而性致猶淺
　　徐孟晞鄒緝(王政)
徐孟晞江隂人𥘉為小吏有德量人餽以財必問所從来
果出諸巳者取十一二若由假貸不但不取或反為周旋
衆感之靖難中擢兵部主事厯侍郎正統𥘉征麓川以功
進尚書雖尊貴清儉自奉若寒士
鄒緝永樂中官侍講三殿灾緝言黜陟冝公外􁂜朝貢之
期冝限营建工役冝恤武偹冝預漕困淮徐濟寕䓁䖏冝
立厫接運時有髙唐州民王政建言治道擢為刑科給事
中
論曰孟晞濟介之遺緝與政諫議之遺
　　金庠吳中
金庠者吳人宣德中以進士厯御史按察廣東未完嚴酷
奏效嘗與一娼狎京師帝或召倡幸之庠交猶宻上怒輙
罷其官先是庠父以罪戌陕西卒戍所用錫匣盛骨宻置
山石之下至是發之一赤蜘蛛在匣疾走去庠終刑部尚
書
吳中宣庙中為工部尚書婪于貲惧内設嬖妾數十人不
淂御上嘗賜宴命伶工作惧内劇嘲之一日上頒誥妻亦
謝恩聼誥問左右曰吳中誥詞出御製乎荅曰翰林官奉
命代作妻歎曰翰林先生果不説誑語萹中絶不見清亷
二字請㸔諸粉頭何自来親反為閧堂咲
　論曰両尚書庠與中酷饕不足存以見宣廟之日尚有
　之有之不大累
　張勖
張勖字勉夫父給事中坐罪戍山西語勖汝讀書任宦汝
父淂還原籍勖勤苦以戍籍登進士廵按山西父淂還郷
宣徳中中使奉命至索鹿羔中使誅求横勖宻奏與中使
互衡中使逃帰白上並訊坐中使極刑而勖以不省上㫖
杖三十仍賜酒一甌寵之詔獄乆未釋㑹黔夷内攻釋勖
徃一言觧之帰賜金帛賜宴仍主光禄亊㑹中使欲冐支
飲食不與中使靣叱勖爾秀才又討死耶勖出一杖笞中
使十盖此杖上賜也三楊恐勖乆為中使所困出參政陕
西
　　論曰中使坐極刑而勛猶乆詔獄何也吏非黔􁂜毋瘐
　　死獄乎安淂三法各与一杖惜洪武之丗不及此
　　姚顯楊浩
姚顯正統中太學生也䟽論權監王振盖造大興隆寺靡
竭民膏金碧委廢且曰佛夲彛翟之人梁武之不終足為
殷鍳請自今凡内臣脩盖寺院悉行拆毁以偹倉厫之用
留中盖自正統至天順京城内外建寺二百餘區矣
楊浩景泰中太學生也五年敕建興隆寺車駕擇日臨幸
有司戒道浩上䟽陛下即位之𥘉首幸辟雍海内聞風
額今忽棄文教服膺彛翟之鬼豈足以風化天下時郎中
章亦　之上為止駕㑹鹵也先殺其主而併有其　浩復
請乗鹵使未還出不意統邊兵疾搗之以報國仇論者
　韙之不果行
　　論曰楊墨之無孟子猶推論其害不如不上耳禅之理
　　或可存其教則似兼楊墨之二害以中夏而奉西土不
　　知漙天遺其所生存失奍而死無葬祭忠孝二字棄之
　　䓁敝屣二太學真讀書人是欲為臣子者
　　白昻彭序陳音盧璣
白昂成化𥘉為刑科給事中以災異言尔事謹命令以全
大信脩治化以止流民禁苛征以甦民困專委任以革民
姦立期限以集庶物止虗偽以息刁風下諸司
彭序以户科給事中䟽十事端身心崇儉約急先務却虗
名簡大臣功莭義通選法均賦役其于臨午朝以􁁸治理
謹門禁以防不虞尤惓責所司
陳音為翰林編脩時檢討張頥所上八事専責皇躬如漙恩
澤以廣後嗣接群臣以察庶政莭賞責以豊財用去異端
以崇正道上但下于所司又科臣郭鏜奏人主不受祥瑞之
賀脩徳弭灾為急忤㫖遂具䟽先之以經筵便殿垂訪審
机逹務正心正家正百官正萬民胥以是又言異端者正
道之反害治之大者也今號佛子法王真人者無片長足
録而名位尊隆賞與溢溢妖妄之作民不興行伏乞奪其
爵賞凡有請建寺觀者悉置于法上不省
盧璣成化七年以養病進士靖如古帝王建設啓居注之
官即古左右史人君言動悉書之凡百官庶職咸欲羙名
而奸邪自不敢肆上下所司
　論曰昂序音璣頥鏜言成化中何其切而不嘗也顧
　即無濟而不可少此言少此諸臣之言
　　李興
李興以進士成化時出廵按陜西断一沉獄有某廵檢者
任帰覔其舊識主之主人己死有子亦死止一寡媳存以
婣戚故不能他主媳乃移其姑卧與同榻而空姑榻宿廵
檢夫婦宿廵檢子于堂是亱廵檢夫婦𬒳殺其子訟姑媳
于官姑供有姦楊二舎交月餘矣官執二舎重刑具供抵
興録囚二舎呌寛興疑之語姑若與奸同謀無赦則曽並
持烛為之乎㓙噐何在也姑曰𥘉雖與奸未嘗見其貌祗
曽隔墻馬上瞥晤之殺廵檢時寔不知所以此後亦絶下
一見矣興曰交一月即不見其貌身豈無微瘢識之乎姑
曰記二舎左膞有肉瘤扵是宻勘二舎肌潤無少瘡痍興
乃集一坊前後左右合四十餘家無弗至共具甘結係生
理良民興曰汝䓁扶同各與笞背先従年壮少者𧺫見一
屠者左膞果肉瘤隆𧺫也一訊而服二舎淂釋䆒淂奸故
楊二舎者稍讀書偶乗馬過墻外嫂與姑方在後園嫂語
姑姑他日淂嫁此郎足矣姑笑而心動時屠者以屠刀越
墻挑其竹笋聞此言亱入姑寝自承二舎姑誤以為二舎
也及移榻屠迹榻中二人疑姑他交憤觸二人死姑寔不
與也屠既抵姑滛官賣給配楊二舎以塞其無端桎梧之
苦
　論曰李興以一莭著著一事之以疑而淂白也寔可以不疑
　而淂白也獄有誣服乃更有誤服　三尺者知之
　　程敏政何文渊
程敏政少以竒童聞英宗抱之滕指階下金猊賜若敏政
輒趍下叩頭上曰是子他日當以貨敗也後以進士入翰
林歴官成化中且大拜劉吉使其黨魏璋彂敏政隂事坐
罷尋結中官李廣䓁𣸪𧺫㑹邊帥以七千金托敏政上廣
廣别淂罪自殺軋後為債帥所困遂有賄題徐經之事為給
事華㫤所彂上意不欲竟閣擬該衙門知道敏政恃内閣
援索改擬勘了來説于是並逮經與唐寅乃宻諭法司稍
假不意經直承寅亦不䏻異法司盛稱狂生妄言華給事
風聞不的寅既出口必不能異法司云倘御問而若此吾
軰且坐枉法将如何遂奏情詞不一乞敕午門親勘㫤慮
反案引証同郷舉子方學學受經賄對簿臣寔不知㫤妄
引臣曲證之于是敏政淂致仕寅經充都吏㫤以彂敏政
受金不寔謫南太僕典簿敏政慚服金屑死自賛云生洛
黨之宗居偽學之里敏政生微寔非両夫子之族且偽學
何指其後䧏乩詩云斯文今古一堪哀道學真傳己作灰
又云迅雷不啓金縢惑紫電誰憐武庫才盖猶然自居洛
黨且以賄題為冤也按賄題係苐三問例應程擬許魯齊
一叚出劉静修退齋記通塲莫觧獨經與寅合式属敏政
消息無疑
何文渊字　江西廣昌人永楽中以進士歴官温州知
府超陞刑部侍郎以病乞帰代廟立薦𧺫為吏部侍郎賛
廢儲進尚書尋加太子太保廢儲詔草首句天䧏下民作
之君出陳循口父有天下傳諸子出文渊口當時在廷謂
議論光大對偶最工文渊頗德色四年科道交章暴文渊
貪縦奸邪實跡下詔獄文渊舉詔語乞矜憐乃令致仕後
天順中賛昜儲者咸有罪忽訛傳陳都御至驚自縊死同
鄉侍郎掲稽奏子喬新死其父喬新還訐稽代黄竑易儲
作草並逮以迹涉己徃両釋之李文逹賢嘗云文渊在温
州亷静寡欲一郡大治侍郎刑部有餽暮金者却之好事
者立却金舘于刑部自陞尚書詭譎之迹始露為䑓諫公
論所不容盖廉于為郡時是其干進之媒也雖有喬新為
之子不䏻盖其愆矣
　論曰程賄題上不欲竟而无索改擬何却金以傳子句
　蒙眷而必引自功脱敏政不力永白不至咽金文渊不
　䏻属對不致引帛嗟非天道好還自永之也㩀華㫤訐
　程連景太中徐泰首觧関莭敗露經其同族則經之所
　為泰教之無疑程盖両開門為市矣
　　洪鍾
崇仁洪鍾生四歲父朝京以訓導入京鍾從朝京舟中與
客奕鍾在父懐諦視指父路獲勝至臨清𧺫見坊額遂
能大書憲庙聞之召便殿命書聖壽無疆四字鍾握筆不
應詔上曰汝容有不識者乎鍾叩頭曰臣惟四字不冝書地
遂舁几登書上喜廩翰林讀書陞父国子助教以使撫其
子十八登進士第授中書孝庙中歴官　在蘓州
以潮河川開山致損人命𬒳訐奏不休上煖閣召問劉
徤曰鍾少年敢任事頗自爱李東陽曰可穪述儘多
上曰大臣湏剛正有氣莭多以卑謟不足鍾但無指
　寔不即退健對每值紏弹必形其跡使天下公非最善
　上曰大臣曠職自冝顯黜示戒諸無寔皆留辨事徤又云
　留着辦亊許許之㫖終属貶詞内有卓行似不能堪上咲
　奈何曰只云照旧辦亊上可從之鍾未三十卒
　論曰鍾四歲便知尊君少年多負氣而以卑謟見少當自父
　朝京所訓寕挹損耳録鍾以見帝従涷不滯并見諸大臣
　奬抉善類不惑衆射君臣吁咈良足追慕
　　陳琦孫䁀
陳琦以進士歴官僉事有吏才法行不貸絶請託在江西
奉御史楊茂元命捕盗請曰容忘之如無盗者踰半載忽
於冬至之日盗方牛酒樂掩其穴捕無遺都御史李𥙿子
虐其鄊酷發之得實坐戍罪其羽翼三十餘人𥙿厚要結
不以子故見累遷冢宰故陞琦福建按察副使未即任罷
官琦㱕貧鬻書自給呉文定諸公重之曰冷菴古之遺直
也詔有司月廪之
孫䁀廬陵人以進士歴御史督學南畿簡卷必親不付代
閲雖盛暑篝燈亦焚香端坐一字不遺或曰宴處披對不
妨適意何乃自苦䁀正色曰士人一生功名冨貴發軔此
刻空中有神鍳不可不敬
　論曰陳琦可以善武孫䁀急扵隆文
　　官㢘
官㢘成化十六算為户部員外奉命勘東宫荘田時景州献
縣阜城民田萬項接界東宫荘所𬋩荘内侍冐佔子粒十倍
公家㢘出内侍宻要㢘直東宫講讀可淂㢘毅曰以數萬
人命易一官吾豈為之至其地徧集居人指述故迹以所佔
盡帰扵民援例起科畆三升同事者恕有所忤㢘曰我户部有
害吾獨當之上從所勘
　論曰荘田始憲廟官户部拚一官易數萬人命官不
　止扵亷矣頋名更有進也已
　　陳鉞
陳鉞獻縣人以進士成化中歴都察院岀廵撫遼東時太
監汪直挾擅威福氣薫灼甚欲親徃遼東詗察鹵情鉞聞
之内慴賂直所厚為之餙過又令自廣寕迄山海所暱将
校以勢脅里老候直過頂香㐲地頌鉞功直至廣寕鉞便
服襍侍從中左右勤唯直命直喜因曲譛舊怨蘓江廵撫
牟俸併及同事馬文升兩𬒳逮俸䘚獄文升戍邊從保寕矦
朱永破建刑彛䝉陞賞過當先是尚書余子俊嘗有䟽劾鉞疑
文升所使既王越欲總督行邊子俊又知鉞以風憲大臣不受
莭制故尔沮越鉞与越皆直黨而互相算如此録建州功加
太監汪直韋朗禄米陳鉞陞右都官旗陞者一千八十九人賞
一千五百四人十六年六月給事中吳原劾奏遠東鎮監韋及
搃兵緱謙廵撫陳鉞啟釁冐功失机　罪踵御史强珍而彂
也而踵呉原者𣸪有御史許進䓁𥘉珍忤鉞𬒳逮直于御馬監
先行拷掠然後奏聞珍坐戍于是南京十三道御史徐完等六
科給事中章玄應䓁連䟽户部尚書鉞諸不法不報十九年六
月犬同廵撫郭鏜奏監与大同總兵許寕互生嫌隙寕恐直
之見凌直忌寕之相乹猝遇大敵䏻不僨事上始悟前交章不
妄降敕切責調直南京奉御内監尚銘𥘉為直私人亦公討直鉞与
戴縉皆肖籍呉綬戌邊而銘以貪肆裭職充南京净中
　論曰鉞之才畧大不及越皆在阿丑左右手中却有越
　可無鉞也止以並阿監直而　熖毒人幸至尊悟直非
　而一斧不振其　未䏻為不仁者㢤
　　張芝李應禎
張芝南直歙縣人和治以進士授評事嘗歎曰一職所效有限
言而見聼所禆益者廣屡䟽數萬言禍福淂失非所計每見施
行正德𥘉論時政缺失急正体統以收威柄以保祖業通政
司以䟽中語大犯權侓不敢進羣小忌之出林自學外省有成
績䘚不展其所　為
李應禎南直長洲人清介寡合有中貴欲延為墪師毅不
赴𥙷中書耻伍同官乞改教職正德中各儒學奉㫖分冩
佛經應禎上言聖學優崇豈冝傍襍異教語切直報聞告
家好古愽學喜靣折人過宦不達䘚之日無以為殮友人
為营其葬
　論曰評事之職与開國不司奉行而巳誠然所効不如進
　言且孝庙納諫故淂遂其志正徳𥘉政便己燭及後患
　盖言其所知故切也應禎頋欲以蹇直行子正徳之中
　葉㢤
　　陳智胡喬年
成弘間陳智以進士歴都御史性褊急好椘撻人一盥洗
而七人侍𬒳披額者過半或静坐左右履声輙引跪不𧺫
𧺫加責盖無日非怒目毒頥之刻也偶岸幘脱髪簮自除
剔左指甲失簮地移座覔之怒簮甚既淂簮以抵觸地者
數口喃喃汝可悪吾當折汝姑怒汝𣸪簮之氣平時以前
軰忍性之勸削方木為戒尺上刻戒暴怒三字用自警已
怒彂全以方木代掌木力更甚掌竟忘其戒已悔之曰吾
取其便也前掌或誤及自忍其痛莫訴方木無此故易忘
不如無木遂去尺或暑月裸坐堂皇偶為蚊所嚙憤甚頋
　左右快挐左右素懾智威奔走倉皇不知所以耳語跌足
　如漏獄然之之公禀不見什么然智氣易平公事不為所果
　崇禎中儀真書生胡喬年生有笑癖㓜襁褓便不㑹哭向人
　輒笑然未知所以笑也稍長讀書見劇弄小説或獨坐書室
　大笑不止間四座襍賔一涉詼諧必至破唇竟日致廢寝食家
　人每将舌華新語䓁書盡匿不使過眼遇㓙䘮戒陪從諸人
　不淂一字彂笑最後淂止笑一法笑劇時令人潜從其後不意中
　勇拍其背者一大呼胡某或僮僕偽稱某事急捽之行則笑止
　　論曰七情喜怒其大分也而陳與胡偏受之然怒易平笑
　　不可己胡之所賦更異人相傳明季有浙客七人厯山澗
　　偶停舟一人徃覔所知其六人登岸聞逰見地有菌鮮好
　　競拾淂帰煑食之六人食已忽彂咲不止至扵氣急腹裂
　　死舟子但竊飲其汁雖咲不至死一人帰大駭舟子言其
　　故山人云此咲菌也有法觧之惜已後矣舟子活
　　胡爟
胡爟弘治八年為户部主事天変直言有曰今地震之類
災之小者也西北旱熯父子相食東南飢疫骨肉流離寔寔大
変陛下深居九重未之知耳廼李廣楊鵬引用劉良輔軰
左道惑亂聖心裔醮靡費賦用奉　各䖏􁈇吞狼噬耗蠧
天下不勝數而士大夫昏夜乞哀于權奄貴戚不以為恥言
官瞻前規後莫敢盡言隂盛陽微灾異安淂遽弭臣以邪佞
斥而隂慝自消䟽入未下人為爟深危已而廣等果以贓敗
由爟啓之
　論曰是可為直高不諱者矣至扵重傷帝隐尤為廷
　臣所難豈災警己甚昭徳宫亦稍悸于中為之觧一
　靣乎
　張綵
張綵字　陕西人弘治中進士厯文選郎中病歸踰限
𬒳革焦芳薦于􁃸瑾驟陞僉都尚書吏部嘗語瑾諸司公
餽不取扵官庫則歛扵小民所當知之瑾大開納察御史
胡莭歛餽且至摭下錦衣獄捶死侍郎張鵉少監李宣指
揮趙良合餽銀二萬瑾收其銀于承運庫入官宣良䧏黜
鵉致仕去綵又言扵瑾公左右用事多指名騙財壞事瑾
輒逐去之其他救正頗多衣冠之禍亦似稍减然在吏部
一意勤瑾同朝頗嫉之郎中楊廷儀劉宇黨也綵初親信
之己漸踈有所私求輒不應廷儀恚譛綵于其兄廷和故
事吏部推用大臣必謀之于内閣綵以事權在瑾輒忽之
東陽為之不平及瑾𬒳繫坐交結近侍符同奏啓罪斬適
赦免死内閣後令改擬同劉瑾謀反綵死獄中仍挫其屍
止流其子弟母妻于嶺南以反謀在矜疑也綵為郎中時
楊一清常薦之諳練邊事後綵又薦一清同張永征反者
寕夏及瑾敗䧏南京奉御東陽不可張永曰有我軰在勿
慮已瑾上白帖哀乞衣覘上意上憐之與瑾故衣百件永
惧始令科道合劾瑾坐瑾奸党事連文臣綵一人武臣楊
玉䓁六人綵乃反劾東陽阿瑾事東陽與永謀改坐謀反
律
　論曰綵與東陽一清咸濡足宵小多所救正頋不如李
　楊之幹濟大以是此中猶可自問而無原之者又不若
　康海之大白扵後世雖沉湛甘之也立身溜白之故豈
　不難㢤
　　張縉
張縉以進士正徳中厯任御史廵按浙江是時権在内監
畢真者以内㫖出鎮江西寕宸濠懐􁃸深結真宻行大賄
改鎮浙江意豫章動両浙不煩鞭弭且以牽制分天下兵
勢時濠謀露意朝廷無人不足難以是其黨益踈縉久疑
真㑹真飲縉西湖縉留意不致醉而真酣白眼西湖指曰此
當有見亮時莭縉聞聳然荅以他辭亂之于是日夜警真
出入宻察寺院外来㳺手盤省各庫廢仗責武職操練嚴
整期㑹無刻悞門苓之禁益嚴守更夫柝不更委借久乞
真下牒文武五　議縉故以祭祀公務遲而悮之真以情
促噤不及不淂巳偽言呉山上香意觀营縉伏甲伺之真
䆒無所動全浙之武不入詿誤者縉之力也濠敗真以最
暱伏誅
　論曰濠力能鎮畢真于㳺乃不能免張縉之為浙御史
　濠之踈扵事也真力能致濠全任以浙乃不能制張縉使
　不工為浙御史真之短扵計也
　又曰觀縉所為設咲而消隐禍論語云不成人之悪豈
　易易㢤功與名合不為名而功在更是一觧
　　聶能遷
聶䏻遷臨江人諸生狡鷙殺人棄子衿走代兄校尉出入
朱寕之門夤縁至副千户嘉靖初張桂以議礼見幸朝士
欲途辱之能遷與武定矦郭勛百曲護璁桂䏻遷尋以例
革淂𣸪預脩寔録陞錦衣指揮希掌印璁不許使人告璁
若不如我欲我唾若璁怒曰唾由若吾不䏻曲従以䏻遷
嘗自詡使我淂掌詔獄豈容䑕軰齷齪故持之益堅䏻遷
遂䟽璁三十事以聞上為不下璁党駱安䓁悪之坐妄言
杖四十死
　論曰錢寕之門豈有良校尉䕶璁䟽劾璁能遷　不
　　袁崇煥
崇禎元年七月督師袁崇煥扵平䑓召對自請假臣五年
東事可平全遼可復四閣臣標龍錫道登弘訓皆稱崇煥
竒男子崇煥自詡臣操縱方畧有程有則有分有合只湏
吏兵二部應手還臣新餉六十萬工部全應兵噐且云以
臣之力應東事有餘調衆口則不足上曰朕浮言必不聼
則又要上一語必信行之閣臣云此臣作縣官不入一錢
冝假以事權撤王之臣所佩尚方劍与之便冝行可仍諭
崇煥嚴明號撫恤士䘚与文武同心後在事無所見止有
詭致島帥毛文龍殺之一節文龍牽制不足樞臣不察乃
所責十一罪不足以殺文龍一凡事專恣一妄报刘其祈
来奔踰数一䟽中語言不道一侵盗邊海錢粮一私布通
外夷一分札賜姓襲名一刼客貲一擅收部将女為妾一
拘餓難民一拜魏忠為父結交近侍一鉄山之戦掩敗為
功
　按毛帥𥘉島㨗似倖祇以朝無知兵意欲藉之大恢復
　不無溢羙遂使氣高稍有擅動従来邊将徃徃如是果
　知其不當扼要早加衘移鎮重用彼所部皆逸材自能
　展一臂之用而必殺之在帝意以靡餉故即閣臣錢龍
　錫意有崇煥可無文龍亦不㝎殺之而崇煥以計斬疆
　塲大臣專以堅帝眷則無法矣其中不可問也且十一
　罪皆非不赦且萬無不再勘一辭而㝎之理致使難民
　走活登菜以醸後變崇煥之罪誰能曲觧以寛之㦯曰
　調文龍禦險如矯抗可殺也
　　韓如愈
韩如愈字退如南直興化人以進士歴給事兵科時黨事
紛紜如愈中立柱聮云見地一分南北便是小人脚跟不
着東西方為君子嘗䟽彂山東總兵劉澤清諸奸事澤清
遣人脩幣謝不納且獄其使者甲申如愈奉命督漕澤清
使其標下揚國柱半道殺之朝廷不及問劉宗周䟽劾澤
清及之
　論曰澤清之素六為士林所不可觀如愈之抗䟽鑿鑿
　豈克干城之寄金陵𣸪𧺫乃列四鎮仗以中興閣部史
　　之簡任吾不知其觧矣以兵報私仇公義謂何吾不責
　　四鎮之有澤淸責有此澤清于四鎮者
　　管紹寕(楊兆升)
管紹寕號誠斋南直武進人生負疴貌寝少極貧𬒳大布
若隷人児常詣城隍祠倚柱而歎祠有道士一見驚揖上
座紹寕曰余徃來稠市無低眉視者即不唾廼煩異數我
道士曰亱神夢我明日有布衣即吾祠毋以其貌急收飯
之管寕遂飯道士寒暑用自負神許我為文益工盖道士
亦極禱紹寕之淂如夢中一日也天啓丁夘秋闈道士為
具行李聨㨗廷对䇿策上呈䇿中偶書誠字欠一　一
上援茟為𥙷之閣臣疑上所加意擬最賜一甲苐三名授
編脩紹寕乃厚遇道士曰若不信所夢紹寕老無頼矣崇
禎之李歴南京司業福藩立南都以少詹拜禮部尚書自
監國及登極諸儀禮俱出其手訂䟽請上建文帝尊號紀
年并落遜國諸臣方孝孺䓁教坊司舊籍名奉俞㫖無何
議大婚詔蘓杭競上殊　宦官各以望幸舉輒不称騷數
月紹寕請告去乙酉五月南都不守常州亦從䧏有湖徤
者𧺫一呼數千投書昆陵紳衿凾中自稱義士所致亦無
㝎名獨外籖題云上常郡郷紳管諸位爺以紹寕位尊屈
苐一指也徤者環攻四門城破入斬府署乆之不能守事
敗死知府姜開先初匿去既出借書凾踪跡諸紳責鍰嘗
靣貭紹寕及楊兆升荅詞稍失措氣徑直無所割為壽他
日𣸪警開先檄諸紳共廵城紹寕與時淂一冠髮脅従者
紹寕作柔語義而縦之己矣開先輒指為叛立縳之與兆
升並肆市長子　賢書次子　貢生及妻媳無存者遺孫
甫十一齡先一日偶至其婦翁陳震生家不肯帰若預知
有次日難者倖不死兆升字升芝萬暦壬戍進士擢南禮
科給事中開先責鐶不遂使私人徂擊之血流被靣牽出
東門無敢冤之者
　論曰南都乙酉開先百营舘員亦丐吏曹及䑓省湏誠
　齋潤色一語誠齋以其素不應開先啣之乆時在治舊
　開封薛寀亦頗有不譽于姜者姜曰薛無用不足慮則
　足慮在誠齋矣管楊志莭無所著而以其家殉然則名
　之爲叛所楽矣而湖徤䘚不淂其名頋不名之爲叛不
　淂也湖徤𬒳執昂首就訊訊者曰若何弄兵大言兵汝
　且訊及其黨曰我義士從我皆義士死何惧與其黨皆
　談笑盡
　　阮大鋮
丙戍魯敗阮大鋮北歸従征八閩至衢有黒内院者事戎
馬而好声哦大率所謂邊関調也大鋮以所製劇本春燈
謎䓁上之過自詡以阿黒能詞令黒悦思急顯大鋮而頗
老之大鋮自誇充壮至仙霞嶺軍中率騎上大鋮必牽馬
歩行示矍鑠状百諭不從至頂膓断坐石輙氣絶按大鋮
在越以與馬比擯不録自分馬阮同呼即北歸撫倖苦無
活地偷息浙東余嘗緝廵江口淂其家報勸歸里大鋮不
頋非真自爱其髮願作逋已也或云士英死百計乞憐揚
鞭而白日有見堕崖死
　　論曰楊維垣之引帛不是殺身廼是無虑　可活不如死猶
　　欲以死欺人阮大鋮之渡江不是扈駕廼是無䖏做官
　　不如走又𣸪以走謀官欺不成謀不成徒死何益曰自
　　屠較㨗于法司耳
　　黄斌卿
黄斌卿字虎癡福建莆田人崇禎中為舟山參将属　関
縂兵王之仁部下弘光𥘉謀代之仁鎮　関不淂遂與之
仁隙尋移鎮九江以征蛮将軍西拒左師有功南都敗唐
王𧺫八閩魯王監國紹興之仁入嚴兵魯西興渡斌卿乃
走閩以定策勲封粛鹵伯鄭氏忌之斌卿儀表豊偉両目
紅絲貫睛吐音動聼力任北征事冝唐王心膂伏之遂請
離鄭以數百人屯舟山覌變南京監軍荆夲徹敗崇明海
走斌卿乗危并其軍夲徹見殺而寕國之仁奉魯命分師
舟山為掎角斌卿以　故禁不淂入及丙戍魯敗走台州
之仁退入海𣣔依斌卿則偽請共擊叛將張國柱忽反兵
内刼之仁盡沉其春属之仁死國嗣監國自台州徃憇舟
山斌卿又不納唐事壞永勝伯鄭彩奉監國入其营屯上
螺州乗王祈建寕之勝破㒷化攻福州略外縣幾盡戊子
三月建寕敗監國勢不競㑹彩擅殺魯義興及熊閣都監
國棄閩遂保南田島張名振者故石浦逰擊監國中扈蹕
海上掛定西将軍印常以水師戦崇明敗績𣣔退休舟山
斌卿意沮還保監國南田合力破徤跳所魯進封定西矦
遂勉興斌卿共事松江内鎮呉聖兆北反潜約舟山合應
斌卿不預盟及名振舟膠誤期聖兆𬒳殺名振淂魯都御
史沈廷揚者代死計脱𣸪命南田而名振有故部阮進者
𥘉海盗也久不善斌卿名振毎語激進待釁曲筭舟山又
王朝先四川笛舎人帰朝授千縂為諸流所褁去斌卿父
以武職　四川　部之㝷守邳州國変後從之仁子鳴謙
守　関斌卿以父故部請于鳴謙鳴謙未可偶以鳴謙命
扁舟至舟山𬒳擊朝先堕水及縳見斌卿佯驚吐舌親觧
其縳礼以上客頋朝先性踈率而斌卿以沉摯固防之朝
先欝欝不淂志請移鎮鹿頸頭此海中里許山也去寕波
最近内地矱髮者率帰之衆至三千餘人走糗常百里朝
先有義姪黄犬震者為斌卿部鎮南将軍淂罪斌卿頋無
意即殺之而震惧㣲服即鹿頸求救朝先遂欲仗以報𣸪
以水師不足遂馳書南田邀阮進共事各振許之助以大
艦四十號至鹿頸挿盟奉魯監國直抵舟山斌卿以無𣸪
唐命不能􁃸拒䡖身上監國之舟将以地狭粮寡為辭監
國温諭斌卿仗聼朝先令大震偽报軍機突入猝刄䧟斌
卿左脅死名振乃大言監國之來代唐恢𣸪粛鹵原部自
應恊力衆帖𣸪以監國之命哭祭斌卿葬之以礼優養其
妻孥部下陞賞無分彼此是役也名振寔忠誠苦欲安監
國為此宻計乆粛鹵故部五六千人稍稍疑之或走欵内
地朝先意殺粛鹵可自大而束以監國之命權帰名振中
恚遂欲大露名振𥘉主使狀各振恐叢衆怒遂明指朝先
擅殺斌卿忘誼不赦嘱阮進猝以徤士晨即朝先帳中朝
先未衣奮奪刀殺進数人勢不敵走閣部張肯堂邸肯堂
請避入内室朝先頋身祼不肯入反與進對仗庭中　骨
倒地中鏢死朝先部前鋒掛印縂兵張跨子濟明與吕廷
紀踰墻墜城刼進艦柁工艤寕波内地就欵于北鎮張
軍願以身導入舟山濟明曰陸師萬不冝水戦唯順風直
􁕉舟山之麓身首褁牛皮綿絮可以當銃砲無患然進集
巨艤當要路嚴守辛夘北師每出不利十月督師陳誓師
必進無阻誤更三皷為五皷早彂㑹大霧對面不見人南
風順彂已過進所汛不覺也己登岸進死舟山堕其内
遷
　論曰粛鹵之狡而忌無大志荆監軍王寕國之𬒳殘頗
　為神人所唾而或猶以怒涛三日為粛鹵而生哀豈猶不
　忘唐隆武之所遣欤
罪惟錄志三十二卷之上
　　外志總論
外云者非外也以輔内也以叅内也以寔内也以證内也
内有存体之格如事屑而不登　劳而或缺輔之廼始稱
備内有該收之情如此是而彼非前淂而後失參之乃始
見的内有舉端之法如特書而未詳其委㩀事而未察其
微在附見而事當為之始末在小莭而義確有綱維寔之
乃始稱成書内有矜嘉之隐如全瑜而姑漏其瑕莭可而
溢加之譽失交而猶有可原之情偶誤而䘚有難逭之罪
証之乃始云㝎案至扵傳聞側見即未必果真是在尚論
者虚心衡之以成一是乃它以荒忽盡黜之彼二帝以前
如射日𥙷天蛇身牛首誰作此謊而千載奉之不衰乎
　外志
列朝帝紀逸
　　洪武逸紀
初元主得國有䜟云元運無極只憂日月並行早已拆白
明家獨明𥘉順字䜟拆白為三百八十却後世不用拆白
以為國號以為年號在寕濠偽元早已僣用順字似皆明知
而後用之若明之為號則以明王出世之䜟亦明知而用
之恰又適合日月拆白之解亦竒
相傳帝微時口占一絶天為羅帳地為氊日月星辰伴我
眠夜間不敢長伸脚恐踏山河社禝穿
帝初渡江至太平般若菴時微服僧詰不己遂題詩壁上
腰間宝劍血星星殺盡南蛮百萬兵老僧不識吳雄漢只
𬋩叨叨問姓名僧惧祸洗去更題四語壁上新詩不可留
欲留在此鬼神愁慢将法水輕輕洗洗去毫光射斗牛
又相傳太祖出戦偶宿一家題壁曰二之十古之一左七
右七横山倒出得了一是為二之十係拆白王吉婦得子
為王七字
帝未正位行詔体謹録其一有曰皇帝聖㫖呉王令㫖搃
兵官准中書省咨敬奉令㫖中有云天地祖宗之灵及将
相之力云云後開龍鳳十二年五月二十一日本州判官
許仕傑賫到
太祖渡江時得一大檣之力免於患遂令善檣而歲祭之
給一兵世守之以時有司主祭閱百年猶在清凉門外也
明季申酉之後不知其何如
晏公係江神不詳所自太祖渡江取張士誠風不利舟覆
有紅𫀆者扶救問何來曰晏公也後巨鼍崩江岸神復化
為渙者示以制鼍之法問何人又係晏姓太祖感之後封
為神霄玉府都督大元帥命有司歳祀之
洪武元年司天監進元主所手製水晶宫刻漏備極机巧
中設弍木偶按時自擊鉦皷上語侍臣此所謂作無益害
有益也使移此心以治天下何至滅亡
上感故元之失因論治道有曰歩急則躓絃急則絶居上
豈不貴寛寛而有制施之適中庶兑無弊彼元但縱弛耳
巳又語宋濓古人主每宴逸便思神仙夫使國治民安心
神安泰便是神仙他何所尚
開國事繁上令䟽莭其事粘之壁甲乙治之數日易或云
粘之身衣且徧洪武初擬作閲江楼於獅子山頂先令儒
臣作記率夸語上曰唐太宗繁工作好戦閗宫人徐充容
猶上䟽諌吾廷臣唯諾乃不如女子遂止不作
二年幸鍾山由獨崗歩至淳化門語侍臣頃見田者汗暑
而耘國計百需皆其所出朕不覺惻然于心為司牧者曽
念及否
四年上語尚書詹同三代而上治本於心三代而下治由
乎法本心者道徳仁義其用無窮由法者權謀術數其勢
必敗嘗觀大學衍義晁錯謂人情莫不欲壽三王生之而
両不傷真德秀釋之云人君不窮兵黷武所謂生之而不
傷顧謂侍臣曰晁錯之言所該者廣真氏之之言所見者
切人君䘏民莫重兵刑黷與濫所當深戒
六年上謂詹同声色之害甚扵鴆毒不知逺之小人乗間
納之于滛邪前代以此敗亡者不少况創業之君為後世
矜式者哉㝎諸王宮主歳供之数及官室之制曰唯儉飬
徳惟侈蕩心
国𥘉用人率用聘礼七年上御武楼垂意宿學宋濓以㑹
稽郭傳進且曰彼寄跡釋氏天下竒才也他日従濓得見
傳文立召侍左右偹頋問傳精白乃心獻替無隐擢翰林
應奉陞起居注考功丞
九年上覧宋史見封椿庫改内藏庫謂侍臣曰人主以四
海為家何有公私之别太宗賢主何尚如此作法至乹徳
開寳以來有司計廢貸償内庫是猶為啇賈扵其家以牙
籖别庫晚示真宗善保此足矣迨後世困扵兵革三司耗
竭内藏益懢間稍彂佐軍便謂行其所難豈非善始之道
或缺歟常與侍臣論及女寵宦官外戚權臣籓鎮夷狄之
禍因曰木蠧而風折之人虗而病乗之吾不惑于声色何
有女寵之禍不牽于私爱何有外戚之禍不假以政事何
有宦寺之禍不為所蒙蔽何有權臣之禍兵賦不專何有
籓鎮之禍武偹不弛何有夷狄之禍凡此数事嗣欲著書
使後世子孫以時觀覧随諭大禹五聲治求言切許直言
無隐十月馳諭山東布政吳印曰刑期無刑卿言朕過披
露肝胆為國為民荣名不朽
十年上語侍臣曰賞罰者國之大權必以至公乃可御世
有功者雖踈必賞有罪者雖親必罰賞當功上不為德罰
當罪下不敢怨如是功懲行而天下一踰年復諭礼部漢
高帝斬丁公而封雍齒唐太宗黜權萬紀賞魏徴所謂賞
一君子而人皆喜罰一小人而人皆惧倘或䖏分不當卿
等執奏寕使賞過于罰但不冝濫小人
十一年四月以永嘉朱亮祖奏諭祭安東沭陽二縣之厲
略曰明有礼樂幽有鬼神非礼之祭神亦享國載有祀典
者罔斁今據所奏其勅問之尔持炬者其主孤䰟来告餒
歟生離父母妻子而死于非命有遺恨歟無罪遭殺而寛
未报歟抑有司怠于歲祀有過望歟今乃告汝汝惟禍其
冝禍者福其冝福者勿妄為民害干上天之怒厲自是竟
息
史忠者元末楽工也貌魁梧知書諳音律以恭謹行其便
習洪武中以為教坊司奉銮凡教坊制度皆忠所奏定上
嘗呼老史不名仍賜皂隷四名曰不敢與士夫埓謝不受
又令楽工得給引啇販忠曰奴諸伶耳以偹祭祀侍御之
役逺走非便上可之
太祖視朝若舉帶當胸則此日氣和平若按下則傾朝無
人色矣内侍以此測其喜怒云
十四年上諭近臣曰人主儲財与百姓不同庻人藏冨于
家天子藏富扵天下遂以漢武宋仁為戒且曰百姓不足
君孰与足孔子言之矣古計臣如桑弘羊楊炎自謂能工
理財之術殊不知取財有限而傷民無窮
十五年上語學士宋訥敬天之説後世人主或偶知之敬
民之説則鮮有知者彼自謂崇高民皆仰我于是勢尊則
㤙易薄要知民非元后奚戴后非民罔与守而亦不成其
為后何敢輕視又謂人身之害莫大扵欲欲非止男女宫
室飲食服御凡求私便于己者皆是惟可以制之
上尝召儒臣侍講每有創闢如不如諸夏章作無君亦勝
講攻乎異端章作攻去可以己害講聼訟吾猶人章以為
唐虞之丗不能不設士師但須淂人明允其断可幾無訟
是要使他刑措非真燕刑
十六年上觀唐太宗帝範謂侍臣曰此十二篇雖非帝王
精微之道然子孫克守其言自不至女主竊柄籓鎮驕兵
而唐祚何至遂衰嘗与侍臣論前代脩短諌議大夫唐鐸
称周暦最乆而明之過漢以不任襍覇上曰此不足論周
非成康臣非周召何以祈天永命而有八百之長又謂唐
鐸曰人主好功則貪名者進好財則言利者進好術則㳺談
者進好䛕則巧侫者進大率正言務規諌邪言務謗近忠
諛近爱吾好正而不為所惑則幾矣
十七年命礼臣遼東立學或以邊境可不必上曰聖人之教
猶天也雨露無所不施無有㨂擇昔箕子居朝鮮施八條
之約管寕居遼東講詩書陳俎豆民皆化之况武臣子弟
居邊鮮聞礼教恐漸移其性冝急造之他日可以資用上
又以大學衍義先經後史要領分明使人警省令儒臣日
與太子諸王講説又語朱善人若能以天下之好悪為好
悪則公以天下之智識為智識明又曰萬事不可以耳目
察唯虗心應之萬方不可以智力服唯誠心待之又曰人
之常情常矜已能而好言人過君子反之每諭文臣凡居
官者任雖不同咸冝盡職昔范仲淹居官計日所為必与
食称不足次𥙷之當以為法朕每事詳審後行行之尚或
左一人智慮不周令頼啓廸容悦不言如張禹孔光之徒
难免清議又謂侍臣人主不冝以息荒為無為治天下者
無逸然後可逸朕未旦臨朝夜臥不能安枕常仰覌天象
一星失次便尔憂惕一事冝行待旦即遣尔群臣以此相
勉朕無憂矣每諭武臣閒居無事當与儒生講求古将成
功立業之故獲保全令名幾人又以郭英擅用臨濠夫役
治其私室事露英自引至愚上曰朕曲思所以保全若䓁
乃不自爱誠愚譬農家力田獲穡歲常入官吏賄敗立致
䘮亾求歲給不得也又勅諭諸司各存天理行事若是􁃸
天鬼神不饒御東閣語賛善董倫責難不入扵昏闇䛕難
動明主人臣以道事君母患淂失
十八年侍臣偶以漢明帝為聦明之主上曰獨見非明能
兼聼始為明上苛察下便急廹累吾明不小矣又云漢文
恭儉有之用人尚未合道先拜代来宋昌張武而諸緩以
竇廣國皇后弟恐涉私不相夫為天下用人何私何嫌
甞論仁智姑息不為爱物姦欺為智徒禍身不可儉者祭
祀与賞賚然凟祭濫賞主國者尤所當慎詔各布政司歲
脩六部官賄露必稽何自凡府州縣有犯逓相窮䆒不赦
諭户部古言農桒衣食之本棄夲逐末其弊莫收一執耒
而百待食一坐織而百待衣足乎足食在乎禁末作足衣在
乎免侈用其申明天下
二十年諭侍臣人主一心如明鏡止水可以照物一絲之
染鏡塵水滓涉嗜好而治亂係之矣
當諭呉沉自古淂人而治進賢納諫為人主最要然湏公
其心則自淂之惟其知之不真不但無𥙷反以致悮又諭
理財要當視國如其家君民即父子也子衣食不給而父
獨能稻錦乎
二十一年召考試官陳宗順諭之曰今日偶觀列子鄰子
竊鈇之事因思人疑信生于心信心常出于忠厚疑心多
𧺫于偏私随論五性謂小惠非仁小節非義足恭非礼苛
察非智諒而不貞非信給茟楮令諸儒撰疑信論以廣西
指揮耿良科歛激变江西指揮戴宗入賊賄縱虐特為保
守勅頒諸武臣
二十二年与侍臣論守成之道謂車行峻坂不仆仆平地
慎于危而狃于安也勅武臣不得聞民事劉三咅侍上以
西北風氣異西湏德化北湏威制上謂帝王一視同仁安
得彼此且君子小人何地無之君懐德小人畏威施之各
冝攸當尚書沈縉以賢者難識不肖不易去為憂上曰良
玉委汙泥其色不变賢者是也進一以勸百退一以懲百
逺不肖何難
十五年經眀行脩之士三千七百餘人見上諭自古知人
為難今岩穴豈遂止此数人又得單縣張寕併徴之是年
徴耆儒鮑恂䓁至賜坐頋問命為文華殿學士恂䓁以老
疾辭上曰以卿䓁年高但職東宫輔導免朝宴入從容侍
對恂䓁固辭尋賜還十九年諭礼部主事鄭居貞曰古老
不任政但彼閲歴多而見聞廣逹于事情周子物理可偹
咨詢伏生雖老猶足傳經今後六十以上七十以下可置
翰林偹頋問四十以上六十以下唯諸司噐使之
二十三年潮州府學生陳貭勾𥙷父戍哀祈䘚葉上曰國
家得一力士易得一才士難遂削其兵籍未幾復免孝子
郝安童軍役
上以刑部主事茹㤗素所言五事惡其浮迂遂頒㝎式以
示此後應詔言事者仍多衍文左右阿上指為詆謗上怒
廷笞之宋濂曰彼非有他心不工措詞耳上引覄閲中有
足取乃謾罵阿者若不能諫乗吾意怫以膏沃火非景濂
幾使拒諫自成
蜀平御製平西蜀文而系之以詩詩曰天佑我邦師岀一
律将忿揚揚馬嘶蹄踏畫角声張惟我頴侯智勇難量羌
人稽首壼漿道傍劳我軍行綿藻是降蠢尔戴壽率衆來
當一戰披靡拒城且藏旬日困逼詣軍請降傅将功就再
歌瞿塘天生廖将与傅成㕠江風浩浩𧺫我旌􁊇泊舟連
壘直破瞿関生俘偽主市肆無干遣使飛㨗一刻數関天
生名将兵出農間非朕有能寔由天鍳有臣在南家居括
蒼生而能文舉茟何難謂我採擇輔之班班按文詞或未
甚工而意貭而情謙歸功天人如此如皇陵碑不諱艱難
李慈録重服庶母慈母養母紀夢叙及入濠之故周顛傳
祭天眼尊䓁文贈赤脚僧詩有神憐黔首增吾壽丹餌囊
臨疾乆瘳之句又贈群仙詩有曰匡廬之顛有深谷金仙
弟子巖為屋錬丹利濟幾何人朝耕白雲暮種竹天眼荅
詩有奉天門下洪福大生灵有難不肯醫之句周顛荅詩
有逐片俱来篐一桶浩大乾坤正此時之句
二十八年却道書之献有曰朕知其言非存神固氣之道
即煉丹燒薬之説朕将胥六合于壽域豈止一己之乆視
為㦲一受其獻䛕説事来矣母惑
國初凡軍民嫁娶喪葬所用舟輿䓁物沿元舊多税于官
上諭户部朝廷之大計及纎屑吾甚耻之其勿税
上觀唐書至宦者魚朝恩恃功玩忽謂當時不令此曹典
兵安得有此又云代宗去此曹如孤雛腐鼠断在主心亦
何難事此曹只充使令豈可縱䖏要路朕深鍳前轍自左
右服役之外重者不過傳命彼無威福豈能為患有罪必
罰無赦尝論治道有緩急治亂民不可急急則吾益乱之
撫治民不可優優則吾不使之治又曰人主致聦明有法
以天下耳目為視聼則是非無所隐而賢否自見管不越
户牗吾蒙者多唐玄宗出奔雖田夫野老皆能卜其有是
日至此雖悔何益又曰問君子于小人教之仇君子問小
人于小人教之朋小人毁譽何足慿吾中自辨之又曰天
人無二理人湏刻刻以為天嘗覧古謂侍臣曰楚荘王謀
事而嘗有憂色魏武矦謀事而嘗有喜色喜矜其長憂者
恐其有不足矜必其志滿而驕而佚恐則心虗而勤而受
二主優劣以分嘗罷朝問尚書門克新民間事對(曰)民樂
業矣上曰朕恐未然尭舜在上不能保天下無窮民
三十年上諭群臣人不能無過而心有公私心本公而識
不到与故為之者不同君子之過雖微彰小人之過雖大
必餙人主不可不察十二月上不豫勅問安廷臣朕壽七
十矣非皇天眷頋安得履位如此乆古語云天不與首亂
朕惟無心扵天下故特命之堯舜禹湯文武之世臯䕫稷
契伊傅周召為之臣其有志匡主一也卿等竭誠脩職副
朕至懐
　相傳太祖𥘉所學未能愽洽有編脩張者素好直諫黜為
　山西蒲州學正從例表賀中有天下有道萬壽無疆上
　疑道字經字寓諷逮問供称一出論語一出詩經免罪又
　杭州教授徐一䕫賀表有云光天之下為丗作則上以疑
　付辟按大興龍寺帝原不諱僧　特為改建光字何害作則
　則字音不相同帝不諳字義却明于事賀表中何諷因開
　國尚嚴野乗訛而及比
　　一云上自中道出就沐黔公府沐執奏獻
　破事急一(内)侍衣蟒服冕而代死帝削髪扵淮清橋從
太平門乗馬出歴池州渡浙江投義門鄭氏鄭設髙几坐
之聲鐘　属禮見呼曰老佛鄭有神光閣帝為更書中和
堂三字易之一日鄭宗老入其家廟捧神主而哭帝問故
曰亾四歲幼孫幼孫何悲曰雖幼宗子也帝為澘然下淚
旬日去之如餘姚石梁王氏歴温州入閩已而義門鄭以
田産隙其郷人直諸官郷人無以抵廼彂鄭前匿帝狀以
中和手蹟為証先一日堂額忽無故堕地宗老警輒㷊之
及官牒取額已無㩀一云義門壁厨中果有帝手書𬒳籍
時義門指為書櫃卷袟猥亂錦衣官踈置之一云遜國題
詩有寥落西南云云論者或以感帝事而賦此王弇洲称
初句似竄削舊句不果真以西南二字後所指踪跡皆在
滇黔間一云帝遜國後嘗見蜀王亦詣沐府求𧺫兵两皆
不可乃止住廣西某寺或徃來蜀中一云遜國臣中有遺
孤二人野走覔帝圖恢復潜至廣西見一老年僧騎馬入
寺舉止不凡遂宻以情告已語洩寺僧不能隱出二子坐
妖言律帝曰以吾故殺二子是使两忠臣無後出承無寔
戍二子于邊　驛至京一云帝居廣西山中乏食出玉带
令童子貿以治餐誡曰乗軒人與之值稍奢乗軒人以(僮)
安得此帶告邑令囚入都太監王振以米囊壓斃或曰此
執政大臣詭為此説以安人心耳方景泰初天子䝉塵天
下洶洶民間傳帝不死當國者恐借端生変遂云逋者已
歸其寔(未)嘗還京也一云永楽中廣西太守張文昌瀘州
人淂讓皇以進太宗乃厚賜文昌今其家尚藏永楽中手
敕有給諫傅某者親見之遂力言非正統時事一云雲間
陸采確信其舅氏某䆠滇南偶至太平寺寺老僧言昔建
文帝嘗潜吾寺宿陸因載入史餘一云建文帝更姓楊應
能走僧拂思恩州知州岑瑛執觧京有供状在宦官秦某
家其手蹟也供状云皇親朱允炆年六十四歲耳聾疾係
太祖髙皇帝長皇孫又云初治天下不得太平戊寅年公
皇崩駕允炆于閠五月十六日登基𬋩四年天下壬午有
叔王金川門来允炆従水関出為僧三十九年至今年老
耳聾難以度日思量公皇墓在九龍紫金地上年久無人
拜掃前去思恩州借土兵三十名不想州官有䕶國之心
将允炆捉赴搃府牒送至京允炆若不口供難辨虗寔供
狀是寔一云建文帝携一子至浦江鄭氏家後又納一妾
生四子冐姓曰陳曰仝二仍朱姓朱姓之一讀書為庠生
正統中偶彂狂自云我允炆之後合為爾䓁主人行白縣
鄭氏諸生死挽之得免遂不留令之去而帝左腋有痣初
别鄭時留龍網為記走住福州雷峰寺三保下洋過之泣
拜扵地為之摩足帝微嘱三保舉事泣對不能别去後徙
廣東某寺曽植一荔枝于庭偶布政使有子逰寺従者摘
荔枝許　小沙彌争之𬒳撻帝曰語若父我曽看頋來子
駭歸語父父乃迹之果帝立縊其子死来謁帝矍然何至
是遂他之一云金川開門帝倉猝不知所出一官捧太祖
遺篋出自奉先殿曰曩受命嬰大難乃彂彂得楊應能度
䐑一及僧衣一程濟曰嗟皇祖預為陛下地矣可奈何立
召主録僧溥洽為帝薙髪及舉火帝從水関出外廷傳帝
崩火中濟従亾初入蜀旋走滇南徃来貴州諸𣑽刹後聞
建庶人淂釋出自滇南呼寺僧曰我朱允炆也僧駭白官
府迎至籓堂南面趺坐地嘱請骸骨歸帝郷官以聞英廟
許乗傳至京住大㒷隆寺有司欲以皇禮見則在廷無識
帝者太監呉亮昔曽入侍上命與諸監並立帝所帝獨瞪
目亮若忘之乎亮惧不承帝曰猶記汝嚙棄臠扵地此某
殿事亮伏地哽咽不能荅退復命輒自經死上乃扶帝両
向號為老佛以天年終或曰葬西山不封不樹一云今葬
䖏豊碑現在碑題六字曰天下法王之墓一云今貴州金
竺長官司壁題二律係讓皇手蹟一云今武定府龍隱山
有獅子巔孤峯入雲両石相抱䖏相傳帝尝跌隱于此一
云横州南門之壽佛寺相傳帝遁居十五年楽居善者係
禮部郎中章之父嘗徙夀佛一夕復遁南寕陳歩江一寺
中為人所覺乃出赴京一云杭州錢塘之安溪有東明寺
相傳惠(宗)常潜此厠制如樓葬西山題天下大法師之墓
一云雪菴和尚即属葉希賢亦名希善又名暨與程濟扶
譲皇出走住巴縣某寺一云提學黄潤玉行部田州遇讓
皇皇云胡渶名訪張中寔迹我縦我入蜀一云馮文所嘗
逰黔西永洪菴菴在萬山之中其僧徒相傳譲皇潜此三
十年尚有墨迹㽞存獨王守溪茟記有云䘚于禁中一語與
正統五年楊行祥事彷彿前云闔宫㷊死或傳云亡且云一
僧不避道向廵方献流落江南一律又似行祥得前詩冐
惠廟出者最後史仲彬致身錄誣詭益甚按呉文定寛仲
彬誌墓未嘗及此余有十六辯曰帝子出走何事而五六
十人聞之後此無一敗疑一鬼門可出水関何必復導疑
二金川既啓廷臣驚惧不知所出在外小臣安敢遽入大
内小臣能入而帝不能出疑三兵勢洶􁁻此何時而神楽
道士惓惓夢中之言艤舟待命疑四且二十二人信宿王
昇䖏也疑五遯野亦多人而必以為盡與帝周旋疑六亡
名者必誣之以名疑七仲彬家吳吳之人無踪跡取功名
者乎疑八得相聚疑九革誥敕亦早此係􁃸案而邑丞之
但身臨史氏也疑十既疑仲彬匿帝必大索能哂而去之
疑十一期襄陽胡遂弗後疑十二一再迹雲南必晤帝疑
十三帝既目善冠盖而萬里復走仲彬者再疑十四豈不
聞胡濙之出又奚乎天台疑十五間関晤接無他言而瑣
及所獻疑十六
　按出亾之說傳二十有三豈無一真唯傳二十有三乃
　信無一真也真則一而已矣即譲皇之謚夲自遜國二
　字來此實録之後史家不淂已分例遜國以與靖難埒
　秉筆者不免説謊數百世安之却遜與譲之義猶然為出
　亡作觧也出亡無其實則冝升毅廟之謚先為惠廟尊
　稱曰烈而聼讓之一字以属代廟似頗有合夫代廟𥘉
　實不譲取􁋸後世而確未嘗争之于先宮中不聞一語
　示怫迨監興安敢公言𣸪儲則内既無防于謙為最信
　用不聞榻前一語及私且並無馳諭多助之舉縂以母
　命称尊及𣸪辟後有亡兄為之却好便作一謊曰讓猶
　之為太宗作謊稱文皇夫不争乃曰譲與尚武反曰文
　猶彼上矣
　永樂逸紀
燕王𥘉作難苦無以為名託云欲清君側不足以勇士怒
及両勝後凡從耿李北征陣亾士䘚譲皇有詔這孩児每
不肯用心厮殺以致敗衊子孫勾𥙷入伍茹常以勧太宗
借此示㤙曰自古死王事未聞反以蒙罸諭俱復其父職
死亦免其徭
靖難兵南􁕉江口有鈕阿卜者燕山衛䘚也怯戦夜泅水
至南岸欲遁還吴遇遜國粮舡駕舡者率老弱阿卜乃大
言燕兵百萬至矣恐被執作恫愒倖脱老弱震問如何遂
曰從吾言可得生否無噍類矣乃駕舟北迎敵金川門開
擢阿卜指揮使
燕王舉兵諸䆠侍勸北兵直搗京師遂以得國功之所由
勢遂不能抑制于是各差襍見先是洪武中不任中官又
建文初諸理學家持不近刑人義太過此軰無由淂志遂
消息燕積之不收不二三傳國柄下移不可挽
永楽无年四月諭中外文武群臣治國必審用人或取諸
亡國或録自仇讎唐太宗用王魏房杜可鍳也尔文武皆
皇考舊臣何嫌疑之有其各共乃職
通政使趙彛引奏山東男子獻陳圖者上曰自古用兵出不
淂已仐冝休养斯民修礼楽興教化為久安長治計此軰狂
妄希進用急逐之承天門遺木牌有寳鈔提舉司五字無
姓名條列本司不法数事上曰此小人假公法报私怨毁
之今後有此勿問
二年諭侍臣吾用一人退一人必使天下知之所関勸懲
者大頒詔外國八人行二日矣給事孫璘宻奏八人素非
誠實上曰既去廼言前胡結舌是在人主用之何如叔孫
通在秦則偽在漢則誠裴矩在隋則佞在唐則忠非両人
也尔所言慎勿泄㑹觧縉䓁呈大學正心章講義上諭好
楽最能害治人君但于宫室居䖏衣食玩好無所增加天
下自然無事又語縉朕可否庶務或有失中尔等冝直言
無隱自古敢為之臣易求敢言之臣難所以王魏之風世
不多見
殿試李衝以曽棨榜進士自陳洪武中父死扵法不當違
令干進上曰古聖人亦有罪其父而用其子者但能改父
行可以盖愆朕不尔罪邊衛軍士凡犯流徒慮有棄难易
故犯以希他徙者䛇止許從法科断仍留原衛戍守十二
月却介休民所獻五色石曰此小人倖進也数年民困未𣸪
寕𣸪以此官府求一物則百姓受一害况此石饑不可
食寒不可衣湏之何為
三年上諭吏部蹇義銓選之職但當㩀理不當任情理以是
非為准情以從違為工又曰用人用所長才優者使治事
徳厚者使牧民有才不必皆君子有徳定不為小人慎之
四年御左順門早朝畢召六部堂上及近臣諭曰比事多
午後稍暇卿等從容陳論朕亦有所就啇偶論及壽殀曰
此只勉其在已者以聼天韻子令名無窮豈不是壽間語
胡廣為學不可不知易易在變通而不失其正學士武周
文初藩府臣論易尚有拘滯䖏宜虚心以玩之纔有淂力
五年上与廷臣參酌政事不覚語煩坐乆或以飬氣為言
上曰簡黙非不善但天下之大利害所関言之不能不盡
且不如此不足以盡群情
六年封海神靈惠夫人林民從民間訛傳也所在既立庙
許海行者淂以時祭祀稱天妃其祠扵京師者以先皇帝
配享
七年上行在北平以冬氣嚴凝群臣奏亊乆立不堪始定
常朝御奉天門行叩頭礼畢移御右順門内便殿以次入
奏事其朔望朝如常儀許十一月之朔必行後弘治𥘉尚
書王恕請曰御便殿謂正統以来每日止一朝片時恭對
未悉机務必遵永楽七年之例為可
上以皇太孫有大畧令講讀之暇兼通武亊諭兵部尚書金
忠選民間子弟勇徤有材藝者充太孫随從太孫演武于方
山以侍郎儀智老成正大直言不阿令侍太孫講讀十二
年令太孫随征瓦刺使習行陣諳将土劳苦
十三年貴州布政使蔣廷瓉言去年北征詔至思南婺川
縣大嚴山有聲連呼萬嵗者三礼臣率群臣称賀上曰高
呼山谷空虚相應理或有之廷瓉既以此阿朕大臣不能
正其非且(勸)娟乎
十四年壽星連見礼臣請表賀上曰政平訟理國家清明始
可称賀冬礼臣又以金水河太液池氷凝具楼閣龍鳯花卉
諸状請賀不許
罷海子及西湖廵視官水自房山注海子經皇城凡三十里
向禁　溉至是弛禁輟巡視與民共之
禮部祠祭司郎中周訥請封禅刻石紀功吕震賛之上曰
今天下雖無水旱疾疫間聞有郡縣上奏便惕然于中且
聖經不言封禅汝欲朕為之乎
十五年八月甌寕人獻金丹及方書于行在上曰秦皇漢
武為方士所欺乃又欲欺朕金丹令自食之其速燬方書
毋惑人
十六年礼臣震以耀縣民獻玄兎請賀不許
十七年諭武臣國家盛衰存亡未有不係扵武備之張弛
宋與勝國强弩之末可為􁅏鍳汝等爵禄與國家休息而
比來紀律廢弛隊伍空虛軍士逃亾悉付不問甚至通同
有司受賄賣放一有緩急何以應調廢職悮國不小
令郡縣考滿至亰選其諳逹治体者姑于六科辦事各言
所治利弊仍著禮部尚書蹇義䓁誡之曰扵今不言他人
言之安所逃罪戸部人材高文雅言率直陳瑛請罪之上
曰草野不知忌諱茍有可採勿廢
二十一年礼臣震同胡溁進瑞光圖且言太嶽大智神光
及榔梅灵芝之瑞請賀不許
二十二年中軍都督府咨送習吏事監生七人于礼部上曰
吏事末也誠窮經博古逹于脩己治人之道于吏事何难令
還監就學由科舉進仍諭六科辦事二十人曰諸生當念
何以母負厥職使人求而用之上也而求用于人下也其
勿萌僥倖
　　洪熈逸紀
仁廟為太子時好學尊儒嘗致書賛善王好古有云今晨
覧卿為余所改之詩真有益于日新但卿疾未瘳未及存
問日見優煩豈上古優待高年之体乎憂卿年邁余為學
有日似卿朴古苦口者百無一二趂卿康徤弼我洪業併
望薬石之言嘗侍文皇御座問講何書荅曰論語和同章
上問自古君子難進易退小人則否奈何對曰小人矜才
便無恥君子無欲自守道然則何以小人之勢嘗勝對曰
明主在上彼常勝者不勝矣彼小人必無倖用之日乎對
曰小人之　豈能盡廢湏時警飾之不使有過上喜語
黄淮楊士奇等其動輔之賜聖學心法及務本之訓
洪熈元年上以災異屡見進言者寡嚴諭文武曰比因大
理少卿戈謙所奏過扵矯激朕一時不懌廼群臣迎合朕
意交章責其賣直請置諸法朕伹免謙朝恭自是以來言
者緘口朕扵謙不即含容方負愧咎尔諸臣何遂以盡言
為戒今後各宜蹇諤庶㡬君臣相與之義随令謙朝參如
故更勉時㑹冬至賜賛善王好古以詩有曰清朝盛文治
輔徳資儒耆念子筯力􁑴趍朝諒非冝賦詩有佳致納誨
多良䂓𧺫予淂深趣懐懽浩無涯新陽屇𥘉復况此澄平
時酬劳貺尊酒庶以介期頥
以鄭府審理俞建輔言遂諭禮部各省鄉試令有司体訪
必通今慱古行止端詳者許令入試所試手為標䟽議論
切實者方為中式戲語諸臣使朕應舉可算一状元天子
監國時𬒳譛每語楊士竒天可欺手頼至尊聖明猶淂至
此既而曰吾盡吾子職而已
方視朝見楊士竒入語左右新華盖來必有説試共聼之
士竒奏㤙詔甫下廼見惜薪司傳㫖山東棗課八十餘萬
為宮中香炭之用民何以堪上曰朕煩劇中随手應之不
暇致審其减半行
　　宣徳逸紀
帝為太孫時太宗營天壽山或去歩輦徒歩仁庙体肥有
足疾随行屡蹶内侍扶之漢王高煦曰前人失脚後人把
􁌇太孫曰只怕還有後人把滑語近机鋒
帝有睿才書藝風雅光大愷惻允哉太平天子之言㫖興
豪舉雖内侍小臣不嫌倡和問為微行或称為英國公家
使或称較尉閗鷄走馬圓情鷁首徃徃涉畧尤爱促織亦
豢馴鴿萬姓頗為風俗稍漸華靡然此其餘才性明断不
廢政事時有常中孚者出身微初為廵檢自言得異術能
煮金凡寳玉噐有損能𥙷之因幸人以進輒駖之輙授吏
部郎中之秩
宣徳元年天氣向炎上向侍臣誦聶夷中鋤禾日當午之
詩旦曰朕八九歲時冩倣是詩皇考臨視曰觧否朕以稼
穡艱難对皇考喜今宫車不復矣掩淚移刻
尚書蹇義称漢光武不以吏事責三公上曰功臣概置不
用此亦過矣擇其德望才幹者分掌五府可否悉决於朝
廷為淂之又以銓政不良有云一事得人一事理一邑得
人一邑安推之庻政逹之天下無二致也以言貌求其􁅊
藴盖難
上以懐柔知縣卲原亨奏自黄花鎮至紅螺山去天壽山
遠盡弛樵採之禁以便輸官柴炭因曰材木易竭勿傷其
夲可常資用
釋義勇衛軍閠群児等死罪𥘉群児妻毛氏有滛行李宣
告群児掠其妻毒毛恨誣首其夫与宣䓁九人為盗御史
按群児宣䓁大辟給事中李庸以聞覆勘𬒳盗之日群児
適他事有㩀上諭左都劉覌曰昔隋煬帝同日决二千餘
内六七百人坐誣服豈不冤地下其戒約諸道勿怠
二年䇿試中式于奉天門上諭儒士取于鄉素有㝎論朝
廷復辨其官才貴乎寔濟唐虞之世亦尝敷奏以言但負寔學
者言多剴切無真見者語多浮靡全在激勵成就之又御
門與侍臣語大計謂宋之兵力足以混一而燕薊終不復歸
中國何也侍臣對曰昔石晋以関南諸郡賂契丹飛狐以
東重関複嶺為胡鹵所有宋無險可據用兵誠為不易上
曰進取無可乗長如開寳淳化之時練兵以偹亦足鞏其
門户何熈寕以至宣和小人酷用事并中原棄之
臨晋縣學生員入學甫五閲月御史考彂充吏上曰人雖
上智安能五月有成且年未成童豈堪吏事職官考績黜
陟亦待九年何不近人情如此嚴飾御史而還此生于學
雲南奏新興等塲煎辦銀課其礦夫初令大理衛軍士充
之繼取征交趾又于各衛撥𥙷詔以屯守為急罷之
工部尚書吴中奏製造御用物料請買于民間上曰漢文服
御帷帳無文綉史稱恭儉朕飲食噐用當從朴素就庫藏
所需足矣
三年上閲皇明祖訓謂侍臣自古創業難守成不易是編
歴六年始成所謂創業而𥙿守成之計子孫奉此豈有過
舉然亦賴卿等匡書云監扵先王成憲其永無愆亦古昔
賢臣之以告其君者也
四年寕王權奏祖訓分藩但以親親次第無有品級又靖
江王府将軍與諸王同班不論品級異姓相見行君臣礼
上復書大畧謂鎮國将軍以下逓有品級靖江世子与郡
王公侯文武相見礼儀或荅拜或坐受道遇或讓左或控
馬側立各随品如所云行君臣之礼是教亂也徃者􁃸煦
有所妄指及𬒳執以洪武諸司執掌示之悔已遲矣予以
示文武大臣咸謂来諭徒此為名耳
不碩王先之
時有献厯代紀年圖者上覧之歎曰唐之後不五十年天
下五易生民之祸　矣國家創業垂　貴以仁厚為根本
不然周丗宗英武可幾長世而不能者根夲缺也因以漢
唐傳丗為証
大通関提舉司吏文中負俊才能自為風氣淂罪後詣闕
自陳臣中廣東儋州昌化縣人永楽二十一年鄉試中式
病未及㑹試繼丁母憂乃以違限充吏状望聖恩矜念上
令覆試得預禮部下科
免宣府十七衛軍士歲辦柴炭𥘉都督府所供柴炭役
及邊軍上以陽武薛禄言至九年盡行禁止
上覧史至傅卜之事太息曰君臣相遇豈偶然㦲水流濕
火就燥感應之理固然然由人主窹寐良弼之切不然漢
文以夢得鄧通光武以䜟用王梁亦豈無誤搃之善心生
則明慾心生則闇武帝以田千秌為賢玄宗以李林甫為
賢其知人䖏未講也
襄城伯李隆獻騶虞二出滁州素貭黒文上引太宗之言
為法且曰禎祥之興必有寔德庻幾副之朕薄徳勿勝免
賀
居齋宫諭楊溥朕厭䛕詞直言無隠是所頼也
五年侍臣言漢高祖大度唐太宗英武宋太祖仁厚可頡
頑上曰唐宋開國權力襲取両太宗慚徳尤多漢与我明
起布衣漠礼制缺畧明以文教為先成功文章逺過扵漢
甞論啇周似乎􁃸取契敷五教稷播五糓功徳非常後世
冝享其報至扵長世則在後人順守之又論省官欲以唐
太宗所㝎七百三十員為法曰清心　乃省事省事可省官
上嘗謁陵還昌平東郊遙見農者以数騎徃視之下馬從
容偹詢稼穡之事因取其所秉来三推之耕者𥘉不知為
天子中官露之咸驚伏泥中拜上顧侍臣朕三推力不勝
况終歳此乎人賜鈔六十錠已所經悉賜鈔八月日當食
雨不見礼部請表賀上不許曰君子之過如日月之食京
師不見四方必有者天可欺乎尚圖脩省匡我不迨
上以光禄奇官窃减外彛供給令刑部施嚴治之且曰勿
謂飲食細故不関大體昔華元殺羊享士羊斟不与遂致
䘮師勾踐投醪于江與衆共飲又乾餱之故所係非小
七年上語侍臣人才遭際為难漢唐𥘉造如三老董
泰山道士徐洪客不見用而䔥曹房杜未必間世之才却
藉以成功上行邊登萬壽山廣寒殿歎曰兹山兹宇元順
帝宴逰之所果能如其世祖知人善任仁宗之恭儉勤率
何至為吾祖宗所有嘗觀宋史謂宋之君誠失之弱當時
将帥雖才亦不淂展大抵小人扼之武事何由足展
隆慶衛指揮同知袁泰等奏夲衛原同知李景堪任夲
衛指揮使上不可曰唐自中㵩威權不振河北将帥皆
由軍中所立此軰且欲效之乎㤗聞之憬
上與學士楊溥論淂人溥對廣延攬精攷課諸法上曰
此尚非夲論夫濁其源何以清其流必勤學校董　師儒
然後服官庶几無負
附記上御製廣寒殿記有云萬歲山在宫城西北隅北枕
居庸東挹滄澥西挾太行嵩岱並立乎南大河横帶扵中
俯視江淮一目無際寰中之勝㮣莫加于此因述文皇帝
明諭云建文嗣位信用奸回戕劉宗室兹城孤立一髪引
千鈞矣頼天地祖宗之佑安其危而存其覆汝将来有國
家天下之任近思吾言逺不忘聖賢之明訓詩有賜夏元
吉賜張夲賜胡濙賜馬麟賜徐升拱賜楊荣賜孫忠者過
史舘有云蕩蕩尭光四海巍巍舜徳重華祖考萬年垂紀
乹坤六合為家其餘每題録採佳句花朝詩有云䓤䓤佳
氣藹山河大地無塵海不波此時三農皆舉趾東阡南陌
鷄鳴𧺫丁男把菜婦女饁齊力欲教田畯喜重陽歌全録
歌曰初霜授衣鴻鴈南飛長河水清直見底雲静四山開
翠微轉盻韶華属重九風落梧桐到楊栁家家歡聚賞佳
辰弹筝擊皷傳芳酒時菊紛開五色竒𬗋蔓香壓珊瑚枝
摘茰把菊各相况長共仐年仐日期深居九重重民亊楽
民之楽同民意却憶去年此日正秋髙左仗黄鉞右白旄
東巡邊陲斬􁃸虜束縛醜類如猿猱搜剔巢穴無遁逃倒
挽銀河洗腥臊成武功班師旅六軍意氣凱歌盈路即仐
戢戈􁃅矢天下寕纎塵不驚八極清况值年豊百榖成西
登瓊島一長眺胸襟宇宙同髙眀世傳觴菊令人寿太液
應當釀為酒滿泛黄花作酎上奉聖母齊天萬萬年下飲
臣民共悠乆招隐詩略曰吾觀天地化育功四序五行分
任之軒轅尭舜致熈皡亦有六相兼臯䕫君臣師濟自往
古大厦豈是一木支長林大澤髙丘巨壑豈無懐抱才德
者瀟散幽閒楽其楽天之生才将有為豈使獨善而無施
彼不輕施吾将致之屡下求賢詔眀珠寕無遺中夜有懐
𧺫待旦劳心咨求忘日晏嗟尔賢人何劳空谷有莘幡然
𧺫畎畒傅巗何尝終版築磻溪白首還鷹揚卧龍亦復興
南陽歲旱人間望霖雨大川利涉如舟航黄金如山築髙
䑓待爾為詠薹與莱母為令我悵望思难裁春望有宇宙
無窮生意在山川滿目照人清之句上林春色有物意皆
含春意天心允合吾心之句喜雪歌略曰天地平鋪皆一
色光輝未數瓊瑶白四山蒼翠不可尋但見凌虗聳銀壁
嗟余菲徳居九五爕理功能寄承輔舉觴偕楽拜休祥永
念皇天與皇祖祖德詩始于淳皇以及太祖皇祖皇考叙
述為詩九章以詔後世猗蘭操有序操曰蘭生幽谷兮曄
曄其芳賢人在野兮其道輝光嗟蘭茂兮衆草為伍嗚呼
賢人兮汝其子輔又山水圖歌送長春真人劉渊然者序
云事歴四朝闡玄元之妙著感通之理朕重其去也因取
孔子仁知壽楽之㫖援茟作山水圖賜之而題詩其端寓
所以睠厚老成意萬歲山丹桂秋芳歌全録歌曰秋涵太
液玻瓈碧倒影空眀秋一色梧桐楊栁欲迎霜紅歛芙蓉
澹不芳万歲山前万樹桂聳特凌虗出烟霧連卷夭矯勝
虬龍翠盖蒼惟藹紛布開花又妙如黄金綴粟攅珠浥晨
露雲消六合澄無際但覺天風滿大地夜中晏坐廣寒宫
俯視山河邈人世舉酒酬姮娥今宵玉鑑何嵯峨喜雪歌
又云万㡬之暇坐九重豈不自足鮮與穠一念所重存癏
痌荷戈披甲防虜戎况復懷此為忡忡惟時預兆年歲豊
滋潤牟麦消螟螽騰欢溢喜畎畒農皇皇寳命承昊穹明
明大統紹祖宗頋慚菲薄恒省躬夙夜兢業持寅㳟在廷
文武卿與公恊勤匡翼爕理功相與共醉楽時雍早朝詩
全録曉月流輝炤衮衣九重曙色尚熹微禁鍾纔啓群仙
集韶楽初鳴彩鳯儀栁外祥飈随雨盖花梢香霧護龍旂
鷄鳴羙詠傳千古誰羡陽和者稀上林冬暖全録蓬島雪
融瓊液㻔池水泛氷澌曉日初臨東閣梅花開遍南枝其
他賞菊詩除夕詞玉楼春玉簮花賦西山晴雪詞脱布衫
帯玉楼春梧桐秋雨吟幸史舘重陽詩四景緑竹引大哉
皇言無不寓敬天勤民至意三百萹未必皆出天子腕下
以列諸雅豈有遜焉
　　正統天順逸紀
正統十年登科録改天為䒶字于是景泰中内閣謝表嘗
以管窺霄蠡測海代天字本于北朝周宣帝自称天元皇
不許人有天高上天之称又宋宣和中丞相蔡京用給事中
趙敏䓁奏凡世俗有以天字為名称者悉皆禁革諸臣方
天任改大任方天若改元若甚至承天寺亦改仁能寺遂
至正徳中郎中方天雨參議倪天民御史劉天和俱刪腰
名内外紛紛明年劉瑾伏誅禁弛
三殿初成上御正殿受賀鴻臚官誤賛五拜　儀彂之上
曰今日吉期少拜不可多示有餘何不可竟不問
劉太卿棨尝言英庙淂返駕更自有由具述也先之母係
蘓州人𬒳擄也先之父嬖之生也先土木之難幾且不免
母謂也先吾故君也以臣弑君不義跪且泣以請也先遂
従之按棨在内閣掌誥勅四十餘年豈無因作此大謊存
攷
設西厰初以審鞫妖尼之故遂專任汪貭察奸百户韋英
爲貭鷹犬恣甚御史黄本𬒳撻左都御史李寔与韋英結
爲父子文官被窘辱無算于是尚書以下人　自危内閣
啇輅䓁與六部同日䟽貭年㓜不識世務及韋英奸悪上
即日革去西厰
土木之变傳國宝璽已失天順𥘉孛来近邊石亨請襲耴
之李文逹賢以為璽係秦皇所造李斯所篆亾國之物不
足貴勿輕動兵帝曰然遂出賞安之
上每日五更二點𧺫齋㓗具服拜天畢省奏章部决訖復
具服謁奉先殿行礼畢視朝　退至文華殿与大臣訪問
啇確復省章奏訖囘宫進膳後従容㳺息至申初復閲章
奏暇則听内政至晚而休若母后䖏每日一朝或以両日
寒暑五日一朝左右問上奏章何必親覧閣擬亦可省得
又云至尊過劳亦可稍息上不然之定規晷刻不􁑴且曰
怠荒之害雖悔莫追
皇親㑹昌矦弟顯宗犯法上日法之不行自上犯之姑免
顯宗以家人抵矦為弟乞恩不允礼部郎中李和凂一釋
子通權貴求為侍郎上以李賢王翺言必不許又曰景泰
中凡用人今日陞官明日遄行非例夫文武遷轉未嘗接
言上下之情不通安能綜理
上因奪門諸人不便各邊廵撫姑盡去乆悟不便之故立
𥙷都御史各邊之缺時任用大臣無不與文逹細酌可行
上召䖏士吳與弼曰朕頋問文華殿以重之擬以左諭徳
之衘与弼初見不能對但稱病不受官上再㽞之賜文幣
羊酒舘之復加温諭与弼以伊傅二字在勅戰不能勝辭
益力李賢曰三辭不允亦冝姑受以荅朝廷至意上復傳
諭与弼受職後亦不相拘听其自在秋凉欲歸朕不固㽞
禄其終身不亦可乎終不就下賢之礼自国初礼聘秦元
之䓁至此再見惜与弼所學謭鄙徒負盛典絶後世徴聘
之寔用悉本此
上于章奏苦左右干預無如何私召賢啇之勸以獨断上
曰朕獨断不如所請率形辞色惟卿執沮之彼必奪扵公
議賢曰臣若府怨是激之也陛下灼知不可大都不行漸
可以己
時官校輕出害人上語文達今後非大故重事不遣鷹坊司
内臣奏乞採獵上不許固請上曰即出不許擾害州縣朕
遣人宻訪勿自取戾内臣以上言徒恐之也每入境有司
惧其威歛之于民聚禽而献之復命上果訪得寔数各杖
而黜之
上嘗語大臣朕親政專勤進膳随分未嘗㨂擇去取衣服
亦多随冝雖著布衣人不以為非天子也又曰如鐘皷司
承應除時莭奉母后外亦不輕舉閒則者書或觀射又曰
朕雖極暑曽不揮扇即宫中亦不令人職此雖極寒沍不
近火亦不披煖耳且防眼熱
　　景泰逸紀
景泰元年勅定迎太上皇礼儀一礼部堂上官一員龍虎
䑓迎接一錦衣衛堂上官一員帶領官校執丹陛駕并抬
輦轎居庸関迎接一光禄寺差抬酒飯至龍虎䑓及清河
二䖏迎接一各衙門官至上城門外迎接行叩頭礼一總
督并各营總兵官俱扵較塲門口迎接行叩頭礼太上従
安定至東安門外于東上北門南靣坐皇帝出見畢文武
百官行五拜三叩礼畢太上由東上南門入南城大内嗣
奉㫖居庸関裏接用轎一乗馬一疋丹陛駕只扵安定門
裏接諸臣子奉天門面奏㩀唐玄宗灵武例上皇至咸陽
法駕迎望賢楼上皇在宫南楼粛宗紫𫀆望楼下馬趍進
拜舞扵樓下上皇下楼抱帝泣觧黄𫀆自為粛宗着之粛
宗伏地頓首固辭上皇曰天数人心皆歸扵汝母辭粛宗
乃受此良規冝效若迎駕安定門失太簡使外彛無所覌
瞻亦恐宗室不無輕忽大礼缺遺與情􁋸議特請重定礼
儀奉㫖鹵情譎詐未全慿信恐以大礼奉迎或堕賊計但
淂大兄入城親親尊譲之礼朕自䖏置東安門朕先行叩
頭礼随至南城便殿太上升座朕行礼畢文武宫員以次
行礼况兼太上傳言迎接尤湏簡略悉遵朕命再不許紛
更　召
　　成化逸紀
成化四年午朝吏部九卿李秉等俱失期聮名待罪上曰
尔䓁常勤政勉朕兹奈何羣怠衆慮大譴曰既引罪宥之
十三年雲南廵撫王恕以駕帖不行関會具䟽時軍丁盧
安䓁逸外彛脱還詔刑部郎中鍾蕃錦衣百户宋鑑即訊
忽百户汪清𣸪齎駕帖行事按例駕帖下有司禮監印信
該科掛號各門照出恕以駕帖不合例又錢䏻䓁交通外
國撹優夷方之事兵部奏行方在㑹問不敢狐疑奉行詔
下所司䆒之上性仁爱偶刑官録囚歲上牘上覧之雖當
􁁅宴時必為動容或至廢箸以手抵牘云便与法司説少
緩之無妨
時内臣用事涱甚南給事王　等率同官上書言五事其
五保全内臣如王振曹吉祥事敗雖欲呵䕶之不可淂也近者
大臣或行叩頭之礼或尊翁父之稱因而鬻微賣官擅作
威福今後内臣不許𬋩軍𬋩匠置立田宅其家人義子悉
令彂回原籍仍嚴交結之禁凡大小政事与舘閣大臣計議
断自宸衷俾宦者獲享久長之福上嘉可不能行
二十一年九卿大僚以灾異各陳急政吏科給事中李
俊䓁直指近倖干犯大臣不職今一監添設一二十員或
一事參内官五六七軰以政分布藩郡總領邊疆授引
憸邪投献竒巧如梁芳陳喜韋興軰大臣如廢謙張鵬艾福
杜銘李本劉俊張鎣田景暘張瑄尹直李温軰或老懦無為
或清論不愜而方士道流如李孜省鄧常恩継曉軰左中外所
切齒有旨梁芳三人姑已之殷謙䓁脩省孜省常恩䧏職継
曉為民御史汪奎以上意未决𣸪䟽継曉宻結梁芳它懇罪芳
追奪継曉度牒斬首西市以謝天下且言亡命負販之徒工藝
方術之軰通行傳奉至通政太常鴻臚錦衣中書文思䓁官
太監頋恒有何勲劳而其姪五顧濫授錦衣李孜省縁事之
吏也有何才能而擅要通政冝令所司究革以杜冗濫奉㫖各
誤事官不宄継曉齎去度牒追取繳進
上視朝有男子行東闕門號呼御史于壁劉䂓䓁執之以　詔
送錦衣衛已而坐璧䂓擅執謂當　奏令守御官軍奉㫖拘錄
此必守衛借以卸責上不及察且待奏男子匿無可迹也
上扵宫北建祠奉祀玉皇所用礼服祭　楽舞一依郊祀製
造更製桑章令内臣習之大学士啇輅䓁奏罷之
晋府嫡長子竒湒奏乞存留先王時私自净身二人在府任
使上不許即以其人送亰仍通行各王府及両京公矦駙馬伯
家凡有净身男子即送京母隐違者罪之(六年)
和勇迤北人永楽中祖和寕王欵𣸪叛宣徳中為瓦臘脱歡
所殺王子阿卜只奄窮從帰命授都督勇襲指揮便以塞外積
功歴左都督成化十年封靖安伯食禄中府弗提衛都督
察阿奴奏進海東青上曰此䓁野禽易令人蕩心畋獵有
司其即却之自是免遼東人参及薬材五味子都御史有
奏上曰建州女直頻年入冦民不聊生且多𬒳掠如奏事
寕之日例行
　　弘治逸紀
孝廟登極之時有掌酒内侍適携弄児入禁俄傳帝至惧
猝投之酒甕糜死為同軰所訐或以初踐祚乞恩帝必誅
之
上少育仁壽宫奉王太后謹一日上方􁆽両召方𧺫太后
勅門者勿入上跪謝繼之以泣良乆免視膳勤太后减進
温辭加餐乆弗弛
坤寕宫灾親扶太皇太后避便殿太皇崩宫中行三年䘮
日不去絰帶痛生母紀妃無辜𬒳鴆每歲建齊醮未尝不
泣下間號失聲
太監王禮求廣東採珠之命上不可因中官借外戚金夫
人而重之㠯皇后苦請上出藏珠賜后誡禮再犯不赦矣
庚申六月西安郵縣道安里一車士毛志學偶于泥水河
淂玉璽方圍一尺四卄文曰受命于天既壽永昌廵撫熊
翀以献以上不好夸弗賀
初憲廟爱松江所造大紅細布盖名布寔細絨為之者工
繁歲額千疋帝在東宫曰此布疋数文錦不以易謝不御
及正位革勿上
㑹重陽上口占半聮索對曰仐朝重九九重又過一重陽
䘚不淂其偶
上悪閹寺專權意令各邊分泒粮草俾有專任授簡吏部
尚書屠滽填奏滽不能承上親㝎之户部倚郎統千里參
政都指揮各統数百里自大同宣府抵寕夏溪山險阻某
處冝搭木乗渡某䖏冝作梯飛輓􁧬筭井井如在目中
上勤政每日晨朝遇雨乃免諭有事衙門堂上官由廊廡
升奉天門奏事或趍􁌇地不問奏夲或差錯一二字不必
紏弹經筵講官失儀尤加寛慰
上召都御史等問外事都令廵按御史勘报彼衙門權重
任喜怒顛倒是非将奈何今後務揀老成有識量者母輕
用新進之人傳與各御史知道
大學士劉徤曽薦現任副都劉宇上不荅徤恐上聼不真
復高聲言之上竟不荅他日語劉大夏戴珊劉徤儘可与
計事伹其門下人太襍不言其人隱指宇也宇稍自歛後
于正徳𥘉大壞朝政始服上知人他日工部尚書李某凂
近侍曲行譽上兵部劉大夏語及大夏不荅復大声大夏
復不荅上曰朕知之未真也或云可用故耳困礼監陳寛
奉命㨂選㘴营内官上令劉大夏預辞非例上曰若慮他
日中害朕在何妨適太監岑璋者恃寵不欲預選上頷之
矣乃諭大夏倘岑璋不至為按以法大夏曰聞已有㫖朕
語未嘗傳出𥙷本何謂有㫖及期璋果不至大夏与寛合
奏墇怠事内批夲當拏問姑饒這遭璋惧
上嘗召大臣幄中問諸数政俱已裁定然未有及内府事
者上曰内府事獨苑馬光禄湏朕親理因命科道官及之
令侍郎以下徃清二寺裁减浪費每寺月省十餘萬又曰
天下有司不淂其人所議行皆攵具無实濟湏令吏部擇
之扵先廵按御史核之扵後必得其人人受其福而後可
七年海南􁂜有輸米其國而舟覆者舟中零活漂至依都
(海中/地名)為巡海官軍所獲以聞上令給衣粮舘伴遼東示以
歸路彛以廢命不敢歸詔令通事二人送之仍敕其國王
原其遇風不致深督
内監䖝蟻房虎豹犀象各有職秩有品料如虎之将軍象
之指揮䓁夲扵唐昭宗或衣猴以緋随班行礼名曰孫供
奉又齊後主馬犬承應有儀同郡公䓁號孝庙諒隂莭冗
恐縦異物傷人但令絶食自斃可縦者縦之
后家張氏横侵民田上令司礼葛敬及大理官徃勘不直
張氏敬𣸪命后大怒上亦佯怒佐后輒微語敬勿外露后
意出帑金百分賜勘官曰壓驚
進士潘鐸有䟽乆不下鐸虞不測忽宣鐸将善諭之鐸悮
稱病同官為代鐸具奏上曰鐸䟽字様多錯係不敬朕若
批回話恐挫其鋭可傳示之
嘗御文華殿召閣臣徐漙劉徤李東陽謝遷許令公議批
詞乃以次陳奏上或更㝎二三字或刪去一二句批畢彂
行東陽謂自天順以来三十餘年間尝召内閣垂問不過
一二語如此始稱吁咈前未有以尚書入閣者自丘濬始
十三年大学士劉徤䓁奏視朝散帰成至昏黑如是稽息
恐四彛朝貢無所觀瞻庶政文移或　寝閣况令各邊啓
釁四方荐災尤冝省惕上大嘉可日奏事二次特勤平䑓
之召自兹始
十六年召劉大夏以事不可欲与啇確恐非卿部内事不便
許卿以揭帖密進大夏力言諸弊上輒已之
刑部尚書閔珪讞重獄忤㫖久不下已劉大夏對便殿稱
珪無他上问古何大臣如此大夏引孟子臯陶執之以荅
上頷之明日允珪所擬大夏宻奏内臣事久𣣔𧺫不能上
令司礼李荣　掖岀荣每上稱大夏大夏曰与君踪跡踈
何有過愛荣曰公當朝苐一人誰不欽服
十八年召煖閣問錢法何以不行塩課何以曰敗時上不通
行難以責下又私鋳多淂不償失上令嚴敕有司又監引苦
扵奏討便行夹帶奏讨有額夹帶無　上勑部盡彂諸弊
御史陸儞擬革接逓人役上以舊制不許孝庙明習國事
諸臣盡言尚不能及
上大漸劉徤李東陽謝遷已受頋命帝曰己矣自古云作
善有長年朕自分有心之悪未嘗為無心之悪多有之矣
至此天也時渇甚悵猶錦製遷云何不進勺水内臣曰誰
敢即何不以紗帳曰宫殿髙寒上鼻血滿衣歎曰我做天
子不䏻一口水喫盖上以郊杜感冐院使劉文泰誤以為
傷寒及召御醫徐鎮䟽稱誤醫难治及崩閣臣請加誅文
泰内侍持之獄不决止配逺方或云上憂國用不足尚書
劉大夏曽奏内臣持㩲耗蠧非一従此搜剔囯用自足上
入語皇后后洩之内廷諸大璫惧黨尚藥反其治
　　正徳逸紀
正徳元年四月上始微行好騎射二年二月勅脩上林院
海子行殿三月取趙福䓁六十三人群育鷹子于内苑捌
月楽豹房不復入大内悦錦衣于永漸習隂道秘戲永矯
㫖索囬囬女善西域舞者以進得十二人上復召永女永
以隣人白囘子光之慮事覺致仕三年以競渡龍船為犯
法籍南康縣民吴登顯䓁三家詔民間善眩戲者以聞七
年以賊平賜義子百二十九人國姓朱德朱寕朱安朱國
朱福朱剛皆至都督世襲錦衣衛指揮使而朱採朱静朱
滿朱恩朱䂓五人米自亾鹵得幸扵上最八年五皇荘五
所九年　月上數微行至教坊司觀楽星廟為氊宫以齋
門廡帷幕至於溷湢畢具凡一百六十二間他逰幸率随
之十年三月上習畨經被畨僧服法王綽吉我些些児出
入豹房命太監劉允徃西番迎活佛率指揮千百户甲士
千以珠琲為旛幢黄金為七供饋賜鉅萬討勅十年徃返
得便冝行䖏辦錢物十一年嬖都督馬昻有娠女弟係畢
真妻并召昻姫不應昂妹亦踈溺豹房彬導帝竊出逰獵近
郊数馳幸南海子十二年再突居庸潜出還幸宣府即鎮
國公府第称曰家裡過大宅輙馳入或宣其婦女冨民率賂
彬求免時軍士樵蘓不給至祈民居供㸑諸廵幸大率守
臣具膳送行鎮監捧酒廵撫進筯時以駕未至廵撫袖筯㑹輦
従多廵撫後上需筯急乃曰若我做撫按官决不如此怠
慢終弗罪迎春宣府令女子執毬共僧載轂動毬擊僧首
如是数十車上歡之自宣府次懐来迎駕者㝎称威武将
軍綵聮千前導上戎服褁赤劍而騎諭群臣衣撒大㡌伏
道左以次上紅梵進金花口不得称臣陳羊酒金幣齊声
㳟壽威武大将軍上引巵誇曰幸威武手斬鹵首一于榆
河又齊声叩首萬歳賀夜子入徳勝門宿豹房十三年夏
因祭陵後幸宻雲逐喜峯過湾河以流沙莹意有宝其中
遂有投　詭拾称上獲　口外七月鹵犯邊勅縂
督軍務威武大将軍縂(兵官朱壽)討之壽上自称也尋以
有功加鎮國公爵𣸪出居庸厯萬全至大同居縂兵葉椿
第稱鎮國公搃兵府改都指揮俊所置二店為酒肆榜曰
官食劵而不償至偏頭闋索女樂于晋府樂人騰妻劉良
女善謳最幸左右淂罪乞劉謳中一言為一咲而觧于
是貴近都擅制徧掠良家子女悦上後車數十日有死者
上不聞也十四年七月寕宸濠反勑鎮國公以後軍都督府
親征寕祸平上彂京師九月宴保定府堂与都御史伍符
為藏䦰之戲再不中投䦰于地使拾之罸十数符醉甚上
乃喜宴臨清為具草上視笑曰慢我甚初劉良女送上脱
簮以為記上馳失之召不至則夜飛舸還載與俱南十一
月至淮安幸太監張陽第漁清沍浦賜左右魚責金帛謝
上或屏侍從徒歩入淮安城幸縂兵顧仕隆第十二月至
揚州監呉經矯㫖言上将刷䖏女寡婦夜半飛騎呼門駕至
衢道設炬香霧漫天搜婦女破壁壊垣必出之分送尼寺
淂贖者免知府蔣瑶為民請命觸経怒大優上不知也上至
數獵城南幸上方寺令祁周括鷹犬㤗州并獵戸百餘大
獵三日得劉良女諫乃止閲妓揚州撫按官進宴却之取其
值至儀真禁屠猪示曰勘得百姓之家豢養宰殺固為常理
但係國姓深為不便為　憲行移各府州縣衛所
以小猪上其已畜者送　用如違彂邊逺充軍閲
大江幸民昌本家𣸪閲妓半送御　十五年迎春南京備
諸劇戲享庙仍用少牢二月上有泛浙厯江湘登武當之意
以送濠械至遂入諸諫用鎮國公鈞帖令王守仁重上㨗音
議回鑾受俘漁江口避雨民家夕宿望江樓登金山一再幸
致仕閣臣楊一清第受門䦨之歌幸閣臣靳貴弟貴巳故
令番僧繞其柩誦經三匝知府瑶忤鎮守官頸鉄索從事
至淮安都御史䔥䦨及縂兵官頋仕隆率諸文武恭献賀
功金牌道以花紅錦帳百十上戎服篸花皷吹入城漁積
水池舟上溺𧺫左右歡呼萬嵗龍也龍狎水御躬不豫至
賢得復護衛上偶幸賢　茗上問何自曰寕府
上不疑及寕反宦官受寕賄者率指賢賢乃衆數為寕間
者不勝指衆嘱獄司速滅賢口死張家灣
正德中入閣不由翰林者三人内惟楊一清以才望破例
擢用若劉宇曹元皆以阿􁃸監瑾淂之
　　嘉靖逸紀
世廟祀典説畧曰惟我太祖高皇帝應天作群以繼羲農
尭舜而君天下傳至我皇兄皇兄升遐以朕為我皇考至
親之子命入奉大統繼承宗祧以主郊庙百神豈敢於理
不當為者而率為之孔子至唐而稱王至元而謚在孔子
當時凡諸矦之僣王者茟削而必誅之乃不体聖人之心
如此我聖祖初命天子崇祀孔子於學不許祀於釋老宫
又除塑像止令設主樂舞用六佾籩豆用十特存其號豈
無望于後人孔子曰名不正則言不順言不順則事不成
何不幸身　之㦲于是顔曽孔伋並配於堂上父食於堂
一綱領紊而百目因之墮矣兹朕不得不辯所以防閑於
萬世設有謂朕以位而凌先師寔非原心者是為説加以
申記且有通行非此􁧬断力行鮮不以群言或沮
又御製火警或問有曰或問变不虗生必有所召夫宫中
地窄宫人有三四䖏一房者又不肯相和一人酣睡至火
焚身三皷廵者急救則三十五房盡燬矣此自醉𧺫非災
変也今下令脩省使事　務圖慎美是則可為若夫專譚
禍福務求事應强為附掜隂中古人暗乱人志則自招督
責之過何辭
凡勅諭多不由閣擬率抒長篇于南京脩復太廟之説折
衷于一廟一主良是但令奉先殿香火猶存係正議
御製明堂或問上既稱興献為宗强入太廟又欲以明堂
配父百世不迁而嫌於太宗特尊為祖以便展其私爱畧
曰或問配帝為難奉太宗配庻可以服天下荅曰太宗本
時君之逺祖以父近之親尊之是非人道之正䧏祖為親
經所未聞問曰汝盖欲奉考配無乃爱親而不爱祖荅曰
明堂夲義因秋時物成以報即人成于父之義故父配為
正然則一世一易乎搃用周制為凖以武王行礼奉文王
配之而已問称宗何為不過崇上之義称宗祔廟否曰祔
廟与称宗是一行今文臣以祔廟必祧不如專享
也
陶仲文湖廣黄岡人以倉大使當刑假符録進用免嘉靖中
官至礼部尚書封㳟誠伯子世恩以恩例尚寳卿傳習偽書
招聚奸黨妄造方藥進小􁁃䓁丹其從子陶倣進九白及
兠肚香𫀆劉文彬進經騐仙丹陜西鄠人王金獻五色芝
淂幸亦進百花䓁酒三原申世文進天水生元丹武當山
道士太康高守中進三元䓁丹咸託延年羽化為名不過
房中術耳隆慶初仲文伏誅餘奸退匿
絲綸簿久不在内閣䝉閉之患自是日甚正徳中錢寕
家搜得題奏夲四十餘件江彬家搜出阻抑邊情夲一
百三十六件司礼監隐情不報夲數百件丗庙𥘉此薄𣸪
帰内閣政夲攸嚴凡内閣票過奉㫖事件開載掲帖類進
与六科㫖意題夲逐日對同盖自大學士張璁遵承之
力
　　萬暦逸紀
萬暦三十四年御史曹學程以言事忤㫖繫獄十年矣例
丙辛之年掌印太監出同三法司並録號大審時法司敦請
陳矩矩傳太后慈聖意釋之
雲南民變殺内官楊荣上以左右言欲帰罪有司必緹騎逮
治監矩若口淂行勘結局
荣昌長公主与駙馬都尉楊春元反目春元不請拂衣帰
里衆慮不測䘚召還貶令演礼以懲之
　　萬暦逸紀
竑議始自萬暦戊戍侍郎吕坤以帝鑑圖説例編摹閨鑑
圖説刋行尋皇貴妃鄭氏有序弁其首改鑑字為􁐊字鄭畹
承恩茟也標曰大明皇貴妃重刻閨􁐊序内有脱簮勸講
繼述仁孝之女誡章聖之女訓云云扵是科臣戴士衡撰
憂危竑議䟦閨􁐊之後具䟽明參吕坤假託此書包藏禍
心按竑議有云吕為此書雖無易儲之謀不幸有其迹矣閨
􁐊序中直擬繼述先朝母后将置太后中宫何地且云脱
簮勸講母乃巧行媚道従古有宫闈與現任大臣刻書者
乎破格之恩良厚矣五十寳鏹四疋采幣胡為乎來且聞
坤所進金龍命書盛稱三皇子異日或又曰吕䖏衆詬而
子獨與之何也曰當世名人若張飬䝉劉道亨魏允貞
鄭承恩鄧光祚洪其道程紹白所知薛亨皆稱坤所見極
高夫唐閹執命天子門生宋奸弄權神器宵易仐盟約已
定羽翼己成子韋布之士豈知國家大計後署燕山朱東
吉頓首跋司禮陳矩直以上聞鄭戚畹國泰承恩䓁随有
辯冤續言指戴與樊黨同非聖并請急正青宫以息群惑
所云樊者全椒知縣樊玉衡也玉衡踵有䟽故并及之二
衡坐遣有㫖不必深辯至三十一年又有續憂危竑議刻
夲外題國本攸関亦用前憂危或問体略曰或有問于鄭
福成曰今天下太平而先生常不豫何也福成曰此日事
勢正賈生所謂厝火積薪之下豈以儲位尚或未安乎曰
然矣従官不設尚寓他日更立之意大率母爱者子抱以
鄭貴妃之專擅囘天豈難事何以知之曰以朱相公賡知
之賡者更也相公倡之誰敢不附矦之門仁義存誰則捨
冨貴而趍死亾然則衆附可数乎曰可文則王世楊等(孫/瑋)
(李汶張/眷志)武則王之禎䓁(陳汝忠王名世/王承恩鄭國賢)而貴妃主之扵内
此之謂十亂魯論所云有婦人焉九人而己正合文王捨
伯邑考而立武王之義也問此数人将胡為乎曰数公人
傑有世揚汝忠則靖難之資取之京营自足有汶三邊扼要
矣有瑋駐保㝎勤王弗至也有之楨宿衛禁城誰則斬関
入乎問濟與否曰監矩與妃鄭比周上前胡不濟或曰蛟
門無説乎則曰蛟門險賊善䂓避不身其咎後署吏科都
給事中項應祁撰四川道御史喬應甲書題有萬暦某年
無月日上怒詔嚴緝時閣臣歸徳沈鯉主票本頗為蜚語
所中鯉于閣中供設天啓聖聦牌入必礼之不数日錦衣
崔徳緝淂皦生光弟生彩按生光原係順天府學生員先
年曽自揑名印造妖詩将以中鄭戚包継志并危鄭詩日
五色龍文炤碧天䜟書特地擁祥烟㝎知鄭氏乗黄屋碩
献金錢壽御前後署松風狂客題而生光出名作跋臣偶
従郊外貴家庄拾得此詩讀畢痛哭失聲左右驚覺奪去
臣歸歎曰渠家隂謀羽翼成矣凡我臣子誰不疾首故直
書之或以散其党云則刋板印貼鄭皇親門首各衚衕盡
有之事彂坐革衿擬戍乆之自戍所潜歸改名皦揚字冤
之又刻有恠石岸㳺両草而粘壁十大說内有尔大冤未
白而䂓䂓于小侮尔大忠可傷而䂓䂓于曲謹䓁語時㑹
審者数獨刑部尚書以爲未允礼部尚書李廷机主茟㝎
招十一條一造意報仇一妖詩後有侯之門二語妖書内
復有之本犯原供曽皆記此語一刋工徐承恵供二銀三
錢四分騐字正合一所與工價尚欠一錢四分一承惠供
所刻無邊襠後無年月今邊襠無後有年無月一本犯子
皦其篇供散妖書時見書面票簽有國本收　四字盖誤
攸為收也一承惠票簽有関字即蒲東庙姓一妖書内有
伯邑考語出礼記檀弓夲犯做生員時原習礼記又本犯
詩集有讀檀弓有感一題詩據一本犯妾劉氏供生光卧
房託病不出数日己索刀劈木燒炕一妻妾子女無不招
承及䆒同謀招無一字一㑹審次日親招情真罪當萬死
無辭又次日親招自作之孽夲無同謀親茟在案一東厰
陳矩問何故波我供云厰裡問相連別官供云要緊衙門
盖預防党鄭即喬項二臣搃是鬼揑時其彩無供瘐死獄
中則四明與帰徳沈江夏郭素以議謚及争椘邸有郤欲
激聖怒以甘心諸不與已者走使監矩矩毅不從又御史
康丕揚度必外轉用内監賈忠貞謀妄指僧達觀捕治獄
死有偈云鑼聲不断鈴聲續誰是聲兮誰是聞因憶法堂
鐘皷後古來䰟夢任紛紜聞者冤之諸波及者金吾周嘉
慶張魁禁衞王之禎琴士鐘澄醫士沈令譽百户劉柏時
尋仇互射疑鬼盈車殊非政体然淂是案而震位永安未
必非生光放言之所貽也生光坐磔妻子戍邊事後預会
審御史沈𥙿嘗出差道疾相傳病中見生光索命自悔案
生光涉孟浪竟死又中書趙士禎自生光見收輒神氣沮
䘮淂病亦驚呼生光在眼遂相傳妖書不自生光係誣服
刑部尚書者蕭大亨也以亨不従益疑
　　妃嬪逸(附外戚)
滁陽王㓜子郭老舎洪武四年有㫖説與郭老舍汝再三
留不住汝旧有二所庄田我仍賜汝户部官開除粮草十
一年以隣人貴童児事詿誤出走十七年庙碑稱滁陽無
後令滁州衛千百户王傑䓁供王祀亊庙守宥日㒷蜀王
之國掌衛印者主祀宥氏分献二十八年老舎潜還郷為
費謙所彂觧黒窰塲做工上靣諭放回老舎卒諭葬立石
其後裔謙昇信琥歲一朝弘治中琥以冠帶為奉祀嘉靖
中不與印信止與原授職銜不許干預祀事琥生厚
洪武中(駙)馬都尉歐陽甲偶四妓佐飲上怒逮妓急一
胥曰大賄我活汝若盛粧艶餙可倖免果臨刑謁上祼跣
出上曰痴妮子惑人無恠都尉免死
太祖賜秦王妃王氏係元保保之妹為故鄧妃所妬上聞
召鄧責之鄧言不恭乃命宫人以油楮炙殺之改册王氏
秦王樉不敢􁃸命鄧有二子怨王妃致死母乗王早朝縊
妃帛氣盡懸之梁王知强死恐累二子以病殁聞
初憲廟在東宫多寵英廟聞而戒之更侍以老成者萬貴
妃長扵上十有五與禇五児同預召又皆𬒳寵濫英廟召
各杖百禇死萬絶而甦初憲廟欲幸萬萬要上䏻以我為
妃始奉命憲廟輒與誓後御極遂有偶尊之惑太后孝粛
語上萬䧺悍何所取上曰臣有疝疾非妃撫摩不安妃智
譎外結中貴梁芳䓁招納權貴嘗男子幘服侍左右孝穆
侍上内藏生孝廟雖監敏露之太皇白之上不敢令萬知
託宫墻圯徃視孝庙自敗垣出時尚東布裙上問誰為汝
衣曰姐姐問何食曰乹塩飯上惻然仁壽宫太后撫飬之
未几萬毒孝穆薨孝廟立萬䘚御史曹璘䟽宄皇妣薨逝
之由請遷妃葬縣丞徐頊再䟽下内閣擬㫖時大學士萬
安劉吉尹直意左三日不彂尹曰遅遅両衙門言之必云
沉閣何以謝責遂擬法司看了来説劉曰法司要拿人不
便姑着禮部部請拘萬家親戚内春曽經出入宫闈者究
問萬劉惧甚尹慰之曰此事只冝寛䖏劉加額曰此盛德
之言也頃太監覃安請㫖劉擬先帝存日云云覃摇首不
然尹竟改擬宫闈徃事朕承皇太后洎母后宣慰明白恁
說的都是外靣浮說難憑訪䆒姑従輕䖏上允行之
鄭黄児少與昭聖同戲上無子取之入生武廟張后以爲
子秘不聞内外後黄児父玉坐内失銀茶壷事罪流武宗
時玉欲自白爲劉瑾所誣死初黄児與伴趙氏泣請太皇
太后終老太皇乃召王太后嘱之太后呼東宫宻示所生
母併趙伴後鄭羙人者語洩張后怫上命送黄児刑部仍
以大卓闈襴宻掩歸竟老死太后宫中
童妃者福王長子申松之嫡妃也時未稱丗子妃先是崇禎
甲申福府𬒳賊所躝及王常洵慘死世子由松由松弟由
栢失所眷属星散各不相頋世子携福寳奔淮上巡撫馬
士英及各鎮擁南都立之己鎮臣劉良佐與巡撫越其傑
巡按陳潜夫奉皇后童氏入南都有詔不許廷謁指為妖
婦詔獄潜夫坐不敬亦併見收鎮臣䓁免議余曽晤潜夫
云童氏自叙世子由松嫡妃情寔鑿鑿一時輿從尊稱妃
亦宴受無慙恧遂以南帰余時心疑甚上既勿頋即賜見
可見而閒置之亦可何至斥為妖婦妖婦者挾媚術惑世
之稱與道遇宫人不合即誤進一宫人可無罪両詔獄胡
為且童草奏縷縷錦衣馮可宗訊淂之皆宫中事非民間
所能與聞者搶呼擲地嗚咽甚曰願淂望見至尊一言而
死匪最関切情不至此而上淂奏不一省視直抵之地又
胡為也或云上初稱元后李己故方窮採蘇杭佳䴡不𣸪
念舊果尔託他故廢之古不誼之主亦徃徃有然必不使
一睇山龍何也至壬子在禾晤南中錢秉鐙言童氏寔世
子由松嫡妃竟以世子淂南靣隆重而棄故人為大飲恨
其寔世子由松出亾弟由栢獲遺寳遂自称世子倖立童
氏路逐不知即初擁戴諸文武故不知也詔童氏就訊鄒
太后知之閣部馬士英知之諸在廷故不知也李氏或即
由栢元配恐路洩之遂云李氏道失即不失亦竟失也嗟
乎果常洵在寔淂罪光庙不當立而况世子由松而况偽
世子由栢篡兄而矯以立也當時諸大鎮皆以帝忘其故
后寔本良佐不誣而適凑偽太子王之明事遂謂両大失
徳江上觧体以至于亡豈知国寳真而䕶寳者假事有不
可測如此安淂福府玉牒所載一証之按秉鐙淂之故内
侍然則故老亦多言之矣或云大悲和尚即是由松當不
必然童氏南都敗後削髪為尼後避迹六安州某庵猶自
稱皇后亊覺訊者示以危語令諱之
　　諸王傳逸
岷王楩母周妃死不淂其所封岷未行思犯太祖山陵以
報母死之憾建文中不遣之國文皇得國慰劳之王見上
不稱臣且有謾言上不悦欲以亊誅之王乃惧逃之武岡
詔迹王王列画圖于地曰碩淂草屋三間而己詔従其請
改封雲南治邸以㯶盖之至成化中廼淂易以瓦正德初
淂給楩後禄三千按王史棱亭居王似太貭不及情逃之
說或可存也但洪武末有罷建岷邸待十五年後之諭何居
周憲王有燉爲世子時愽學善書習聞其父㝎王橚元宫
詞之献亦製樂章新声上之上荅賜優衣
趙簡王高燧文皇三子也負勇精騎射嘗疾馳馬入邸門
手扳門閥馬止𣸪双股挾馬腹懸地尺語曰文不過周世
子武不過趙簡王
高煦反宣庙親征既将薛禄難其副或推張信信年七十
有八上老之楊文敏荣曰靖難時信與煦同事智力足服
縣且未老也從征賜善馬髙八尺信重鎧執戈騰躍上壮
之兵将至武㝎煦問大将軍為誰曰薛禄曰禄易與耳先
鋒為誰曰張髯曰張髯老且死矣安淂至此及審視果信
也驚軍中色沮既執煦㷌凡其所造兵甲堅利甚悉輦上
供及英廟北征倉䘚行出所籍兵甲不更製土木之敗悉
委沙漠
寕王宸濠敗其徃来貨賂簿籍為王守仁所淂江彬按籍
依位之尊卑鬻脱之王尚書瓊有十三書夜上彬銀三萬
両折滕以請彬還其書如瓊免者甚衆嘉靖初悉捕䆠官
瓊亦坐下獄猶以賂行宦官率免死論者曰使盡法以警
交通仗此日失此萬不能𣸪洪武中𥘉制矣噫
鄭王厚烷泥古失言為盟津王子祐橏所訐奪爵降庻人
安置髙墻其長子載堉封爵如故橏遂欲奪理府事奏下
禮部礼部尚書徐階議淂親王因事奪爵禾經奉㫖立何
郡王承継國祀按前此子雖未見罪始則䧏封後乃淂嗣
其父始封之爵者遼庻人貴洽長子豪㙷之封長陽王是
也父子並有罪䧏庻人不淂請封者見潚與其子祐柄是
也罪止其身子淂襲爵但未封世子擇郡王署府事已而
彼此相訐仍封其子為世子敕令𬋩府事者慶庻人世子
􁅓楯是也父既坐事即令其子𬋩府事者岷庻人彦沐庻
子譽荣是也至扵親王册寶非干大逆如寕濠者例不進
繳今鄭庻人比之貴烚見潚奉㫖改令旁夫承継者不同
即載焴于父烷所犯情罪無干幸保封爵比之豪㙷先為
庻人及祐柄有罪䧏革者亦異本部不敢援岷世子譽荣
慶世子􁅓　例請命載堉𬋩理而援鞏昌王例請令河南
撫按奏保倫庠相應賢能素著者二人以俟簡命盖以予
奪之柄冝岀自朝廷其人之賢否當稽諸公論也祐橏累
奏图快私忿相應罰治上可之
　大事逸
　　勝國原俗
靼韃原志食生寖皮貴壮賤老逐水草無㝎廬行則氊而
息其嫁娶先通掠至其　或半載乃以牛年駝馬為聘髡
髪蹲踞病則艾炙或燒地卧其上或刀抉患䖏出血愈兵死
為貴葬則歌舞相送以綵䋲絡一肥犬燒而送之凡徵彂
刻木為數以金鏃箭蠟　之以為信後不盡然狼居胥漢
霍去病甞　氏浚稽山李陵戦國䖏燕然山去塞三千里後漢
竇憲敗鹵班固銘于　落山直搗鹵金微山又不峏罕　難
河河源出扵此即元太祖鐡木真生䖏撤撤兒山洪武中搃兵
周興追鹵至此禽胡山洪武中賜名永樂中犁庭勒石銘
曰　海為鐔天山為　一掃胡塵永清沙漠有白雲山賜名
蒼山及沙嶺凌霄峯主馬峯又銘玄石峯勒名峯右曰惟日
月明惟天地壽勒銘玄與之悠之臚朐河玄㝠河　塵河皆
永樂中賜名又銘清流泉扵五曰扵　六師用纎醜鹵山髙水
清永彰我武鳯凰山沙城即元之中都興和為隂山之背車
駕嘗至此鳴鵉成之北東西有大小白顔山可通開平從五
雲関錦雲磧壓鹵川至古交河即　哈喇火州又天錫等六
泉亦永樂中賜名至長清塞亦賜名則南望北斗矣濶濼海
即濶濶納浯兒海周千里榦難　馬凡七河洹其中永楽中賜
名玄㝠池土刺河永樂中敗鹵改名殺胡鎮凡犁庭之師
自宣府出萬全右衛達興和為西路由土木驛經雲州川
逹開平為東路宣府邊西北望為􁅼林或曰冝焚之以衰
鹵射犣中路北望雜山深林宻不便大舉宣府東路相望
重　舋嶂環繞于外為陵寝籓屏最要若夫和寕路即𥘉
名和林者為元太祖建都之地
　　祀典
國𥘉郊廟社禝先農為大祀山川帝王先師旗纛　中
祀㝷降先農亦中祀諸神為少祀𥘉祭服或具通天冠絳
紗袍或皮弁無㝎礼部尚書張筹奏上祀之用冕服乗輅
嘉靖中以朝日夕月天神地祗為中祀大祀致齋三日
中祀二日牲四䓁犢牛太牢少牢色尚騂或黝天地日月加
玉焉玉三等蒼璧黄琮及玉大祀牲入滌九旬中祀三旬小
祀一旬殺　不用牲用果脯從其族也或用素羞大祀中祀有
制帛帛五等郊祀奉先礼神展親報功小祀素帛礼佛帛
王國司府州縣亦用帛　祀則否有楽樂四䓁九奏八奏七
奏六奏奏有歌堂上舞堂下舞皆八佾佾有文有武先師
六佾佾去武小祀則否凡助祭文臣五品武臣四品以上祭
社禝無助大臣五六人陪拜焉小祀則　嘉靖九年更㝎南
北郊皇天上帝南向太祖西向東西各一壇大眀亱眀東西
大明遣文臣挕夜明遣武臣攝大明以冕服夜明以皮弁
服拜跪飲福受一例行太廟時享之礼洪武元年四孟
歲除凡五二年以清明端午中元冬至分四時祝文稱孝子
皇帝不淂稱臣或令長子某挕名淂称皇太子諸祭果寔不
額有即用之著為全三十一年上享太廟顧庭桐梓而愴
泣下因言初太廟安主之夜夢皇考呼朕西南有警果有
邊報神無不存後人務齋㓗以妥陟降成化三年南京司
礼監家丁阮權盗南京太宗神御殊冠金盗䓁物伏誅按
宗庙前殿後寝殿又後祧殿皆九楹各翼而廡寝殿藏主
為同堂異室之制嘉靖中入献皇帝后主于毅皇帝之上
四祖奉祧景皇帝后不淂入廟孝潔陳皇后别殿奉祀立
春特享皇帝祭太祖兮大臣八人祭諸帝分内臣八人祭
諸后立夏及立秋立冬時祫太祖南向成祖西向上于七
宗七宗仁英孝而附以􁓬東叙西向宣憲武西叙東向冬
季中旬擇日大祫四祖与太祖異宣南向成祖以下如故
皇帝献德祖帝后大臣十二人分祭諸帝内臣十二人分
祭諸后奉先殿洪武三年建扵乾清宫左每日禁香朔望
薦新莭序及生辰皆祭此殿用常饌行家人礼嘉靖𥘉奉
皇考興献祀丗家随別立崇先殿既入主太廟乃預奉先
而承天隆廢殿為興献陵祀大饗殿者世庙欲宗祀皇考
以配上帝乃撤南郊大祀殿建大饗殿享上帝尊謚皇考
献皇帝侑享是秋殿未成乃大享于宫右軋隅立極宝殿
既升祔太庙仍藏主原寝大禘之禮洪武七年御史答禄
與權請祭帝所自出上為不行嘉靖十年上親撰祝文書
神牌扵太廟曰皇𥘉祖帝神太祖西向配陳牛羊豕各一
礼三畎楽六奏舞八佾祭畢燎神牌奉慈殿在奉先殿之
右孝宗以生母紀太后不淂奉太庙及奉先為特設祭之
已而憲宗生母孝粛入祀而興献生母孝恵卲亦薦入嘉靖
八年悼灵皇后為淂奉太庙亦祔入十五年　孝㓗皇后
十五年礼官請奉李粛扵𥙿陵孝穆孝恵扵茂陵上又以皇
太后太皇太后夲子孫尊稱若稱􁓬皇后純皇后人嫌于嫡
改改題皇后不淂書帝謚自是罷奉慈薦礼侑　功臣之制
洪武中次中山王䓁十二人一序洪熈初次河間王䓁四人一
序嘉靖十六年進誠意伯六王之下群公之上及营國公
郭英入侑列永義矦之上城意次寕國公之下祧廟之設
自孝宗初立憲庙宜升祔時德祖至英守九庙己偹乃議祧少
詹楊守陳言天子礼七廟祖有功守有德凡號太祖即係
始祖以功論不以統論也夫七廟之間既有始祖又有太祖
太祖配天而不正南靣名與寔乖　并祧德懿熙三祖自
仁祖以下為七庙以後太祖百丗不祧南靣祫祭則尊德祖礼
臣周洪謨倪岳以為徳祖視周后禝太租太宗視周文武冝
皆百世不祧請建祧庙祧自懿祖始上從之
　按古稱郊天天子淂行社則諸矦淂行尊卑判矣分祀
　但别隂陽而尊卑微寓其中若合祭南郊卑与尊嫓大
　不合礼觀孝慈錄之䘮生庶母与列朝生庶母之並稱
太后尊卑以辨率　扵　祀始之景皇既仍帝號何以
　不議　廟礼興献既妄入太廟若邵妃之謚孝恵淂与
　奉先舛繆更甚内臣職洒掃耳外臣与交通者有罪而
　特享時祫大祫内臣淂分祀諸后則又何説也履加于冠
　矣奉慈以意𧺫崇先亦以意𧺫不必丗終一朝可也若
　丗廟則妄擬丗家以私其所生䧟扵不臣是不　所以
　尊抑不　所以親也七廟益二丗室為九國公以穆考
　至徳權宜為此而直搃為九庙全失古義即郊而配稷
　明堂配帝以有稷与文王功徳不可冺故權宜為之乃
　欲以無名之始祖與　之苐四祖一以尊禘一以尊
　庙為不遷是誤認權冝為正　之所谓時者安在配
　天南面不易之制也太宗之並　于郊抑胡為乎父之
　所建子乃篡之与𥘉配天者明有彼此而輒両配天将
　何從若興献天未子而希志配　开配太宗者之
　教之矣侑享誠意列矦下可若营國　誣入之不可
　　請正北嶽之祀
北岳當祀于山西渾源州之恒山(弘)治中尚書馬文升嘗
言之以為今南祭扵曲陽縣者未是事始于李唐飛石之
祠而宋地不及北岳所在故志有恒山飛來之説今冝改
祀恒山為允時禮部尚書倪(岳奏)寢之縁父尚書謙禱于
曲陽而淂岳因名岳不欲忘神授故堅執舊志寔大舜北
廵向在渾源不惑也後嘉靖中或議既已都燕當别建五
嶽　引周都鄷鎬時用吳嶽為西嶽為証卿范拱以為非
是議略曰軒轅居上谷在恒山之西舜居蒲版在華山之
北以此　所都而　設祀事遂
　　皇荘(皇店皇塩)
天順八年憲庙𥘉玄以没入太監曹吉祥地為宫中荘田
在順義縣安樂里板橋封皇荘之設立始此自是東宫亦有荘田
弘治中建立皇荘七䖏户部郎中　軫言天子藏富于
民安淂有荘莊徒厲民宜給還民　亦冝革𬋩荘名目佃
種責租有司併觧
正德中皇荘及皇親功臣各荘田頒天䓁府内共三百八
十餘所合計九萬餘頃按宣庙中許直隷開　荒田正統六年
始令從輕𧺫科景㤗中革自荘田為名諸權倖親暱之軰投
献奏討　額七倍矣皇荘既立遂有𬋩理太監所
帶旗較　名下多為掊尅輸宫　不二三入私槖已不
啻八九因以罔求市利更名皇店奏討塩引名曰皇塩
　　寕濠之變
正德十四年御史䔥淮䟽寕逆畧曰寕王不遵祖訓包
藏禍心招亡納叛潜謀不軌交通　杖積有年歲如致
仕侍郎李士實等皆今日亂臣賊子養癰已成宗社安危
匪細故也給事中徐之鵉御史沈灼　章入時監張忠欲附江
彬以傾朱寕諷内閣降勑切責鎮巡楊廷和以前𣸪護衛故内恐
適上令駙馬崔元勘寕廷和意如宣德中駙馬袁㤗釋趙府
嫌疑勸濠上護衛自贖濠以舊制抄觧宫眷始遣駙馬激
𧺫以士實為太師劉飬正為國師奪船順流襲南康知
府陳霖等遁随襲九江兵偹副使曺雷知府汪頴及衛縣
官屬亦遁濠令師䕫守之參政李斆同南昌府學教授趙
承若旗校十二人賫濠偽檄榜諭吉安至黒潭王守仁唷
繐軍門守仁以偽檄聞䟽中切切以止廵逰逐奸䛕為望
似未力言除濠方畧濠以劉吉為監軍王綸為叅賛指揮葛
江為都督　拱樤弟栱栟䓁總一百四十餘隊分五哨
困安慶不下南畿廵撫李充嗣告變㑹議左順門兵部尚
書王瓊獨信守仁能辨乃事頃刻覆十三䟽首詔削濠属
籍正賊名次請命将出師伯方壽詳防江都御史俞諫淮兵
翼之戸部尚書王鴻儒主給餉王守仁率南贑兵由臨吉
都御史秦金率湘兵由荆瑞㑹南昌李充嗣鎮鎮江許廷
光兵鎮浙江􁅼蘭鎮儀真防瓜州壩傳檄諸路但有能倡
義縳反者封矦仍令南京自守偹操江而下咸自陳耴上裁
務在淂人以固根本盖瓊自賛文成便冝時己籌及此視
濠如魚釡中無為也逮吏部尚書完及太監蕭敬秦用盧明錢
寕臧賢下獄籍其家敬上銀二萬両贖免仍掌司礼守仁
㑹師樟樹自知府伍文㝎而下同官袁州徐璉臨江戴德
孺贑州邢珣通判則吉安談儲瑞州胡尭年童琦推官則
吉安王暐南安徐文英知縣則新淦李羙泰和李楫寕都王
天與萬安王冕及贑州都指揮余恩守仁手書牌誓軍中軍
伍不用命斬隊将隊将不用命斬副将副将不用命斬主
将縂以便冝行遣奉新縣劉守猪間道襲破賊伏新舊厰
南昌驚梯絙入執拱樤䓁千餘人宫眷諸不從行者咸自
焚濠歸援或請堅壁避其鋒守仁曰不然賊已氣沮先声
奪之時遇賊黄家渡一戰賊潰丙辰我兵小却文㝎砲火燎鬚
不退斬賊吳十三濠退樵舍猶晨朝責其軍怯守仁令乗
風縱火焚之賊靡斬溺犯萬人上親征至良郷淂守仁捷
奏止蹕有曰􁃸濠彂謀之始逆料大駕必将親征先于沿
途伏有奸黨期為博浪荆軻之舉㦯有意外臣死莫贖冝
献俘闕門式昭天討布告天下不聴守仁語張永江右困
極𣸪以兵臨之初脅從復𧺫為乱所當長慮永深然之徐
曰吾此出為羣小在君側意默輔聖躬非為掩功来也永
以俘赴行在監忠挾給事中祝續御史章綸肆蜚語毒守
仁守仁微諭市民走郷而老羸候門擬犒北軍忠等預禁
勿受以難守土守仁開誠述北軍離家苦椘且冬至北軍
見尖塜心酸欲帰守仁諭居民當敦主客礼遂梢有給賚
北軍曰王都御史愛我我安忍犯之忠与朱泰朱暉自詡較
射點軍畢以弓矢强守仁守仁三彂三的軍中喝彩泰暉
邊将意怏怏
　　改書瓊崖碑
周大禮嘉靖中􁁎兵東粤至瓊崖泊舟䖏有碑穹立載元
年月大書九字大元張洪範㓕宋于此大禮見之大言太
祖驅胡允合春秋大義尚詔仕元諸臣勿入賀不欲以㓕
元志喜且曰吾祖父世食其毛帝王廟不削其位洪範何
人不自囘念若何地位持何名理出語無遜遂立削此碑
更書宋陸秀夫死難于此八字大禮字子知以進士歴官
云
　諭曰大禮政績不甚著獨此八字可掲中天
　　俺答犯京城
嘉靖二十九年八月鹵俺答入古北口犯都城先是大同
人趙小　素狡通鹵春従鹵中來称鹵强請撫鎮用一妓
詐称總兵女送俺答求和撫鎮怒笞之小挨従墩軍暗招
鹵鹵曰直至北京正陽門外相㑹是夏大同縂兵張逹副
将林椿皆𬒳殺縂督与廵撫郭宗臯陳燿謫戍時薊喜峰
外属鹵通俺答八月従古北潰墻入則薊撫王汝孝猶報
軍守嚴射退鹵反奪馬匹数多也京城戒嚴陸錦衣炳以
衛兵布皇城四門兵部尚書以勇字四营兵駐京城外威
字四营登城守大三营𥙷之各文武大臣督監九門丼粛
撫王儀垜通州東直門安定門崇文門得勝門俱督鎮营
守而朝陽門仇總兵鵉主之已而鹵在白河東岸上賜鵉
平胡大将軍印移营東出上惑邪議城外兵半入護皇城
㑹各邊援兵至鹵渡河結陳東郊日夜火光不絶直到東
直門外従馬房執内臣八人去鹵縦八人歸上畨書求貢
并言朶顔引路事城外居民𬒳傷盈萬號聲徹西苑上令
開門入保鹵掠諸婦女酣飲大教塲中上逮王儀及參将
劉錦等内外失事諸臣是月鹵至白羊口半従横嶺及懐
來張家口出半復囘欲騷天壽山總兵趙四教彂空砲恐
之疑伏不敢入紅門仍出古北口去通計男婦被殺且擄
合六十萬京邊軍竟未與虜一戦将怠於諉避兵習與惰
㳺鹵衆巳入古北縉紳尚為長夜之飲聞報震愕失措兵
部按空籍而不知所遣户部守帑廪而不知所彂噐械必
関請而後可給文移必轉輾而後可通至于犒師之費禦
鹵之具直同児戲豈有乗机應麥之略乎使國家有任事
之臣何必委大權于狂竪子如鵉也
　　召對𥘉政
天啓七年烈皇𥘉立九月朔召對伊始自此凡嚴諭如母
相沿習套如輔臣擔當州縣勿更調勿加派如嚴禁交際
納賄如命李㐮城守錡專理京营湏盡革従前積弊如勒
定挿囚之賞如因亢早齊居文華殿命清刑獄凡明諭如
文臣不爱錢武臣不惜死如武為文所轄文清武自戢如
准行開屯種引之法如議及每年加遼餉六百萬惻然曰
寔出不得已如開納户七工三又惻然曰事例何時止如
督師袁崇煥索餉廷臣請内帑曰朕在宫極力莭省苦不
足辨若寔寔有濟朕何惜此如議裁馹逓凡欽差軍杋致
仕外一切裁革曰如所蠲利在民間纔是如以三冬無雪
三春無雨引罪致禱且云竭誠脩省豈有求而不應之理
因自撰條例付輔臣行之凡詰責如詰科道章奏侃侃入
對時何以但云風聞如論营弊限責京营總督梁世勛清
查整理如遣西僧喇麻赴揷囚講賞意不懌曰在朝無人
乃㐲一僧如面飾大破情靣如詰言官譏朕欺朕諸不淂
效左如勇勅吏弊莫大於賄刑法要得其平如核兵清餉
靣叱韓一良奏對不寔如怒言官召對空文全無寔際頗
形扵色如詰責枚卜錢謙益関莭一事着再審過如言官
毛九華䓁連劾温体仁上日此為謙益報復切齒党同遂
云果為國家𧺫見朕自炤淂度諸臣必懷一私意廼公言
非然必不属草如諭群工吏治民情豈無可言者但是熒
扵賄賂情面不肯寔做即有條陳不過悦耳要緊十不二
三嗣後召對漸反其初諭窮開漁採灾祲日告參罸開復
葛藤不休純任内臣詔獄加餉沮塞諌諍雖有正己率物
廵撫賢則守令無不肖之諭舉潜脩之士罷各道内臣監
視而髙𧺫潜提督如故以至都城戒嚴言人人殊上曰莫
若捐助便又怒罷内臣監督之議輒謫侍郎仇維楨于外
盛氣責侍講黄道周朋比至比之少正邜外謫雖自悔愎
諫䧏座師禮閣臣延儒逄聖陞三人而青𫀆脩省之日以
枚卜濫及房可壮䓁戍尚書李日宣䓁六人于邊及十七
年三月上䇿戦守之計諸臣嘿然上曰朕非亾國之君諸
臣皆亡國之臣矣拂䄂入
　按列聖朝有常期由神廟㳟嘿机務廢閣百弊叢比毅
　廟中以朝禮繁数改為召對之説自經筵外上之俯接
　諸臣者盖寡矣而講筵例不得他及講官不盡諸諸曹
　事冝于是召對二字積弊有六大凡君臣日見則親情
　易通肺腑召對則勢隔而疑生疑生而情易匿日見則
　形觧漸衰粉餙召對則日新而恭作㳟作而偽易滋日
　見則語切不諱艱難召對則体懸而氣促氣促而語不
　　深日見則楽聚或及宴笑召對則異已而嫌生嫌生而
　　責偹自甚日見則中空不存成見自易容納召對則内
　　是而驕露驕露而凌折易形日見則知好不入荧惑召
　　對則内淆而側听側听而中傷莫悟而况帝心好上好
　　察好愎好矯好夸以上六弊而五好濟之其誤國反不
　　若神廟之怠佚大臣猶能持之也胡當日諸臣無苦争
　　召對之非者
　　錦州失事
前鋒八城者縂兵祖大壽之所轄也寕西四城自寕逺衛
迤西沙後所中後所前屯衛距関盖七十里其中三十五
里為中前所属山海関又寕東四城為塔山為杏山為杯
山而錦州最當衝又宋百里為易州則三坌河界之東為
廣寕而遼陽而瀋陽自遼事壞東師都于瀋已全有河東
時大壽僻保覺華島離寕逺十里而寕東西所為八城者
皆委荒蕪大壽既不敢自陳朝廷亦置不問天啓中逆魏
用事酷淂邊功以䕃其姪良卿遂使司礼三劉公押為関
東監督而經理領縂兵趙率敕任烣𣸪事率教以五百人
䕶餉前芟刈荒燕纔至中前所輒報㨗偽稱城中掘地淂
故蔵金盈萬而宻啓􁃸魏開関通啇于是啇走贏百貨俱
集遂使人邀大壽覺華並除地迹寕逺守之稱大恢𣸪東
師𥘉無及扵西也至是乃大警以兵攻寕逺大壽三百人
􁃸距擭勝􁃸魏𣸪令太監陶公紀公提兵恊恢錦州詔既
加䕃爵魏氏陞大壽前鋒提督搃兵掛前鋒将軍印加少
傅專守錦州東師嘗突廣寕至八角䑓而返或曰忠賢果
親督山海兵無不過三坌者崇禎己巳冬十一月東師間
從清山口直入薄都城時總督袁崇煥巳殺毛文龍專任
関東事遂与大壽兼程入関勤王遇東師薊州步将髙勲
三千陳淺勲僅以身免大壽不敢戦趍䕶神京而令禆将
張存仁孫㝎遼等還遏東師之及詔崇煥入見厚賜劳之
移日輒疑崇煥　東師之入磔諸市大壽聞崇煥見收疑
欲東去㑹閣部孫承宗經畧関上大壽請南水関鑰鑰未至
其部將輒斬関岀至歡喜嶺大壽悔曰若不見原此抗􁃸
莫逭矣命其部各散去吾獨存候命時縂兵馬丗龍奉詔
慰大壽且賜上方剣曰誅崇煥与祖氏無与東師猶以大
壽尚壁沙河門意搗山海　分兵直至紅花店承宗急檄
大夀入関應之東師不信淂前鋒箭識不戦輒返除夕破
張家湾明年𣸪破滦州遵化䓁䖏四月破永平出墻子路去
原遼陽　東帰詔以大壽東蹴有功䕃其子澤溥世襲錦衣
指揮四年閣部承宗議城大凌河以固錦州大凌西距錦
六七十里故有城圯用夫頗繁時令中軍何可剛主其事
而大壽以兵䕶䕶七月東師攻大凌圍掘深濠困之三月
城中人相食至生嚙何中軍城破大壽我大敗精兵七千
餘人馬七千餘匹一朝盡數十年積貯無存者大壽麾下
如張存仁䓁皆東帰大壽卒𬒳執厚遇之賜㡌及貂䘮欲令
誘致八城大壽諾盟而返時西恊将張弘亦東帰云此　􁈇
帰山也大壽遂以前鋒将軍印留貭疾上馬東令二十七
從行石甲曰此何用彼印吾縱大壽𣣔令檄八城帰我彼失
印衆疑不興也不如興之印而别遣鉄騎三千随至錦受
城時十一月晨大霧咫尺不辨廿七騎前行晚叩関関閉
大壽継至大壽妻　偔曰大壽失大凌冝死大凌此来非
真令一騎入果大壽妻垂幙与語朝廷恩不薄將負之乎
必以吾䓁為鹵而非夫而無君而吾以而為夫速自裁大壽
不能一語弟大弼曰兄㝎以此數城為贄矣果然弟亦能
生兄奈何大壽曰此帽与裘何自弟应知之矣吾廢諾可
而三千人踵至何以與之且曰降非吾意不降不能帰今
帰矣度􁃸拒惟弟大弼則城中兵尚存二千餘人遼撫丘
禾嘉命東恊鎮孟道䓁勒大壽東反大壽願効死妻曰如
是吾以為夫于是𣸪入廿七騎而缺其一衆猶以大壽不
肘印争譁之則廿七騎之一方負印飢廢馬逸而不䏻前
也乃三千人日午不至益又疑大壽亦不知其故盖霧重
迷錦前百里乃返已苐三日矣屯北門十里外先二騎
北関湏大壽命大壽慚褁靣不肯岀見大弼乃反接大壽
交刃押登城惟一言以决大壽不淂已語二騎鄭重諸公
送我請回二騎駭如是豈能𣸪命大壽出裘㡌投城下曰
持騐之一騎先歸已三千人盡撤去初援師之向大凌也
部承宗疾令搃兵吴襄及團練鎮関内鎮經理鎮並出而関
内道張椿監其軍营長山與東師過戰頗勝已而兩鎮
委議分营營乱東人諜知之驍騎直入内師大敗張監軍椿
𬒳執大凌坐無援敗建州初無文字自大海者分島頭觧字頋
不得華墨往往用木牌削小木使鋭蘸黑煤盡之乆之通朝
鮮無所不備既以文字用人則自椿言之凡通文字者𥘉
為木斤児哈庫賜㡌頂後遂有及第云十三年二月東師
屯易州墾荒欲資粮以困錦州兵部職方張若騏急戦經
畧洪承疇以精兵营錦西門之外二十五里為錦昌堡盖扼
一而難三城之計也錦從南門出十八里為松山衛山有
乳峯最髙立其項可覘松杏与錦之虗寔稍西十二里為
杏山又西三十里為塔山又西六十里為寕逺東師更番
出屯每三月一操大約一人經年両　云經畧乃統十鎮
之師(團練鎮吳三柱縂遼師分練鎮李碧臺及于永寿楊/國柱官撫民王㝎而督標為曺变蛟白光恩撫標王)
(廷/臣)與遼捶丘民仰全隊㑹松山营未㝎　合搗錦昌一戰
不利並休兵寕逺每三日二鎮共戍塔山亦更番疑錦昌
東師失耕粟價十倍扵常久苦之眀年東師掘濠困錦濠
三重大壽兵不淂出入城中粮匱八月之朔經畧洪檄諸
鎮兵先搗乳峯山拔之勢張甚東師且擬委濠走洪乃立
柵乳峯為長乆計十日而瀋陽聞報東師拔城𧺫不論老少
有馬与無馬㽞者殺無赦限五日至錦半道知錦昌不敗乃
日揚兵錦之門外更旗幟示至多錦守者怯經畧洪遂盡
撤所守祖大寿以錦州䧏弟姪大弼大樂朝歌䓁亦降則
是年之三月十五也于是寕前道石鳯臺上守寕西法坐
擅弃封彊之律下獄而令呉三桂守寕逺四城冬十月東
没勒根王以衆入青山口攻薊州直至山東迄淮共破一
百八城越明年癸未四月之杪出墻子路夫督師閣部延儒
遥望而已已而三桂棄四城移其民関内竟守関門
　　木𧺫國併力入關
太宗有女直之地設奴児干都司其後漸大舊號乃更時
同　有木起䓁五國木𧺫者其王之國號也餘四國俟攷
崇禎甲申春總兵西平伯呉三桂奉命乞援于廣寕滿兵
朩𧺫頗不從而為所脅乃併力入関降封為公尋四大臣
把秃羅公曲庇滿故与蘓　恡蘓畋其党圖報𣸪未免把
秃亦敗置髙墻于是木𧺫之封公者𬒳累幾不測支属困頓
生㓜孫召葆字藴　負殊頴工詩文淂優　与故土列宦
部郎偕醝使為筆帖式乃言甲申五國共事之故淂諸家
人遺命故不甚患
　列朝屬彛封爵
　　靼韃
阿魯台永樂中封和寕王
瓦刺馬哈水永樂中封順寕王左平為賢義王把秃孛羅
　為安樂王
小王子俺答萬暦中封順義王三娘子哈屯封忠順夫人
　世傳西寕阿端封安㝎王
　　哈宻
安克帖木兒永樂中封忠順王傳脱脱死權封脱脱従弟
　免力為忠義王代守久之封孛羅母弩温荅失力有國
事世為土魯番所困成化中權封忠義王脱歡甥罕慎
為王䕶哈宻弘治中以脫脱遺裔罕巴為忠順王子拜
牙即嗣竟屬于土魯番
　　西番
如來大寳法王正覺大乗法王又闡教王闡化王賛善王
　係宣徳中封共五王又闡法王輔教王賛化王共三王
　　外洋
安南洪武初封陳日煃為國王永樂中移封胡􁞗為國王
　宣徳中移封黎利署國王事
朝鮮洪武初封王顓為國王十八年移封李成桂嗣王世
朝貢
日本洪武中王良懐稱臣表貢封為國王永樂中國王源
　道義嗣封世朝貢
琉球洪武中賜三王印封中山王察度山南王承察渡山北
　王怕光芝世朝貢
占城洪武中封阿荅阿者為國王世朝貢
真臘洪武中封忽児那為王世朝貢
暹羅洪武中封荅烈昭昆牙為國王世朝貢
赤斤䝉古洪武中封卜烟帖木児為安定王世朝貢
蘓門荅刺永樂中封宰奴里阿必丁為國王
瓜哇洪武中昔里八逹刺請易勑封為王永楽中封孛令
　逹哈為東王都馬板為西王世朝貢
滿刺加永楽中封西利八児速刺為國王
浡泥永楽中封麻那惹加那乃為國王世朝貢
三佛齊洪武中封麻那者巫里為國王
古永樂中封沙里的為國王
柯枝永楽中封亦可里為國王
蘓禄永楽中封巴都葛叭荅刺為東王封麻哈刺吒葛刺
　麻丁為西王封峒妻叭都葛巴刺卜為峒王
古麻刺永楽中封幹刺義亦敦奔為國王
　　畏懐化外較古昔更逺重譯不啻也則自成祖之大度
　　䧺風為之敷被太祖時未及矣祖訓勿勤逺而鄭和之
　　遣以兵従幸而不蹶不然如辱國何而最竒波涛之中
　　初未嘗受封却存故甲子則永楽中意計不及此
　　地土變異
郿縣河涘亂石随手破之有石魚二三寸天然鱗鬛或㕠
或隻俗云藏衣笥可以辟蠧
平陽候馬驛澮河南岸　削每有婦人手蹟或伸或拳宛
然若印削去之内𣸪有然
　山側削或　五六十丈腰間一带可四五尺
　　　　　　或曰関中數䖏皆尔尓
　　諸臣傳逸
中山王逹夫人謝再興女也再興二女長配朱文正次歸
逹乆再興以諸暨降周伏法并誅文正妻逹夫人以達故
時恩無(子)妬逹侍女有目美偶蒙逹一頋夫人輙殺女凾
其目夀逹達驚召宴意鞅鞅上詰得狀上心以謝女乆應
㘴此殺人冝抵遂㽞逹於朝而走使殺謝夫人逹歸不得
夫人號未幾病卆夫人尸棄黄土坡不敢葬後人毎令莭
猶向黄土焚楮錢云
常遇春葬鍾山未数朝守䘚逃散成化二年及十八年兩
被盗彂有䘚韓春者訴兵部官問何以覺彂䘚曰聞王貪
有金珠官怒杖之曰汝監守自供也非汝言盗知之乎于
是遣人啓其藏空塜無棺有藤貫其中而己按開平客(死)
國𥘉無制薄葬棺朽有之無遺骨則何以觧且常有後或
靖難時安寘雲南俗以國仇零擲盡不必盗彂也相傳遇
春嘗与宴上以金陵完宅中無患遇春己醉云臣觀金川
門一㐮陽砲堕矣遇春酒醒悔之嗟此語其為他日壬午
之䜟欤
湯和嗜酒醉中嘗殺人有侍郎王璵之祖甲𥘉為和職行
刑或受命械繫以俟和醒和悔不刑者数一夕和怒其爱
妾令斬之王甲善而藏之旦和泣悼問妾屍曰活在也重
賞甲和老每輿疾朝㑹張真人在帝稱為天師和曰天何
師道士耳張後言傷和保五子皆前䘚有孫十一人長傴
次又次皆英偉時和入朝次扶丹陛足蹶微以目視祖和
上怒坐以忤視其祖不赦又他日和私第又次與客双陸
意萦局内和索子鵞語一再又次不知為何人語謾云昨
日子鵝今日子鵝己上聞之復㘴失飬不赦惟傴者無恙
竟不及嗣封或云内府借其劵而未及請還也和封矦誥
有云前守常州于忠有欠指醉中左石騎危之語也論者
曰傴者冝封
沐英鎮雲南或告英反執京師孝慈欲活之請于上　吾
　吾審􁩷之果有謀勿赦寔無状也乃故跪英以履底鞭
双頬数百血𬒳体然後以私情請帝赦之復乗上醉乞還
鎮上可英妻馮妬上念黔寕怯内留馮京而賜二宫人随
鎮舉二子子稍長詔入宫而令馮視其子馮内恚請偕之
鎮好字之上不許出二子還鎮而令馮入宫自覔其子内
侍公悪馮妬百苦之竟死先是沐府内使收棄女于道及
笄英至内侍家淂一御而有娠馮夫人聞之呼娠者入以木
格夹其小腹娠堕己死而復甦馮必殺之月餘腹𣸪動又
下一男盖孪生也不令馮知至七歲𥘉名琮改名而嗣爵
凉国藍玉武而能詩礼重儒生功與徐常伍性傲在雲南
淂詔納靴鞹中䙝随郊社獨近乘神采英彂帝稍意警及
淂罪臨刑多引諸将冀自免遂以黨盡誅玉乃大呼朱公
謂天下己定何不留一二以防不測盖己灼知燕之必南
下也
廖永忠為将軍時侈用龍鳯等噐物盖相沿乆未奉特禁
諸功臣率有之永忠氣高物恃功語不謹或醉中責佐酒
伎女汝萬歲我免罰伎如言偶聞於帝執永忠付䁀而未
烹劉基過之哀辭為一言基謝不能䘚断両膊以死
開囯武臣以儒術相傳唯李氏文忠能文子景隆能詩所
従客李普温以文士知兵攻㐮陽不㧞普温曰破下　邑
則㐮陽孤果以是取勝時賜田文忠請　膳䘚上疑　為
私其䘚不悦䘚葬聚宝門外或曰此佳地上召其子徃觀
曰地隘縱鴿所止移葬安徳門外七里山
史載傅友徳奉太祖㫖取二子首入报遂自刎御前何喬
逺名山藏具載之又云劉三吾暴卆世廟方后死於火給
諫李清力争以為非是又云徙友徳之家於遼東雲南在
遼東者嘉靖中都御史鑰在雲南者嘉靖中良弼皆其後
及考鑰墓志不祖友徳又雲南志所云謫永平之故不自
潁國但云五世祖添錫仕太祖𧺫家明州訓導歴知大名府
謫雲南永平熲公止三子豈錫添又其子乎按楊慎傳載
脩雲南通志称郷逹欲冐嗣公慎不可若果真其嗣慎愽
物胡却之也乃竟称潁後大扺慎去後事按晋定王妃係
友徳女王請以友徳玄孫瑛加級奉先祀部覆不合例寝
其事
劉璟基次子嘗従延安矦勝宗討甌賊勝宗白其才略上
曰真伯温児也召見厚賚遣還有冨人蔣邦臻素為璟所
不齒啣之㑹督府移文勾逃䘚刘二貫蔣以璟行二誣指
之覊崇道觀道士王松澗縱之入京見上于左暖閣具白
冤状上宥之命襲父爵以嫡廌謝特授閣門使己長史谷
府㑹晋燕以築城隙璟進曰詩云兄弟䦧于墻外禦其侮
二王悟而隙觧後従征大将軍李景隆軍前景隆敗夜乗
雪渡芦溝河氷䧟馬死璟躍升陸走良郷足趾盡裂跛行
三十里㑹其子貊自大同来赴難翼璟歸抗燕死
宋濓題識郝經雁帛詩千古只此一事經字伯常元中統
元年使宋宋拘儀真十五年經題帛云(霜落楓高恣所如歸/期廻首是春/𥘉上)
(林天子援弓繳窮/海纍臣有帛書)中統十五年九月一日放雁獲者勿殺
囯信大使郝經書于真州忠勇軍新舘時己改元至十五
年經不知也明年宋放經歸三月元獲雁汴之金池宋亡
此帛為安豊教王時中所得延祐五年學士郭貫以聞藏
秘書監濓淂識之若蘓武云云此託詞也非寔事按漢昭
使使諭匈奴与武夲傳不合盖漢求武急匈奴詭言己死
常惠引使者夜見武澤中詭云天子射上林淂雁足書知
武在某澤中于是譲单于不信單于謝漢使歸武然經帛
所云上林天子猶似踵為之
吴沉曽為皇子師洪武二十年馬皇后崩意欲立胡昭敬
妃為后沉諌上止弗議而意怫沉称疾乞休許之凡御史
出必令興居沉沉偶欵御史麦飯御史不悦況口占一絶
微諷之御史歸奏無病上間使人廉之報訓塾上怒曰沉
病不訓吾子而民塾乎籍其家㓜子年七歲逃自竇得延
其世沉至京不得見上先是沉蒙恩礼時間請淂如功臣
例免一死上給片楮時不及上前楮輒加膚刑
危素勝囯時声名籍甚或問虞文靖集太樸事業當何如
集曰太檏舌多誇事業非所知無己其余闕乎闕果死守
太祖難其莭庙祀和州至是令素香火其庙以愧之按危
素與黄哻両墓碑皆宋濂所撰称危素為礼部尚書每陳
失自云吾不畏丞相特畏後世史官今元亡而史存危之
力也又云天之于人不能偹或授才而詘扵位或得位而
窘以時素負重望如景星慶雲而逢時亂亡不獲大展豈
不可哀夫知後世史官可畏而二其身以存史又有二其
身者曲茟而称之為能存史両皆犯史斧鉞不赦也湏得
馮道再世並銘危黄為無所可否之觧良便且素歸誠後
可以大展而一無所見則何孟春所云景濓于太檏銘詞
多假借豈過刻哉元亡素年六十有八洪武四年䘚惜素
偷生但六年而不得與　哻共列
袁忠徹相術工盡得其父所傳永楽中為太常丞上嘗出
宋元諸君遺像示之俾言其何以貴袁一見宋太祖太宗
便曰英武真宗以後曰此秀才皇帝耳元自世宗至文宗
曰皆是喫綿羊肉郎主及見順帝獨曰此又是秀才皇帝
以為非郎主比袁不知合尊事語可為合尊左証祝乆明
伯父紳嘗掌教于鄞袁適在籍邀視其家之人及學諸生
時無言既别去私上小圖章二与紳曰給事中章允明父
灝曰參政之章後果如其官
楊士竒以挕琴江縣琴江令罪死惧乃更名立可逃武昌
遇吴人楊翥甚異之立可告以故翥以舘糓譲士竒而更
授徒十里外建文中以薦為吴王審理副時北平有走間
京師者付審理鞫士竒未及公座失間者王令指揮某草
奏以聞乆乃得其人伏法後太宗得國指揮以吴王故伏
誅士竒遯歸得免乆之觧縉薦其才以翰林脩撰偹頋問
編脩周孟簡作文送一教職引壬竒彂端若曰教職勿輕
視士竒實欲諱前挕琴江教事悪孟簡彂之乃出孟簡某
府長史己學士縉罪死妻孥䓁乆繫士竒不能救侍郎羅
汝敬為之不平衆言之士竒乃請於仁廟得釋晚年酷爱
其子稷所為不法事不勝指時與郷人争墓所為金牛下
水形者交訴于朝法司以士竒子不敢决就問士竒士竒
謂同郷汝敬長者苐一問之汝敬正色曰吾不知其其他
但每歲見鄉人上塜耳竟還其人士竒積恚㑹朝命選丈
臣行邉士竒以汝敬應詔䘚遇虜敗堕眢井幾斃乃歎曰
吾不能同西楊扵朝矣致仕歸時王文端直素與士竒同
里善尝以士竒子稷所為告士竒士竒念世質善謝之稷
才能餙過㑹父歸省􁩦使人曲言父前士竒反疑直踈之
出直吏部㑹陳循前蒙仁廟殊眷欲陞學士而西掦抑之
但除侍講循啣士竒切㑹楊文敏荣卆郷人愬其子于朝
付錦衣以文敏故予反坐仍蒙尚寳之䕃士竒知循欲導
衆口掲稷私以文敏有例不甚憬時監王振專权不告士
竒遽收稷勘之得寔坐重典三楊𥘉俱有免死勅士竒次
子道匿之不出竟不赦吴訥者黒窑世匠贄文貞以文陳
嗣𥘉塾師贄攵貞一詩皆引薦訥為都御史嗣𥘉為五經
愽士士竒之憐才寔可嘉
楊荣子泰與西楊子稷皆不檢泰嘗貨人鉅萬掠子女致
釘一人扵棺白日焚之泰子燁指揮使𬒳逮時先一日逸
去及泰病死変姓名入京贅一軍家居五年為其妻所覺
以聞上親聼重刑不承獄死成化中原文敏還其所籍
于謙兵部時侍郎項文曜曲黨附謙士林咲之称文曜為
謙妾每待漏文曜必附謙耳宻言即無関大利害意以私
之使見者稱二人一体無間也及文曜遷吏部復曲狥何
文渊言官劾其憸邪頼于謙力保之吏部王直于謙𥘉称
為君子儒文曜毁直為老腐謙溺其毁遂輕直語賢王直
何不告歸謙壊文曜見斥
荘定山孔晹稱疾不揖客特徃謁陳献章誡勿言献章匿
之孔晹同年頋餘慶知之亦謁献章問孔暘何在献章不
言故餘慶語次輙曰誠為入道要義果然乎献章曰是也
曰公扵此字尚湏參着献章愕然不知何指曰定山在公
所而公云云犯妄語戒矣又以献章出入必請命于母夫
人因曰倘入内何以為詞献章以求嗣對定山曰太夫人
方孀居而胡出此献章無以應㑹常熟周木者確遵問視
之礼晨必就父寝問安父不應又問至再三父怒叱之老
人方酣睡胡惱我出告人子不許我完夢時人為之語曰
周木問安献章求嗣
李夢陽負詩名在主事時或乞書一便面贈殷甲夢陽不
知殷何人殷亦不省夢陽偶以便面示人称當今才子殷
識之及𬒳逮殷寔為劉瑾掌家詭瑾命嘱官校善夢陽至
京又言於瑾出便面為証若曰夢陽𥘉未嘗無吾軰也瑾
使人通意必一見入長揖叙謝而己瑾餌以大官夢陽曰
有疾不勝事固辭
李西涯父淳以軍餘為渡子有婦日徃返渡者再淳問故
以走飯夫獄又不免堂上翁姑朝夕也淳誼不受渡值因
以長厚聞己而有老叟示淳吉兆令抱親骨葬之視白狐
卧䖏為的却不强令狐去他日果見白狐時天明不淂己
警狐走埋之叟曰若子至三公孫則衰矣生東陽以神童
早隽称淂君常以詩文延引後進有識之士謂数年之後
一畨詩文之徒不諳經術必誤蒼生尚名矯激致傷元氣
因念閣臣劉健時信陽何景明以逸才十五登鄉觧十九
預㑹榜俗論必入翰林徤曰此子福薄能詩何用竟除中
書舎人未四十䘚東陽代徤為首揆亦頗抗䟽救㧞景明
於是四傑七才子繼𧺫樹幟互標榜瑾敗御史張芹劾東
陽礼瑾過于卑屈不無名莭之累云東陽獨子兆先未免
姑息以是子雖才而澆無䋲尺致病父以其曠業題書案
云今日栁陌明日花街焚膏継晷秀才秀才時偶風変兆
先亦題其父案今日黄風明日黒風爕理隂陽相公相公
觀此放言知西涯之失教也兆先弗論矣
王守仁子正億億子承勲歴嗣新建勲無嫡子先進先逹
係庻子而進又無子自應逹後業弘入継進為子待襲業
弘毋章悍以素隙不肯出繼曰祖封自在也進恨既襲爵
請立守仁父華之後業洵者為嗣以業洵為司馬業浩嫡
弟勢刼之也盡有其家産已度非文成後安得後文成不
如為徳于㓜支承勲弟承恩之子先通冝嗣可不問前産
而輙飛誣業弘父逹為乞飬逹係中子也㑹審時庭鞫三
語先通不能對問何以前後両子皆真而中子獨贋又何
以無後之両子皆真而有後之中子獨􁃰又何以勲妾沙
氏既有子且有孫却預知両子一孫之或絶或夭而中抱
一乞飬乃託言先逹之贋巳曾具䟽留中疏草覔不得獄
十年不决以業浩摠督両廣力持之故業弘呼闕舉刀抹
頸竟不採勘𥘉招先通襲爵四年國変為流賊所斃業弘
在獄獲免
聶豹講陽明之學性矯詐大廵福建好與鄉紳水火刑罸
偏錯㑹内監趙有家奴張浩不法甚事方彂而入其賄称
趙𥘉死不忍竟其獄縱浩己為蘓州知府欺朱玉峯長厚
罪其家人以計執太監龔銓下獄受銓黄金二千両釋之
物論遂蠭𧺫㑹䘏刑至復收銓并諸囚四十餘不分輕重
一夜殺之遂張言人云吾入銓貨今何如也黜楊南峯郷
飲責減郷士夫輿從大不合時冝時有謗書粘其門豹見
之泣訴道憲欲甘心其不淂
嚴嵩籍沒案黄金一萬三千両零純金噐皿一萬一千両
零鑲金噐寔金二千二百両零金鑲首餙寔金六千五百
两零(通共净金三萬二千/九百六十九两)銀二百零一萬三千四百両零
銀噐实銀二百零二萬七千九十两零(通共净銀四/百四萬餘两)主噐
共一千零五十七件内有漢始建囯元年注水玉匝晋永
和鎮宅世宝紫玉杯永和鎮宅世宝玉盤紫玉墨玉碧玉
黄玉荒玉花玉䓁名畨字玉板一片千岩競秀玉山一座
凡玳瑁犀角瑪瑙銀　宝石琥珀珊瑚象牙水晶玻
瓈哥窑柴窑嘉峪石　䓁物共二千餘件龍卵壺二龍卵
酒瓮一未製噐龍卵一洪熈宣徳中古刺水熊膽空青薔
薇露十三礶礦砂三百八十两硃砂二百五十斤諸香二
百九十一根重五千五十八斤竒南香三大塊沉香山四
座織緞綾紬絨褐羅錦洋布洋錦共一萬四千三百零疋
内有五爪雲龍過肩縀三疋宋錦乙百一十七疋瑣幅一
百六疋并諸色裘葛男女衣服一千三百餘件古今名琴
五十四張内有月下水玉琴咸通之宝清庙之音响泉霜
鍾清流激玉玉壺氷蒼龍噴玉一天秋萬壑松秋澗泉雪
夜鐘玉錝琤宝玉秋月春雪調古氷泉垂月松風鳴雷震
殿九霄鳴佩流水高山寒江落鴈等名又大理石古銅琴
古硯一十六方内有未央宫瓦研銅雀䑓瓦研唐天䇿府
研貞觀上苑研蘓東坡天成研宣和殿硯文文山硯其餘
古銅噐古書帖共四五千件古名画共三千餘件内有唐
九成宫避暑圖阿房宫圖宋周文矩學士文会圖金谷園
圖唐閻文本職貢圖杏壇圖越王宫殿圖宋張擇端清明
上河圖西湖春暁圖南屏晚鐘圖劉松源西湖圖共計変
價與噐皿首餙共銀二百三十四萬二千零續追不及千
金通共估現銀二百三十五萬九千二百四十二両零龍
卵五个貓睛三十三顆暈貓睛一顆祖母綠二顆北京抄
産不在数内房屋千(餘)間内有雕刻香屋十間搃之
一䖏所籍不及十之四(五)行賂與寄頓過半按越王宫殿
圖係仁和縣丁氏物文会圖係錢塘洪氏物上河圖係蘓
州陸氏物毎值千金尚有贋本
郝敬四書觧頗多彂所未彂為魯鄒功臣如舜欲常常而
見謂舜㽞象在都而使吏代治即如周公封魯未嘗一聞
魯事也即如忸怩果非齊東象非不可化者源源而耒舜
以多見則親聖人悟一夲之妙用也又云底豫後象亦馴
及就國舜南廵之有庳舜崩象乃親耕奉祀唐栁子厚毁
其祠作毁(象)亭神記王陽明復其祀作象祠記至今猶官祀
春秋不衰陽明似猶觧郝敬所觧
汪喬年崇禎𥘉歴官陜西督撫專治賊時諸流中獨李闖
勢逸逞更難制喬年奉宻命伺彂自成祖父先墓㑹喬年
破雒賊靡乃嘱米脂令邉大受迹之縣役有自成族子恐
累及出姓為孫氏者大受詗得之責以導竹免罪至二百
里萬山中指十六塜之一曰此自成祖父穴也相傳仙者
為之卜兆内有鉄灯檠㸐火壙中㽞記曰鉄火不㓕李氏
當興于是破入檠火尚荧荧不熄但螻蟻数石護擁棺外
則斵其棺骨青黒色髪𬒳体而黄腦後一穴如錢視之中
小赤蛇蜿蜒長三四　出見日而騰数尺以口迎日
舌吞吐者屡仍伏地　其器凾臚骨并脂蛇以聞
金鉉工部時以勁直忤太監張葬憲憲臨較塲點視軍器
先諭金工部名下人役不許私逸一人随報砲無火門者
百許葢預塞之以誤鉉者坐落職𣸪起甲申春書覆宣撫
朱有云公以介弟公郎見託敢不聞命但宣邊不守天下事
殆有不忍言者弟職皇城誓與城俱昨二舎弟覔淂便舟
欲奉老母南　老母以死自矢堅不肯行為之奈何都城存
亾視宣鎮安危宣䧟老舅翁候我黄泉不數日當相見耳鉉
𥘉生進士夏嘉遇到門小名甲兆與大父懸弧同日𥘉名
䋲取祖武之義又娠鉉之日大母夢一羅漢入室汗如雨
五歲痘危又夢異僧来家千百而活共鄒汝愚十八領觧
馬上口占一絶龍泉山人一書生偶竊三巴苐一名丗上
萬般難了事郷人何用太相驚鉉大父甞語鉉父顯召汝
湏省此乃鉉父不得鉉果以十八領觧而難了句似專為鉉
作䜟甲申三月十九日相傳駕南幸或竟言駕嶺鉉冠帯
赱死禁城西北河弟錝亦赴井死己弟鏡𬒳縶責金五十
酷賊宗敏知錝死乃釋鏡户曺郭大来之僕語鉉故長班劉
元汝爺浮屍水上方擬入掩骸㑹賊東行皇城閉至六月則
鉉屍与吕監同坎水衝骨露内宫移両骨更認之先是鉉
与其友毛穎　等逰河　䘚死此張明弼為之傳盖
夲傳所畧悉之
劉宗周為東林䕶持力　持功過格芝　或不然之劉有
札云宗周為彊塲𧺫見痛恨熊賊(廷/弼)并嫉君子之左袒然
諸君子之見故自逺事己如此不得不固元氣周黄門謂
才尚可用魏黄門又謂熊非門户中人廼局中人也得之矣
徐大化論熊字字寔録諸君子亦舉以為咲柄不知諸君
子何故仇李三才而暱熊搃之従名相𧺫見乎熊犯舉動
近閱椘人公掲方知有此説話弟意貫城内外雖未能蓄
数千人奸細而全楚之鋒公行黨䕶勝数千奸細羽翼矣
　　　黨椘人者不一而足乎熊犯殺賊則不足而赱險
之鹿(急)扵自救弑父与君則有餘真(不)可不慮也恨奍成
其悪者皆吾黨耳(出駐晴閣吴/大雍磐刻本)論者曰黄石齋性好堅執
劉念䑓理近于膚縂不觧時冝二字時冝従格物漸致之
認格物不清而以言道誣道也於外熊拒熊益信之西賢
厄䖏不可不辨
鄭芝龍以兵為唐守仙霞一帯諸要害其親家黄徽㣧己
北歸宻書招之芝龍欲歸功徽㣧因而自媒遂盡撤諸守
及北師大入徽㣧不在軍不敢輕身遽欵以其衆遁海外
有鄭瑄者素與芝龍通譜入海招之咬　以誓擬封平國
公世竒呢哈哈畨䘚其子成功拒父乃但以
張煌言息臨門之范　督張用奉化人
之衛于中軍之室既史李両中軍介胄拜上九鐡以提督
命免時有腐儒宋者謾言張徒優邉耗餉其䘚為吾等憂
䆒何所為何不自覔死乃煩今日東顧僕僕適常鎮内使
李座聞之変色語宋足下不知大義莫弄舌彼食其食事
其事苟貪生盍早入欵宋猶嘵嘵李大叱之彼欲明白死
萬耳目見聞做一頂天立地漢豈肯䡖付溝瀆若不聞前
者海沸星隕是為誰来此去伏法西市刀頭尚有餘香同
座李懐怙名屺源語李明多忠臣此亦其一李日不然明
即多忠臣末祀淂此為三百年生色譬奕者終局関一着
一着不　雖敗氣猶壮嗟語出旗下却可為煌言志銘矣
壬子杭張仲嘉名文嘉以蒼水之棺暴石塔西廼擬改殮
向松塲里人曺老買地一角而懐怙与共事細檢其骨骨
紫絳不枯入小棺堅緻従死五骸甕盛之遂有投誠海弁
共樹大碑扵墓前明書某墓既葬訖張李疑淺露不如以
為疑塜更遷之于是還劵曺不耴其值曺老焚劵請埋此
大碑礦中為世守比于古人葬衣冠之義僧問石者語張
李蒼水詩有于岳三席之句碩承賣主之名向南屏覔地
為一席於是又潜合石門吕用晦名光輪武林沈甸華名
蘭先共覔地(于卯文)至三月襄事
地中書明大司馬蒼水張公墓九字碑不過尺許左書茂
才子穆羅公右書侍者貫玉義従三人後書石背歲次癸
丑辰月丁酉午時遷葬扵此共二十八字字略小問石春
秋歛祭之以上共事諸子咸廢制舉問石甲申年纔十餘
齡耳不經識字己受拂住净雷峯之下有哭大司馬一律
云素車白馬漫相迎豈是㝷常風雨情龍自逶迤来九曜
人従何䖏話三生萇弘血染丹楓葉蜀帝䰟歸杜宇声成
敗莫論今古事波濤日夜吼長鯨附載懐岵西湖一律想
到凄凉䖏凄凉入暮烟一湖閒日月両岸舊山川野鳥歸
踈樹　雲棧遠天泉声鐘外响夜色黯殘年是嵗暮薄望
作為附記之
　　列朝諸臣詩歌逸
　洪武朝
太祖微時遇一逰僧鳯陽手持小磬號于衆曰擊磬賣詩
聲絶詩就太祖因指卵為題應声曰一塊無瑕玉中含混
沌形忽然成五徳呌落滿天星已兆重混沌之義
國𥘉呉人姜子竒兵亂妻為金陵師所收數年子竒窮乞
食金陵見一婦高閥不𣸪認忽布囊裹斗米藏金釵二與
之子竒憶淂故妻帰簡米淂釵与詩中喜數日𣸪過高閥
果見妻出欲有所言而為門者所覚遂􁩷出二釵与書後
一　詩曰夫㽞呉越妾江三載恩情一旦空葵藿有心終向
楊花無力暫東凨両行珠涙孤燈下千里家山一夢中却
恨當年罹此難相逢敢把姓名通兵官感歎還其前所褁
夫婦同帰
明𥘉大理總𬋩段功為梁王所覊妻髙氏逺懐事在段寳
傳有詩全録詩曰風􁂼殘雲九霄冉冉逐龍池無偶水雲一
片緑寂寞倚屏幃春雨紛紛促蜀錦半床閒鴛鴦獨自宿
好语我将軍只恐楽極生悲冤鬼哭巳而功見殺功女僧
奴貽詩兄寳誓必報其二曰珊瑚勾我出香閨滿目澘然
涙濕衣氷鑑銀臺前長大金　玉葉下芳菲鳥飛兎走
　　桂馥梅馨不暫離惆悵同胞　忍別應知􁀼淚點蒼低
方谷珍有女適黔國公之子年十八時患痘禱延慶寺愈
後謝神寺有僧作囬囘曲宣誦神前有云江南栁嫩緑未
成隂枝小不堪攀折得黄鶯飛上力難禁㽞與待春深有
以告谷珍谷珍怒捕僧以竹籠之且沉之江曰吾亦有偈
送汝曰江南竹巧匠作為籠㽞與吾師蔵㳒體碧波深䖏
伴蛟龍方知色是空僧在籠中訴曰死即死碩更一言許
之曰江南月如鑑亦如鈎如鏡不臨紅粉面如鈎不上畵
簾頭空自惹塲愁谷珍咲而脱之
元末江西程國儒任餘姚州判官因亂来依方國珍與吕
玄英為交出鶴傍牡丹圗求題玄英題曰牡丹花畔月精
神飛並雲林似倚人萬里青霄不歸去洛陽䏻有㡬時春
程知為諷即日促装回鄱陽
元兵退守開平太祖遣使者諭之元主脩荅贈使者詩曰
金陵使者渡江來漠漠風烟一道開王氣有時還自息皇
㤙何䖏不昭回信知海内歸明主亦喜江南有俊才歸去
悦誠煩為説春風先到鳯凰䑓
太祖見宋太祖詠月詩有未離海底千山暗纔到天中萬
國明之句因指新月令太子諸皇子賦之東宫詩有句雖
然未得團圓相也有清光照九州太孫詩云誰将玉指甲
搯作天上痕影落江湖裏蛟龍不敢吞上以未得團圎影
落江湖滋不悦或又云誰将四句為太宗所作未詳
太祖嘗過廢寺寺寂無人壁間畵一布袋和尚墨迹猶鮮
題一詩扵後詩曰大千世界浩茫茫收拾多将一袋装畢
竟有收還有放放寛些子又何妨此寄諷也索畵者必不
可得
臨安錢宰字子予武粛裔孫也為脩纂尚書奉命選孟子
節文有詩曰四鼓鼕鼕𧺫着衣午門朝見尚嫌遲何時得
遂田園楽睡到人間飯熟時髙皇聞之召見諭卿詩却好
只是無有嫌汝可改嫌字為憂字遣歸
太常愽士顧禄嘗過鄱陽有聮放歌今日容豪客破敵當
年想至尊此詩流入禁中太祖急　其全作頗深喜之
象山錢唐𥘉入謁献長篇畧曰大明洪武元三春春雷一
聲天地響龍飛在天雨如膏天地山河増氣象山人昔徃
東海山山形如象山名丹丹山之南有白石山人隱遁松
林間山人名不掛唇齒山人不與人相似好風吹歩上京
師鉄杖麻鞋見天子天顔悦懌天開明謹身殿中承聖㫖
致君尭舜端有時山人事業當如此唐誓死存亜聖之祀
成化𥘉黄溥之祖南山者遂有錢文竒勛之詩詩曰引棺
絶粒箭當胸拚死扶持亞聖公仁義七篇文莫􁑨冕旒千
載繪仍龍批鱗既奮囬天力沒齒終成衞道功那得洪恩
徧寰宇泮宫東畔置祠宫玩末句意欲另祠學宫惜後世
無議及者
翰林應奉唐肅洪武中應制賦海東青云雪翮能追萬里
風㘴令狐兎草間空詞臣不敢忘規諌却憶當時魏鄭公
詩後自署上御西鷹房學士宋濓有禽荒之戒故云
太祖最撫誦唐李山甫上元懐古之句徧書屏几詩曰南
朝天子爱風流盡守江山不到頭縂為戦争收拾得却因
歌舜破除休尭将道徳終無敵秦把金湯可自由試問繁
華何䖏在雨花烟草石城秋可想開造之王安不忘危至意
髙季廸與范文正皆生姑蘓両於卓筆峰並有詠而氣象
稍别范云笠澤硯池小穹窿駕石峩仰天慿作𥿄冩出太
平歌髙云雲來𥘉似墨鴈過還成字千載只書空山靈恨
何事似稍分渾大與纎細季廸不終似於此徴之其奉迎
車駕享太廟還宫有云鳴蹕聲中暁仗廸錦装馴象踏紅
埃半空雲影㸔旗動滿道天香識駕來漢酎祭餘清廟閉
舜衣垂䖏紫宫開禮成海内人皆慶献頌應慙自乏才較
唐諸公應制諸篇誠無所遜又有登雨花䑓望大江之句
曰大江來從萬山中山勢盡與江流東鍾山如龍獨西上
欲破巨浪乗長風江山相䧺不相譲形勢争誇天下壮秦
皇空此瘞黄金佳氣葱葱至今旺我懐欎欎何由開酒酣
走到城南䑓㘴覺蒼茫萬古意逺自荒烟落日之中來石
頭城下濤聲怒武騎千群誰敢渡黄旗入洛竟何祥鐡鎻
横江未為固前三國後六朝草生宫闕何䔥䔥英䧺乗時
務割㩀㡬度戦血流寒潮我生幸逢聖人𧺫南國禍亂𥘉
平事休息従今四海各為家不用長江限南北
魏觀大本堂有云翠葆葳𬎼九鳯旗東華遙望立多時都
堂棨事貂蝉集䘚衞輪班乕豹馳月繞珠簾陞講席花迎
金輅粛朝儀六王炳炳前星後珠緯聮輝上玉墀觀文詞
贍麗為存其一
王椲感興之作有云女貧適人難士窮事人易堂堂七尺
軀道義非不貴孰知一失身禄爵未為累由來食人食有
死心弗替出門慎其随大易著㴱義所以古達人隱約居
亂世我懐管㓜安髙風邈難継此似拘㽞滇中自矢以見
志者并録禕築城謡一首朝築城暮築城築城欲髙高輒
崩江南五月盛霖雨随崩随築人人苦大家築城多賣田
小家賣産來助錢朝築一寸暮一尺盡是齊民膏血積争
道城髙可防賊民力己窮何所益君不見陞下盛徳猶如
天四海一家千萬年金湯之固非所恃何乃㘴令民力敝
前詩見莭後詩殷殷為國卹民至意不惜批鱗
劉基秋懐似遭讒之後所作詩曰清晨啓扉㘴㣲風動㳺
龍切切砌下蛩喓喓自成音灼灼各有容四序迭推移衰
病情所鍾身羸足已弱有願不得從愧負天地生愴恨填
心胸宋濓和之有曰羙女顔如花身有椒蘭氣胡為素風
生白草同憔悴金鵉委鬂雲愁容怯新媚黄金固云貴鑄
形難鑄涙己矣復何言榮名本非覬二曰仙人韓伯鵉弄
簘吹紫蘭一吹洞芝長再吹翠雲寒紅日長不死何憂芳
歲䦨常乗㕠鹿車遨逰三素端有時念下土臨風動哀歎
基又有泉石歌為冷𧺫敬作録其後句云憶昔識子時西
州正繁華筝笛沸晨暮兠離僸佅争矜誇子獨徜徉泉裏
長日松隂净書几取琴為我弹一曲手拍滄浪洗塵耳否
徃泰來􁅢聖明有虞制作超莖英和聲恊律子䏻事罔俾
䕫摯􁑖其名
宋濓擬古之一明星亱去角逺倚紫垣中四國仰照耀寳
劍出秋空一朝化為石下與沙䃯同牛羊或踐履戮辱到
児童位髙知身危退蔵保其終又襍體詩曰温温荆山玉
刻作瑞世麟繫以𥙷衮絲相期佩君身君身享遐福四海
歸至仁峩峩九天山乕豹為守閽惜哉不得献襲之㕥文
茵亦是見逐明志之作
　　建文朝
王賓避地太湖聞譲皇立有詩云数莖白髪亂鬔鬆萬理
千梳不得通今日一梳通到底任教春雪舞東風語似知
天袁栁庄與素契至是遣子忠徹㣲謁賔以乹象詢之賔
曰此数莫逃
惠廟遜荒詩大率海内有心人所擬詩曰流落江南四十
秋㱕來白髪已盈頭乾坤有恨家何在江漢無情水自流
長楽宫中雲氣散朝元閣上雨聲愁新蒲細栁年年緑野
老吞聲哭未休又貴州金　長官司羅永菴有題壁二詩
一曰風塵一夕忽南侵天命潜移四海心鳯返丹山紅日
逺龍歸滄海碧雲深紫薇有象星還拱玉漏無聲水自沉
遙想禁城今亱月六宫猶望翠華臨二曰閲罷楞嚴磬懶
敲笑看黄屋寄雲標南來瘴嶺千層逈北望天門萬里遥
欵段久忘飛鳯輦袈裟新換衮龍𫀆百官皆知何䖏惟有
群烏早晚朝
鉄鉉二女㕥父故籍發教坊女不辱有詩亦擬作長女詩
曰教坊脂粉洗繁華一片間心對落花舊曲聴來猶有恨
故園歸去已無家雲鬟半綰臨粧鏡雨淚空流濕絳紗今
日相逢白司馬樽前重與訴琵琶次女詩曰骨肉相殘産
業荒一身何忍去歸娼涕垂玉筯辭官舎歩蹙金蓮入教
坊覧鏡自憐傾國貌向人羞學倚門粧春來雨露寛如海
嫁得劉郎勝阮郎
方孝孺過釣䑓古風云敬賢當逺色治國湏齊家如何廢
郭后寵此隂麗華糟糠之妻尚如此貧賤之交安足倚羊
裘老子早見㡬却向桐江釣烟水其閒居感懐録五之四
一曰鳴鳩知天雨乾鵲知天風蟋蟀最無知亦悲年運窮
云何嘗世士憒憒温飽中變故如波濤沉湛安所終二曰
鳯随天風下莫息梧桐枝群鴟得腐䑕咲汝長苦飢舉頭
望八荒黙與千秋期一飽亮易得所存終不移三曰庭前
多古檜封殖合百年女蘿欺衰朽揚翹冠其巔弱蘭蒲栁
脆鉅幹金石堅得時不自料歲晚良可憐五曰池魚不知
海越鳥不思燕蚯引算一穴神龍輕九天小大萬相殊豈
惟物性然君子勿歎息彼誠可哀憐一則審運二則矢志三
則感時五則貶敵閒居云者託詞也送劉士端㱕括蒼按士端
係文成之孫不見本傳故存之詩曰憶昔高皇定華夏海
内遘屯龍戦野帷幄謨謀三数公君家中丞最瀟洒舳艫
十萬搗虗來㠶檣蔽空聲吼雷從容掃強冦手扶日月滄
溟開盗犯洪都突彭蠡砲石星流湖水沸御舟閣河諸将
譁神箭穿顱逆酋斃是時中丞謀略精指麾英傑江表平
掀髯撫掌談世事天子稱善群臣驚寰區混一定勲賞鐵
劵金符頒土壤中丞獨擅翼賛功賜號毎為諸司長青田
冡木三十年髙皇仙御亦賔天國初故老尚誰在㡬人事
業圖凌烟忽見聞孫三歎息秀目踈髯遺像逼擬樹豊碑
墓道邊欲請天朝重褒錫至尊含咲問群臣先帝功臣今
有孫胡為拂衣入山去旰食未敢忘君恩海内只今無盗
賊幽州與兵惱邦國廟堂謀議豈無人我懐中丞涙沾臆
嗚呼志士古所稀㽞矦武矦今是誰九原招兮倘可作為
觧四海蒼生危又書事三首伏枕三旬不整冠夢魂時復
對金鑾忽聞盛事披衣㘴今日朝廷立諌官斧扆臨軒几
硯閑春風和氣滿龍顔細聼天語揮毫乆携得香烟両䄂
還風軟彤庭尚薄寒御爐香繞玉闌干黄門忽報文淵閣
天子㸔書召講官皆講筵事
周是修寓言古句有曰隂陽分晝亱輪運浩無窮時物更
代謝孰知玄化二人生如夢寐即窹永成空幽觀哀荣朕
徃𣸪邁旅逄鄙夫昧達識眇然随所終賢豪關世運用舎
合中庸進由吾大道退勵吾清風載歌紫溪玉不愧啇山
翁此萹直可作殉國自銘與共許國六人無之矣
　　永楽朝
姚榮國公遺像好事家即以廣孝生平警句周書其旁内
有團扇一詩膾炙人口聨曰掩歌聲不散障月影同圓又
御溝句曰静􁁃金殿影清徹玉堦塵已是絶凡
解學士縉永楽中命題彪虎圖曰虎為百獸尊誰敢觸其
怒惟有父子情一步一囘頋此諷諌也時仁廟失爱頼此
感帝東宫卒以安此明于父子之義灼爍又前未遇時題
文山上已詩後有感崖山雲寒海舟覆六載孤臣老燕獄
東風杜宇三月三五陵望㫁春蕪緑墨花皇皇五十六冩
出江南愁萬斛當時下茟眼如虎日落天仾鬼神哭揚帆
西走儀真船手持鰲柱擎南天間関嶺海血洒檄回首家
國随飛烟六宫粉黛黄埃裏漢火無光吹不𧺫全軀肯學
禇淵生嚼舌甘為杲卿死薊門草碧春淒淒高官不換西
山薇哀吟一曲肝膓裂勁氣萬丈蛟龍飛當年恨殺葛嶺
賊恨不刳心食其肉堂堂忠義行宇宙白日青夫照遺墨
落花寒食風雨時展卷如對龍乕姿載拜酧公金屈巵有
酒不讀蘭亭詩此于君臣之義亦慷慨之及南平交趾送
送繡衣出按有云虬髯白晳繡衣郎驄馬南廵古越裳城
郭新開秦郡縣山河原是旧金湯天連銅柱蠻烟黒地接
珠崖海氣黄莫説炎荒氷雪少湏令六月見飛霜亦頗見
經世大畧而䘚不終徒負此数語
黄淮雜詩有云蒿蓬相因依飄飄逐風𧺫風力有時息零
落在泥滓蘭蕙幽且清掦輝被芳沚白露凝為霜華葉亦
披靡蒿蓬何足歎嘅此蕙与蘭蘭衰有餘馥猶足奉君歡
玩末二句希採擇也
胡儼飲酒擬淵明有曰凱風自南来颯然入吾廬翻翻動
書帙素琴聊自娱好鳥鳴前檻竹樹交扶踈北􁩻適閒曠
羙酒湛清壺南山天際明浮雲空翳如身非䖏士似或不
衷
胡廣駐師環瓊圖之句有曰日出見山低日入望山髙四
山宛如環層㳫湧秋濤天兵駐連營雲霞䕶鉞旄春陽𬒳
野草暖氣囘征𫀆司馬用九伐廟畧全六韜師行貴神速
全肅無讙囂勇士一敵百泰山壓秋毫上軍先伐謀小醜
焉能逃
楊士竒幽蘭在空谷之詩有曰幽蘭在空谷天産異凡卉
微旭耀貞姿流風汎芳蘤豈以澗壑深顔色不自媚所憂
蕭艾滋延蔓雜荒穢時秋白露䧏未免同憔悴誰能掇孤
芳紉作君子佩
金㓜孜早發清河有云海色正滄涼龍旗拂曙光雕戈寒
映日羽箭薄凝霜城闕雲中近関山笛裏長天兵随殺氣
萬里掃欃槍上六子詩各録其一太平之音與是修
自別
曽棨字子啓永豊人永楽二年状元領二十八人為庻吉
士上嘗面試令背記桞子捕蛇者説時無全誦詔皆戍邉
赦之肩大木應工作棨作書陳辛苦于執政上見書憐而
釋之與原官歴侍講學士善草書能詩歌稱江西才子御
試天馬歌棨先成荷寵遇己而疾作乃捉茟書曰宫詹不
小歲周非乆我以為多人以為少易簀葢棺此外何求白
雲青山楽㢤斯丘遂卒
太宗嘗觀歴代帝王像指順帝向尚寳袁忠徹云此又如
太醫様何也袁称為秀才皇帝黄南山嘗晤忠徹語之曰
順帝係宋㓜主㬎之子載符䑓外集又葉盛水東日記載
有一詩更悉詩曰皇宋第十六飛龍元朝􁊾封瀛国公
元君召公尚公主時承賜宴明光宫酒酣伸手扒金柱化
為龍爪驚天容元君含咲語群臣鳯雛寕與凡禽同侍臣
献謀見除公主泣淚沾酥胸幸脱乕口走方外易名合尊
沙漠中是時明宗在沙漠締交合尊情頗濃合尊之妻亱
生子明帝隔帳聞笙鏞乞歸行宫飬為嗣皇考崩時年甫
童元君􁊾詔移南海五年乃歸居九重憶昔宋祖受周禅
仁義綽有三代風至今児孫主沙漠吁嗟趙氏何其隆按
宋帝㬎𬒳執時方四歲長而尚元公主後賜宴𬒳疑改名
合尊竄入沙漠時元明宗為弟元宗所逐失位逃沙漠以
婣戚故且並逋匿交深遂以合尊所生子為子名妥懽己
而明宗見弑安置妥懽於海外方七歲後因人言此非明
宗子移内置廣西文宗死大臣欲立其子太后不可迎妥
懽立之是為順帝非其子三字載元綱目非禆乗之言也
綱目云明宗在沙漠納西北彛阿児斯蘭裔孫女名邁來
的生妥懽帖睦爾繼云時有言妥懽非明宗子移于廣西
之静江安懽之生係元大徳七年庚申先宋太祖庚申受
禅與陳希夷論國祚有只怕五更頭之言盖理宗景定元
年已是五庚申順帝之生寔是六庚申矣此詩不知何人
所作恰與数語合盖洪武造鼎則真宋亡而借宋龍鳯者
禅也又按王錡寓園襍記云全某者係宋淵聖帝母舅渊
聖在元學佛子土蕃有子亦従其教元主坐以惑衆皆謀
殺之一夕全夢甥渊聖父子來訴吾無罪見殺行奏上帝
舅湏資我筆墨洒淚去如此豈謀殺者子非真乎王世𢡟
窺天外乗宣帝非建文㓜子且悟合尊之説或出宋遺黎
之口云
　　正統天順朝
呉施槃正統三年郷試苐十五且公車作詩留别有紅雲
紫霧三千里黄卷青燈十二時又詠蝴蝶云莫怪風前多
落魄三春應作探花郎己未果状元及第半載卒玩前句
似有淒清之意後句落魄頗寒儉時人以為詩䜟云
天順七年㑹試闈中大火預試者死九十餘人奚昌元者
作詩紀其異有曰囘禄如何也忌才春風散作禮闈灾碧
桃難向天邉種丹桂寕従火裡開豪氣滿懐争此熖壮心
一夜盡成灰曲江勝事今何在白骨棱稜漫作堆
布衣成噐餘姚人正統中向龍泉山頂為文祭劉忠愍球
文中述古今權奸之禍約三千餘言又有祭忠壇詩詩曰
萬古興亡淚滿箋一壇遥憶祭忠年大書筆在憑誰執高
調歌沉待我傳無地可投湘水恨有天應照越山巔布衣
憫世尤堪吊何䖏松楸是墓田
　　景泰朝
景泰中編修楊守陳賦銀荳謡有曰尚方承詔出九重冶
銀為豆驅良工个个勻圓奪天巧朱凾進入蓬菜宫御手
親将十餘把琅琅亂洒金堦下萬顆珠璣走玉盤一天雨
雹敲鴛瓦中官跪拾多盈䄂金璫半堕羅衣縐安得天顔
一咲懽拜賜歸來㘴清晝聞知昨亱六宫中翠娥紅䄂承
春風黄金作荳競拾得羊車不至愁烟中别有銀壺薄如
葉并刀剪碎盈丹匣也随金荳洒金階滿地春風飛玉蝶
君不見民飡木皮和草根夢想荳食如八珍官倉有米無
錢糴操瓢盡作溝中塵明主由来爱一嚬安邦只在䘏窮
民願将銀荳三千斛活取枯骸百萬人諷諫之意溢于辭外
何文渊𥘉守温州以亷静称郡大治召侍郎刑部或餽暮
金却之好事者為之立却金館病㱕正統十四年𧺫吏部
加宫保擢用人才始露詭譎之迹言官争暴之目為奸邪
人品之両截如此徐武功為賦詩譏曰温州太守重来㱕
昔何亷退今何違却金舘在己如掃掩月堂寒空掩扉人
間固有假仁義天下豈無公是非老夫沗秉春秋筆不作
諛詞耴世譏
于忠肅謙平居㘴側嘗懸文　山像一軸手為賛其辭曰
鳴呼文山遭宋之季殉囯忘身舎生取義氣吞寰宇誠感
天地陵谷変遷勢殊事异坐臥小閣困於覊繫正色直辭
乆而愈厲難欺者心可畏者天寕正而斃不苟而全南向
再拜含咲九泉孤忠大莭萬古攸傳我瞻遺像清風凜然
後郎中張遂宝此像亦宝此賛更求水東葉盛附賛謙𥘉
諸生時篝燈夜半有巨人持便面索書謙酔大書十字大
造乹坤手重扶社稷時巨人驚棄便面去早視之乃一片
蕉葉耳此二語已是忠粛一生定評
臨川聶大年以王文端直酷好戴文進畵有云公以好畵
之心好賢則幾矣後病劇京邸投詩文端有云鏡中白髪
難饒我湖上青山欲待誰千里故人分槖少百年公論盖
棺遲文端得詩泣下遂為大年志墓
　　成化弘治正徳三朝
南海陳献章成化𥘉㑹試雖負時名亦渉躁進至於破制
科之体時為老者安之三句破題曰物各有其䓁聖人䓁其
等諸士無不絶倒編修金路遂有感作詩云何處開新調
旖旎自不群剪花金瑣瑣聞葉玉紛紛巧叠空中錦輕翻
水上雲自慚心太拙到此不能文
献章以師吴與弼𬒳徴除翰林撿討員外張弼以書誚之
有詩曰君恩天地寛臣莭日月皎無事但受官優㳺豈不
好未識義何如借問程明道李宻是何人亦有陳情表献
章頗内慙己而辭帰
吴劉昌成化中入南内於戊字庫見古銅物如劍而無刃
平直首微稜長可二尺濶僅寸下有靶嵌銀作童子奉牌
舞牌状上有古并聶家四字面嵌銀詩四句曰模稜難断
佞人頭碎腦翻成百倍憂觧英䧺生胆氣從今不用佩呉
鈎此噐不知如何用之
李東陽南狩七十韻録其寓諷之句有曰天王赫斯怒歲
晏御戎服徂東慕車攻在邑誇鋈續金聲播遐壌稜威振
殊族戻止陳韎韐佚㳺謡黄竹於鑠貴時晦倒載斯戬糓車
馬混文軌蘭舘櫜矢服所期各宗盟展也永親睦
　　嘉靖朝
王文成以僧再世之説嘗逰某寺一室封鍵甚宻欲開視
之僧不可先師入定五十年誡弗啓文成必啓之見龕中
坐一僧􁃽如生面頗類王壁間有偈五十年前王守仁開
門原是閉門人精靈剥後還歸復始信禅門不壊身文成
曰此豈吾之前身乎悵然者乆之為建塔以葬之以是守
仁講儒學而稍似乎禅
嘉靖中劉仕義殊不取詩有别趣之觧因論杜家為唐詩
冠冕以理勝也見唐子畏送人下第詩有云皇家空設網
儒子尚懐珍以為未免怨懟因舉唐人明主既不遇青山
胡不歸之句以箴之又以都穆有節婦詩白髪真心在青
燈淚眼枯沈石田爲改一字謂禮經寡婦不夜哭冝改燈
字爲春字擊莭称爲入理又極喜吉水羅洪先以翰林㱕
永豊羅倫以修譔㱕鉛山費宏以宰相㱕併録三詩以爲
山居之楽莫過是洪先自詠獨坐空亭一事無秋風春雨
一團蒲而今始觧閒非偶到淂能閒幾丈夫倫自詠五栁
先生歸去来芰荷衣上露漼漼不由天地不由我無盡烟
花無盡杯别様家風幽澗竹一般春意隔墻梅老来只怕
風濤險懶下瞿塘灔澦堆大學士王守溪寄宏詩横林特
地𧺫高楼楼上書多擬鄴侯日與圣賢相對語身於天地
復何求三峯有意當窻見一水無聲遶檻流試問主人何
所楽本来無楽亦無憂守溪之句可共三而四
費文憲宏在籍嘗搆别業身董之頗勤一日午夢恍惚見
有絳𫀆冠帯者為之題柱四語我昔犹君昔君今勝我今
盛衰皆有数何必苦劳心怱不見葢此别業為朱柴侍郎
故居也宏致祭謝教
吴中陸楠以郷薦上南宫不苐歸過楊関使者索舟税楠
投一詩云獻䇿金門苦未收歸心日亱向東流扁舟載淂
愁千斛聞道朝廷不税愁関使報而禮之
邢宥為松江守以乆荒陂蕩强責税額民滋不悦有題詩
其郡門者曰量盡沙邉到水邉只留滄海與青天漁舟若
過閑洲渚為報沙鷗莫浪眠郡中僉憲劉廷羙好吟京師
號為劉八句時邢疑出劉手大恨按此詩係宋人刺賈似
道者邢不察而廷羙亦不求白曰彼乆自知之
嘉靖十二年四月上演馬南城賜宴上賦律詩二首大學
士張孚敬㳟和云傳宣萬秉重華淂賜同逰即賜茶環碧
殿前先看馬蒼龍門外更觀花君臣自古原同体海宇於
今搃一家錫宴従容還服聖恩莫報寔無涯同和者為李
時方方獻夫翟鸞等
　　隆武
閣部黄道周監軍至婺源見執負械而吟過言五律八章
有己破江湖夢坐寒日月光大命扶三矢時賢惜一毛之
句時已絶粒七日作自悼造怨各八章有雲霓人望絶金
石鬼逾香得正吾何憾微名世所親之句按雲霓金石云
云以死為歸名垂後世也發婺源復進水漿示同械二中
書三章有云火樹難開眼氷城􁑴養身支天千古事失路
一時人碧血題香草白頭退釣綸更無遺恨䖏燥髪為君
親二章曰搏乕仍之野投豺又出関席心如可卷鶴髪乆
當删怨子不知怨間人安得閒乹坤猶半壁未忍蹈丈山盖
猶自爱其餘生云又作昏暁七律八章有碌碌於今無足録
只愁元老自身輕身有㣲名蔵不淂道慚善卷死何妨之
句按身輕云云其有悔一徃之未善乎自署章尾云吾夢髙
皇與二宗己著寒騷註中記天啓甲子𥘉散舘時夢神宗
危坐甚偉呼余近前汝欲勝人道在自勝今晶章所鐫是
也又丙子余方賜環夢文皇帝垂帷関壯繆祠擁被向余
屈指者再云三九四七誠如所云盖指易象中命暦也去
歲余奉祠出都以風逆泊龍湾夢高皇厲声卿乃捨我去
余荅朝廷捨臣非臣捨朝廷今去五月之十日又半載欲
使後人别昬暁耳𥘉發婺源夢得五字夷猶吾行兮作彛
猶八章有亱行獨與旄頭近横死猶當明月傍之句作待
命八章尾署待命猶延頸也自正月卄四日繫禁中卄六
日請命聼燕中消息有㱕釁八章尾署六右歸釁欲歸就
釁皷也又拚得拚不得共十二章記者逸其十一又逸婺
源誓将六章及謁朱廟四章其為七言絶句也新安元夕
四章尾署十二日西橋演燈甚盛念正希己死余又𬒳執
世事不競如此為淚下翌日遂絶粒至留都迄卄九日不
死復進水漿潦倒餘生不能執筆過新嶺吊正希四章尾
署嶺上吊正希死聞有江天一諸賢從之足為　氣又作
觸目二章時見一士人身纒九鎻有感尾署𥘉至白下見
玉梅(盛)開旅次索被襪不得愴然㽞示諸子為逢時四章
傅君折得玉梅寄瓶中聼營中弄胡琴作有命六章臥禁
城漸聞鐘聲􁐣然驚覺作驕馬十二章又有所寄作何人
四章後夜聞鐘復理前韻作噪定十二章尾署㠯上三十
二章𥘉至暦室筆懶𥿄硬書不能工毛玄水別駕趙淵卿
司馬頼敬孺蔡時培二中書相持彌月正月之卄有九日
分覊他䖏愴然有懐作敗皷八章有一次相逄一惆悵前
生可是未分身經書百部無談處中夜深深聼馬蹄之句
尾署又過十四日恐以余為死也然亦無從省其逹否聊
以示意作勝覇十章又作痴想八章自署痴想者繫舊禁
不死復思從華頂黄海䘚其餘業也六十餘生偹嘗荼毒
安得翻飛千仞俯仰獨尊緬想前年不徃辰陽自出潼関
豈復至此但如此世界黄華真人何能自保纔一轉念愈
益其痴留禁南方固自奢於白雲尊於牗下也又作十年
八章明光八章尾署右三十四章皆示趙渊卿四子無有
寄者囙茟於此二月朔引磬不殊起而慨然作溝壑六章
又作抵暮四章傅對庭晤語輒贈四章有云何人膽骨不
㝷常較量荆卿張子房年少相從無得力不分圯上與田
光作思在黄海六章尾署以上三十首皆用秃筆揮之鴻
寳已(死)覺斯從塵　宗余開顔何用然而此道水流何
可絶(也)防風雖倒猶(留)一節以問尼丘又別辭諸名山詩
缺竟作正命詞以死為全録之垂老談為仁了不見精緻
緬懐七尺軀膚髪蔽天地斯民既顛隮骨肉安足恃抱頭
八林莾亦與狐豕類况可負日月　窃鬼火氣管子膠日
時己得禮樂意弘才不可遇季　亦奚次孔門道成人於
此無二義倉皇既可參生死何足異顔囬委陋巷正則蹈
水濟當此併命時要一無所繫絲髪懸華嵩眉眼照百世
試問古成人成就無乃是按孔門二語石齋嘗向余自許今
之成人禮樂二字逡廵未遑是自冩炤也拘後諸韻縂不
免心緒亂三字然能悔猶算近道請以張司馬玄箸見收
遺句並觀分数固自在也黄太穉景昉哭之以詩二(首)有魂
無歸闕䖏膚是杖廷餘又墨銷存篆蹟爪削想羸形(之)句
頗合
　　魯監國
任光復𥘉名應𣸪紹興人扈舟山厯省員至太常卿舟山
敗脱㱕諸義死咸有詩紀亊挽在制尚書李向中者曰驚𤇺
何䖏逐飛埃星隕秋空咽暮雷九伐尚賫司馬志長波肯
為故人逥自来剩好黄冠髪此去寒留碧血灰(李死烈于/永佑臨刑)
(有句血比萇弘碧/還期湼死灰故云)慷慨從容同一致浪淘千古重徘徊挽
馬霞丹有曰式㣲莫慰孤臣老又是厓門祗自憐六載波
濤空羽檄半生金石絶韋編雪交有句誰呉隱雲渡飛書
重魯連就義從容追烈烈何争媧氏𥙷崩天光復又有柱
聫二語假咲啼中真面目新歌舞䖏舊衣冠又哭孫嘉績有
句嘉績字碩膚紹興人以進士歴官䕶魯蹕拜大學士卒
海外光𣸪共飄泊最乆詩曰頓将金粟託燃灰千古興亡
事可哀七載江干丞相壘幾宵帳底故人杯亭亭玉柱孤
難倚歴歴星躔喚不廻風雨鵑啼寒食盡荒坟無淚滴莓
苔
　　永暦
豁堂和尚己受法杖錫寄西湖之净慈寺不專言禪与覺
浪同叅合諦以是儒者多就教尋以松江鄯貭生𬒳誣連
及盖庭貭時有云善知識北人誤聼為鄯貭生也余弟遺
為出豁堂君山一律見示詩曰廿年悵望一登臨風􁂼塵
霾浦溆深萬里江声来浩歎九秩木葉動悲吟横開海口
吞天地崛立峯頭睨古今何幸相􁅢焚㸑後蒼江猶飽歲
寒隂䘚以無寔豁堂脱貭生亦免
申人毅監國中以貢例擢兵部主事申酉之後落茟不䡖
示人閉室而哦嘗作逋忠詩潜示錢武山有曰風波填関門
蕭屑動秋宇萬里孤臣跡搢笏呼明主羅浮􁅼榛莾鸑鷟
歛華宇從横九還灵安能𧺫瘠偻夢夢空呼號皇天反赫
怒百骸拚一毁斥遣徒噢咻千仞點蒼岩难為鰲足拄赭𬒳
仰雲霄藁帯待煦煦頺陽翳重霾空教涙如雨哽咽辛與
酸湖烟冷門户幽泉婦誰吊離索免誰撫轉輾楚甸間夷
羊幸潜土鳴鐃振方城灝氣弭毒乕蒼輪一運旋吾業豈
終腐此篇搃為滇逋臣指澹歸金堡時堡子周臣晤武山
座周臣為言母死故次及之
　　議論逸
小乗有云國𥘉有詔凡命名不冝犯先賢原諱歴代國號
最辨釋道二教洪武中東川矦胡海第七子名和尚苐八
子行者鞏昌侯郭子興次子名官僧永楽十五年丁酉福
建郷榜有頋佛童楊佛童薛佛劉童䓁中式頋名而思不
止於犯而乱教所自始矣相傳尚書胡濙為天池僧轉世
太原王瓊為西畨僧轉丗又王守仁輪廻不免故其學崇
儒而稍似禪按前代文天祥正氣歌其學為儒最真乃名
其二子曰道生佛生盖前軰已三教不加明辨矣何况後
世
鄭暁今言云洪武𥘉建大本堂上為之記延四方名儒分
畨亱直與太子親王如家人父子啇㩁古今評論文學英
庙冲年大臣不能循守故事專務尊君抑臣已非祖宗之
舊矣王文恪晋云今即未能畧君臣之儀而敦師友之分
如使官僚日侍左右従容啓居随事諌正不使邪人淂預
其間官僚不端三師糾之三代所以乆長用此道也
副都御史吴訥尝論洪武中京官俸全支後以营造减省
遂為定額不復至正統中御史月支未乙石五斗不能贍
八口貸不償訥䟽請増俸
陸容尝論兵制謂漢唐宋率馭兵於民老則放歸明以謫
彂罪人充之為長生軍最近千餘里南北易調非其土性
死傷逃竄勢所不免况經謫彂必係奸民詭譎百出無恠
什伍之虧額也在京止府軍前衞幼軍但終其身不世旗
手衛永楽間有逃則子孫勾𥙷之㫖故亦老死不逃
葉盛有云學士大紳為元鄉貢進士周甲墓表所云宋承
中華之統治㡬于三代不幸金遼二鹵蘖牙其間至元氏遂
以彛翟入而代之誠有天地以来非常之変此或自洪中
作若盛伯中周以立則元人也時危素在元建言脩宋史
以立上書本朝平金在先而事体䡖平宋在後而事体重
宋嫓漢唐有光遼金比元魏猶歉或曰金嘗甘心于徽欽
靖康統絶則今當續之臣愚以為凖于春秋之義周之統
不因幽王東遷而絶凖于綱目之指晋之統不因懐愍青
衣而遂亾聖賢繼世立法正以存天下之大防焉耳書上
不报伯中復上書與周指頗合同舘譁謂布衣狂言危素
深是之而不能主葉盛以為與楊亷夫正統之辨頗有関係
靖逺伯王驥語沈静陣法曰兵五人為伍中一人執小旗
為東西四人死中一人不得生中一人死四人亦従之矣
積五為二十五人號一隊中一人執旗稍大死生如前法又
五倍之為一百二十五人再倍為二百五十人號一营死
生如前法半為竒兵半為正兵積五营法亦如前合共二
千五百人為一師内分各半為竒正而搃之以中軍此古
制不㧞之道也世皆野戦鮮能諳之者矣
楊一清制府襍録云固邉城火噐最良乆失其制内降大将
軍二将軍三将軍無敢試者更製二将軍分彂應用不但
以守可以二馿駕一随中軍又論营陣有日既按舊規湏
知变動如衝三叠畢再衝旋陣下一條邉营畢変三才营
又変五行营又合為四門斗􁅊营湏分而不缺合而不亂
或地利有險易賊勢有强弱人馬有多寡務使盤旋拒捺
㘴作進退應援追截悉視中軍指揮随意生彂又曰布陣
太踈或敵乗隙而入太宻則人馬擠塞不能旋轉故湏按
古法止則為营行則為陣中有陣隊間有隊营中有营竒
正常変廣狭離合莫妙亂而不亂且湏人存戒心不但習
人兼且習馬衝敵方向悉听𬋩馬官東西来去如運左右
手始能㨗應
髙岱論國𥘉略定河東謂燕京既定自居庸略宣大或出
紫荆皆可竟持太原而迂之従澤潞者何也盖北則真保
河間未定南北有道梗之虞西則懐慶陕州未安大梁無
息肩之頃唯出此為萬全耳擴廓還救太原進退失㩀其
逃于大捋軍之預籌常過春郭英既能出竒制勝而李文
忠又復便冝掠勁所以大都完而中原固無得而或失之
患論戡定関中有云山陕大敵李思齊張思道擴廓三人
如賀宗哲孔興易與耳大将軍逹兵入中原未尝少衂獨
隴右之克部曲多殘王保保之以也太祖常称保保竒男
子䆒之逋沙漠不為亡國之俘奎娄天子不得而殺之噫
烮矣論逺平滇南有云太祖𥘉諭傅友徳興師及後許詔
敕凡里地逺近䖏所險夷與夫兵将分合之机攻取前後
之勢歴如指掌雖長其地習戎行者無此悉嘗為之説曰
才不及諸将而楽用其才者漢髙祖是也才過諸将而亦
楽扵自用其才者則漢光武唐太宗是也才過諸将不自
用而善用其才者髙皇帝也
髙岱又論分籓有云太祖灼惠宗不終凡父能知子而况
太祖易儲誠頋及後世而奪扵正論姑强燕以聼之耳壬
午出奔其事雖暧昩未足盡信然為是説者必當時有見
於髙祖之微意云云論靖難有云机事乆泄情態盡見先
于所不足忌之國而使燕得練兵蓄威従容為偹盖人謀
之踈亦正天命之有在也未及改元諸王概以得罪以忠
厚試其不仁豈有當哉又云房昭一出紫荆意優保易燕
王即令班師頋根本也然而失先後之權如線索出一手
當盛庸相持未决之時楊文出山海紫荆復乗之而盛庸等
綴之于前使燕前後衡决亦一道也而未經成算雖至計
亦敗案矣所為各自為戦偶或一勝皆非尚也若太宗之
用兵與太祖異太祖立不㧞批諸大敵而始赱大都燕王
以親籓一搗金陵便可無敵盖名籓各有隱慮不相為難
搃是此家人反戈未便不忠六十萬百萬徒資燕耳景隆
賣國肉不足食猶需恧不忍付法将将之法如是尚能國
乎方黄咸以景隆文武才㘴不知人純忠何濟論犂庭有
云文皇好大不無劳費然後世侵邉不敢持報仇之説妄
啓非分則漠北五出厥有淫威大抵彛中仇殺中國之利
文皇亦適乗其時耳至於南交之役似属喜功祖訓所不
許也益交趾以𥙷大寕徒两害無一濟也獨後之棄之為
狭小前烈夫漢唐豈非度内䖏之乎又論麓川之役云此
所為病輕而重療也沐晟罪大追封王爵胡為王驥不能
殄滅渠魁竟従姑息得免於罪幸矣何至遽膺茅土使如
劉球之言移此心力經理西北或可預料己巳之難驥稱
名臣不免喜功非純報國者矣
王新建有云招撫之説可偶行于無辜脅従囬心向化之
徒不可屡施扵長悪怙終佯服曲従之衆即一行之尚當論
情罪之輕重庻恩威並行若曲庇新欵禁民不得報復殺
人父兄必令子弟不敢一言所以華林姚源乍平未幾復
有横水左溪浰頭之難
田汝成為廣南籓臬者十餘年論治蛮苗有曰此地少催
科獄訟之優而䘚然墮突縂以土酋獷悍抗敗王略逆莭
比𧺫法令格閡而不行雖欲覊縻漸不可得今之仕者率
楽中原悪邉逺秉鈞者更因之半由遷謫之科不則朴懦
無援者也夫遷謫者抱憤躁之情朴懦者寡統御之略措
鈍噐于盤錯之交鮮克辨矣非亷不足以彰威非信不足
以立約非才不足以排難觧紛非乆住不足以諳土俗練
兵机其若撫綏缺状賞罰無章者以墨守敗績其賢者以
避嫌邀名二者異轍而同敝良可憂也又論岑猛䟦扈盛
應期以私望當猛大􁃸何以伏其心王新建姑息盧蘓訖
事使西江腐心又不可觧新建曰田州之役非我本心參
将余恩亦云陽明未竟之功至扵岑猛寔伏誅而奏病死
蘓受大憝漏網而盛称其功則又何也員外吴鼎曰桂蕚
遭時際主意非立竒功不足賈重後世于是𧺫新建思田
以意指授之而新建直奏尾稍稍及之竟忤桂㑹守仁卒
遂以他事彂怒詘其勛名又論断藤峡有云藤峡府江相
為表裏治藤峡冝速治府江冝緩大率諸蛮多縱而悪法
戅而易欺衞所之官世長其土與廂市大家倚法豪動丁剥
而户漁之食粟衣税視為私人危言毒氣不使一叩公門
陳情白事淂其利則為之掩慝埋奸透引剽掠一不當意
則宣露宿悪傳以醜詞聳動官府乃不加察至于单軍輕
舉失重損威醸成大􁪀夫在内曰奸在外曰究御宄以徳
御奸以刑昔人言之矣凡提督守廵分隔而情踈寡謀怯
胆彼搆浮言讋嚇乃益令蝟縮若有罅可投甘以珍具一
受結納則視我奴僕矣又論阿向有云玉石俱㷊以戒攻
城邑勦村堡者耳若其負固一隅首悪未擒而禁殺逸賊
是自貽戚也書生不諳軍法徃徃如此又論孟宻孟飬有
云二孟之亂譬諸蔓草樹以中官灌以閣輔滋長之者多
矣麓川之役所冝大創而論者歸罪王振之專權逞志夫
振罪固莫逭獨此舉義正言順不可概非至潞江敗衊沐
晟寔係罪魁李文達云𥘉不遣晟故敗言失寔矣特以引
慝自殞得蒙贈謚若夫王三原之作忠敬庙碑則又文過
意多
李清論太宗之為成祖也自世宗始世宗以興献故欲不
祧其父而故先存文皇弘光中廷臣黄道周有䟽但称太祖
太宗不以太宗為成祖給諌清又曰此欲以唐案律明也
唐世民寔創業靖外功爍甚文皇止靖内功不過比于建
成元吉之誅而已唐太宗宗我成祖祖乎
張煌言始終報韓論曰自古稱張良始終為韓先儒論之
詳矣今世仕鹵庭者多借此為口寔以建州固常驅賊遂
以沛公亡秦子房事漢為擬噫何其不猶之甚也夫子房
在韓未常通籍也特以五世相韓散金結客于時六國已
無餘燼矣愽浪一椎不過抒其憤欝無聊之氣豈謂其必
能碎祖龍之車也藉令偶中而扶蘓尚在䝉恬軰皆宿将
咸陽之火固未可覬覦也迨副車誤擊下邳潜逰子房智
勇亦㡬交困然而鎬池璧返群䧺共起亾秦子房更出而
将兵略地與沛公遇扵㽞以兵厲焉韓尚未有王也迨沛公
至薛與項梁共立椘懐王子房求淂韓諸公子而曰横陽
君成賢説梁立之子房遂以梁司徒狥韓地其従漢入關懐
王命也夫亡韓者秦也亡秦者椘與漢也子房仇秦則欲
亡秦欲亡秦則必徳亡秦者若是乎徳楚則冝事楚徳漢
則冝事漢何必韓公子又何必韓司徒乎且韓王成不過
諸公子非真當立者而子房䘚相之欲偕之國嗟乎斯其
所以為　韓也且羽㽞趙王彭城勿遣而韓司徒不淂不徘
徊以觀其變觀史載漢王帰國子房送南鄭辭帰勸以焼
截棧道此時雖為畫䇿尚未委贄也未幾楚竟廢殺韓王
子房間行帰漢于是不得不以仇秦者仇椘既仇椘不淂
不借漢以㓕楚然子房終不欲用扵漢乃擇㽞以自謝辟
榖以自詭焉然則楚不留韓王子房固不為椘用椘不殺韓
王子房亦安肯為漢用耶或曰子房常阻漢為立六國後
矣為韓者固如是耶抑知漢王還定三秦己無公子成矣
懐王孫信又齷齪不足輔使酈生計行而漢益弱漢弱而
椘終不淂㓕韓仇終不可報子房之為漢盖有大不淂己
于是而間帰至于我朝則大異扵是云云下不録又為李
陵論有曰世以李陵報蘇子卿書出自史遷之茟盖欲掩其
保舉之失而所云欲淂當以報漢者䘚無有也余謂不然
余覌其河梁諸什未嘗不歎風波之失所而瀏漓感慨無
一懟漢之詞是亦豈遷所偽製耶即就陵當日之事而論之
方陵之出塞也𥘉非彊塲不靖而亭障不守也武帝特欲
示威于四彛故窮黷其兵千里而趍利陵不過偏禆提不
滿五千歩䘚深入荒漠殺傷相當而又鮮佽飛貮師為之後
勁其勢固己危矣迨矢盡刀折而後䧏志亦可哀矣夫陵
之罪在不能死耳與棄師辱國者稍有間與事仇噬主者更
有間矣而漢連坐之不少貸則安望陵之能為朱序哉設令
漢武聞陵之敗臨軒而歎側席而思為之恤其母撫其孥或
誤傳陵己死事更為招䰟以祭䝯典以贈之陵雖犬豕當必愧悔自
裁矣敢忘漢恩徳㢤夫何功罪不明陵卆以族無恠乎論
者之謂漢少恩也倘陵而心懐􁃸莭氣結重誅或教匈奴
以盗邊或詗華人以助虐不特子卿故莭難㽞雪窖而匈
奴控絃十萬直可以長驅中土豈僅僅烽逹甘泉而已㢤
然陵扵子卿之帰國纒綿反覆贈之以詩而曰陵之罪上
通于天其亦可哀也己夫陵當漢武時𧺫偏禆提孤軍出
逺塞戦敗而䧏族属輒蒙顯戮當日士大夫無一言為之辯
觧唯司馬遷稍稍言之而亦下蚕室此足見國憲之有常
而軍律之不可逭也假使陵荷莭鉞之重㑹匈奴䲭張玉
門淪䧟漢家掃境内甲兵以託陵不幸而被圍遂倒戈觧甲屈
膝偽庭則其罪何䓁也又使陵受賙䘏之殊恩冐祭賵之
異數而乗潢池弄兵反戈相向覆之宗社毁　之衣冠甚
至牽以芟刈之子孫黎民則其罪又居何䓁也由此觀之
陵之罪不當末减而平反之也㢤云云下不録
劳堪憲章録論北京形勢謂三衛不講則宣薊阻而遼東
之右臂不伸豊勝不講則山陕隔而甘粛之左頋必詘此
徃事苐一恨自大寕不𣸪京後之重垣冝設宣遼可合花
當朶顔之交搆冝防開平東勝不帰宣大之士馬冝勵成
弘之間一不籌乃此徃事苐二恨偷玩既乆釁孽乃滋太
原警則増忻代澤潞之守而城寕鴈之塞洪蔚廣昌警則
城宣府之塞而弛東北之防左右瞻頋竭蹷不遑此嘉隆
之大患也
　　謡諷存
方國珍𥘉𧺫時元例塞外人得為正印中原徒佐貳耳已
而正印貪殘佐貳因之大率為之通事者導誘至此台温
䖏掲竿大書天髙皇帝逺民少相公多一日三番打不反
待如何
偽呉張士誠任王敬夫蔡彦文葉徳新為參軍日摴蒲酣
飲為樂姑蘓為之謡曰張王做事業只憑蔡葉一朝西風
起乹
洪武中福建按察使陶垕仲清介自守劾奏布政使薛大
方反連垕仲事白還任閩人迎拜為之語曰陶使再來天
有眼薛公不去地無皮至弘治中黄州知府盧濬清亷去
職而曹濓繼之有揭於府壁盧濬不來天沒眼曹濓重到
地無皮盖反用前句也而善否見
太祖㣲行遇一監生酒家問知為重慶人舉一聮難之千
里為重重水重山重慶府監生應声云一人為大大功大
業大明君無意中却似嵩呼明日遣内侍迹得生立命吏
部授某按察使
洪武中上偶至一驛見小児充役問之對曰父役死児來
代父年幾何曰七歲識字否曰甫就塾上以一聫属對曰
七歲孩児當馬驛児應声曰萬年天子坐龍庭上大異之免其役
藍玉以酒果訪鐵冠鍾山之廬以其簡易不恭酒半酣戯
曰吾有一聮請道人屬對大言曰脚穿􁁬履迎賔足下無
履無履者示無禮也時玉所持椰瓢杯鉄冠曰手執椰瓢
作盞尊前不鐘道人意㣲警之時玉心眷朝廷甚無後頋
遂亦不疑
夏原吉永樂中以尚書與某給事奉詔治水一日同宿天
寕寺給事𧺫如厠行疾夏謔之曰披衣靸履而行給事給
事給事應聲棄甲曵兵而走尚書尚書陳剛中集有二人
土上坐一月日邊明之句楊東里集有人從門内閃公向
水邊㳂之句皆拆字之佳者
天順癸未春御史焦顕監塲有火災時人語曰御史原姓
焦監塲𬒳火燒按宋末曽有不因南内火安得状元焦之
謡偶凑甚竒
韓雍以殊慧喜用啁咲偶與夏塤飲令各拆一字以諺語
足之倡曰􁡣字有五人下列衆小人上侍一大人諺云有
福之人人伏侍無福之人伏侍人夏云爽字有五人旁列
衆小人中藏一大人諺云人前莫説人長短始信人中更
有人
天順𥘉吉安好事者爲其郷公評一律曰可咲吉安諸老
臣不營名節只营身害民楊稷監中死誤國陳循口外軍
劉㑺休官稱手段蕭滋臨老戴頭巾㸔來衣錦還鄉者行
儉尚書第一人
練綱吴人以進士為御史弹射不少借都御史陳鎰自都
還里綱以舊屬謁問朝政鎰曰平常綱即以二字為誹謗
廷劾鎰詔推詳二字義翰林以中庸二字覆觧平常得免
㑹眉人歐亷長於吏牘時人語曰練綱口歐陽手
成化末朝士口號一絶曰劉吉短䘮終不吉萬安冨國未
為安旻翁九塞賢才路龍子專開賄賂關語雖俚可為公論
弘治中有選曹之謡王寳不爱寳黄金却爱金二人不退
難為貢欽時文選郎中王寳清而稽勲黄金不謹浙江知
府陳以相善逄迎御史郭登庸好自奉語云金帯馹丞陳
以相繍衣太監郭登庸屠冢宰滽致仕歸都門送行詩盈
箧不及檢歸與親友啓請之内有匿名詩一律詩曰吏部
衙門如海深誰知曲径可追㝷望風長下安仁拜盈槖時
存陸賈金五六云云滿朝文武皆如此想是神州可陸沉
屠大慚悔
弘治乙夘南京有代筆両㨗時人為之語曰有錢買得鬼
推磨無力却教人頂缸呉江以刑部復命或語以答㫖音
口湏壮辭殿勿背上果得羙遷随有二聮謔之髙呌数声
驚動両班文武横行㡬歩咲逥萬乗君王
况鍾為蘓州太守得民考滿去士民為之歌曰况太守民
父母早歸來一田叟又曰况青天朝命宣早歸來在明年
吉水龍遵叙以御史左遷為嘉定知縣時呉淞之水􁩱江
口龍與父老議曲濬之復開支河江通利及旁縣有河夫
掘得一石碑長尺許上刻六字曰得一龍江水通一時駭
其應䜟以能擢守徽州卒
弘治中西曹有口號一䨇状元子両個探花爺時主事張
恩父尚書昇主事王守仁父學士華皆状元也又劉鳯儀
子内翰廷相李瓉子内翰龍皆探花也又一口號魯鐸分
南北朱衮別妍媸盖壬戌進士有両魯鐸一籍湖廣一籍
永平一貌寝一白晳又丙辰進士同榜有孟春季春夏鼎
周䁀李西涯為之聮曰孟春季春惟少仲夏䁀周䁀獨無
啇一席大噱
壬戌以脩㑹典成内閣劉徤奏陞翰林學士十人時禮部
尚書六人謝遷以禮部入内閣張昇掌部事元守直掌通
政使賈斌掌鴻臚寺崔志端由神樂觀道士掌太常并南
京六人京師謡曰禮部六尚書一員黄老翰林十學士五
個白丁五人係閣臣萬安私意選為庻吉士者故云於是
又有口號嘲翰林者聮曰一生事業惟公會半世功名在
早朝而又有失朝者罰運灰炭佐工李西涯囙續二語更
有運灰并運炭翰林身上不曽饒
正徳𥘉京師有謡云西涯不及東山好東山壁立西涯例
若把西涯比東山西涯滿目皆荒草西涯者文忠李東陽
也東山者劉忠宣大夏也
一給諫建言軍國重大内一欵京師士大夫好穿馬尾櫬
裙营操官馬偷㧞落膘有悮邊計又一給諌䟽稱急救社
稷北鹵欵塞社稷傾危急招納粟盖囙考選両衙門時不
以通逹時故但憑體貌舊有謡云選科全不在文章但要
鬍鬚與胖長更有一般堪咲䖏衣裳漿得硬幇幇或云奉
化應履平考滿吏部試論以貌寝不入選感作此掲于吏
部之門不書名冡宰知為應作覆閲所試陞考功郎歴方伯
南京守備太監劉瑯歴鎮貲積萬萬而好丹爐設供玉皇
閣蓄方士其中瑯有玉縧環價百鎰方士請上之玉皇而
私竊之或嘲之曰堆金積玉已如山又向仙門學煉丹空
裏得來空裏去玉皇元不繫縧環
嘉靖中張孚敬犯衆怒京師為之謡云扯長弓射殺人忽了
一心佐王不正撇了頭拚三族我児這等文章苟也做不
成盖拆張璁孚敬四字嘲之也聶豹為學不精物論大乖
或作一律貼蘓州治門詩曰陽明奸党宻如林罪悪無如
聶豹㴱偽學預為提學計氷山空結見山心(桂萼字見/山尝荐豹)弓
長暗送三年積(坐吳令張舜元/殺人賄千金免)木子平分十甕金(豹封金/于甕託)
(名膳父李通判知之詭/言妻病乞十二瓶㱕署)只有老天欺不得妬妻無子妾多
淫或曰楊南峯作
萬暦丙辰㑹試第一為沈同和以第六趙鳴陽傳逓事敗
鳴陽削為民同和坐戍呉人謡曰丙辰㑹錄㫁么絶六
　　夢兆
王溥洪武𥘉為中書左丞㣲時避兵貴溪山中失母覔不
得歴明十五年矣忽母與夢告以所在悉遂筮之曰非巖
非穴厥得朽骨乃號迹母言至其䖏居人尚有見其母病
不能行自投井中死時井眢有䑕竄出入溥懐果濬得母
骨所云非巖非穴者井也
謝員字友規鄞人洪武𥘉以户役𧺫充浙江憲司吏善属
文有鳴窮集嘗作口神荅託之於夢其詞曰已已之秋予
改隷兵藉晨自龍江之次舁巨木抵姚坊門罷極亱漏二
十刻夢一神人報如其形歘如其聲瞋色盛氣指予曰吾
寕汝仇何毒我之甚也予矍然不知所以神曰吾托形汝
面居中嶽下山林間我口神丹朱也余曰子神而尸余口
是子毒余余則毒子何若神曰請為子数之啓明在地翰
音未舒蓐㘴而食飯糲𬞞麄略弗下咽子強致吾毒我一
也出厠徒旅傫然就徒或驕而歌或悲而吁頥撼莫合息
窒両行毒我二也衆其舉任子肩非勝衆呼倡子邪許以
仇奄奄綴息叩叩聮聲毒我三也弛檐作肆我謂稍閒號
咷以慟於邑而歎奚体之勞而予之煩毒我四也徃復三
舍繇所踵曛傴投圭蓽浙炊是親復飲食予猶昔所云含
此四毒亱而訴若之何比暮而猶予勤也膏膩弗耀日眵
弗舒擁郟擁几復書於劬兀兀矻矻伊伊吾吾使吾属羅
千乕賁正輪之徒舉額頟焉而摇熇熇焉而歊爍爍焉而
焦吾苟非子仇何子毒我之饒耶吾見托形於他人之面
者食前方丈己　羶薌左絲右竹己龤宫啇代言敷奏已
宣詞章居則潄乳覲則含香液津流潤輔靨生光此固冨
貴者為然然至托於貧賤者視我猶愈也彼歌則不哭劳
則不讀乞自盃炙亦饜膏腹獨我不幸而為子所毒也予
復之曰子之言止是乎吾惧真有毒于子也言茍止是則
子之托形於吾乃大幸也而非有毒也吾語子大幸設子
不幸托形於便佞之人截截善諞营营忒忮如簧覆邦危機
生厲則人将悪子而目子爲利矣設子不幸托形於亂世
之人卷智囊括束辯滕緘下禍之惴上謫之監則人将戒
子而謂子爲箝矣子又不幸托形于深中之人鬼蜮幻詐
率狙詐譎謀以秘蔵害乃昭發則人捋兾子之㓕而併軀
之馘矣其或傷于辯而擢羅千悖於詈而㧞正倫怙子不
順而斧乕賁是皆若属之不幸者其毒若此而子不聞乎
今吾之䖏子也食必正茹必夀哇不義謝嗟來是自子而
入者無違而子可無粗糲之辭矣道法言頌雅詩禁躁妄
屏支離是自子而出者咸冝而子可無劬書之譏矣羔味
雖不足猶暮塩而朝虀有言雖不信猶正理而逹辞用䏻
守如瓶而善千里之樞機凡此数者皆子之大幸頋謂余
毒子何是非之背馳歟若夫勞而歌其事哭而宣其悲呼
以相其力吁其洩其思是皆人情之常吾不虞子之栖栖
也扵是口神恧縮内頋噤不淂語慙謝而退予亦遂窹則
趣趣五皷而自公召之者在户矣亟召墨卿録其所臆秉
檐與繂復趋厥役
弘武十八年及第己首取花綸上夣䨇絲堕地乃改丁顯
第一盖綸止一絲而顯日字下並絲也堕地為及苐云
永楽十九年及第一人𥘉擬劉矩上亱夢有白鶴翔扵空
来止殿上遂以曺鶴齡為第一
永楽中有公車淂夢或告禮楽征伐二語大喜工為之遇
遇後以進士膳部與宴上曰流連荒亡為諸矦憂戒奢也
膳部憶夢中二語以荅上大悦立陞禮部侍郎
正統四年殿試己擬崑山張和第一施槃者亱夢百人擁
一棺前行繼之號泣㑹上使黄門宻偵和目有青置二甲
一名而易槃未半年卒
正統十三年殿試上夢三教人伏謁後淂彭時第一時係
儒士次太常道士王一居之徒陳鑑鑑随父戍盖州流落
為厨役後属道家次慶夀寺書記岳正先是永濟縣進册
官夢彭時第一或語時時不信又有夣岳正第一者或語
正正曰若夣可據先属彭公矣今科寕有両第一㢤後正首
㑹試而時首殿試杲兩第一
侍讀學士張益死土木其孫荣以䕃百户印馬扵邉過土
木祭益悲泣亱益見夣向荥索紅紗馬早起怱報後隊紅
紗馬死竒之及帰有老僕嘗從土木者云今所死紅紗故
益所乘得逸歸是後祭益必祔紅紗
景㤗庚午冬吴江盛㫤字允高偕同里章衣表弟格又公
車二人至山東某驛最獨後驛亟柴甲出迎曰公等五人
豈尚有一衣緑者後未至乎衆訝之柴日夜夣一老人云
明有五公車衣緑者于某為㤙主母䙝柴遂欵五人而于
㫤匍匐甚衆咲之㫤竟以二甲授御史俵馬山東適柴坐
驛馬之故逮獄㫤語主獄者釋之不可乃竟手裂其𥘉讞
主獄不淂已從之而柴乃官驛如故
景㤗五年及第第一為孫賢先一科庚午賢公車宿彰徳
驛驛丞夜夣驛門標状元一幟朝淂賢大敬礼之賢聞夣
頗自負試禮部不中歸不敢入此驛乃至甲戌而果此夣
是年陕西邢簡㑹試中式方傳臚大譁前定前定間之云
曾夣某名列孫遇賢榜時彭華為會元竟謂此夣無㩀及
孫賢首及第始知過孫賢而㑺乜造物抪弄如此合榜大
駭
陸文量容天順乙卯赴㑹試夢至一寺僧岀卷求題文量
時未工詩餘体輒援筆題與止記其半云一片白雲人留
不住一座湖山人移不去翠竹吟風蒼松積雨此是怡情
䖏㱕讀書海寕寺僧文公出白雲窩卷求題宛如夢中癸
未北上又夢人贈詩一絶一篙春水到底渾入指不見波
濤㾗霹靂爲我開天門至期闈火第三句騐渾不見仍是
不第之兆癸巳入職方夢訪李内閣賢題其壁云浴日青
山雨文天碧海霞臣言甘主聼騎馬亱還家戊戍在武庫
夣爲小詞云風剪剪花枝偃銓索一聲驚卧犬可人期不
來明月珠簾􁂼乙已居憂又夣一詩海中種珊瑚逺意爲
児女十年失採掇一枝遽如許
唐子畏詿誤後尝向閩九仙祈夣夣神示唐中吕二字㱕
以問王文恪鏊鏊亦莫能為觧一日過鏊山中壁間偶揭
東坡滿庭芳墨榻上有中吕二字子畏驚急告王此夢中
所見因讀之有百年強半來日苦無多之句子畏黙然纔
五十有三而卒按此詞前後文氣不属身在黄州便擬㱕
去何至以促算為感強入二語殊敗興不似東坡本色豈
專為数百年後唐六如作䜟乎且中吕者調也滿庭芳者
曲名也大書調而以曲名離書其下絶無作詞本指此東
坡手書乃失立言之体開手率用二字便以為他日作夢
地不可觧也
成化乙未丘文荘為㑹試副主考文荘𥘉夢見大浸浮來
一物似鼋以三箭中其首時鏊居洞庭發觧鏊音同鰲揣
必鏊中第三己而果然後文荘薦鏊為學士復薦為少詹
事鏊謝曰所云三箭者騐矣又張黼十九歲前夢登第在
状元之前一名疑之是科㑹試居十五費宏者十六殿試
宏為状元宏時年十九得夢時宏猶未生也
成化十六年侍講李東陽與洗馬羅璟出典南畿秋試李
夢門報貢尚書來謁𫀆笏􁃽然託以其孫碩列榜末李唯
唯以告羅羅云閉闈乃有夢中関節乎不為意及取舎定
李又夢尚書來謝小孫已蒙文字知矣李又語羅心疑比
拆卷首選乃寕國貢欽詢之寔前元尚書師㤗之孫也
成化癸卯費宏年十六登賢書北上其從父曰此行若不
利當卒業北雍俟後科果以上雍甲辰殿試第一㱕問故
從父曰吾得夢夢子北監領籖籖書彭時二字時為状元
宰相今及第騐矣未知他日勉之時卒官謚文憲後宏果
再召入閣亦卒官謚文憲兆最竒
成化中福建霍童郷有古墓里豪買淂偕山人徃視欲發
而葬其父是夕夢神人語之曰汝暁得孫文祥否勿發豪不
知孫文祥何人徃叩士大夫徧或曰福寕志有之内云文祥
福寕人舘於浦城歴霍童日暮有村老夫婦留宿半亱聞
夫婦哭聲亟問之曰吾児貧欲賣吾宅文祥曰勿慮吾為
老謀之至晨則荒塚也大驚適見一寠子從豪僕数人畚
鍤至果欲發墓文祥脱舘糓貲之数日後夢二老前拜謝
謹上二鳯雛相報後生子長曰附鳯次日翌鳯並登科第膴
仕里豪聞之曰報應如此吾安敢葬此事寝
饒州芝山驛傍有晏公廟其神忽䧏箕言禍福郡紳劉藏
紅葉訊之箕書䄂中紅葉好題詩他事皆騐劉正直云晏
公向不見箕汝非其神急吐實否吾牒遣汝是亱夣一徽啇云某
溺死庙下無歸假廟神乞食耳明日劉為具牒城隍令歸
此啇已而啇又夢中來謝且云自爱公福正未艾也是後
神不下箕而劉進秩
成化中知鉛山縣張暠鄞縣人治清亷勵節行庭設牌二
一書差字一書守字听寡婦去留偶傅四者死妻祝氏舅
姑欲令改嫁不從扵是舅姑強入牒執差字牌以進昺判
許之帰以官判奪媳祝不得已佯諾粧束奠哭其夫潜投
後池死舅姑寔土填之已天旱昺百禱不應夢婦人抱守
字牌呌冤因細撿前諸牌得舅姑所代抱一案親至其家
此事隣右熟知不待勘發土貌如生昺自罪為文祭之天
兩尺朝旌
成化辛卯吴中蔣廷貴秋試夢本學教諭陳𥙿率觀華宇
且曰此今年試題也蔣謂必在冨潤屋章中莭擬好題盡
預為之入闈果誠意全章得列第三𥘉臨塲染瘧甚恍愡
三鬼来擾既而夢羙姝至曰勿怖余桂花仙也遂得終塲
無錫方學為諸生時夢人持一桃一棃授之曰二人之命
懸於君心識之已而學預郷薦公車同里給事華㫤發徐
經程敏政關節事引學作証方逮廷鞫道遇郷人主事貢安
甫遺學桃李各一曰二人之命懸於君學忽憶前夢為悚
然時未必無所賂至証時學大言㫤雖指証寔不聞之于
是敏政受賂事坐虗或曰棃即非李聲轉便是
長陽鄭老入深山採薬過木有大菌取之行数里有人追
怒與闘曰何故割吾耳此人果失左耳鄭疾走恍惚迷其
歸路家人迹得扶歸飲之薬偹言其事如夢也
弘治三年錢福及第第一先一夕闈中主考徐文定語副
考汪伯諧學士亱夢所知餽一大錢又夢受人黄牡丹三
大本王守溪同考以為錢者福之兆楊介夫曰牡丹亦是
錢兆不聞洛陽相君忠孝家可憐亦進姚黄花為錢惟演
故事乎己而果然福父亦夢人語之曰汝有子吴寛果両
元如寛
弘治九年朱希周及第第一先是蘓州一舉子夢迎旗上
書状元字様持竿者遍身血染乃果朱姓為崑山人
弘治十六年有福建學倅過九仙祈夢為人問科塲事得
報云鳥一黄二水桶門裏借問黄如金便是後偶至莆田
有二人伺門即黄如金家也二人一姓鳥行一一姓黄行
二門内有水桶云如夢如金随口應之果騐淂隽兆
陸工部蘓人在南雍弘治戊午郷試同舎生汪某與工部
無素夢忿争祭酒前祭酒麾工部出勿復在此及暁闈卷
果與汪争而工部得之辛未㑹試遇雲南觧元周文告工
部足下籍蘓州姓陸此必隽去問何以曰文前科丙辰有
夢空中堕金花将手拾之旁有人叱曰無為此蘓州陸宣
公子孫物也足下定宣公後裔矣工部曰余不祖宣公是
科又與周争而工部得之後疑宣公二字不合家人曰先大
人諱與宣非乎時工部又自夢入佛廬草讞語及為進士
觀政大理始信佛廬者寺也讞語者大理所掌也
弘治己酉鄉試長洲諸生奚純以關節事約同學王絙絙
己就約矣乃亱夢中式有名列第㡬忽父死妻死身亦繼死
惧不祥辞純純貧𥘉故不就時塲期促純賤值身承之果
中式如名数甫至家父與妻俱不禄未㡬純亦斃絙乃告
人吾不以夢故吾為純矣聞之者慄然
岳武穆廟食其郷湯隂弘治丙辰陸工部宫保時㠯御史
按河南歴縣見墙面鐫盡忠報國四字知為少保祠未及
謁宿公署亱夢入謁神為迎欵神曰余比觧兵柄時西湖
㳺衍甚得山水之趣恨不乆耳陸問曰公為奸相秦檜所
䧟神曰有之然致害者張希嶽也遂嘱陸為新吾祠陸辭
以非守土不乆當代去神曰但煩公一言陸見神貌面有
黒痣四揖而别明早視神果如夢中而神像為霖雨所剥
者如数異之以書通都御史陳徳託分廵僉事包𥙿督新
其祠工部者陸粲伯父也
仙逰縣相傳漢時有何氏兄弟九人學道飛昇遂有九仙
觀逺近以祈夢著靈長洲學生徐昊託人祈終身報云夢
到一山下大風刮池而已後病蠱死觧者曰易山下有風
為蠱文林知温州遣二隷祈夀報云問孔老人知之是歲工
作有孔老人當鋸役報木数云止五十五文年正届此数
愕曰可再觧得否荅曰朽爛不堪觧矣未幾疽發背卒王
御史憲臣𥘉知永嘉遣問嫁女卜居二事報云𥘉祈神云
白石階前先唱第也是龍華㑹裏人後女適朱状元希周
之子先唱㑹裏騐矣再祈見一門楣貼一道家符上有二
印及卜居吴門入果果有天師符鈐二印又閩守甲初之
任妻懐姙未卜託祈男女報云是福寕不是福清守初别
其妻因閩任故誡曰得䧺名福寕否曰福清妻之外不聞
也果得男
正徳三年郷試杭諸生王思賢正旦梦掛榜第一為同學
章景榜尾雜畵官士僧道各相青紅爛然時景録科無名
思賢言夢景自負已而遺才景苐一而案掲䖏後為相士
掛象緊接景竟不録
正徳中有賢書史立模者嘗夢己年成進士例辰戌丑未
㑹試謂此夢必不兆乃十五年以宸濠亂上南廵不果㑹
試世庙入繼𥙷之立模遂預辛己張治榜
餘姚方伯克已𥘉入學母夢天􁊾一龍於其家取稻桶盛
之十八年後正徳甲子鄉試父夢天䧏一龍于其家取稻
桶盛之疑前後一龍係飛騰之象而稻桶不觧所㕥是科
主考䇿問何黄金許道統之由克己對䇿悉甚縂批道統
一䇿䆒心理學非章句士也盖稻桶音同云
吴鼎字維新正徳中謁選京師夢所知錢宏飰之孔子家
意謂必兖州諸属矣乃掲榜授臨淮知縣宏時為山東副
使適候武宗大駕駐臨清孔廟而鼎赴任過此謁宏宏飯
之學宫夾室又永康周文光居城夢郷同年入城夏月戴
塵垢冬帽出且啖之以粥二盂醒語其婦未既忽報同年
某至門文光索夏帽不得婦偶於書架拾舊紵絲㡌咲覆其首
出見遂述此夢咲謂同年曰帽則如夢粥則不如夢也適
報縣官公出亟同年方拉文光急請一事不能侯午勉索
粥與僮僕飽二盂而行語云飲啄前定若文光者欲不如
夢而不得也
嘉靖中張廵簡者夜夢僧十二詣家云䏻福汝一生冨貴
明果僧如数來以為竒騐留作醮事偶使人即視舟中舟
中二行童宻告曰我非行童我女也父某官為十二僧人
所殺刼與偕行廵檢發之得舟中所貯甚冨又㘴是殊擢
嘉靖中㤗和曽向臨闈夢抱一児右多生一耳湏臾児脱
両手㕥為不祥其兄云此取了二字也己而果然中式
黄巖林一鶚以進士藩江西中元日午夢身至某坊一老
婦祭之覺而所享之味猶在口恠之呼役指所向細察之
果此坊有老婦祭其故夫所焚楮灰未散詰夫死年月日
時與林之生日不爽林愴然悟前身為老婦之夫厚廪婦
終其年
嘉靖中吴中沈雲以郷進士就教在道夢婦人自稱迎春
囚服称冤求白自任滿擢國子學正逡廵授汝寕府判盖
閲二十餘年矣苐一受上委獄詞則㕥婦人迎春人命亊
不白遂為平反按前夢時迎春尚未有冤也
萬暦元年福建莆田周章郷試累不遇祈夢九鯉湖得奴
天西月之語次亱又得人牛二字詳者謂癸酉年三字至
期入塲病甚勉就以為萬不可得果㨗
萬暦二十三年湯賔尹為㑹試第一先是東粤胡應麟曾
夢入巍殿有冕服者呼易水生過堂給題𥿄一則晋元帝
恭黙思道七字麟急走取易水生先得之及入塲受題為
司馬牛問仁章盖元帝姓司馬為牛金後是為司馬牛恭
黙是為訒言義掲暁後第一係賔尹易水者湯也
萬暦四十四年㑹試黄尚質祈夢學宫土神梦儲菜数十
甕莫觧所謂及入塲席舎坐菜字某號中式領硃卷亦是
菜字某號合之共数如夣
崇禎十六年㑹試劉允浩字濟之山東掖縣人𥘉入闈梦
神人與一册得三昌字乃獲雋司理建昌從金聲垣𧺫死
於南昌懸首武昌又有范洪者負才名母夢洪鄉舉綵幛
書兵字父亦夢觀暁洪名下有指揮二字異之後竟以累
不第選貢䘚就兵馬之銜
甲申十月之望國𥘉宋頴二公淂蒙進給爵謚之典盖議
始於給諌陳子龍而宗伯錢謙益色弗許也工科李清力
請之得允至期清㓜子亱夢有二人自功臣庙來謁謝父
清呼童具茗别去覺語清且云一軀長面㣲赤與宋公遺
像頗似一軀稍短面圎未審肖穎之像否雲間李燦若崇
禎之季夢累朝列辟集議殿中見一人服帝者服𬒳髪面
伏地號枉嗚嗚不勝時髙皇帝中主嘆曰此事非吾所主
可徃問建文君語訖覺語近恍惚姑存之
　因果
　　鄞逐厮改過
鄞縣富人畜童子机警堪任偶袁忠徹至令相之曰此童
長不利于主急遣之主人從之童走無依偶宿古廟見墻
角懸破衲展之見黄白許許忽感忠徹之言學為善行坐
待午未飢不去見一婦人掩涕疾至問之荅曰夫軍也以
事在獄欲賂指揮某活之此破衲所褁鬻産掲債盡于此
矣夫若不生妾願先死童按数還之婦欲割半以酬必不
受于是軍活指揮聞其故曲致童以無子子童得襲聀乃
請歸拜故主主曰袁術如是乎則仍童故服湏袁至捧茗出
袁一見大驚此逐客也今為三品職官矣何以知之此必
有隂隲最大以故形神頓改故主益神忠徹之術
　　乙已戍䘚朝天宫道士前孽
正統十四年乙己一戍䘚従征軍潰避草叢中若見有人
語之云汝非此䖏人汝豆腐閘人也脱帰不知所以未幾
鹵犯土城此䘚陳殁却是豆腐閘要知不是豆腐閘人乃
是豆腐閘鬼鬼指以為人也
弘治元年南京朝天宫有少年道士滕生人面瘡耳目
口鼻無不具晝不甚痛夜不䏻忍出人觀之益痛睡時恍
惚有人立其前長二三尺許曰識我乎曰不識也曰汝在
宋時為都統制我為汝部下無罪私憾殺我一家十七口
我覔汝三百年矣吾今出面觀汝道士椘卆
　　劉岌得子
景泰中進士劉岌涪州人時為礼部尚書妻妬妾生子必
棄之僕奉命置児城僻歸索銀歛而火之適刑部一吏見
児啼知為所棄抱歸城下周㡌児者見之告僕僕歸紿主
母已焚之矣已岌乞致仕歸偶有岌同鄉京官吏其故役
也来賀岌公有後欲之乎而岌不知所以喜出望外遂因
鄉紳徃見吏持百金贖之吏妻不肯周㡌児為言尚書子
不得留不如受重謝親友賦詩賀岌遂有八旬父老江邉
立七歲孩児天上来之句後岌子長以任子顯迎吏夫
妻奍之終其身
　　回回誤殺
景太中居回回于隆福寺回回非西天教亦捐貲脩造題
梁柱寺有轉藏西製也捐貲造轉藏者仍以姓名誌功
徳其上逰覧此寺㝎有二人推運之佛家以為輪廻示像
而習之者若戲乆之忽一回子持利斧疾劈二人死羣執
之詣庭質囘子大言吾為父報仇且以自保性命有何罪
細鞫之乃云吾父捨助保児孫長命不意登記在轉藏之上
此二人無故曰夜推運致使吾父淂疾頭目暈眩死豈非
不共之仇身与子尚有名其上明是全家了命為此拚死
除兇身即􁕉罪却活了無數老㓜還求律外優恕勘者大
咲以誤殺矜疑之令此寺立毀去轉蔵
　　荷花児南郊衞士脱刑
成化中周皇親家有䘮盗乗穴入殺皇親取貲去其夜邏
卆入獨婢荷花児伏泣㩀状聞法司荷花不勝刑誣服謂
與某奸殺主有其財捕奸者不可淂坐極刑赴西市荷花
語儈者曰児坐冤幸先死我而後脔我儈者不听如法行
時觀者紛紜集忽　中一人出呼冤㢤荷花児殺皇親者
我也執訊並無奸事供稱市中賣瓜子炒荳細民朱腦瓜
貧無頼為此今見荷花代死慘良心不昧寕自承之大司
冦翁及曺郎徐鄮源㘴誤殺罷歸荷花死三日儈者適坐
順城門外麫鋪忽大呼荷花児殺我立七竅噴血死
成化中南郊事竣失金瓶一捕庖人不勝刑誣服索原賍
漫指壇前某地彂地不淂長繫幾死忽有庄民以金絲繫
他瓶鬻市市人異之執聞官供衞士物也逮衞士問此金
繫何自来不能隐押取原瓶供曰𥘉竊瓶無䖏可匿掘壇
前地瘞之而止取金繫歸盖所瘞䖏去庖人謾指僅数寸
耳而天道不爽如此
　　齊化門寺僧盛侗馮定竒報
成化中有冨啇寓齊化門外僧寺僧艶其貲先殺啇二僕
繫啇以帛不觧埋寺後深坎而積二屍其上掩之乆之有
逹官逰寺寺犬嘷不己異之迹犬而之坎所犬伏地如叩
首状更異之彂坎二屍見㣲聞屍下有呻吟声乃繫漸鬆
而啇復甦僧盡伏法
盛侗行九吴人同里英以妾通奴宻令所最暱常熟顧乙
載屍他所㷊之乙瘞屍城下报已㷊訖後乙偶以他事忤
英洩其事于侗圖报復侗反大入英賂謀共殺乙載他所
真焚之莫有知者閱数年侗與英咸疾咸見乙索命侗死
之刻索馬騎忽所豢馬数躍倒不𧺫英時問家人九官人
去未荅白死矣遂瞑目
太倉馮副使定赴京携一善吹觱栗者以行以其半道必
求歸怒箠之死至京偶宗人府前室中有大井馮下馬觀
井拱揖数四㝷觧帯置地湧身下𧺫之不活或云其报云
　　荆溪桐廬果報
弘治中荆溪有二人同里世交一饒一寠寠有妻艶饒者
謂寠若無以為生過嶺某山下有豪苦少主計我能為導
得歲俸若夫妻同徃無内頋寠然之先受歲俸之半饒者
為具舟楫至嶺下湏陸行呼寠先見豪須其僕来共負持
所有寠従屈折山僻至悪溪溪有石橋忽推堕窭入水窶
不善水湏臾沉不𧺫候乆之知不活哭還泊舟䖏語艶若夫
為虎所嚙堕橋水死我倖脱艶號饒者戒舟子善待我迹
得屍須僱人共挽其載歸否則天命矣於是偕艶入山僻
不至前失水䖏擁去最叢宻石岩閃賺人跡所不到善語
艶若失所歸何不侍我華䴡終身勝朝夕不給陪酸子愁
眉也艶悟夫死必由所毒恨絶方欲觸石自盡而忽見一
虎狰獰猝前啣饒者㘴食之盡艶躱石隙免乆之虎去悸
跌百覔原路還舟乃信夫死或亦為虎傷是寔恨虎甚於
饒者且以饒者𧺫悪念應虎死夫何辜號不已路人聞之
亦皆嗟歎虎口之不分善悪也日暝忽聼呼舟有声舟子
推篷見寠者疑以為鬼寠者曰吾非鬼具述前状思必報
妻曰有虎為汝報之矣亦𫐠前状始知主計歲俸之説皆饒
者隂謀搃為艶者而設遂相傳虎有大義寠夫婦刻虎而
祠之
弘治中有婦同夫陳弄猴為活宿桐廬村僻漁家漁家兄
弟皆無妻有母語陳弄猴不足支両口何不從吾漁可倖
多獲遂什猴而従漁乆之夜出漁兄弟殺猴者歸報其妻
若夫為虎啣去漁母徐語猴婦汝無歸何不為吾媳婦以
殺其夫仇必不從且欲彂其事兄弟不得己併猴與婦沉
之水婦已死恐人踪跡取其屍納廢塜棺中踰两日婦嘔
水漸甦似有人蹴其脅大呼明星至矣婦乃従空棺出遥
控上司之舟行江中者不頋乞食遍告人人多憐之參政
陸容以公事過桐廬特准訴雪其冤令兄弟抵陳獄盖猴
尚活而所弄篾圈焚不化能為証也
　　王農
萬暦四十年海寕農家王者晚得子数歳不能𧺫立坐一櫃
盖十週矣語言如常門以外絶不經見聞呼其父為父呼
其母為嫂百教之不肯作母呼也是年庚申秋坐櫃者忽
作惱詈嫂嫂兇吾不過持十千錢従嫂一舟而斃吾而有
吾錢吾坐而食食嫂必十年行去嫂如是不絶口家之人
初聞之亦駭継以為習然一日面作喜色曰明日是十年
前生我時速㫪新饗我肉晚當去汝夜子拱手謝嫂而逝
　　陳俶前世
陳俶字仲止建吕府人㓜頴絶為文不搆思伸楮萬言老
學不能過嘗自以所搆文字焚香襲藏之不令人見曰世
鮮匹我者萬暦中年十八㨗両榜授詞林歸省泊江上俶
辭僮僕登岸玩月色不覺行里許忽聞悲泣聲出􁅼樹茅
􁐺中有灯火俶心動足自為前徐之涙珠下俶亦自以為
無為然低佪不能歸立簷伺乆如有持其手叩門者門開
則有老嫗蓬鬂髪涕泗交也俶局促将辞歸嫗曰長官何
来婦六十五老矣先丈夫陳志苦讀書不遇彂憤死嘱曰
吾無子汝無所依莫浪去守此庐則歲時簡視吾所為文
勿令災水火吾意不釋此今十有八年矣此其忌辰也長
官何来荅以泊夜看月状嫗坐俶為閒絮俶請遺文字觀
之皆俶新製所焚香襲藏者一字不爽俶驚號一踊而絶
嫗乃知俶其丈夫後身也官府聞之為葬俶丈夫近䖏
　　新建民粟金
江西新建民夫婦小营度日萬暦十七年大飢夫婦待盡
以巨木桶貨得銀三分買米半半買砒襍米而煮方熟将
食里長至門索丁錢無以應里長曰即否飯我去亦謝不
能時鍋中氣騰里長遽前掲視之怒曰飯己熟乃必飢我
夫妻苦言不可里長以紿我手挽将啖之夫妻跪告以故驚
曰何至是急埋其飯地下曰我家尚有五斗粟可贈汝勿短
見夫妻随之以粟歸則粟内褁有白金五十两夫妻疑里
長積以償官粮者持還之曰活我已出望外公乃忘此中
有物耶里長曰此余庄上来並無金在内此天以活尔夫
　　僧毒皷天象毛寛父病語
僧毒皷不知度何寺逰方諳天文崇禎𥘉袁靖者遇之于
金陵㽞信宿偶夜仰視天象告靖曰亂端見矣時魏􁃸已
燼天下方望太平之福靖曰何以見之毒皷曰建文齊黄
諸軰憤激無訴作算强死待時為厲匹夫且然附靖耳曰
今燕後㡬朝矣彼不為巨冦必為逆臣彼自以為是天亦
不能持之諸星已兆之矣時流冦伊始朝野忽易靖亦不
敢語人明季乃彂之毒皷䘚不見扵世
毛寛者姑蘓贒書其父病為鬼物所憑語同邑侍御李模
吾前身与而子前身皆以負甲為建文君守金川門𥘉戒
嚴已而子中変率先啓門入燕師以致吾姓從軍四十餘
口俱見害而子積有福隲氣旺其傳嘉靖中学士楊慎猶
其数刼轉世也投爾家爾家雖顯不當運且衰矣吾必報
而子模子果病作卆
　　葛農誤害
海寕梁墩萬暦中葛氏農兄弟共活無間忽其弟從市帰
遇兄田畔猝奪兄鋤口作恨声汝害人多吾當了汝兄不
觧何故則睨兄腦一擊兄闷地且𣣔𧺫𣸪數擊已行還頋
曰母留患此動　或活也加擊至腦出顱骨盡碎廼已
帰見其嫂与妻撫掌曰吾生平好行福隲頃出手吾田塍
頗快人行火之妻嫂方詰幹何事快人則里數人奔告田
塍死者莫是伊兄頭面血褁苦不涊身襏襫吾䓁習見之
而兄所常𬒳也弟大驚曰吾扵此見巨蛇吾恐噬人奮前
糜爛其首未嘗見兄也急与衆趍視其兄死䖏即前所擊
蛇故畔慟擲地自摧其胸嘔出血號曰吾𥘉但見蛇蛇且
昂首与吾閗吾恐𬒳嚙故奮力為之吾目不眩未嘗歛酒
何至酔不醒人事也因以頭觸樹必以身殉隣佑力阻之
此必前丗事若既爱兄撫其遺子女如子女猶之兄存也于
是祭其兄誓靈前無間爾我兄子女亦相安
　　吴嫗死諾
余郷塘南有呉嫗素不信因果忽語其家人吾五十老矣
此後二十日為戊辰七月之望某當　若等家之人疑
嫗或以他事故作不快語易之不為意越十日果病則羣
駭前言䏻預知逝期遂急料後事事已料病脱如𥘉則又
群疑為不果􁕉望臥求死不淂廼復𧺫理附身之物悉復
臥又不死復起忽曰吾識之矣昔諾西隣一語未報死不
得立呼報之􁆽沐衣餙俱歡喜容為之乃曰此刻已是都
来觀我拱手逝于是事悟夫子夕死可矣可字之觧可有
未可者存扵嫗徴之
　　晋囚鬼謝
晋中有死囚臨市嘱劊者若何法生我劊者曰而未見𧺫刀
便閉目吾叱而走而走不止則生矣及刀下大声死囚快
走䓁什麽劊者寔紿之若戲也越月劊者他之晩失宿䖏見
􁩻漏燈火趍之室開中堂設位立楮牌上書劊姓名香火
荧然劊思官府去任徃徃立生祠志不忌劊何徳能廼煩此
益心疑急呼主人主人出面色灰如廢楮劊者不認何人
主人亦不認劊者延坐訴曰某𥘉坐法将刑淂劊者某教
我法淂疾赱免于死感而尸祝之欲令妻子出拜堂下劊
者乃廻念前刑囚曽紿之疾赱活因急問主人姓名主人
具言故即前市者劊者大驚曰吾𥘉紿汝汝已迎吾刃去
矣豈故活乎主人愕忽㓕不見堂宇杳然牌位烏有但臥
荒丘而已盖前囚葬䖏鬼不知非人幻出此相
　　妖厲
江以南俗奉妖神號五顯靈公夷堅志云獨脚五通者是
也又或称䔥公大約山䔥野魅之類呉城西楞伽山是其
窟山中人徃徃見五丈夫擁従秉炬出亦或乗人衰危入
室移牀擲物甚出火焼屋好淫惑婦女心邪年當夭者多
遭之魅交時昏仆如醉醒言其衣冠儀衞不凡或夫伴婦
則偎婦傍至厭其夫不與近徐岐之友嘗𬒳挕去一筐錢
仰罵之自空擲下錢猶熱窓眼中偏置寸許𥿄人面目悉
偹或見人手映窓其指通紅如火主人布沙于地聞履聲
按跡数十尺有咫又醫士陳生見梁上露人手滴血至地
方食忽有人面如車輪者攫其食嚙床後咂咂有聲又沈
流金者夜見家中光恠銅鑼空行百歩不墜梁垂二絡如
髪掛水二盆不漏又洪以嚴者見一僧緩歩屋春瓦為之
碎呼之忽㓕煮飯鐺中盡化為泥又沈生妻吕氏𬒳魅死
両日復甦魅毎至其家呼吕為娘生児無血俱下墨汁周
歲魅曰吾攫去矣児遂死又偽吴李伯昇裔李氏歸夏姓
初嫁日下輿忽歌舞唱呼自称五聖夫家畏懼設祭婦從
臥房奔出賛揚若巫行案如飛盃菓不碍尝以刀自割不
傷若失心然又張氏女衣紅經祠所忽彂顛通夕闔户歌
舞不休後嫁一人朱　魅随朱家朱母本媵也氏尝呼云
老婢與人應荅常作京師人語又沈寕妻年三十矣忽見
空中列炬数百紅袍三山冠者自空中下㓕燭魅之金帛
簮珥随心而至夫利之盛疑致其来又陳梧義女為所魅
賜名五宝女女言人禍福頗騐又劉福女見一人黒衣若
㒒隷状来與通夢至其家一日似有尊貴人傳呼出黒衣
畏伏地貴人数之吾用無数智算汝反借吾妄行黒衣称
罪送女帰魅後不𣸪至吳郡尊經閣相傳閣上有祟有少
年與其群約䏻独夜睡閣中　歛以酔之少年腰利噐登
閣仗梁上久之五丈夫呵從至列殽果豊餘噐皆黄白少
年梁上大呼衆伺閣下應聲五丈夫疾去少年褁酒噐下
閣俄傳錢縑鋪夜失酒噐若干貭之果其物贖帰衆服少
年胆氣競捐囊壓驚官府聞之召見與以武衘而尊經閣
永無妖属
南闈係錦衣指揮紀綱宅犯敗後数科入試士子亱深聞
悲號之聲從地起漸大如萬馬騰踏官吏無不聞之試者
亦率不以為意盖綱常活埋其家之人扵地死不化久之
亦聲寂
成化壬寅春呉中疫五環涇一家止七口盡死近市治棺
者見一老至門不持一錢湏捾七曰但載我併棺至家與
尔值也但我家無錢止小麦二十斛我居西北　去
我酌多寡請先上岸入汝治棺者乃偕舟子継至見七屍
横床搨老亦與焉驚語西北隣果有麦二十斛適值棺價
盖鬼現形治死具也
余姓查老死𣸪帰舍聞聲而不見影飲食晋接笑語如常
又蘓州支有孝㢘失其名家祠中有二樹偶伐他用有魅
怒作悪火䖏䖏𧺫撲之則移去但不焦灼祠中土偶忽起
自行至登屋踞㘴􁃽如生者竟毁其祠後更置始安
洞庭東湾茹家園有神無形能呼人姓名談世隐事自言
終南山道人每空設酒杲楽賔語襍謔浪亦善吟詠好事
者為代書帙初句曰自入空山歴歲華㡬經葉落㡬經
花諸君問　我原蹤蹟太華峰頭苐一家又曰洞庭秋水
碧玻瓈日浸東方月浸西萬里紅塵渾不到可䏻著我道
人棲
恵籓令黄監即両淮促例給塩引諸啇附籓塩百帆黄河
逆上忽大凨作浪驚天他啇舟率覆溺藩艘危黄監率
舟人咸拜䖍禱曰即诸舟福薄王爺天祐自應嘿庇忽
篙子一人狎波涛飛行登岸坐地作高声拍手曰莫壊
蓮池舟语訖風止舟淂艤岸風又作則篙子又呼道昆昆
為我馮将軍致書伊主蓮池上人道昆者黄監名也索筆
赱書𧺫句云憶昔山门同作和尚爾轉王官快楽無量我作
河神辛苦萬状云云擲茟醒彼不識字何知黄監名王闻之悟前身
朱華有免少年偶出野遇一青衣女以為村艷稍出言調
之女遂碩諧少年来朱華室家人疑以為着􁁐少年欲
之女久不復頋忌燈下無人徃徃与少年　体坐家人駭
大呼猝入女不及遁猝変為少年眉目𧺫䖏衣冠言動絶
肖両少年不辨真偽父驚持刀口大言吾併殺二少年
即吾子不惜也自是絶跡不至未㡬朱華族人號一平者
早𧺫呼其僕從陸之縣勾當家距縣半程也曰午一平帰
家人曰豈不果縣勾當乎胡半道返也一平曰僕去足矣
吾帰入室与妻絮语不入縣状妻不疑曰暮僕帰未入舍
语同伴主人　帰途遇相好间話誡我先帰忽見
一平自内室出僕駭曰吾以為後而间道先帰乎巳而又
一平至両立靣目衣履無二家内外咸駭莫能辨語前隐
事以難之咸䏻對悉甚真一平指偽者為偽偽一平又指
真者為偽並欲棲一平妻榻妻惧逃之母家一一平随亦
至母家此一平又恐偽一平之亂其妻急趍之妻母家又
両婿一平矣一平妻終両拒如是踰月食必両一平共食
寝必両一平共寝書作舉動先之必後之大率先之者真
一平而後者為假然入室絮語又似偽者先之故内外家咸
無如何久之　平存一平帰其家此江南
鄞縣事可知一一　妖不魅少年魅一平䏻作男
女両相
僧夢津与其道友共五人擬朝五䑓或勸之間道可捷十
之三大率荒岩邃涧但湏褁在道餱粮無宿頭却亦無盗
賊五人滿鉢行中道彂石火炊炊方􁆐四人赱山觀勝去
一守炊忽炊旁數十步石爆有声声已裂罅如掌大出小
児長尺餘祼無髪皮肉微紅具眼耳一如人手足近猿猴
爪長于趾声如鳥細不可淂而知亦似有咲湏臾又一児岀
亦前状但身色稍白則相扶而行夢澤駭故潜其形伺之又
七八児出　戯不己逡廵見所炊競前啓瓦罐手掬罐􁆐餐
亦畏熱踉蹌爭恐後湏臾盡守炊駭遠避伺乆已四人還共
声走之次苐入石縫五人乃窺縫無所見抵五䑓五䑓僧無
觧此者五人既大道還夢澤成都人親為余言其事
罪惟録列傳卷之三十三
　　西蕃
西蕃即吐蕃本羌属凡百餘種散處河湟洮岷間禹貢所
謂析支也逐水草産牧以父名母姓為種號強則分種稱
酋豪以戦死為吉元世祖始為郡縣以吐蕃僧八思巴為
大寳法王帝師領之嗣世弟子號司空司徒國公佩金玉
印洪武二年九月㓂洮河指揮韋正大大破之三
大将軍分鄧愈徃招諭之皆降六月遣僧克新
其國圖山川地形以歸六年令諸酋舉故官授職
師(喃加巴)藏卜為熾盛佛寳國師元國公南哥思
監藏䓁為都指揮同知宣慰使元帥招討䓁官自是(之後)
有封灌頂國師及賛善王開化王正覺大乗法王如来大
寳(法王)者俱賜印誥列砦四十有八殆不勝紀七年置
州茶馬司必果衛二州七站西畨二十九簇納馬
百五匹是年獻葡萄酒却之十年川藏邀殺使
南　詔以鄧愈為征西將軍討之明年屡㓂邊
愈及藍玉王弼䓁討之明年又置西寕衛茶馬司嵗納馬
三千五百匹上馬茶百二十斤中馬七十斤下馬五十斤
令其地為都指揮使司二曰烏思藏曰朶甘為指揮使司
一曰隴荅為宣慰使司三曰朶甘曰董卜韓胡曰長河西
魚通寕逺招討使司六曰朶甘思曰朶甘隴荅曰朶甘丹曰
朶甘滄溏曰朶甘川曰磨児勘萬户府四曰沙児可曰乃
竹曰羅思端曰别思麻千户所朶甘思䓁十七又有加渇
瓦寺金川寺韓胡碉怯歹寺永樂十三年吏部員外郎陳
誠出使歸備述其十七國山川風俗物産以獻宣徳元年
封大寳大乗闡教闡化賛善五王六年都督陳懷討松潘
畨叛平之九年阐化王貢使癿藏　還以賜物
洮没八上命釋之天順三年尊勝寺清修翊善大
印遣人貢舎利五年甘肅縂兵宣誠伯衛頴破西
凉　督毛忠䧟鹵頴救出之八年西寕番酋把
命都御史吳琛宣城矦衛涇討之大㨗駱駝山俘斬七千
七百餘人獲牛馬羊二萬有竒成化十七年西域撤馬児
罕進二獅子嘉峪關奏請大臣迎接郎中陸容尚書周洪
謨咸以為不可竟遣内臣迎之九年西蕃滿松反侵内地
廵撫馬文升討之斬首八十三級二十一年撒馬児罕枉
道至廣東將徃滿刺加市狻猊八貢所過震動陳選上書
以為西旅貢􁄶召公進諌越裳献雉周公致規盖不唯防
玩好之漸寔以杜窺伺之萌令假借意㫖入海宣索倘奸
貪憑藉因縁為利招引殊方营圖攘克是陛下忽細行之
矜而為大德之累也上從之弘治二年貢使至一千三百
餘人詔减賞勅定貢使歲額是年復貢獅給事中韓鼎諌
勿受明年復貢却之正徳初北鹵徙居西海蚕食諸蕃識
者慮其鈎結深入十年調朔方勁兵逐勦鹵避松潘旋歸
故巢嘉靖元年西蕃反鎮守都督鄭卿討之不能克自是
屡入㓂掠尚書王瓊請得官軍直搗賊巢番人畏之己而
復乗虗深入臨洮鞏昌䓁處尚書李承勛言西蕃土酋𬒳
西海鹵酋亦卜刺阿尔秃斯侵佔日益内徙将来蕃胡合
犯何以防後冝悉聼王瓊區處瓊以為𣣔撫罕必勦先零
遣逰撃將軍彭椷鎮守都督劉文統兵自固原進至洮岷
分㨿要害且撫且勦撫定六十五簇恃險拒戦者十六簇
斬首三百七十西頋以寕西蕃風俗大抵朴魯上下一心
食酪衣氊居毳帳務耕牧好閗狠或用扳屋或壘石為巢
高十餘丈謂之碉房二三丈者謂之鷄籠貴壮賤弱懷㤙
重利尊釋信詛喜啖生物耐飢寒階文畨㨿層崖深箐跳
躍如獮猴相傳番人無腓易奔洮畨甲馬頗盛戦屈以埋
奴為大誓鑿阱露其首其山川崑崙山可跋海黄河拆支
湟水為大産天䑕皮獨峯駝羱羊而仰給中國茶麝香為
命無茶則發腫病且死無麝則苦蛇蠱殘麦禾故自古以
閉関絶貢可制西番貢物多畵佛銅佛銅塔舎利足力麻
鉄力麻氆氌珊瑚犀角左髻毛纓明酥油刀劒遮甲麻衣
馬青塩貢由川陕而長河西朶甘思䓁由雅州入隆慶中部
請著令三年一貢赴京多者八人更减至四人除留邊候
賞多者常千人少不下百入而別種在雲南鉄橋北名古
宗一云細腰畨太祖既下雲南裂吐畨為二十三支合属
郡邑轄以土官惟我頥指而所謂野西畨者稍不易制古
宗種鴂舌辮黒短裳用氂牛羊毛撚線為之婦人用青白
磁珠與硨磲相間懸扵頂或以松膏澤髪下垂
論曰閉關絶使可制西畨自設一哈宻用以自難此受
制扵人之最大者矣
　　安南
安南古南交也秦為象郡漢為南越趙佗所㩀武帝平南
越置交趾九真日南三郡光武時女子徴則徴貳及平㝷
為交趾郡迄唐𥘉為交州搃管府後改安南都獲府唐亡
曲承羙者土豪也㩀其地稱莭度使劉隐　執之以其将楊
延藝為莭度使傳子紹洪州将吴昌岌起而代之再傳弟
昌文殘虐𬋩内大亂衆推驩州刺史丁部領為州帥自称
大勝王子璉維立宋既平嶺表璉内附以都䕶進封安南郡
王已而黎桓(或云/黎栢)篡丁氏再傳大将李公藴又篡黎氏得
封南平王再傳日尊擊擄古城王僣称帝三傳天祚内封
安南國王又再傳昊旵亡子以女昭聖主國事遂為女夫
陳日煚所襲日煚故福州人謝升卿也識書羙姿貌落拓
為㳺侠殺人変姓名之安南見國相會應試文論䇿詩賦
四塲録升郷居首而王女従忩隙窺而悅之已得從昭聖
竊政元已破蜀使人招之曰煚下使者獄破竹束体入而臠
之元将怒大攻破之日煚跳匿海島表扵宋請傳位其子
威晃宋授威晃國王而尊日煚為太王元既㓕宋威晃惧
易名光昺請䧏還其封傳子日烜元歳責貢甚苦復遣達
魯花赤參其國事日烜意怫拒元元三破其國日烜乃進
代身金人贖罪又五傳為日煃洪武元年遣知府易濟頒
詔安南安南遣少中大夫同時敏政大夫殷悌等朝貢請
封稱陪臣大頭目詔使翰林學士張以寕䓁即封日煃為
安南王賜以塗金銀印未至而日煃卒改封弟日熞為王
三年来告哀請命上素服御西苑幄殿召見其使杜舜欽
御製文使翰林編脩王亷徃祭責龍亭迎御製文入殿别
設日煃靈座南面布宣之其君臣拜伏以听先是占城舊
縻役安南至是與安南抗安南出兵擊敗之城遣平章滿
蔴都䓁乞援詔両觧之封其國之山二十有一安南常以
二女進六宫無與比旣又進二女上并前二女還之已而
日熞兄叔明弑日熞自立稱藝王使陪臣獻駝象主事曽
魯取表副視之見己易王詰使者得其故上怒却不受明
年奉表謝罪且封詭云日熞寔病死叔明遜野國人推立
之詔令叔明以前王印視事七年耒貢自称年老請授政
弟煓許之叔明雖己授政然寔自專制連年耒貢詔以其
太數止之既日煓死叔明更署弟煒代國事十二年禮部
奏定遣使安南相見禮郊迎歩導行五拜三叩頭礼使者
與敵体王居右也叔明凢專政十二年数叛約侵占城詔
切責之勿入其貢二十一年叔明嗾國相黎季犛廢其主
煒㝷弑之而立叔明子日焜主國事季犛叔明偦也詔以
其不道絶使者不得入已日焜益侵思南五縣地詔遣行
故王孫也錯愕下拜至流涕而伯耆以大義責之使者不
能對三年遣監察御使李琦䓁徃切責􁞗而􁞗方出兵㓂
寕逺州七塞掠吏士数百十去既見使者詭謝罪願歸我
添平臣事之退還禄州諸寨地語頗遜上以為然勑廣西
副搃兵黄中等将兵五千護添平歸國而封􁞗順化郡公
盡有所属州縣添平至丘温􁞗遣陪臣黄晦卿等候廪餼
見添平拜舞稱􁞗不幸霜露之疾匍匐前道以俟因度隘
及芹站忽伏發刼添平去大理卿薛嵓死之中等沮断橋
不能前􁞗使入遥拜曰逺彛何敢勞王師添平寔踈逺小
人䝮惑聽幸得殺之以謝天子上聞之大怒四年命成國
公朱能為征彛将軍新城侯張輔為右副将軍西平侯沐
晟為左副將軍共二十五将軍發京省諸衛歩騎舟師及
土舍逹官奔命共八十萬人别勅占城王巴的頼出偏師
擾其境十月成國能卒軍龍州詔輔代之数季犛二十罪
明年輔從廣西慿样入左副将軍晟䓁從雲南蒙自入輔
度坡壘関冷前哨将軍吕毅攻隘㽞取之而将軍朱荣䓁
亦破鷄翎関大軍次芹站先遣将軍方政王恕䓁直抵冨
良江之北岸嘉林縣而副軍晟遣指揮朱濬䓁奪猛烈関
俞讓䓁拔栅華隘突出宣光江口奪其澳沕䓁沙而豊城
矦李彬領兵渡其上㳺都督程逹䓁中夜舁舟越山間道
出逃水江縱火焚賊舟遂奪冨良江與輔大兵㑹時賊巢
在東西二都恃宣江沲江冨良江以為險列栅自冨良迄
多邦隘連橋接艦亘七百餘里賊衆聚屯守水陸者號七
百萬㑹朝使賫勅即諭􁞗禍福季犛不出見詭詞以荅輔
䓁乃議上流渡江而遣朱荣置筏下流佯為欲渡賊果分
兵以應荣撃大敗之時賊諸城逼江不可上獨多邦隘城
外稍平衍出背水营其地而賊益浚濠守具無不偹輔與
晟分营睨城欲戦而間使都督黄中夜四皷出不偹越重
濠梯城都指揮蔡福先登盡發夜明光(内製/火藥)角應之而軍
並入賊乃率象巷戦以獅形䝉馬首衝之象反走城破乘
勝追至傘圓山縱火焚縁江一帶木栅烟熖漲天直擣其
其東都克之季犛棄西都携妻子遁海餘党依天建困枚䓁山
水陸㩀守復遣靖逺伯王友興黄中䓁捜逐之自四年冬
至明年春前後斬首三萬七千餘級時輔㽞交州鎮賊子
偽衛國大王黎澄復聚舟三百艘于黄江突犯我軍豊城
彬水陸夾擊大敗之斬萬餘級溺死無算輔以賊首季犛
遁悶海口因出魯江與左副将軍晟㑹逼膠水賊益遁大
安海口輔以賊不出戦佯还師交州耒賊賊果犯鹹子関
躡輔于是反撃之賊大敗冨良江水為之赤雲陽矦陳旭
乗勝追抵悶海賊復遁灵原四月大軍穷追戦清化府之磊
江賊復大敗斬首萬餘級五月賊益遁义安府之深江大
軍水陸並進輔與晟两軍㑹盤石逼竒羅海口復戦大敗
之都督栁升獲偽上皇黎季犛都督黄中獲偽衛國大王
黎澄而土官莫邃獲偽國王黎􁞗偽太子芮于髙望山及
偽将相王侯柱國黎季貔黎滷黎􁡚䓁黎氏無少長俘獲
無遺獨黎氏頭目吴勉赴水死􁞗其妻阮氏殉之安南地
悉平遂郡懸其地立交趾䓁處承宣布政使司都指揮使司
按察使司分其地為十七府四十七州一百五十七縣㨿
其要害設衛十一守禦千户所二市舶司一又于交廣分
界處設丘温衛及坡壘隘㽞二守禦所軍隷廣西民属交
趾以相制馭云并勅有司為陳王贈謚盖秦漢以来土宇
䧟彛翟者四百四十六年至是盡復之進封功臣有差献
俘下季犛􁞗子獄乆之釋戍廣西而澄芮故善槍法詔令
有司衣食之改賜姓官俱至工部尚書六年八月交人簡
㝎反簡定陳氏故臣也不肯事季犛輕騎跳帰明既從下
安南雅知上不欲復陳氏潜走还與故所親陳布葛約竄
興化州説群盗鄧悉䓁下之衆至萬餘益南合慈威蛮行
剽䧟大堂應平石宣諸州邑偽自称日南王僣號大越改元
興慶詔黔國晟發兵四萬征之敗績生厥江都督吕毅尚
書劉㑺參政劉昱死之上怒復拜英國輔為征彛将軍晟
副之大破賊于鹹子関及盧渡江太平海口䓁䖏賊帥鄧
景異獨身奔陳季擴季擴者蛮人性奸黠詭云陳王後
簡㝎從子輙自立遥尊簡定為上皇改元重慶輔穷追簡
定至演州抵牛鼻関簡定窮棄馬走吉利民家捕獲之并
其将相陳希葛阮汝勵䓁送京師磔于市八年復捕其党
于東潮州斬首五千餘級獲偽将軍范支陳原卿䓁二千
人悉阬之築京觀焉詔輔還而令副将軍晟穷討季擴晟
大戦灵長海口斬首二千級季擴别使使上表請降詔即
以為交趾布政使其党陳原樽為參政阮師胡具鄧景異
鄧鎔為都指揮潘季祜為按察副使是月季擴復反九年
詔英國輔副黔國晟復岀討之破賊于月常江殺溺二萬
明年復大破賊于神投海擒偽将軍鄧汝戲䓁數千人悉
磔之又戦賊爱子江蹂殱其象陳斬偽少尉阮山䓁十二
年獲季擴及其偽太傅阮師䓁磔京師詔豊城矦彬以将
軍鎮交趾歲定貢扇萬把翠羽萬箇十六年清化土官黎
利復反利𥘉從季擴為金吾将軍善戦挟計数来䧏授廵
簡至是行剽郡邑自称平定王以弟黎石為相國叚莾為
都督豊城矦彬使都督朱廣討捕斬首六百級虜其酋范
晏利遁去己而參政馮貴侯保與戦績死之十九年利奔
老撾老撾匿之詔使中官山壽赦利為清化知府利尋復反
都指揮陳忠敗死進攻茶籠急洪熈元年詔荣昌伯陳智
發兵救之兵不進茶籠潰郡守琴彭戦死宣徳元年荣昌
智與都督方政戦茶籠詔復命成山矦王通為征彛将軍
發歩騎十萬徃征之而智政奪官白衣隷軍中自効黎利
弟善㩀廣威州設伏偽敗都指揮袁亮䓁堕其計𬒳執指
揮陶森輔䧟殁遂乗勝以数十萬衆来攻交趾通三道拒
却之率參将馬瑛出擊大破之清威逐北遇伏敗績失士
卒三萬人參軍事尚書陳洽死之通氣沮隂使人許為利
乞封而檄清化逓南地歸黎氏其吏民悉出城赴関獨清
化守羅通謂指揮何忠曰元師非君命而欲賣城賊乎連
與賊戦敗之通告急詔安逺矦柳升為征鹵副将軍黔國
晟為征南副将軍凡歩騎七萬人合滇棘兵岀討勅書数
四戒升勿輕敵而成山通己猝撃利大破之斬其偽司空
丁禮司徒黎豸太監黎秘䓁萬餘級利惶惧不能軍通猶
豫不進賊復張圍丘温敗去攻䧟諒江中官馮智指揮劉
順知府劉子輔俱死之利来乞和通以聞而安逺升始至
抵隘㽞関利偽為其國人書詣軍門請立陳後升不啟封
奏聞而輙以兵進破大小関隘数十如無敵者升意殊易
之抵鎮彛関主事陳鏞言于尚書李慶主帥驕兵罷不㩀
險握重而欲急進如敵伏何升不聼遽進倒馬波果中伏
升被鏢死是夕副将軍梁銘驚死賊率象陳來衝師大潰
都督崔聚史安陳鏞俱被執不屈死之七萬人無遺者成
山通益惧更㗖利請和且宴利遺利金織文綺利亦以重寳謝
通遂教利偽立陳暠者為名表云前國王臣暊三世嫡孫
暠尚在老檛國人乞封暠王永奉職貢寔利主之無暠也
上問英國公輔輔曰成山安逺非将也臣出保以一年擒
利上心厭兵竟以學士士竒荣議許利平利奉表進代身
金入及還向所掠都督䓁萬三千三百九十一人通輙引
還論罪有差三年利使使言陳暠病死無後臣利謹守封
疆待命是月圍廣原州不下旦請帰其所掠女六年詔利
權署安南囯王事九年利死子麟嗣狂妄國人不服麟告
哀詔許祭利正統中麟卒子濬嗣濬庻兄琮鴆弑濬自立
告哀乞封詔方下莭封琮㑹濬弟灝以義師起誅琮詔改
封灝灝耻屈下欲殺所以見使臣礼册封學士錢漙七為
書諭之乃定成化七年灝侵占城十七年復侵老撾中國
人至有潜入交受偽御史為之賛畫者弘治中灝卒孫誼嗣
正徳𥘉其臣阮种弑誼國人請以灝庻子晭嗣正徳十年
諒山都将陳玄孫與子昇作乱國人鄭綏䓁攻玄孫誅之
遂殺晭立晭兄子譓改元光紹而昇率衆㩀諒山諸府称
王改元天應譓累表乞師討昇昇邀之不得逹時都指揮
莫登庸者蜑人初隷玄孫以罪奔譓譓用爲冝陽參将将
兵討昇封武川伯進仁國公夜率兵反逼圍譓譓間脱保
清華嘉靖𥘉登庸遂立黎氏踈属懬爲王己相之㝷妻懬
毋鴆殺懬而立已子莫方瀛仍冐懬名氏僣號大越改元
統元王譓住清華弱亡入老撾死國人立其子寕襲撃登
庸大敗之登庸跳之海陽寕使鄭綏将兵二十餘萬攻海
陽登庸别出大江竟掩寕都寕走鄭綏兵大潰乆之寕復
悉清華兵討登庸相拒不决登庸遂明称安南國王改元明
徳以方瀛爲太子乆之傳位太子改元大正而自称太上
皇岀鎮齎無城立偽鎮五軍都督黎寕使陪臣鄭惟獠間
道来乞師而宣光搃兵武文渊都督黄明哲請各㩀地為
内應天子鋭意討登庸以威寕矦仇鵉為征彛將軍安逺矦栁
珣為征蛮将軍兼征彛副将軍合征南将軍沭朝輔以三
十萬人壓境登庸惧乃言願得束身投𣢾參賛尚書毛伯
温開門受之登庸進代身金人贖罪詔以為安南都統使
秩二品銀印兵遂罷帰及制命岀而登庸死授其孫福海未
幾福海復為黎寕所逐竄海上福海死子宏瀷嗣方五歲
權臣阮敬者持其國事驕恣部將范子儀教登庸別子莫
正中篡位而黎氏故臣黎伯􁏿䕶宏瀷力捕正中亟首上
献而宏瀷㝷又為伯􁏿所逐死海陽安南復罷貢一十餘
年神宗即位宏瀷子荗洽始入修其故事而黎自寕死子
宏嗣宏死無子國人推立黎暉四世孫維邦再傳維潭與
其臣擒殺荗洽復㩀有安南莫氏支属竄欽州憑祥間黎
氏叩関求欵許之復以維潭為都統使莫氏遂別居髙平
府乆之莫氏又盡有安南而黎氏㣲凡安南宫室郡縣取
士飬兵其制畧倣中國歲再稲八蚕有魚塩金珠之利所
產蜈蚣可得明珠别有窟居獠人用鼻吸酒擊銅皷為楽
　論曰永楽中使行人曽􁁅数季犛篡殺之罪嫚荅曰天
　下且有大不順事独我乎為傷帝隠帝必兵之無俟其
　詐廢命也黎陳之間多故而中國不能復板之其所以来
　之無要㦲
　按安南界東北界廣西東界廣東西界雲南西南界老
　撾(即古/哀牢)南挿入海中國在冨良江西後有三峯山左為
　安子山右傘圓山最髙所属十三道五十二府二百一
　十九州縣莫氏唯髙平一府四州在北隅之東俱無城
　郭其人披髪以香蠟膠成一縷跣足男女衣皆大領下
　衣無折圍裙無褲唯王与官間用冠帶靴襪貴者称翁
　　言大官也地止有燒酒牛羊䓁火炙割啖之嚼㯽榔
　脣皆紅而齒必用藥物湼之令黒有白者俗笑之王宫
　用黄瓦􁐺髙八尺官民皆草苫簷四尺傴而出入産稻
　無麦果生四時有蚕桒織紬絹無桌椅特為使臣設有尺
　許案文字与中國同俗滛男女祼對不避豪家偶有床褥
　出則以網為兠數人擡之大貴者有轎盤踞其上從王後
　者或全体裸名曰好漢兵無甲胄披大袖青衣兵器有銃
　砲藤牌鎗刀尚巫鬼不奉二氏
　　河套滿都魯
滿都魯元孽也成化中八河套稱可汗考河套即周之朔方
秦取匈奴河南地漢之定襄郡赫連勃勃趙元昊所都也
三面阻河地渥可耕桑近陜西榆林堡東西二千里唐三
受降城在北河外而元東勝州在受降之東國初鹵遁河外
居漠北正綂㕥後浸失其險鹵乃渡河犯邊都督王禎始
築榆林城創沿邊堡墩共二十四所調延安綏德慶陽三
衛官軍分戍之天順𥘉也先死而小王子立㝷孛來瘸王
子强弑小王子六年其大酋毛里孩阿羅出少師猛可與
孛来相仇殺而立脱思爲可汗於是毛里孩阿羅出孛羅
忽三酋始入套爭水草不相下成化元年毛里孩㓂陕西
都御史項忠及彰武伯陽信禦却之廷議移堡沿河閣臣
李賢㕥爲但宜進兵搜勦毛里孩聞之一再乞通貢許之
罷前議二年輙犯大同四年癿加思蘭殺阿羅出併其衆
而結元孽滿都魯入套滿都魯遂自稱可汗以癿加思為
太師屢入㓂詔搜套以武定侯趙輔縂兵出未幾病還七
年廷議河套戰守二筞詔侍郎葉盛視套還報復東勝未
易言也九年滿都魯與孛羅忽合㓂韋州縂督王越襲其
巢紅鹽池大㨗事在越傳鹵自據套以来無歳不攔入殺
掠迄數百萬三遣大将朱衣趙輔劉聚迄無成績至是始
大創去十三年滿都魯貢馬時癿加思蘭以女妻滿都魯
而己欲代之恐衆不附擬改立幹赤来為可汗滿都魯遂
與癿加思蘭為仇旣而殺之併其衆㓂榆林為王越所敗
弘治八年復入套住牧十三年火篩亦入套正徳元年縂
制楊一清請復守東勝㩀河套水草之利一議守守鹵所
必入一議戦戦鹵所必敗一議攻攻鹵所必救己一清得罪
去自是無敢言及河套者嘉靖元年套鹵二萬自井兒堡
撒墻犯固原平凉泾州屠戮萬計指揮楊洪千户劉端死
之有司不能禦十七年河套復為鹵酋吉囊所據滿都魯
不知所終二十四年御史陳豪䟽言北鹵三犯山西殺掠
百萬費帑六百萬迄無尺寸之效祗縁𤇺卒皆媒鹵自安
彼此譯語互為和同鹵既深入然後舉燧降堠轉走且我
亡命為彼嚮導以故非時倐至如履故塗時以為碩議明
年套鹵三萬入㓂越延安至三原涇陽殺掠無算縂督侍
郎曽銑請復河套八議指據明悉乞修定營邊至黄甫川
邊墻一千餘里練兵六萬人益以山東鎗手二千每擕五
十日之餉歲出擾之有詔但許修邊自是曽銑禦鹵頗勝
擒酋脱脱虎鹵畏移帳漸北不敢近塞銑復㑹同三鎮上
復套十八事又上營陳八圖時鹵酋俺答等渡河與先駐
牧狼台吉薅台吉都刺台吉且謀入㓂閣臣嚴嵩坐銑開
釁而咸寕侯仇鸞初𬒳銑劾奏至是亦訐銑圖報復銑㘴
論死萬暦中套鹵吉能嘗與北鹵火落赤殘突延東西又
大酋雷赤等助吉能擾邊爲縂兵杜松所扼不利去既而
吉能挾王封不得遂入大栢油堡殺我副總兵遂爲謾書
挾賞十事聞松至輙觧去而吉能病故三邊縂督䟽請其
子得如三衞例襲替請貢首輔居正計令順義王爲之代
請使西部有所約束崇禎𥘉土魯多蠻犯塞甘肅廵撫梅
之煥爲三覆以待之斬首七百餘級生得銀定酋王子綽
木素降六百餘人
論曰曽銑八議八圖即亦未必能復套然以是强邊朝
　廷無西北顧可也邊敝既乆誠如陳豪所云即奄有東
　勝受降庸濟欤
　　哈宻
哈宻去肅州嘉峪關千二百里漢匈奴右賢王之地光武
中閉關謝西域入唐諸畨入貢者始盛中葉以後貢不至
有宋中趙元昊稱帝寕夏遂併西域元封其孽忽納失里
為威武王主哈宻太祖定陜西甘肅諸鎮嘉峪以西置不
問成祖遠斥沙漠乃立七衞於関外為安定為阿端為赤
斤䝉古為曲先為罕東為罕東左而哈宻居上衛最西西
距土魯畨千五百里北至瓦刺數百里以天山為界永樂
二年改封元孽子威武王弟安克帖木兒為忠順王王卒
無子以其兄子脱脱嗣王用蕐人為長史紀善稍視内籓
賜金印凡西域天方䓁三十八國入貢其彛使方物悉道
哈宻譯上之所綂有囬囬畏兀兒哈刺灰三種各以其酋
目為都督佐之四年王為其祖母速哥失里所逐勅復立
九年脱脱卒封從弟免力帖木児為忠義王代守哈宻洪
㷩元年貢硫黄上以鹵中有火藥諭邊臣謹備之宣徳𥘉
詔脱脱子卜答失里嗣忠順王又以其孱弱復立免力子
脱歡帖木児嗣忠義王共理國事是時瓦刺强數侵哈宻
哈宻懼稍持兩端詔曲貸之忠順王再傳為孛羅帖木児
天順末見弑扵其酋者林無子母努温答失力署國事遭
鹵癿加思蘭殘破國勢䆮弱成化九年土魯蕃速壇阿力
欲邀哈宻竝掠赤斤諸彛王母不從怒擄王母及金印去
詔遣高陽伯李文等徃䂓復時哈宻遣衆竄苦峪文調集
罕東赤斤兵數千駐苦峪不敢進以是阿力益輕中國十
四年阿力死子阿黒麻嗣守臣請以忠義王脱歡甥畏兀
兒都督罕慎襲王遣兵䕶入哈宻於是都御史王繼縂兵
周玉太監韓禮䓁皆以興復功受賞弘治元年阿黒麻謂
罕慎非脱脱親属不當嗣佯與結婚姻頂經盟尋計殺之
表貢冐託元裔求王哈宻詔受其額貢責諭之阿黒麻懼
乃以金印城池來歸兵部尚書馬文升謂彛俗重種䫫時
小列秃野乜克力强數侵逼必得元孽嗣封諸畨咸以脱
脱遺裔陜巴可王遂封陕巴忠順王六年諸畨又以陜巴
詘犒賜不服阿黒麻乗間恨哈宻酋阿木郎嘗攔其牛馬
起攻阿木郎殺之復擄陜巴及金印去詔兵部侍郎張海
都督侯謙徃經畧之以璽書問阿黒麻擄陕巴状乆不報
海䓁乃脩嘉峪関而捕哈宻奸囬通阿黒麻者二十餘人
戍廣西請絶西域貢且安置土魯蕃故所遣貢使冩亦蒲
速兒䓁四十人扵嶺南示懲且令西域諸不得貢者結怨
阿黒麻以擕其黨海䓁不候報歸下獄罪有差阿黒麻益
驕横遣酋牙木蘭復據哈宻自稱可汗詔以文升筞用撫
彛指揮楊翥嚮導副縂兵彭清提兵間道襲之機露牙木
蘭遁追斬六十餘級復哈宻空城而還九年阿黒麻復襲
破哈宻時西域不得貢怨阿黒麻切阿黒麻乃令其兄馬
黒上書悔過乞許與黒婁諸國並入貢願以陕巴金印来
歸且求冩亦滿速兒䓁詔令陕巴金印至甘州候命至十
一年而陜巴始克入哈宻仍以囬囬都督冩亦虎仙畏兀
児都督奄克孛刺哈刺灰都督拜迭力迷失領彛三族輔
之奄克孛刺以罕慎弟與陕巴不恊乃妻陕巴以罕慎女
結好扵是都御史周季麟縂兵彭清太監陸誾䓁復以興
復有功次苐陞賞其後陕巴嗜酒掊尅諸彛酋目阿孛刺
及力克哈䓁隂誘阿黒麻次子真帖木児入據哈宻陕巴
奔沙州真帖木児罕慎外孫也年十三不肯住哈宻避刺
木城哈宻人曰空吾城以飽瓦刺野乜克力非計守臣乃
遣人以兵送陕巴還哈宻遂殺異議阿孛刺䓁時阿黒麻死
滿速児嗣國中相仇殺扵是招真帖木児依外祖奄克孛
刺居甘州不遣正徳元年陕巴卒其子拜牙郎(一曰并/牙郎)嗣
淫虐属彛謀害之拜牙郎反走歸土魯蕃扵是滿速児令
其酋火者他尸丁復據哈蜜遣書守臣索上幣萬兼索前
𬒳留彛使而還我哈宻城及金印九年復命縂制都御史
彭澤至甘州澤曲計賫幣二千及銀器同哈宻都督冩亦
虎仙徃贖未得當轍称事寜歸甘粛御史馮時雍奏争之
己而滿速児果責後幣送印退哈宻城而獨㽞拜牙郎不遣
時李昆為廵撫以雜惡幣二百塞前諾勒拜牙郎入哈宻
而留彛使虎都六撒者児二人扵甘州為質滿速児怒復
遣火者他只丁及牙木蘭據哈宻引兵萬人㓂肅州持書詰
幣不足故守将芮寕禦之全軍敗没亡七百騎時哈宻囬彛
及入貢諸彛使俱在肅州副使陳九疇恐其内間收撃諸
奸囬及都督失　烟答等凡裏甲者捶殺之随令内附諸
彛夜刼其營外結北鹵瓦刺聲言搗其巢穴滿速児懼引
去尾撃敗之瓜州九疇乃盡發冩亦虎仙傾䧟哈宻状滿
速児復請和時兵部尚書王瓊脩郄或心害九疇能扵是
失拜烟答子米児馬黒麻方入貢突入長安門訟冤九疇
㘴激變而彭澤亦坐欺罔並削籍冩亦虎仙論死時哈宻三
属彛畏兀児哈刺灰二族内附肅州而冩亦虎仙㝷出獄
竟以秘術干進得賜國姓随上親征嘉靖改元復論斬死
獄中自是土魯蕃徃徃借前釁入㓂嘉靖三年侵甘州大
殺掠時九疇復為廵撫率衆堵逐大破之殺火者他只丁
已而縂督尚書金獻民以九疇議請閉關絶其貢且日而
還我城印許而貢明年再侵甘州時王瓊復為總督坐九
疇誣罔論死胡世寕爭之得戍邊是時牙木蘭與滿速児貳
率衆来歸滿速児乃請還我哈宻易牙木蘭而甘心焉不
報遂遣虎力奶翁同天方諸國入貢復索牙木蘭詞頗驕
謾兵部尚書胡世寕建議忠順王　牙郎己自歸土魯蕃
雖有哈宻亦其属矣囬囬米児馬黒麻最畏土魯蕃不能
助拜牙郎自立而畏兀児哈刺灰二族乆居粛州頋驅之
出不得也而忠順王裔族無可立者即使更立之更與金
印亦必為土魯蕃所有然則哈宻将安興復哉不如閉嘉
峪置哈宻不問如彼不肆侵擾則許其通貢否則絶之庻
不以城印故中彼要索之計疲吾中國也尚書桂蕚亦是世
寕議上從之安挿諸彛肅州境内留牙木蘭不遣自此遂
不言興哈宻云乆之諸彛頗為民害甘粛廵撫楊慱脩威
鹵并金塔寺古城及白烟䓁城堡給耕具彛移帳去此地
産馬駝玉石大尾羊隂牙角地多醝鹵宜橙麥豌豆西域
國入貢攔索道路錢為常例
　論曰立哈宻恃哈宻耳哈宻不自立何恃或以隔絶羌
　鹵則覊縻土魯畨土魯畨既大必不折入鹵亦或足恃
　也皆如拜牙即願以身事人百城印胡為而乃劳師竭
　藏積有歲月徒以哈宻為媒禍之具曰不𣸪城印如鄧
隲之棄凉州廟算不精矣世寕祖九疇之議而論者獨
　功胡兵部何歟若夫許幣贖城印則事涉欺罔矣而終
　不克成不意大著功于中原于蜀如彭都御史而岀此
　　髙岱曰漢都關中声援易及欲藉以間南幕吾燕都去
　　甘粛逺夫不能𣸪五百里之大寕及千里之東勝而惓
　　惓萬里之外乎㫖㦲其言之矣
　䑓灣(附舟山及/海上諸屯)
䑓湾者係和蘭國入貢泊舟候命䖏地接瓜哇大泥與佛
郎机更宻邇萬暦中忽請通貢叩閩人李錦勸其酋麻韋
郎壘澎湖嶼逼漳賂稅監高宷可得志于是伐木駕厰錦
導彛入寀竟與盟且許開貢㑹材官沈有容奉詔聲走之
其國始習戦所云紅彛銃較佛郎机更利己而竟使通貢
泊舟澎湖候命下許従彛幾何貢物幾何然後可乆之從
澎湖深入築城分紅彛守之名為䑓湾去澎湖六程耳所
云灣者西洋貨船通東彛必湾此為両洋扼要所以中溜
既急擁為水濫高傍溜数丈自漳州彂舟必横跨水檻然
後至澎湖最險而澎湖之通臺灣水道多嶕隐見不一舟
冐之必碎又列砲両當的中易守其地濶二千里袤倍之
氣常春多露可以當雨所植乆旱不祐食物饒于内地多
野馬差小可乗亦多苗峒不化多土目不通語言𥘉鄭芝
龍大海中常於澎湖外設市税諸洋少貨以是冨甲諸傲
及歸欵諸洋猶警伏也芝龍納欵子國姓成功壬寅以部
将曹文龍馬信之謀㑹海水大溢自厦門舟師前拂嶕而
進紅彛之守不固遂有其城而令其子經守厦門原汛己
而紅彛王子内朝以失其故城願合力攻厦門厦門不支
㑹延平王成功薨長子經嗣立䑓𥘉称東都改明京以候
桂主之蹕己不克至乃改東寕國復築奉天城扵對渡以
居宦東寕者嗣王不敢称籓廼其臣無不籓前者所奉正
朔猶以永暦行時諸峒歲有常貢不過獐鹿虎豹之類舁
委界口不知所為礼也披皮掩下体界口中國人有店以
嬉戲小具懸壁聼峒人来觀峒人把弄移時以形語上值
輙取去必委所有于界口任耴之不失信也按舟山古昌
國縣洪武中設參将一廵檢二属㝎海縣舊出一状元名
張信城中有状元橋信子孫猶有在也与金塘両䖏人物
頗繁殖太祖慮積奸議遷其人入内地有王姓者䟽請免
遷詔獄踰年或言王　得召見哀祈竟獲允釋王還
厦門聮閩界鄭氏　迹䖏也魯監國十年國姓(成功)
嘗駐師于此改称思(明)州地僅三十餘里宿兵数十萬大
約啓䖏海艦得洋税以食閩師不能難時四屯為呼應
張煌言駐臨門陳文逹駐玉環山阮春雷駐楚山而牛頭
門亦宿勁旅後思明失守四屯順􁃸不一惟煌言隐臨門
之范澳死難最烈鷺門亦閩界魯監國元年嘗就永勝伯
鄭彩保此四年乃間走壺江琅琦山䓁䖏閣部錢肅樂卒
葬琅琦骸骨不歸鹿頸頭煌言嘗治兵其䖏而金門則魯
王監國之十年始保蹕扵此至壬寅薨其地

　又按中原一大塊淂臺湾為外障故文物与邊徼不同盖
　包絡完也或云自金門一夜至眀辰已可到澎湖為一千
　六百澎湖至䑓湾　之䑓湾峒人上貢時亦知稍披
　衣縷退則　能釡甑
　　筒二節寔　即　寔
　　覆草為庐其聚占　土官浴捕鹿鹿舌以供
　　啖之私其舌有罪男女皆披髪曽殺人則繍其身
　　衆以為豪惧豪以紅布為寳治石室中藏之生女出紅
　　聘偦視為後嗣倚衣食以老偦生男而不女則以為絶嗣無
　　靠女𣸪生若曰此丗家云
罪惟録列傳卷之三十四
　　蠻苗列傳總論
凡軍民府宣慰宣橅長官招討䓁司入職方受命不額貢
賦非此則有生􁆐二苗􁊌苗百世而不能与編民一例生
苗百世而不能与􁆐苗一例其風謠習俗各自殊異守其
所傳萬不易也都督王信嘗有言諸蠻無能為苐我邊臣
利窃彂以邀功耳無如大存恤誠以動之此數語足以己
乱弛防与無事而隣苗之編户寕矣西南彛(與)北邊不同
邊徃徃南幕可慮　志激之則㩀城結好以拒糜爛
不悔否則夢　必内(隹)盗名號稱尊此好
者張言之耳乃　可　窮内貨塗
䘚校不可数而淂其地　人何禆古人已諄諄在此也至
𣣔借之以靖他患則如石砫之闔室忠義　有㡬樞算
不預未安邊而反先之釁邊足為殷鍳也夫
　蠻苗列傳
　　湖廣諸蠻苗
按湖廣南界廣西地多苗人為古三苗之裔亦與翼軫分
野其近施州衛者純属翼近靖州者純属軫長沙沅辰以
南盡夜郎之境與氏彛混雜通曰南蠻其人有名無姓有
族属無君長近省界者為熟苗輸租服役稍同良家毎十
年官司籍其户口息耗不與籍者謂之生苗生苗好猜疑
絶禮譲喜則人怒則獸睚眦為仇必報而(後)已率魋結跕
躧陟巖穴躐荆棘　似　麞班衣左袵或無衿禬竅以納
首別作兩袂急(則)於顛負　抱弩狶突箐
不可踈捕未娶者以　餙耳號曰馬郎婚則脱之媍人
雜海􁨤銅鈴藥珠結纓　為餙處子行歌扵野以誘馬郎
淆滛不禁謂之跳月仲春刻木為馬祭以牛酒老人並馬
箕踞娶妻論妍􁆵為聘貲嬴縮貧而逋者逓歲索之卽髪
種種長子孫不貸也以惡草醸臭瀋投之以魚肉曰䤃蛆
蚋叢嘬以為珍具闘牛於埜刲其負者祭而食之以牛角
授子孫曰某祖父食牛凡㡬要約無文書刋寸木判以為
信爭訟以属公正之善言語者號行頭與曹耦善曰同年
称其酋長曰茫称人曰歹自称亦曰歹不知正朔以䑕馬
記子午言日亦如之歲首以冬三月占卜用鷄骨推之視
其璺以㫁吉㐫或折茅為兆禱病不愈曰鬼所嫉也棄之
野謂其巫曰鬼師善為蠱毒蠱無形而毒有物中之皆能
殺人其在金筑者有克孟牯羊二種擇懸崖鑿竅而居搆
竹梯上下髙者百仭親死不塟咲舞浩唱謂之閙屍明年
聞杜鵑聲則比屋號泣曰鳥猶歲至親不復矣在獨山為
九名九姓苗狙詐而饕詖以元日為把忌􁄽門不出二七
而觧烏羅着可以三月一日為忌二十五日而觧在平樂
為紫薑苗嗜殺尤甚得仇人即生㗖其肉夫死其妻嫁而
後塟曰䘮有主矣在白納為賣爺苗其俗賤老而貴少父
老則拽而鬻之在葛　葛商為短裙苗以花布一幅横掩
及骭在牂牁之間為番子其俗勞女而逸男以虎馬日
為市夜臥必圍爐厝火(不)施衾枕以十月望日為歲首在
陳蒙爛土爲黒苗又爲天苗緝木葉以為上服女子甫十
歳卽搆竹樓野外處之以號滛者人死不塟以藤蔓束之
樹間而已太祖起兵至正甲辰五月湖廣谿洞長官向思
明等上故􁀐印請改給慈利土官覃垕來降竝仍其官丁
未思沅等處宣撫安撫皆降㕥蔣節爲安撫使守㑹同舘
討靖州諸山寨洪武二年立沅州等處軍民長官司時慈
利土酋叛殺千户覃友仁命江夏侯周德興討之明年覃
垕作亂誘殺我使平章楊璟窮討賊遁四年靖州蠻叛征
南副将軍呉良討平之五年吳良平五開蠻寨二百二十
三洞十年復作亂殺指揮僉事過興詔遣都督楊仲名率
師討之叛服不常十二年械叛蠻宥死者送孳牧所十三
年溪洞俘民居京師者悉聽還鄉十四年五溪蠻作亂江
夏侯周德興請行上老之請益力壮而許之十八年洞蠻
復叛討平之置五開衞指揮使司時鎮南衛兵從征五開
率陣亡詔復其家属為民十九年平靖州叛蠻二十二年
思南宣慰使覃大勝作亂涼國公藍玉討擒之二十五年
都督茅鼎䓁俘五開叛酋送京師二十九年沅州苗叛討
平之三十年靖州洞蠻復叛征南将軍顧成討定之景泰
七年湖廣苗叛兵部尚書石璞討之明年平成化十七年
都督僉事王信上言湖廣諸蠻實無能為邊臣利其竊發
以邀功耳冝大加存恤誠㕥動之於是永順保靖二彛世
相仇殺信爲兩觧之靖州及武岡不靖信深入慰諭不煩
兵而㝎
　論曰恩必見恩威必見威此禦化外之法也
　　鎮溪龍許保
龍許保者湖廣鎮溪苗也湖貴之間有山名蜡爾(一日/蠟爾)諸
苗居之山之東北属鎮溪千戸所稍南属筸子坪長官司
隷湖廣山之西属銅仁平頭二長官司􁑗貴州嘉靖中筸
子坪土官田興爵者㕥罪繫辰州獄諸苗賄脱之乃反滛
虐諸苗諸苗怒逐之奉龍許保為酋長燬興爵公署遂叛
蔓引鎮谿及銅平諸苗詔㕥萬鏜爲副都御史開府辰州
所任土指揮田應朝奉勦撫事應朝巧黠隂陽煽搆乆無
成功鏜乃質一千户苗寨而責苗魁龍甲来見執以聞當
功苗殺其所質千戸鏜但恤千戸家寢其事而身詣賊巢
招撫之龍許保旣就𣢾得給冠帶乆之復傲與吴黒苗等
倡亂焚刼州縣兩省無寕日㝷攻䧟印江縣治詔侍郎張
岳代鏜岳力主討㕥沈希儀縂其兵擒斬及俘獲近二千
餘人盡焚其巢寨㨗聞師還而留故參将石邦憲䓁搜捕
首惡未幾許保復與黑苗䓁紏衆刼思州府知府李乆簡
方視衛賊佯稱瞿塘卒入踐更突殺吏民掠帑藏執允簡
及經歴知事䓁官去邦憲疾擊邀其歸路允簡等得歸岳
檄邦憲懸購必得龍許保於是苗黨麻得盤䓁誘許保别
寨醉縳之檻京師伏法而黑苗竄不可跡岳乃故緩其令
所覊執親黨盡釋去黒苗不自意或出官兵劉甫䓁受宻
符襲斬之諸苗攘功半道攫其首去火烘之索重賞騐實
上聞遂設總督鎮撫其地岳填之
論曰以不信處苗教苗為亂矣
　　兩廣蠻猺傳
兩廣之境北接湖廣五溪西接黔蜀多猺人獞人獠人黎
人蛋人馬人山子野人之属
猺人古八蠻之種也五谿以南竆極嶺海迤逹巴蜀皆有
之椎結班衣兒時燒鐡石烙其跟蹠以油蠟沁之重趼若
鞹児始生秤之以鐡如其重漬以毒水及長鍜而為刀終
身用之媍人黥面為花卉蜻蜓蝴蝶之状蹋歌而偶奔者
入巖峝挿栁辟人嫁則荷傘懸草履一兩從入夫家示行
色也綢繆竹木為屋覆以菁茅山田瘠埆十歲五饑急則
堕突漢界攻剽墟落踉蹌篁簿中四方亡命若避徭賦者
此為逋薮以故常堕城堡刼官寺人多槃姓與獞雖異族
而信鬼畏誓大畧相同秦時與板楣蠻盟曰秦犯彛輸黄
龍二䨇彛犯秦輸清酒一鍾彛人安之宋時范成大帥廣
西時令諸猺團長納状云某等旣充山職今當鈐束家丁
男行持棒女行把麻任從出入上有太陽下有地宿翻背
者生男成驢生女成猪舉家㓕絶不淂對好翻非偷寒送
煖上山同路下水同船男児帶刀一點一齊司殺盗賊不
用此欵者並依山例山例者殺戮也
獞人五嶺以南皆有之生理簡陋冬編鵞毛雜木葉為衣
摶飰掬水而食屋室茅緝而不塗善為毒矢多蠱於五月
五日聚百蟲於一器令自互啖乆之一存持以中人中人
有期無外人則主人服而觧之否則神蔓殃於其室事此
可以驟富又有飛蠱一曰桃生一曰金蚕皆鬼属受毒者
治之以歸䰟散雄硃丸其聚而成村者為峝峝之酋長曰
峝官峝官家偦來就親於五里外結屋謂之入寮盛兵為
偹稍有言輒闘成婚後妻之媵婢稍迕意婿輒手殺之妻
黨始畏否則謂之懦既去半年乃歸夫家人遠出而歸者
止三十里外使巫脱其裏衣納竹籃謂為行人收魂歸也
親初死披髪持缾水濱哭擲銅錢楮錢於水汲浴尸謂之
買水否則以為不孝
獠人古称天竺咳首僬僥跛踵穿胸儋耳狗軹旁脊謂之
八蠻其支而尤異者則有飛頭鑿齒鼻飲花面白衫赤裩
之属今嶺表左右及海外諸國在在有之而儋耳交趾遂
以名郡其俗沿習不一有㫗攔以射生為活雑食䖝豸每
村智過人者為長曰郎火餘称提陀提陀者猶華言百姓
也歲首則郎火以玊盃十二随辰位布而禱焉若寅有水
而邜涸則以為正月雨而二月暵也父子有隙刄父不頋
走出野外得一狗以謝毋母入狗不復怒子報仇必食其
肉臥其皮所殺之人羙鬚髯者㓟其面而籠之竹木皷噪
而祭之以徼福利
黎人隖蠻也今為瓊厓儋萬四州治黎有生􁆐二種􁆐黎
多符王二氏稍同編民生黎有名無姓不受約束其地有
五母山聚而成村者曰峝峝各有主父死子継夫亡妻及
男子週歲即文其身否則以為祖宗不子男子椎結戴漆
帽贅尺許雉尾二富者復贅掌大銀圈十数於耳挾刀控
弩媍人箬笠班衣有裙而無袴春時笄女戲鞦韆以誘散
仔携手蹋歌名曰作劇或少年元旦裂帛授䖏女女觧汗
衫報之謂之抛帛至十三日男子衣其衫而徃父毋欣然
迎欵至十六日罷歸女以前帛巧刺文繡還少年少年亦
歸其汗衫女伴互施針筆湼兩臉為蟲蛾花卉名曰繡面
以色絲和吉貝襍織為錦醸酒多雜榴花親死不哭啖生
牛肉以表哀痛客至先穴窺之然後出見不交一言即入
治草具客食不疑乃喜更上饌雖親串交㑹不脱刀仗一
語忤輒奮𧺫尚復仇敗則尅箭射梁上子孫或方㑹飲仰
見梁所記箭即行擊殺衆論美之二月十月出獵赴告官
府人不得入混名曰犯禁犯則梏殺之殷寔之家畜妻四
五令日出貿易利多則以為好異待之架木為攔房每晚
驅㓜男女其上聽其自便不問俗置酒米乾肉衣布之属
於百歩外髙坡草樹繚繞之名曰殷或有盗之每犯輒獲
法曰遂　跟即足跡也又一種曰遐黎常以椰瓢蔽體閑
習弓矢凡父母過五十懼其老而衰也則烹食之云塟於
腹中為孝
蛋人以舟為宅或編蓬水滸謂之水攔辨水色知龍居故
又曰龍人善氽水以䋲引石縋人下手一刀以拒鮫龍之
觸得珠螺則以力撃䋲疾起之
馬人本林邑蠻相傳随馬援北還散處南海其人深目猳
喙以採藤捕蠣為業或曰盧循遺種也故又曰盧亭云
山子即彛獠之属初為亂馴象衞鄧指揮招撫之至今見
鄧姓者奉為主男媍皆徒跣婦人䯻雜他尾盤重数斤簮
大頭銀剜耳百餘夫妻未常同宿但於晴晝牽臂入山路
口識竹木謂之挿青行人觧不入誤入輒闘娶女偦止近
舎媒氏及門女躡新草履負襆挟繖繖上仍繋䨇草履随
媒徃婿所觧履授婿壻穿之引而去
野人洪武中都督周興總兵宋晟劉貞副之帥師捕野人
未詳其俗
洪武元年廣西左江太平土官黄英衍右江田州土官岑
伯顔等詣軍門降明年安撫使莫天䕶欵附行省請如宋
元制録用彛酋以統其民詔改慶遠府為慶逺南丹軍民
安撫使以天䕶為同知随授岑伯顔及思明府黄忽都向
武州萬世鐡龍州趙帖堅等為各知府知州官世襲岑趙
别有傳七年桂陽蠻叛討平之十三年南雄趙庸悉平廣
東叛蠻十五年盡平乳源山㓂二十一年平諸蠻二十八
年總兵韓觀捕斬宜山蠻酋韋召趙成秀等都督楊文旣
定龍州移討思恩叛蠻黄碧等尚書唐鐸叅其軍帝諭鐸
鑿井避水毒文又俘斬奉議賊首黄世鐵等一萬八千餘
人并擒土官儂智髙等蛮㓂悉平明年征鹵前将軍吳冕
平郴桂廣西諸蠻頗殘上諭之曰命爾徃征苗亂意在殱渠
乃槩行駢戮宋曹彬不殺後嗣以昌徃者不追後當為戒
旋俘叛蠻三千餘人思恩蠻復平三十年討廣東叛蛮李
敬宗等平之永樂三年御史汪俊請官熟黎峝首玉贒祜
俾戒約諸峝從之景泰六年瀧水猺賊趙音旺合諸山叛
猺大肆殘掠都御史馬昂率兵討之俘斬頗衆天順五年
征彛将軍顔彪都御史葉盛討平兩廣瀧水羅傍諸蠻成
化元年諸蠻復叛命都督同知趙輔為總兵官及左僉都
御史韓雍徃征之雍敕中有無若葉盛殺降之語翰林編
修丘濬條陳用兵事宜上以示輔雍等兵部尚書王竑上
論軍中妄報功次希求陞賞之弊且云猺獞逼脅平民使
為賊黨進則驅我民以當矢石退則殺我民以抒怨憤今
宜慎選府州縣官撫綏招致使現在之民懷惠而固守𬒳
脇之衆聞風而來歸両廣藥石端在於此輔等征大藤及
湖廣陽洞皆㨗輔多餙功被劾委罪守将歐信治如法雍
等自陳宥之時猺獞屢服屡叛十二年荔浦縣立山鄉賊
首李公主率衆來歸請州縣其地桞慶叅政袁愷招岀馬
平等縣猺獞五百二十八人參議謝綬招出蒼梧等縣猺
獞一千七百九十一人副使范鏞亦續招撫詔賜敕奨之
十八年討土官知府岑濬别有傳改流官
論曰邊臣不好功可以無蠻猺之叛然好功或亦由興
衰之数云一治一亂言治而兼数矣徼外𬋩領常数倍
　中國主運之年匪有以刼之不可長也
　　大藤侯氏(侯勝海侯公丁)
侯大狗廣西猺酋也景㤗中嘨聚萬人於大藤峡攻堕郡
縣戕執吏民而脩仁荔浦平樂力山諸猺爲之響應其勢
益張蕂峡矗府江㕥北三百里最高踞頂可眺數百里故
諸蠻㕥此為隩區萬山之中猺蠻盤㩀各有宗黨而藍胡
侯盤四姓為之渠魁山多縵土沃而敏樹諸猺皆側耕危
獲不服租庸茶山羅運之隩谺門巃嵸沉雲晝結懸磴迴
繞絶壁臨谿手挽足移十歩九折其中或生狑人雕題高
結收若猩狒散育莾中不室而䖏飢則拾橡薯射狐鼠雜蜂
蠆蟻蚳以為飽卉衣血食言語侏􁍜雖四姓諸猺亦莫能
重譯也諸猺憨悍難暁好殺輕生憚見官府徃徃通向化
猺老結城市豪强號曰招主自稱曰耕丁招主復結官府
左右爲之耳目漏洩緩急朝發夕聞㕥是賊愈驕蹇天順
中鬰林慱白新㑹信宜䓁處鯨鯢益起成化元年詔㕥韓
雍爲左僉都御史勅曰閫外之事一㕥屬朕不中制以趙
輔為征彛将軍合漢土兵十六萬先搗陽峝西延苗賊滅之
次及脩仁荔浦諸賊遂至大藤峡分兵入生擒侯大狗䓁
七百八十餘人斬首共三千二百餘級招流冗千人磨崖
紀歳月而還事在韓雍傳雍乃請復上隆州土知州岑鐸
故職改隷潯州而㕥有功土人李昇䓁六人爲廵簡移周
冲廵檢司於勒馬靖寕廵檢司於獻俘思隆廵簡司於碧
灘而東鄉龍山亦各添設廵司協助流官又藤縣五屯實
生獞人與猺異黨洪武初獞首覃福曽率其黨八百歸伍
遂以福為千户時開設武靖縣於潯州以千户李慶填之
而福孫仲瑛為其吏目恊理正徳間御史陳金令啇船渡
峡以大小課魚鹽名曰永通峡後諸蠻縁此為奸利稍不
愜掠殺随之遺孽漸蔓潯人曰昔永通令求通求不得葬
江中誰其作首噫陳公嘉靖初尚書王守仁以田寕之役
便道岀不意勦平之斬首六百級又平八寨擒斬千餘級
峡南稍靖而峡以北逓起其酋侯勝海居弩灘倡亂武靖
頭目黄貴韋香與勝海有隙誘市中刺殺之其弟公丁噪
衆城下殘廂民二人去都御史潘旦請征之右叅將沈希
儀𥘉平八寨有功至是獨曰未易言也於是大用兵弩灘
不得賊斬一病夫而還但立堡戍之希儀又曰戍不終也
乃公丁益㓂堡戍兵死者數百人征南副使翁萬逹乃言
收督府必征之詔安遠侯桞珣主軍事珣以屬萬逹萬逹
刼通猺百户許䧺使邀致公丁自贖因颺言公丁誠輸欵
良猺也為仇家誣搆非其罪則捕繫訟公丁者數人責以
起釁公丁不欵萬逹乃預屬左江分守汝成藏廂民之𬒳
害者以待而令雄誘公丁詣左江白冤汝成故慰而遣之
廂民競岀竝㳺繳執入獄汝成遣雄諭其黨曰㓂堡事公
丁言他猺為之果非公丁且釋之即否公丁必死若等供
實止棄一公丁已矣母自連衆無譁者磔公丁於市汝成
遂請乗勢搗其巢於是副縂兵周經将左軍㑹於南寕都
指揮高乾将右軍㑹於賔州十八年二月萬逹為部勒两
軍齊發左軍則都指揮王良輔以六千五百人由牛渚灣
入攻紫荆等諸巢朱昇以七千五百人由三等村入攻二
驢等諸巢桞漙以八千人由白沙灣入攻藤冲諸巢孫文
繡以二千八百人攻藤峡諸巢右軍指揮馬文傑以六千
二百人由武宣入攻碧灘諸巢王俊以五千人亦由武宣
入攻羅渌上峝戚振以四千二百人攻羅渌中峝吳同章
以八百人攻羅渌下峝南北夾攻追斬千二百級窮追羅
運賊乃刋大木塞道布蒺藜箛簽懸石樹杪急則絶之走
坂如丸伏機弩毒鏢㦸莾中觸者應聲而斃我軍皆以計
發奪之斬首百級賊大窘或從土官盧蘓賄脱匿去㑹平
南縣小田羅應古陶古思諸猺弗靖萬逹移兵勦平之是
役也凡四十五日招其餘黨三百二十人而江南胡姓諸
猺投順者千人藤峡悉平萬逹汝成乃獻議督府大略有
七編保甲以䖏新民立營堡以通江道設督備以控上游
改州治以建屯所清狼田以正疆界䖏欵兵以慎邊防榷
啇税以資公費論功安逺侯珣加太子太保餘進爵賞賚
有差
　論曰藤峡病江相為表裏治藤峡冝速扼一隅可三靣
蹙也治府江冝緩屯兵積粟以漸制之不則漫走難窮
非旬月可辦昔人言之矣然諸蠻率戅激衛所丗掌與
廂市大家倚法豪舉丁剥而户漁之即有冤隐不能一
　控公門賄行而掩慝埋奸否則醜敗禍及於是激而為
　變両江盡然也靖邊之要非有為不足靖亂非有守不
　足服人非乆任不足以諳土俗夫在内曰奸在外曰宄
　御宄以德御奸以刑治内詳而治外略敉㓂豈外是欤
　廟算不詳而前以十六萬後以五萬靡餽長傲即七議
　非不良奉行者何人矣
　　田州岑氏(岑濬盧蘇)
岑猛者廣西田州府土官也漢武隂侯岑彭後宋元間世
爲安撫總管䓁官洪武初岑伯顔㕥田州歸附使世襲知
府三傳漙二子長猇次猛弘治中猇以失愛弑漙江中土
目黄驥李蠻發兵誅猇旣而驥蠻有隙驥㕥猛奔梧州督
府奏猛應襲歸田州慮蠻方命檄思恩知府岑濬㕥兵衛
猛入濬猛族也驥賂濬必脅猛割地為壽乃得入猛猛不
得己許之卒阻於蠻不得入復以猛奔思恩濬留之不遣
十一年都御史鄧廷讚檄濬必歸猛濬不從至欲兵之濬
始釋猛督府遂納猛田州與濬搆不可觧七月濬入田州
襲殺蠻十五年襲䧟田州偽㕥其族子洪守之猛走免詔
以濬罪彂兵討濬濬敗死并誅洪改思恩爲流官知府竝
攝田州降猛福建平海所千户正徳初猛賂逆瑾矯詔以
猛為田州府同知猛冀立軍功還其知府卒從征江西華
林峝功稍遷指揮同知非其意也怨望驕蹇凌轢諸土官
都御史盛應期持此惴猛𣣔墨其貲不得惡猛䟽猛必反
状請征之嗣姚鏌代應期雅知猛無反心罷不舉時廵按御
史謝汝儀與鏌有隙故事御史謁督府從掖門入汝儀直
入儀門鏌眴從官却之汝儀恨亷得鏌子涞嘗以書勸鏌
勿兵猛遂誣涞入猛萬金為觧免鏌皇恐乃再請征猛嘉
靖五年偕縂兵官朱麒督五将軍分道入猛自以無他裂
帛書状陳軍門覬原察而鏌以前誣故兵益入猛懼謀岀
奔歸順知州岑璋猛媍翁也鏌慮璋㕥女故黨猛問計都
指揮沈希儀希儀乆知璋女失愛屏居進千户趙臣者㕥
計貳璋猛臣雅與璋善督府佯遣臣微兵鎮安璋疑邀臣
問何以用兵臣故不言及璋挽臣臥伏地再四請則泣下
曰與君異口駢心有急不敢不告今日非君死臣死矣璋
驚問故乃曰徴鎮安以收猛婦翁不言君死言之而君脱
臣死卽奈何璋遂决計縳猛自效時猛長子邦彦守上堯
隘璋請佯助千人實為内應語臣曰吾寸帛綴千人𥚑裏
戰時當扱示幸天兵擇舎之臣以告希儀希儀遂将千騎
當隘故伏匿歸順兵大呼敗矣敗矣天兵間道入矣田州
兵大潰於是斬邦彦猛聞敗欲自經璋使人邀猛舎之而
叅政胡君尭嫉希儀獨破隘移兵擣歸順璋故以厚犒緩
師設酒賀猛酒半陳錦衣二襲鴆酒一甌敬上猛曰天兵
索君急幸自便母相累猛大呌堕老奸謀矣仰鴆死以其
首上軍門猛三子邦彦既死邦佐邦相濳脱而邦彦子芝
褓匿民間鏌以㓕田氏為功仍請流官治田州上可之未
幾田州土目盧蘇與思恩土目王受挟邦相及兩江皆震
於是不喜鏌者詭言猛實不死歸順偽以肖猛者當之猛
且與莫登庸大安南也於是御史石金劾鏌罔上寡謀鏌
坐落軄而吏部侍郎桂萼薦王守仁代鏌守仁計約䧏蘓
受蘓受至不免甲而杖百為䟽治田州非岑氏不可請降
田州為州治官邦相判官分設土廵簡以盧蘇䓁為之添
田寕府以流官知其事約束田州遂移兵率盧蘇䓁攻八
寨賊破之復上書盛稱蘇受功而代守仁者林富復言南
寕添設未便扵是但以邦相為判官縂兵張佑鎮其地時
邦相纔十五弱佑以児子畜之而盧蘇自以興復岑氏有
功益專制邦相乆不堪與蘓隙而佐以任滿求代内過望邦
相而邦相供帳薄佑怒潜語蘓蘇曰相誠無状請以他事
撻之老奴在無慮也扵是果撻邦相邦相不能有所怨而
益恨蘓㑹邦彦之子芝髫齔矣佑不果代潜育芝室中将
以難邦相而邦相購殺芝不得㑹佑奉督府檄從征置芝
衣篋㕥行邦相故盛供帳中道行鴆佑佑不知以芝奔梧
州明年佑毒發死扵是盧蘓使其黨黄對刺邦相弗克邦
相遂與土目羅玉戴慶謀代蘓蘇覺之称疾不出㑹蘇妻
誕日蘇故伏甲衣壁諸土目　賀随問疾玉慶亦與蘇即卧
强起􁛮諸土目曰布伯幸自愛布伯者華言主管也蘇曰
他無慮即恐無疾死諸土目愕不知何以蘇曰得公䓁同
心可旦暮存諸土目曰即誰不同心者蘇指玊慶曰若此
二公言未畢甲出執玉慶座中斬之因刼諸土目芝長孫
當立邦相不足主我也咸唯諾遂質諸土目妻子發兵囚
邦相弑之而行賂都御史陶諧詭云邦相病死無後芝當
叙立芝得歸田州時鎮安土舎岑真寳泗城土舎岑施䓁
咸不義蘇共挟猛仲子邦佐攻田州入之殺萬人蘇僅以
身免因潜就女夫歸順土舎岑瓛乞師直搗鎮安真寳聞
之釋田州反走扵是躡撃之真寳大敗精兵死者八千人
督府曲庇蘇朝議置蘇不問十七年藤峡之役两江土官
咸從蘇與子鳯故逗遛不進多縱賊逸去監軍副使翁萬
逹與副總兵張經䓁謀殺蘇而不果
　　憑祥李寰
李寰者廣西憑祥縣土官庻子也其先李昇洪武十八年
㕥憑祥峝歸附授廵檢世永樂二年改縣治以昇知縣事
其後部落蕃衍當交趾鎮南關爲左江要害成化八年改
州治㕥昇孫廣寜知州事廣寕十子寰其季也廣寕死諸
子爭立竟以孫珠嗣嘉靖中珠死族弟珍珏爭立珍挈印
奔况州况州土舎黄泰㕥其娣黄孟妻之珏遂擅攝州事
十四年州目李清䓁説思明府土舎黄朝共邀黄泰以兵
七百人入珍憑祥珎乃為思明屬而珏奔罄栁南海浪人
歐紹賢䓁説珍曰思明安得属憑祥吾為足下恥之珍輙侮
下黄朝與朝隙朝時有外媍子時芳長矣詭云廣寕孫也
父璉爭立時避居思明生時芳乃㕥千人入時芳憑祥不
克而珎日淫慝無度醉即手瓣人寰㕥諸父謀廢立而珎
妻黄孟亦以失寵孤憤寰通焉寰與歐紹賢謀疑黄泰不
與紹賢徃見泰曰南海之濱有不禮其妻而滛於他妻者
其妻之父兄聞而弗怒也可謂仁恕大度人矣泰拂衣起
曰是惡足稱㦲紹賢岀語寰泰不助珍也而若無内應李
珍之妾菂玖者有滛行寰乃遣刺客趙應偽為珎語菂玖
曰主聞子有私人遣我夜伺子菂玖惶恐曰奈何趙應曰不
如亡也菂玖許諾寰復遣人語黄孟曰今夜十郎將即子
排闥無驚十郎者寰自謂也黄孟遂以酒灌珍醉至乙夜
趙應竊菂玖穴垣亡廵徼蘇寄枝䓁偽驚謼曰閨竇何豁
也黄孟佯驚起開門而寰等擁兵入執珎寢所斬之寰遂
持黄孟竝㘴㑹安南逆臣莫登庸厚賂寰為向導而翁萬
逵副使南征遣人誘寰從征且官寰而宻惴黄泰必首罪
汝泰懼願襲寰自贖果獲寰等論死時李珏李時芳復
爭立萬逹立判之論時芳死黜珏而立李珙之子佛嗣珎
　論曰珍有女戎二寕不敗田汝成嘗曰継及之典令甲
　具昭自正徳以来紀綱瀾漁邊机幕議非賕不行開府
　監司徃徃以暮夜自啟其侮于是夷人妄想非分􁃸莭
　　蔓滋龍祥之變皆由扵此
　　龍州趙氏
洪武𥘉廣西松潘趙帖堅以萬户府歸附二十年改松潘
安撫司為龍州以趙宗壽為州官時鄭國公常茂淂罪安
置龍州茂病䘚上疑詰宗壽茂死状宗夀懷二抗命以二
省兵討之不下復遣征南将軍韓觀㑹都督揚文合討之
宗壽窮伏罪兵罷設龍州軍民指揮使司六傳而至趙源
源妻岑田州知府岑鏞女也負鏞雄專制部中源死無子
庻兄漙二子長相次楷州人推相嗣楷姤之語岺何不購
乳子而名之可以長有龍州岑然之遂以媵僕韋隊之子
璋詭云遺腹挟府目常好兵欲入龍州弗克楷遂奏言璋
寔源子當立為相所篡亊下督府楷更謀於岑之兄子猛
猛方勢張正徳十三年適有錦衣両舎人以他事出猛為
璋賄之偽稱有制矯檄鎮安果化向武養利上林等五土
兵合二萬人入璋龍州州大震殘二千餘人相懐印保况
村而猛竄其次子寳去事聞都督錢寕八楷賄不問嘉靖
元年相死相二子長燧次即寳相枝拇寳亦枝拇相以其
肖己絶爱寳時求寳不淂而燧以序州人立之楷乃計弑
燧而州人立其從弟煖楷又賄督府王守仁客岑伯高者
稱煖異姓非趙氏當立者楷也守仁惑之遂以州印卑楷
楷復弑煖自大於是州目黄安黎容等共不義楷以百金
購淂寳時猛死寳為奴楊氏家十三矣公言於督府林冨
冨呼楷命權攝印十年俟寳長還之楷不聼己而有客李
談者為寳説楷楷心動而督府復召楷諭必還寳楷意以
寳弱姑與之終可淂也寳岀五千金謝楷益以腴田三十
一村楷愈冨厚結諸奸自翼前偽遺腹璋既不淂立有子應
羙姿容猶名為源孫楷命徃来寳所寳妻通焉動息必以
告楷楷乃為奏應嫡長孫失祚不淂立事下督府都御史
蔡經猶豫不能决而寳日荒滛嘗宫姣男子王良以為䆠
者而良意怫楷乃以語激之使為内應時州人皆怨寳楷
紏州目鄧禹李旭林盛等以千人夜刼寳寝門良即卧聞
　　四川諸蠻苗
按四川南接烏蒙六詔之闥又與貴州普㝎龍里相界多
羅羅犵狫狇狫𦍕獚諸種
羅羅夲盧鹿有二種居水西十二營寕谷馬塲漕涇者為
黒羅羅亦曰烏蠻居慕役者為白羅羅亦曰白蛮風俗畧
同而黒者爲大姓羅俗尚鬼故又曰羅鬼蜀漢時有火濟
者從丞相亮破孟獲有功封羅甸國玉郎今宣慰使安氏
遠祖也自羅甸東西若自把夜郎牂牁則以國名若持磨
白衣九道則以道名皆羅羅種也俗愚而戀主郎虐之幾
赤族而仰戴不衰勒四十八部部之長曰頭目其人深目
長身椎結跣蹻荷氊戴笠而行腰束葦索左肩拖羊皮一
方冨者以金釧約臂悍而喜闘故其兵常為諸苗冠亦有
文字類蒙右書坐無几席食則抄飰摶之若瓦以匙躍口
作酒盎而不縮以蘆管啐飲之男子則薙髭而留髯媍人
束髪纒以青帶烝報旁通靦不恧也父死收其後母兄弟
死則妻其妻新婦見舅姑不拜祼而進盥謂之奉堂白羅
羅之俗畧與同灼毛齰血無論䑕雀蚳蝝蝡動之物攫而
燔之攅食若彘不通文字結䋲刻木為信女子以善滛名
者則人爭娶之人死則以牛馬革褁而焚之居普㝎者為
阿和俗同白羅以販茶為業
犵狫(一曰/犵獠)其種有五蓬頭赤脚矯而善奔輕命而死黨得
人片肉巵酒麋沸而起以布一幅横圍腰間謂之桶裙男
女同之花布為花犵狫紅布為紅犵狫各有族屬不通婚
姻棺死者置之千尺崖穴間或臨大河樹木主號曰親家
殿在平伐者為打牙犵狫慓悍尤甚善歛請毒以染箭當
之立死父毋死則子婦各折其二齒殉棺中在新添者為
剪頭犵狫男女蓄髮止寸許人死積薪焚之又有猪屎犵
狫者喜不潔與犬豕同牢身面經年不靧得獸即咋食如
狼
狇狫其俗與犵狫畧同掘地為爐厝火環臥不施被席以
牛皮藉之
𦍕獚(一曰/楊黄)其種亦夥䂖阡施秉龍里龍泉提溪萬山之界
徃徃有之荆壁四立而不塗門户不扄出則以泥封之把
忌以三月之朔父毋死焚其衣服殉以牛馬
洪武五年命衛國公鄧愈討平散毛等三十九洞六年蠻
酋叛討平之九年黄平等處蛮寨亦平十三年散毛等復
叛旋定之十八年土酋董貼里叛以丁玉為平羗将軍討
定之置普㝎軍民府二十年土酋楊奴叛劔州討平之二
十二年散毛再叛涼國公藍玉討平之擒土酋刺惹等萬
餘人置千户所二十八年普定蠻出掠将軍顧成等討定
之征南将軍楊文等討平龍州諸蠻成化元年周洪謨陳
四川勦賊方畧一沮絶路徑二先剪賊黨三固守重地四
廣募土官五多用利器六宻行反間上可之二十二年刑
部侍郎何喬新奏播州楊氏事别有傳二十九年土官普
習順興土酋阿羅咸叛討降之
　論曰智不能曲䕶其生徃徃卽死不悔故治之以必生
　以必不生而事就此䖏蛮苗大計也
　　藺奢氏
奢氏世四川永寕宣撫使也故猓玀種洪武中来附㕥宣
橅世其土萬暦中奢崇周無子弟崇明立崇明隂鷙能用
衆子寅負韰倮懷不恭天啓元年徴其兵東援遼崇明遣禆
将樊龍樊虎以兵三萬應徴至重慶受餉餉弗繼龍等意
怯遠闘遂皷衆反冐刺廵撫都御史徐可求死殺守廵道
官及府縣官盡總兵黄守魁㕥下不能戰皆死之原任鞏
昌同知董盡倫入援遇伏死募兵科臣明時舉臺臣李逹
通判王天運負創走賊遂據重慶分扼䕫州水口及川西
棧道崇明乃與其子寅乗勢搗遵義虗走署印通判袁任
焚刼納溪瀘州江安䓁城䧟興文知縣張振德死之别有
傳獨江津知州翁登彦䓁力拒賊城全時石砫宣撫女官
秦良玉奉檄援重慶良玉兄邦屏邦翰俱以援遼力戰死
時率其弟民屏部兵萬餘營南坪関襲焚兩河船阻賊東
下張幟忠州疑賊而大兵沿江而上則瀘敘諸郡邑己瓦
觧椑木龍泉諸隘俱爲賊有賊逼成都指揮周邦太遇賊
資陽不戰降指揮冉世洪雷安世瞿英咸戦死九泉賊勢
益振左布政使朱爕元方輯瑞就道蜀王遮留之爕元慷慨
誓殺賊與御史薛敷教䓁一再敗賊城下賊復乗濠涸積
薪如山山架蓬蓽形䫫行屋伏弩仰射爕元使人縱焚之
暗决都江水滿濠賊不得近搜賊間城中二百餘人殺之
賊乃四面立琞樓高與城埒爕元曰設瞭必肆掠矣中虗
㕥五百人突之果無備斬其三燬樓而諸道援兵㫁至連
敗賊於倒流鎮石橋永清鋪秦良玊兵三千亦至賊圍城
八十餘日矣明年春正月賊林中數千人大噪出擁一物
如舟高數丈長五百尺簟茀蔽之一人披髮伏劔状若神
踞其上中藏數百人挟機弩毒矢以牛數百行之旁設兩
雲樓爲翼俯視城中守者琞之心悸爕元曰此吕公車也須
礟石破之礟石者巨木爲杆柱置軸柱間轉索運杆千鈞
之石飛擊如彈丸㕥是賊舟立碎復㕥砲撃牛牛斃滯舟
舟不行乗勢敗之賊将羅乾象願投欵宻効爕元推誠待
之不疑乾象感告賊虗實悉賊不知也於是使牙将周斯
盛詐降賊與乾象俱己乾象贊崇明就撫果来而守者誤噪
崇明疑遁去乾象内变自焚其營来歸益成都之圍百有
二日而觧崇明走還重慶詔陞爕元都御史廵撫四川復
新都江安併復遵義先是湄潭叛民王倫引城焚掠都司
陳一龍㕥湄潭爲川貴要害擊王倫於水西降之遵義始
復時惟重慶尚為賊巢賊據要佛圖關連營十七精兵數
萬守之監軍副使丘志克楊述程總兵杜文煥逼其前石
砫秦民屏繞其後賊驚潰斬首鹵三千餘人遂逼重慶計
擒賊首樊龍張彤何若海等三十餘人城遂下㝷復瀘州
而崇明寅竄據永寜時遵義復而失者再爕元遣將秦衍
祚侯良柱戰賊九接山斃其渠􁨲賽追敗之羅鋼渡仍復
遵義而奢寅心腹安鑾㕥寅戰敗羅村大河口遂請内附
助撃賊將符國禎走之師次永寕爕元曰我之乆不得志
於賊我㕥分賊㕥合也於是陽進納溪而大兵大㑹長寕
奪險入賊勢分連敗樊虎戰死寅亦被創遂復永寕擒叛
将周邦泰降賊二萬死無算崇明父子復遁去五月竆追
克紅崖天台二寨降其衆數千人遂安撫紅潦四十八砦
擒偽御史汪澤遠僞給事孔聞過僞叅謀監軍文道南夏
奇雲偽將軍秦翼明䓁并僞印十餘鎧仗如山降将乾象
疾督攻蕳州焚其九鳯樓掃其巢崇明父子狼狽走貴州
與安氏合乞兵事在安氏傳
論曰土官如石砫闔室死國忠豈多淂㦲况奢氏己知
料遼不返也即餉足必不為用庙算以秦例奢拙矣東
頋不足又大難西南使㕥治藺之餉佐遼寕不勇數倍
哉
　　播州楊氏(楊輝)
楊氏世為四川播州宣慰使播州係漢牂牁地唐時楊原
端㩀之應募决筞授武畧将軍歴宋大觀中楊文貴納土
置遵義軍元世祖授楊邦憲宣慰使賜子漢英名賽因不
花封播國公洪武初楊鑑内附改播州宣慰司使隷四川
其域廣衰千里介川湖貴竹間西北塹山為關東南阻江
蒙茸鑱削居然奥區領黄平草塘二安撫及真播白泥餘
慶重安容山大長官司綂田張袁盧譚羅呉七姓世為目
把三傳輝負險豪鷙輝二子長友庻出次嫡愛輝嬖友毋
欲立之安撫宋韜不可乃從倖客張淵計冐功友求増封
詭稱夭覇諸苗為賊召容山長官韓宣重安長官張通計
之宣不知白夭霸無他輝大怒立杖殺宣通皇恐股栗從
署名請兵討夭霸部議報可輝通賂扵都御史張瓚戮諸
苗千餘人　友謀勇冠軍手刄七馘乃友年十三耳詔立
安橅司扵安寕以友填之旣而爛土諸苗齊果䓁忿夭霸
𬒳冤時時岀兵攻安寕瓉又請築城衛之靡費動衆極及
輝死愛脩怨扵張渊㕥其𥘉畫計失地半而渊屢謀殺愛
不克乆之渊自知不容扵愛乃嗾友誣愛通苗越境為亂
訟之貴州守臣而致書舉人路義令通賄上下書偶為安
撫宋所獲露爱愛易書偽致義義信之直詣貴州守臣陳愛
反状守臣不聽曰播州非我轄也義復書於友且云非奏
聞不可爱淂義書以報四川守臣友淵事敗大懼乃誣䟽
爱甞言夢騎龍登天上帝語之曰南方帝子也又嘗立嵩
呼門金水橋以擬宫禁廷議大駭命官即訊之淵以妖言
坐死義削籍友爱皆論死贖免之友削官戍保寕無何友
黨竄友以歸與爱復仇殺不已及友子張爱孫相尤酷毒
嘉靖七年尚書胡丗寕謂張黨已成不若因而撫之立安
撫司於凱里屬治貴州以張領之而相宣慰屬治四川如
故是後相復寵庻子煦欲奪嫡嫡妻張與子烮擁兵逐相
走水西客死烈即應龍父也自烈仇殺長官相攻剽垂十
年縂督侍郎馮岳討平之應龍生而雄猜嗜殺從征喇麻
諸番九絲􁦼乃楊栁溝等多先登賜金幣萬暦中進大木
六十本助工給飛魚服加職級應龍審蜀兵弱毎征討蜀
将或從借級以是漸驕蹇僣餙龍鳯擅用奄寺嬖小妻田
雌鳯酔封刄取嫡妻張并其母頭来屠其家虐所属黄平
䓁五司益結関外生苗為翼妻之諸父張時照與所部何
恩宋世臣等上飛文告應龍反蜀撫按竝主撫詔行両省
㑹勘應龍願赴蜀不赴黔二十年對簿重慶法當斬應龍
願自将五千出援朝鮮自贖詔可不果行嗣廵撫王繼光
勘結意嚴應龍抗不復出於是㫁光一意主勦與總兵劉
承嗣分三軍竝進應龍佯令其黨穆照約降而擁関逆拒
覆都司王之翰一軍詔㕥譚希思代継光廵撫時廵按御
史薛継茂乃旋主撫議乆不决應龍旣上書自白亦擕金
行間京師執原奏何恩詣綦江聼勘二十二年朝議主勦
㕥兵部侍郎邢玠總督貴州玠用勦爲撫先之㕥檄田龍
来待以不死否者國家懸萬金購爾頭早自決當是時七
姓素𬒳應龍殘欲傲應龍使不赦而海内亡命竄匿應龍
者不𣣔出應㡣自露於是院道移文至輙従中阻逡廵至
四月總督檄應龍聼勘重慶之安穏而綦江令先徃宣諭
應龍使弟兆龍治郵傳郊迎叩頭致餔資餼牽如禮曰應
龍乆縳渠魁待罪松坎所不至安穏者以安穏多奏民伏
兵伺殺徃有明鑑使君幸枉車騎臨貺松坎敢不趨命令
以告大守王士琦士琦曰松坎亦曩奏勘地也單騎徃松坎
應龍果面縳膝行前􁈇叩頭流血請得自比安國亨國亨
者曩亦被訐懼罪不出界故援爲例總督玠乃遣贊畫張
國壐劉一相同道府咸詣安穏應龍囚服庭質縳獻黄元
阿羔阿苗等十二人案騐抵應龍斬得論贖輸四萬金助
採木仍革軄子朝棟㕥土舎受事次子可棟覊府追贖黄
元等梟斬重慶市詔設撫彛同知松坎而陞士琦川東兵
傋使彈治之加邢玠右都御史己而可棟死重慶獄應龍
心恨促請棺其屍歸以勘報未完不肯發應龍益恨而促其
完贖急應龍大言曰吾子活以銀至矣擁兵驅千餘僧招
䰟而去分遣土目增險設警日㝷戮奏民堕屯堡厚撫徤
苗為硬手用摧鋒没􁅏冨養苗肆掠舉兵圍黄平戮重安
司長官張熹流刼江津及南川以兵脅合江縋其仇袁子
升城下臠割之是時兵偹士琦調征倭矣二十六年大掠
貴州洪頭高坪新村諸屯己又侵湖廣四十八屯阻塞馹站
襲執偏橋衞指揮陳天寵索所仇宋世臣父鑾及羅承恩
等戮之令諸苗奸女父夫前或祼而叢射或焼蛇從隂入
腹詔貴州廵撫江東之以兵勦之兵岀遇賊飛騎堡賊佯
走天邦囤都司楊國柱深入伏彂𬒳擒罵賊不屈與經歴
潘汝賢皆死東之坐免詔以郭子章代為廵撫而岀兵部
侍郎李化龍總督川湖貴三省軍事調東征將劉綎等南
征賊破綦江遊撃房嘉寵張良賢死之别有傳縱囚刼庫
盡驅子女去老弱者殺之投屍蔽江下水為之赤退屯綦
江之三溪母渡南川之東鄉􁆡立石為播界號宣慰官荘
聲言江津合江皆播故土吾守吾播應龍夲無意友既覆
官兵勢不可己乃益結九股生苗及紅黒脚等苗負險㺯
兵然猶冀我如徃事曲宥未敢皷行深入亦具文求撫總
督姑謬爲好語縻之緩其出天子震怒必勦賜劒懸賞而
總兵綎亦至綎有威名然夙與應龍暱人頗疑之縂督披
心腹稱其父顯九絲功勉綎綎涕泣誓死賊二十八年應
龍五道竝出犯龍泉司守備楊惟忠託故走土官安民志
與吏目劉玊鑾竝死之時石砫宣撫司馬千乗軍鄧坎賊
夜掩擊不動詰旦連破賊金竹等七寨千乗有庻毋覃與
應龍私覃子千駟偦應龍謀奪嫡故千乗戰益力而酉陽
宣撫司冉御龍亦㨗官壩斬首三百賊旣䧟龍泉方移兵
攻婺州聞敗撤兵退二月徴兵大集總督化龍分兵八道
道三萬人官兵三之土司七之川師四道入縂兵劉綎由
綦江縂兵馬孔英由南川總兵胡廣由合江副将曹希彬
受胡廣節制由永寜而中軍率標下遊兵筞應黔師三道
入總兵童元鎮由烏江叅將朱鶴齡受元鎮節制由沙溪
總兵李應祥由興隆其湖廣偏橋一路分两翼縂兵陳璘
由白泥副縂兵陳良紕受璘節制由龍泉㕥遏江内外四牌
七牌五司遺孽九股惡苗時黔撫郭子章駐貴陽椘撫支
可大移沅州縂督親誓師重慶諭諸師合扺婁山關爲期
且曰入関勿受降諸将敬諾劉綎進綦江連下楠木山羊
簡臺三峝走賊酋穆照賊子楊朝棟以勁兵來援綎身自
䧟陣苗大驚大刀劉至矣反兵走時諸軍分道竝㨗南川
則酉陽石砫二司先登克桒木関烏江則壩陽永順兵先
登克烏江河渡二関白泥則副将陳寅先登敗四牌賊奪
天都三百落諸囤賊狡出竒兵突犯烏江詐称水西土知
府瀧澄㑹哨誘永順兵深八断橋疾擊淹死我師無算叅
将楊顯守備陳雲龍阮士奇白明逹指揮楊續芝䓁咸死
之時有蜚語謂水西安疆臣助賊縂督檄詰之㑹賊殺水
西頭目澄大眼因託田氏脩賄瀧澄澄戮其使撃斬僞将
楊惟棟等疆臣亦執賊間二十餘人以示無他劉綎戦九
盤先至婁山関関為賊前門萬峯挿天中通一線官軍間
道攀藤箐魚貫入屯白石四月應龍率各苗决死戦隂令
驍将揚珠䓁抄後山奪關都司王芬中流矢死劉綎親勒
騎衝堅分兩翼夾擊大敗之追奔至養馬城與南川永寕
路合連破龍瓜海雲險囤壓海龍囤而壘海龍囤賊所倚
天險飛鳥騰猿不能踰者㑹陳璘破青蝇囤而安疆臣亦
連破落濛等關焚桃溪庒賊窮閉囤自保每路投降文冀
緩師諸師不受吴廣従合江破八崖門関戦賊水牛塘三
曰却之賊詭令媍人扵囤上拜表痛哭云田氏且降復詐
為應龍仰藥死報廣葢應龍不死死楊珠也珠死賊痛如
失左右手廣知其詐益厲兵恊焼二関奪三山絶賊樵汲
扵是八路兵大集海龍囤下五月始築長圍更畨迭攻總
督化龍父䘮詔縗墨視師化龍跣而草檄葢治軍壁馬孔
英一軍其囤前而各師併力囤後六月劉綎先士卒攻克土
城應龍益廹散金激諸苗死戦皆駭散無應者𧺫提刀自
廵壘見四面火先燭天徬徨長嘆泣訣雌鳯以汝故取張
氏頭如寄有此哉詰朝官軍破大城入應龍急引愛妾二
闔室縊自焚吴廣獲其子朝棟及田雌鳯出應龍熖中則
身中火毒失聲㡬斃計岀師至㓕賊百十有四日共斬級
二萬有餘并獲其弟兆龍等百餘人播賊平露布以聞将
軍綎為軍功冠獻俘剉應龍屍磔朝棟兆龍扵市分播地
為二屬蜀者曰遵義屬黔者曰平越盖先是蜀玉壘忽裂僉
謂昔年九絲亂地數動此為播事前兆
　　貴州諸蠻苗
洪武七年貴州兵大破蠻寨十八年古州洞蠻作亂詔椘
王楨率信國公湯和討平之二十一年女直千户索羅青
以思州叛討平之二十二年都司苗叛都督何福破平之
明年𣸪叛二十五年又叛福與涼國公藍玊底㝎之二十
七年諸蠻殺土官王應名已而土官普習亦叛二十八年
參将劉真攻破南丹州諸蠻悉平都司亦就帖三十年古
州龍里衛上婆洞蠻林寛叛攻龍里千户所千户吳徳鎮
撫井孚力戰死旋犯四川平茶千户紀逹擊破之詔楚王
楨湘王栢将兵竆討楨不進詔切責楨已而平羗将軍齊
譲無功别命都督楊文佩征鹵前将軍印與韓觀恊討譲
乃械蠻酋林寛至京栲主使合撃盡平之永樂元年鎮遠
侯顧成駐貴州上言金筑安撫等處每有征討宜令土軍
與官軍一槩操練上以彛情惮於約束不許正綂十四年
苗反詔保定伯梁瑶兵部侍郎侯璡副總兵方瑛率兵討
之時靖遠伯五驥與都督宫聚張軏等還自麓川即命力
恊攻苗聚軏失利驥獨擒苗酋䖝富檻京師驥稱病還瑶
等代鎮景泰二年都御史王來擒苗酋韋同烮於香爐山
中明年來與瑶皆召還成化十四年普定等處蠻賊零刼
赴任雲南叅政姚昶家属都督呉經請大發兵不許明年
經以西堡㨗聞馳敕奨之弘治五年副都御史鄧廷瓚鎮
遠侯顧溥討貴州蠻閲両載蠻平十六年女苗米魯作亂
討平之别有傳
論曰國𥘉累岀将軍勞績計未昜靖也後世知所以處
之矣或者不見劳績而後可
　　靄安氏
靄翠者貴川水西宣慰使也靄翠之先火濟預孟獲功封
羅甸國王唐阿佩宋普貴元阿晝皆㕥歴代開國時納土
襲爵居水西號大鬼主靄翠仕元四川行省左丞相兼順元
慰使洪武四年與其同知宋欽歸附詔靄翠宣慰水西欽
同知得各綂所部而靄翠獨强分四十八部五年八月靄
翆請討所部龍居不許明年以靄翠位各宣慰之上時都
督馬燁鎮守貴州嚴意盡㓕諸羅彛郡縣之㑹靄死妻奢
香代立燁或以小罪致奢香祼撻之諸羅怒欲反時宋欽
亦死其妻劉氏多智計語奢香部羅曰無譁吾為汝訴天
子果飈馳見太祖且曰羅彛向化馬都督無故騷屑恐一旦
糜沸反謂妾等不戢昧死以聞太祖令劉氏折東致奢香
諭曰吾為汝除馬都督即何以報我曰願世世無忘聖恩
太祖曰此常職也非報貴州東比間道可入蜀梗塞乆矣
為我刋山開馹傳以通徃来奢香許諾遂斬燁以頭示奢
香奢香叩頭􁛮乃封奢香順徳夫人劉氏明徳夫人奢香
果開赤水烏撒道以通烏蒙立龍塲九馹馬匹廩餼世世
辦也奢香死靄翠之弟安匀立子孫遂以安為姓世驕蹇
不受節制即聼調從征非邀厚賞不赴嘗睥晲省城曰是
用水西氊衫叠塞耳三十年作亂征南将軍顧成討平之
正徳中匀後裔貴榮多知畧善兵以從征香炬山加貴州
布政司叅政猶怏怏薄之乃奏乞减龍塲諸馹以償其功
㝷兵部主事王守仁以建言謫龍塲馹丞貽書責荣譬以
利害甚悉馹竟不减已而宋氏部羅阿賈阿機等叛人言
貴荣嗾之督府檄兵安氏輙違約不至守仁復遺書責之
乆之貴荣死子萬鈞立淫􁏴嗜殺其下怨之一日集督府
外次忽有竊萬鈞頭去者索賊不可得五六年後其弟萬
銓亷知土目烏掛所弑也撲殺之遂自立而妻其嫂督府
不能問乆之宣慰使安國亨者與其族人安智相仇殺先
是國亨宣滛播　以群奸撥置仇殺安信安信智弟也信
母䟽窮與智懷報復弄兵不休控都御史阮文中捕國亨
不岀遂以兵掩之國亨負甲逆拒頗殘文中遂獲安智扵
省而以叛逆聞國亨䟽冤情詞懇切頋曰擁兵自衛慮安
智之觸之也安智益䜛之以為且圖不軌大學士高拱一
再貽書文中有曰必處以叛逆彼将叛逆自為矣當治以
其罪勿溺令吏科賈三近徃勘國亨聞勘喜曰吾生矣遂
岀聼文中責以五事一令疾岀撥置人犯一照彛俗償信
命一分地安挿䟽竆母子一奪職䘖與其子代一重罰以
懲國亨悉如令上四萬金於官遂安挿智及彛目漢聰䓁
五百名扵臥這織金等處國亨退閒子安民與禄氏代理
宣慰事而安智亦令子國貞代充奉㫖甫踰月安智復有
辯䟽必請抵信改土為流察安智用事人為之智未之知
也戍用事人萬暦末年安尭臣者冐隴姓并隴地受撫得
襲兄彊臣世職堯臣卒子位㓜邦彦以支子挟堯臣妻奢
社輝謀反頭目安邦俊魯連安若山陳其愚陳萬典及四
十八馬頭䗦起和之都司楊明廷以三千人戦畢節全軍
沒叅将尹啓易自烏撒奔囬霑益炎方松林及平􁂜衛皆
不守賊圍普安安南雲南都司李天常率兵四千救之賊将
羅應奎偽降誘彂伏叠水鋪復全軍没賊分遣王倫石勝
俸下甕安襲偏沅以断我軍於是交水曲靖武定尋甸嵩
明咸被兵而洪邊土司宋萬化紏苗仲九股據龍里天啓
二年春邦彦圍貴州撫臣李橒按臣史永安悉力堵禦總兵
楊愈𢡟惟官郭象儀戰江門白杵營死之賊破烏撤指揮
管良相力竭自盡廵撫都御史王三善奉命進勦屯平越
時貴圍十閲月不觧矣三善誓師三路入而身當其衝㨗
先鋒奪龍里計以賊無備急乗之賊警退屯龍洞㑹楊明
楷将烏羅兵進於是大斬馘賊酋安邦俊被礟死時以二
萬衆破賊十萬㑹城州安邦彦遁陸廣河外三善以明楷為
先鋒率兵渡河分二屯一屯陸廣向大方奢社輝一屯鴨
池逼邦彦老巢三年正月賊復紏藺賊與雲南安効良兵
數萬併力攻陸廣明楷戰不利死数千人身被鹵賊乗勝
躝鴨池我兵退屯威清土司苗伸復乗勢肆掠自龍里至
瓮城屍横四十里邦遂與其黨宋萬化何中尉李阿二吴
椘漢等約攻㑹城三善遣遊撃祁繼祖下龍里一皷破蓮
花寨連燒上中下三牌賊寨百五十處何中尉敗逃深菁
龍里路通復遣叅将王建中劉志敏等救青巖斬首三百
餘級王元佐等兵繼進焚賊寨四十八荘李阿二被創走
定番路通遂合兵進勦八姑蕩焚砦二百餘處斬首五百
餘級賊窮宋萬化遣人求欵三善測其不誠調監軍楊世
賞襲擒之并擒其偽軍師劉洪祖等邦彦失萬化益氣奪
保水西不敢出時雲南六佐營長安應龍合霑益賊𥙷鮓
爲亂圍羅平雲南廵撫閔洪學討平之覆其巢應龍走烏
撒時安效良乞降縳應龍以獻己水西與藺賊合窺遵義
亦突永寕官兵敗之芝麻塘賊遁青山總兵魯欽三路深
入擒賊酋何中尉進營紅崖縂兵張彦方敗賊羊耳躡鴨池
奪其戦象多所斬馘三善親入大方降者千計大方者奢
杜輝老營也焚營走邦彦迯入織金時川兵己入龍塲陣
獲安崇明妻安氏及酋奢崇輝等於是奢社輝與其子位
遣漢把劉光祚赴鎮遠乞䧏總督楊述中令縳崇明寅父
子㕥贖大抵三善以元兇未縳當用勦為撫而述中一意
主撫議遂不合邦彦令其黨陳其愚詐降三善䡖信之露
軍寳其愚輙以報邦彦四年乗三善還㑹城半道其愚故
縱轡撞三善堕地三善知有變急引刀自剄其愚􁀣持其
刀未殊而玀鬼諸苗蜂至三善罵不屈見害石砫將秦民
屏亦死之賊勢復張監軍傳宗龍獲其愚伏誅㝷㑹魯欽
兵克巖頭寨破平茶乗勝入織金邦彦負固欽敗績五年
春水西藺烏霑三逆合兵數萬窺霑益閔洪學督師敗走
之時奢崇明敗依水西助安氏亂巢克仲埧而子寅巢聶
舌埧寅奉水西令欲攻永寕未發其校阿引初受撫臣爕
元欵将起圖寅不得間寅覺之毒拷不承至是阿引與苗
老虎李明山䓁屠寅於寢以寅首來降二月邦彦率衆數
萬渡江魯欽戰敗自剄死而苗仲復助為逆廵撫王瑊廵
按傅宗龍旣俘河沙玀鬼乗勝逆邦彦於趙官堡大敗之
水内水外賊潰去爕元艱歸詔閔夣得代之控制五省夏
黔兵攻匀哈長田一帶苗破數十寨斬首二千餘級掃平
二百餘里七年叅将楊明輝入大方安位巢諭擒首逆為
邦彦所殺崇禎元年復𧺫爕元縂督代夣得時奢崇明偽
號大梁王安邦彦偽號四裔大長老而歹費小阿烏繼阿鮓
怯等各偽號元師從赤水悉力趨永寕爕元令守将許成
各佯北誘賊而分遣林兆鼎從三坌入王國禎從陸廣入
劉養鯤從遵義入邦彦四應不支羅乾象復以奇兵繞出其
皆夾撃之賊大驚潰卽陣斬崇明邦彦首爕元急移檄安
位赦其罪許自歸位不决爕元乃大㑹諸将曰水西叢箐
蠻烟棘雨莫辦晝夜深入難出㕥此多敗宜四逼竆之於
是焚蒙翳剔巖竇截溪流斬樵牧焚積聚凡百餘日合斬
級萬餘降生口數萬劉飬鯤遣其客間八焚其卧懸榜而
出安位大恐乞降與約四事一貶爵一削水外六目之地
鯞朝廷一獻殺王廵撫者首一開畢節等驛路安位皆受
命遂率土目納欵爕元為請便宜九事不設郡縣仍軍衞
土漢相安便一經界旣正土目不得以民不耕地稍侵軼
便二黔土瘠仰給於外得自食其土便三國用匱有功不
足勞金幣酬以爵爵輕不若以土於國無損便四旣世其
土各自力永折衝便五大小相維輕重相制無事易以安
有事易以定便六訓農治兵耀武河上使賊曰偹我便七
且耕且戍衞所自實垂勾軍之累便八軍耕抵餉民耕輸
粮以屯課耕不拘其籍以耕聚人不世其伍各樂其業便
九上可行之九年擺金两江巴香狼􁆡火烘五峒苗叛爕
元遣兵討平之水西勢益孤又通上下六衞并清平偏鎮
四衛道路凡一千六百餘里設亭障置游徼以通徃来十
年安位死無嗣族人爭立朝議𣣔乗其敝郡縣之爕元不
可為立安氏継位乃上書曰臣按西南之境皆荒服也楊
氏反播奢氏反藺安氏反水西而滇之定畨彈丸小州為
長官司者十六七二三百年無叛者非他司好逆而定畨
忠也盖地大者跋扈之資而勢弱者保世之筞也今臣分
水西之壤授諸渠長及有功漢人咸但世守除其苛虐叅
用漢法可為長乆制曰可
　論曰地小而分之所以禦内彛良法九便可百世也此邊
　則冝醜地等力庶足互牽明末以不觧此誤恃而敗熊經
　臣知之矣
　　思州田氏
田故貴思州宣慰使也其先岀自關中漢髙帝時徙齊諸田
於関中遂蔓延於此今婺川縣有齊地圖猶稱曰齊云諺
曰思播田楊両廣岑黄言大姓也至正七月思州宣撫使
田仁厚来降明年容美宣撫使田光寳亦降吴元年㕥田
仁智爲思州宣慰使其族人田茂安者㩀沿沙婺川别獻
偽夏明玉珍洪武二年上思州蠻㓂平五年玉珎敗茂安
降立為思南宣慰使仁智死子琛嗣立與荗安之子宗鼎
爭􁪍坑日㝷兵宗鼎獨禁其民不得從蕐風子弟談詩書
輙置法民大疾苦十八年思州諸蠻洞作亂信(國)公湯和
討平之卄一年女直千户孛羅奇從征諸蠻
叛走思州永樂初遣行人蔣廷瓚徃勘琛宗鼎琛請入覲
面奏輙言思南故思州地當歸思州上曰思南歸偽夏時
何不竟取之琛復訐宗鼎諸不法事上曰朝廷自有法何
與汝旣還與宗鼎搆殺如故十一年上遣旗較數人潜入
二司執琛宗鼎去城中無知者頃之忽一官開黄榜諭諸
彛曰首惡既擒餘無所問諸彛始驚伏琛(宗)鼎至京咸伏
法遂㓕之以爲府治建貴州布政使司㕥廷瓚(為)左布政
使改思州宣慰使為思州府思南宣慰使為思南府
　論曰彂单軺馳尺札入夷落桒隂未徙而縳其両䧺睿
　算何竒也自棄田氏立分省而滇通為西南大奠安後
　世符檄紛紜張皇漏洩力决材盡徃徃塞此長彼益蔓
　不勝狃扵承平自邊及腹用少之至頋非倖計　也
　　清平阿氏都匀阿氏
　　州土酋阿資洪武中来降二十一年作亂詔征南将軍
　　德討之敗去復與平西侯沐英竆追資請降納之
　　　復叛旋就平二十七年又叛平西侯　春破斬資
兵止己設清平衞阿傍者清平衞車槪　苗也正德十
一年傍與諸酋阿皆阿革復叛偽祢王據香爐山為穴出
焚刼蔓及興隆偏頭平越新添龍貴諸鎮都御史　祥與
鎮廵且勦且撫㑹遷秩去鄒文盛代之諸苗負固下聼撫
詔文盛合湖廣廵橅秦金總兵楊英集兵勦之十二年八
月文盛擣砲木寨鹵賊首阿革進　羅襪寨鹵　何義
阿黎而副總兵李瑾率椘兵進逼白崖賊退拒　頂守拒
益力合兵困之諜知山後林蘿可懸拽梯絙數處乃故令
人誘撫以緩之列陣山前待報賊猶豫偹弛則縱徤卒山
後梯絙入據險夾撃大破之擒賊首阿傍移兵搗黒　苗
酋阿兹據龍頭都黎等寨與傍聲勢相倚肆荼虐十一月
治筏渡江直搗賊巢賊以阿傍敗胆奪大潰連搗都蘭都
蓬宻西大支田羅諸寨鹵阿兹併賊從何犵䓁前後共斬首
一千五百餘級俘獲老弱數百人撫過苗衆三百七十三
洞寨録功陞賞有差而同衛同姓苗阿溪桀驁多智有飬
子曰阿刺膂力絶人被甲三襲運二丈矛躍地空起数仭
扵是横行彛落徃徃捕逺苗之悍者以為賊邀賞不貲逺
苗憚之奉為寨主弘治間廵撫孔鏞亷得其状詢之監軍
總師皆素入賂曲為溪觧乃躬徃清平延長厚指揮王通
入座叩之條對獨不及溪反覆詰問終不對鏞益異之最後
通避人曰言之而公事辦則一方受福不(則)将損威小人
赤族矣鏞咲曰何所弗辦乃若過慮通始陳列根枝且曰
彼所藉指揮王曽總旗陳瑞耳别去鏞反若忘之乆忽令
諸部吾欲得一廵官皆來吾擇之逡廵指曽此可矣宻詰
黨溪故不承死矣曽叩首曰願効力致溪鏞曰致溪赦汝
曰請得一官同亊鏞令自擇之則陳總旗也鏞曰吾固知
之立呼瑞諭如曽两人諾去苗俗喜闘牛瑞乃牽牛置中
道伏壮士叢薄間八見溪治酌酒半偶及闘牛事瑞云今
從田間来有牛恢然巨象也溪興彂欲致買之瑞曰販牛
似非土人請牽最上牛闘之果佳勒買之否則已苗俗信
鬼以雞卜不吉溪又言夜夢大網及身出恐不利瑞曰得
魚之象也上吉遂呼阿刺牽牛而出両牛方闘酣忽報廵
官至瑞曰公知之乎王指揮耳溪謔曰老王何幸得此上
差見當嘲之瑞請偕迎魯厲聲上司按部乃不當祗肅溪
父子猶以曽戯語漫拒之則叢薄出伏疾擒溪與子刺刺
手摶傷数十人竟繫之入貴州磔市阿向都匀府部苗也
嘉靖十六年與土官王仲武争田搆殺仲武出大奔向慮
罪據凱口囤為亂囤圍十餘里高四十丈四壁陡絶獨一
經踰尺上有天池雖旱不竭粮支五年都御史陳克宅希
功必討之調水西宣慰使安萬銓兵萬困囤下三月不能入
獨東北隅有樹古偃蹇半壁萬銓令曰有猿猱絶壁者賞
千金両壮士應命出鍜鉄釣傳手足為指瓜人腰四徽躡
樹憇足垂徽下引徤卒数十人則一失骨碎地矣両壮士𣸪
躡至囤頂適有廵徼者至則伏草猝起殺之賊不覺也復垂徽
𧺫諸徤猝舉火彂號天兵破囤矣囤中自相格殺及堕崖
傷千人而克宅止殺之令悖失士心遂賣路走賊向輒奏
凱欲歸方日餘向瀀紏爛　苗争囤守囤入無完者時田汝
成以僉事飾兵與書克宅畧曰凱口餘孽昔狂逞令亡命
矣無所恃則决冝塞其間道㨗徑乘險而下之絶其貲饋
勤其覘探勿與角利不岀一月事可既也然所冝防者潰
圍刼营偽欵諸算至若仲武不能効命亦哄称逆冝伸國法不
當仍與故土㕥䙝囯威也克宅不省頗易向冒入賊擁領
　宗祐去克宅大惧以千金賂賊贖宗祐歸落職萬銓許向
不死嘱仲武均其田事乃息
　論曰治苗之遣不才者入貨才者喜功其弊䓁三阿事
　瑣屑不足録然以見圖邊而無謀雖小敗矣小可大也
　　普安米魯
米魯者貴州普安衛土官隆暢妾也弘治中魯與米朶䓁
因其父故乃與奸人福佑䓁謀襲官廕因紏衆攻刼城堡
拒敵官軍圍困安南布政閭鉦及雲南進　布政梁方坐窘鎮
守内臣楊友與按察使劉福都指揮李䧺䓁督兵進屯寳
鈿鋪易米飲酒高会魯䓁㕥萬人刼营殺都指揮李䧺以
下千百人并殺閭鉦劉福䓁監友被擄十五年詔都御史
王軾督縂兵曹愷䓁及黔國公沐崑等合兵討之軾分八
哨㕥進崑等兵由拖長江四路進自正月㕥至三月攻破
寨箐一千有餘共擒斬五千一十三名顆俘獲男婦一千三
百一十五名口奪囘被擄男婦五百一十八名口燒燬房
倉一萬七百餘間獲牛馬猪羊三萬二千餘匹隻陣斬福祐
并伊妾適固賊首米魯擒從賊魁訊米朶阿舊阿襪車李
總阿愧榜張僖波衣洪子華子華係監生竄入主謀計者
殺賊徒龍清阿古東張保容張定王得阿塊里等降賊心
腹阿宗阿宗献出福佑妻挕受男阿雜米魯使女阿燦扵
是普安安南二衛得㕥寕論功陞賞有差
　論曰魯以女彛難普安遂令中朝大舉抑張言之乎果
　然也雖二衛淂寕而官軍損匱不貲彛情崛强而必以
　我去治之乎
　　雲南蠻苗
按雲貴界多狆家宋家蔡家龍家冉家僰人峝人
狆家椎􁨥躧履不通文字好爲楼居飲食匙而不匙媍人
衣青亦以青帛蒙髽若冐絮之状長𥚑細襞多者二十餘
幅拖腰以彩布一方若綬在室奔而不禁嫁則絶之䘮食
尚魚蝦而禁禽獸之肉塟以傘葢墓朞年發而火之祭以
枯魚以十二月爲歲首俗尚銅皷擊以爲娛或掘地淂之
謂諸葛武侯所藏易百牛不􁪎也
宋家蔡家葢中國之裔也相傳春秋時椘子徃徃蚕食宋
蔡俘其人民放之南徼遂流爲彛二氏風俗畧同而宋稍
雅通漢語或識文字亦任耕織将嫁大椘迎者謂之奪親
䘮塟飰䟽飲水二十一日封而識之蔡家之在底寨者與
宋同俗故世婚在養龍阮者男女頂木葉而索偶人死不
哭遶尸而歌謂之唱齋
龍家葢徙筰䮾氏之裔其種有四在康佐者獨蕃狙伺圉
奪急則䑕竄貪而善仇常以盃羔爲人奔命責逋負秒忽
不能第忍近溪者善入尾洒獨魚鱉滑若䳋獺尾洒者猶
華言水下也男子束髪而不冠婦人細布冠班衣以五色
藥珠爲餙貪以薏苡代之春時立木於野謂之鬼竿女仔
旋躍而擇對旣奔則女氏之黨以牛馬贖之方通媒妁醜
者終身無所售人死以杵撃椎塘和歌哭椎塘者臼也舁
之幽居秘而無識男子衣尚白䘮則昜之以青一曰大頭
龍家以牛馬鬃尾雜髪而盤之若葢以尖笠覆之一曰狗
耳龍家婦人辮髮螺結上指若狗耳之状亦曰小頭龍家
冉家邛筰冉氏之裔今酋陽烏羅部落之長多冉姓者一
曰冉家蠻詬之曰南客子其族散處沿河佑涇婺川之間
跋扈不譓尚武而善獵地有沙坑深者十五六里土人㡌
皮懸燈而入鑿厓白色若礬以為沙　燒以為朱謂之新
紅民間貿易用之比錢楮焉坑中徃徃得敗船朽木莫測
所自朱汞有毒採三年者死
僰人漢為犍為郡唐為干矢部盡南詔之東鄙也古者有
罪流之西方曰僰言使逼寄於彛也其人善事佛多削髮
為僧號曰提奢稍淳昜治謂虎曰金波羅
峝人散處牂牁舞溪之界在辰沅者尤多尚仇而喜殺男
子科頭木屐以鏢弩自随暇則吹蘆笙木葉彈二絃琵琶
臂鷹逐犬為樂婦人短裙長袴後垂刺繡一方若綬胷亦
如之以銀及銅錫為錢編次繞身為餙富羡者以金環綴
耳壘壘若貫珠也溽暑男女群浴於河冬月以茅花為絮
男女仔抛毬相謔偶意者奔之謂之偷香飲食不用鹽醬
人死以尺帛褁頭為服争訟决於其長號曰鄉公数種之
外尚有㸑人麽㱔秃老㱔門蒲人和泥蠻白夷上獠羅舞
撤麻都麽察濃人山後人哀牢人蛾昌蛮觧蛮冠羅蛮傳
㝷蛮各有部落莫考所𧺫獨哀牢之後化為中國
洪武十五年命将征雲南先遣内使馳諭烏䝉烏撒諸酋
長及征南将軍傳友徳等下雲南旋克大理随賜各土酋
冠帶誥􁀐使任夲州知州等官已而烏撒諸蛮叛帝諭副
将軍藍玉沐英曰朕觀雲南曲靖普安烏撒建昌在所必
守其東川烏蒙芒部未可守也宜留大軍蕩除之友徳等
遂進擊大敗之斬首三萬餘級上聞㨗卽軍中勞之未㡬
諸彛復叛沐英等討平之明年誥授武㝎軍民府女知府
啇勝賜勝朝服紗㡌金帶十九年巨津州土酋阿奴聰叛
吉安侯陸仲亨討平之二十一年西平侯沐英討百彛思
倫發别有傳明年齊化蠻齊天惠作亂英復捕斬之奏蒙
化景東百彛皆令設衞二十五年土官王春作亂討平之
三十一年讓皇遣征鹵将軍何福征百彛大㨗金齒建文
三年老撾入貢
　論曰嘗讀太祖諭傅將軍出師前後詔勑道里之逺近
　險夷兵机之分合進止厯如指掌即躬履之未若是悉
　頋但奉行之而鬼方以西弹指㝎矣髙岱云古開創之
　君才不若諸將而但䏻用人漢高帝是也才過諸將而
　　多自用漢光武唐太宗是也才過諸将不自用而又能
　　用人眀太祖一人而已請以問後世
　　叚寳
叚寳者唐時儉魏之苗裔也世居滇南滇南古梁州外境
𥘉有低牟苴者居哀牢山麓(今金/齒地)有媍曰沙壹浣絮水中
觸沉木若有感是生九男曰九隆滋生九十九部渠酋有
六皆曰詔詔者㕥言王也一䝉舎詔(今蒙/化府)一浪施詔(今浪/穹縣)
一鄧臉詔(今卬/川州)一施浪詔(即浪穹蒙/次和之地)一摩些詔(今䴡/江府)一蒙
雋詔(今建/昌府)漢武帝時滇王蹻請降置益州郡而哀牢不附
光武中渠酋腎粟内屬明帝時渠酋枊貌亦内附以其地
爲哀牢慱南二縣今之永昌府是也盖九隆四傳仁果强
大居昆彌川(今白崖/定西嶺)爲白太子國傳十七世龍祐那漢諸
葛武侯南征獲雍闓於白崖斬之封龍祐那為酋長賜姓
張氏又十六傳唐時張樂進求遜位於蒙氏蒙氏始興曰
細奴羅九隆五族牟苴篤之三十六世孫也國號曰封民
自称南詔唐封細奴羅為巍州刺史細奴羅死偽謚髙祖
一傳羅晟再傳晟羅皮三傳皮羅閣率㕥父名冠循環下
為世時南詔强佯邀五詔酔扵樓而焚之并有五詔地時
皮羅閣為雲南王傳子閣羅鳯叛唐唐遣使鮮于仲通及李
宻征之不克前後死者二十萬人是時叚儉魏為将有功
閣羅鳯傍侵自廣紀元長壽與唐絶及死子鳯伽異未嗣
死孫異牟㝷立清平官鄭囘者唐故西瀘令也䧏扵南詔
㕥中國法教異年㝷王自称曰元猶言朕也称其臣曰昶
猶言卿也居史城今喜州清平官以决國事猶唐之有宰
相也連兵吐蕃為唐李晟所破改城牟􁞔苴咩(今大/理)苴咩
猶言都也别都曰善闡㝷爲吐蕃所苦因復歸唐反攻吐
蕃遂断鐡橋四傳晟豊佑入㓂成都取諸經籍大掠子女
工技数萬人去再傳世隆僣稱皇帝國號大禮又両傳隆
舜匕化貞其臣鄭買簒之䝉氏傳十三世歴年三百一十
鄭買者鄭囬十世孫也國號大長和改元曰安國三傳而
為東川節度使楊于真所弒鄭氏三世歴年二十有六立其
清平官趙善政代之國號曰大天興僅十閲月于真篡立
國號曰大義寕改元尊聖石晉天福元年通海節度使叚
思平㕥兵討于真㓕之思平者儉魏六世孫也生有異兆
于真之乱思平迯匿摘野桃食之核膚有文曰青昔思平拆
白曰青乃十二月也昔乃二十一日也豈以是日舉義師
乎借兵東方黒㸑等三十七部討之果至是曰思平夣斬
其首文夣玉瓶耳缺夣鏡破懼不敢進軍師董迦羅曰公
爲大夫夫去首為天玊瓶去耳為王是為天王鏡破無影
是無對面㓕賊之兆也果逐楊氏自立國號大理改元曰
文德旣死偽謚太祖八傳亷義爲其臣楊義貞所弑岳侯高
智昇㕥兵討義貞㓕之立亷義從子壽輝二年傳子正明
改元三避位為僧智昇子昇太代立國號曰大中改元上
治臨殁囑其子太明求叚氏餘子正淳立之而叚氏復興
號曰後理國而高氏世相之宋紹聖間正淳遣使入求經
籍得六十九家於是雲南多文學自是四世皆為僧避位
又四傳興智爲元所滅有其地得城八府蠻郡三十七設
大理都元帥府盖叚氏二十二帝歴三百一十五年乆之
赦興智封為摩訶羅　𬋩領八府元季中原多故叚氏復
㩀之自縂𬋩信苴叚寔八傳為縂𬋩信苴叚光至元中元
㕥皇子忽哥赤為梁王鎮善闡今之雲南府是也與叚氏
分域搆隙光再傳功時蜀明玉珍侵雲南急功戦敗之梁
王德功㕥女阿􁥰妻之奏授雲南平章留善闡不歸功夫
人高氏思之寄樂府一章有龍池無偶水雲一片緑之句
旣而梁王以其逼計殺功阿􁪏聞之哭失聲曰阿奴雖死
奴不負信黄泉也𣣔自殺梁王百伺之不得間作愁憤詩
曰吾家住在雁門深一片閒雲到滇海心懸明月照青天
青天不語今三載欲随明月到蒼山誤我一生路裏彩(錦/名)
(𬒳/也)吐嚕吐嚕叚阿奴(吐嚕可/惜也)施宗施秀同奴歹(歹不/好也)雲片
波潾不見人押不蘆花(起死囘/生草)顔色改肉屏(駱駝/背)獨坐細
思量西山鐡立(松林/也)霜瀟洒遂溺死平章從官員外楊淵
海亦題詩壁飲鴆死詩曰半𥿄功名百戰身不堪今日總紅
塵死生自古皆由命禍福於今豈怨人蝴蝶夣殘滇海月
杜鵑啼破點蒼春哀憐永訣雲南土錦酒休教洒淚頻梁王
哀之歸功䘮於大理而子叚寳立為總𬋩洪武元年也梁
王遣失刺平章七攻大理而不克乃與平奏陞寳為雲南左
丞未㡬明玉珎復侵善闡梁王借兵大理寳答書有云殺
虎子而還喂其虎母分狙栗而自詐其狙公後系㕥詩𤇺
火狼烟信不符􁏿山舉戲是支吾平章枉䘮紅羅帳員外
虗題粉壁圖鳯别岐山祥兆隐麟逰郊薮瑞光無自從界
限鴻溝後成敗興衰不屬吾梁王得書恨寳入骨而平章
女僧奴適建昌蕐黎氏岀手刺綉紋旗與寳誓復仇而附
以二詩其一云何彼穠穠花自紅歸車獨别洱江東鴻臺燕
苑難經目風刺霜刀昜塞胷雲舊山高連水遠月新春叠
與秋重淚珠恰似通宵雨千里關河幾處逄後寳聞高皇
帝開基金陵奉表歸欵降詔答慰之時有女巫道歌曰莫
道君爲山海主山海咲諧諧園中花謝千萬朶别有明王来
寳數日卒子明嗣洪武十四年授以宣慰使明年春破善
闡梁王自鴆明遣使張元亨馳書頴川西平麾下一再請
奉正朔而不入版傅沐二将軍不許分兵宵縁點蒼顛繞
出下関之背先樹旗幟遲明叚兵驚潰大軍筞馬亂琉而濟
明遂就擒上諭爾父寳曽有降表朕不忍廢賜長子名歸
仁授永昌衛鎮撫次子名歸義授雁門衞鎮撫大理悉定
是夏元普顔篤復叛據佛光寨而先不華者叛據鄧州詔
返頴川侯兵平之郡縣其地定賦法築城隍設衛堡立學校
列于諸省
　論曰滇之䏻文自叚氏正淳求經籍六十九家而莭義
　大見阿􁥰與渊海過中國之懐二心者逺矣頴川西平
　開張䝉鄭趙楊叚高七姓七十五世之不板烈矣㢤弇洲
觀扵白古通玄峯年運志其書用棘文義兼衆教遂為删
　正淂滇棘源流如此按滇南北上必道貴州又聞滇池
　有徑可達馬瑚㝎武可達建昌川陸具存主九有者不
　可不知也
　　木邦曩罕弄
木邦隷雲南世為宣慰司自明興納欵授官與八百𬗟甸
車里孟養諸酋竸强鼎立而孟宻有寳井為木邦利府陶
猛司歪領之陶猛者猶華言頭目也孟宻宣慰使罕楪以
其女曩罕弄妻司歪罕揲死孫罕穵立嗜酒好殺曩罕弄
遂以孟宻叛然未敢公侵木邦也成化初南寕伯毛勝墨
其寳石許得自貢不由木邦而太監錢能尤婪庇曩罕弄
遂怙勢侵越十六年太監王舉索寳石毒曩罕弄罵不與
舉彂其叛木邦事請征之曩罕弄懼得間賂閣臣萬安安
使私人都御史程宗即撫曩罕㺯傲不赴宗且曰必程公
就我許坐講乃見宗不得巳枉南牙山見之遂許㕥所掠
木邦地特設安撫司令司歪世襲曩罕㺯既立遂盡奪木
邦之地罕穵奔孟止由是孟養諸畨大不平遣大陶猛倫
索提兵衛罕穵聲言必報孟宻㑹萬安䓁斥罷副使林俊
復稍􁁻割孟宻地還木邦然猶世仇殺不已
　論曰寳氣聚而為兵鋒
　麓川思氏
雲南麓川思氏世爲宣慰使洪武十八年宣慰思倫叛殺
千户王昇二十一年入㓂衆號三十萬象百餘西平侯沐
英㕥火破象陣象反走乗勢追撃斬首三千餘級俘萬人
思倫遁去二十九年與百彛相攻詔行人李思聰徃諭明
年麓川刁幹孟逐思倫走雲南平西侯沐春獲送京師詔
以春爲征鹵前将軍討刀幹孟幹孟懼入貢請降春疑其
偽勒兵勸變已招之果不至令副将何福直擣南甸大破
之春率大兵至怒江賊衆皆降乗勝破崆峒寨春有疾詔
福代之擒刁幹孟思倫乃還平緬正綂𥘉刀賔玉者爲孟
飬宣慰使昏懦不事匕思倫之子思任(一曰/思仁)遂擁衆麓川
叛孟飬畧取其地刁賓玉奔永昌死無子思任復為宣慰
使正綂三年屠騰衝掠南甸據潞江自稱曰發彂彛中王
號也㕥故思氏世以發系名下四年詔黔國公沭晟将兵
征之次潞江思任扼江不得渡晟㕥思任嘗見質有舊使
人諭降不即戰左都督方政擅率麾下夜半渡江擊思任
将𬗟檢走之斬首三千餘級乗勝逼上江被圍晟㕥不聼
令不即援政突陣不得出一軍没晟廼焼積貯披氊裘走
永昌事聞晟知不免以冷水啖酥餅發病卒六年廷議麓
川之役靡餉百鉅萬士馬死者又數萬且棄之侍讀劉球
曰麓川荒遠叛服不足重輕而北鹵脱歡也先犯邊宜釋
彼急此不報竟以王振意遣兵部尚書王驥定西伯蔣貴
益發兵十二萬太監曹吉祥監其軍徃撃思任敗之破連
環七砦於沙木籠山又破象陣於馬鞍山之隂賊死者十
餘萬思任走𬗟甸驥遂割思任所據孟養地卑緬甸求思
任緬甸斬思任歸驥送京師設隴川宣撫使以𬗟甸子銀
起莾居守孟養論功驥封世靖遠伯貴進定西侯以死事
贈政威遠伯贈晟定遠王謚忠敬頃之思任子思機復㩀
孟養為亂仍詔總督王驥率土漢兵十三萬征之都指揮
絡宣指揮翟亨皆戦死驥與都督宫聚深入連敗之思機
竟失所在師還十三年麓川彛復擁思任少子思禄攻銀
𧺫莾敗之復有孟養驥等慮師老不得已遂約思禄許得
㕥酋目部勒諸彛居守孟養如故而無官為立石截金沙
江為界㨗聞増驥禄世劵成化中太監錢能鎮雲南思禄
㕥奇珍餌能能喜每假借之思禄益横弘治初詔以金牌
信符給徼外土酋時孟飬宣慰司廢乆矣兵部偶忘之以
舊號故併給思禄思禄遂以牌符號諸彛曰天朝復我官
矣㑹孟宻叛木邦叅政毛科檄兵思禄思禄以羸兵數千
應科攻孟宻大敗科僅以身免思禄以兵敗果怒遂違誓
越金沙攻孟宻取蠻莫等十七寨乆之思禄自歸願以蠻
莫地贖罪得北米魯仍乞一子為土官不許遂據孟宻自
立
論曰所為䡖病而重療之也重療之則重病之也彼以
　彂自大我以彂小之可耳晟欲馳諭悟之良是而不能
令政奉命又坐不救罪何䏻辭夫釋晟不問己矣追王
何為即不忘安南之功頋不冝叙扵麓川之日也王靖
逺戕數鎮之兵先後十年不能殄厥渠魁竟從姑息淂
免于罪已矣裂土何為而不奉令之威逺政謚忠毅又
何故也嗟乎果用劉球之言移此力于幕北或可無己
巳之變㦲
　瓊黎符蚺蛇
儋耳七坊黎峒額粮歲八百餘石弘治末困于徴求土官符蚺
蛇煽萬人攻城官軍二萬分五道遇賊符那楠戦敗死三千
餘人分守道鎮𬒳難朝命益兵戦　髙縣少㨗而偏帥亦
中流矢䘚㑹蚺蛇恃勇出逼奪民女酣　其家官軍伺
不意乗之蚺蛇渡不中　死餘黨受　訖嘉靖初蚺蛇從
子崇仁文龍争立互仇諸黎復衡决不奉令官執二酋付
獄両家弟男就欵輒赦之而均其歲深每名减價　為定
額止將魁訊觧省牢死于是　窑　聞風向化一郡以寕
　論曰瓊黎素恭較邊諸黎獨異此峒傲只一見也而治
　　七坊者無法我亂之彼安淂不亂我急治之彼安能即
　　治
罪惟録列傳卷之三十五
　勝國列傳總論
彼有吾有之吾稱天曰應有之彼稱天曰吾故有之天未
嘗諄諄命之而欲使彼筐六合以寿我非情也傳勝囯以見
非徼外之可比也崇礼北帰上皇南返報礼適相稱雖人
為之寔天為之矣三衛己携朔方不𣸪控制寔難其未明
勝字之觧㢤勝也者不可使或有敗也䖏勝勢審勝局操
勝算于勝國尤冝加意
勝國列傳
　遺元韃靼
洪武元年八月克元都元主遁出塞居應昌三年上以元
擴廓帖木兒賀宗哲䓁為西北患令大将軍徐達等西岀
大破擴廓於定西左副将軍李文忠東出克應昌時元主
己殂太子愛猷識里逹刺復遁降其衆五萬人獲后妃及
太子子買的里八刺歸封為崇禮侯時元主鹵已謚惠宗
上為改謚順帝遣使致祭己而太子嗣立居和林使其酋
納哈出屯金山不花屯　元伺邉上命都督馬雲葉旺守逹東
每大破之五年復令大将軍逹䓁三道出文忠乗其上都
取和林深入土刺河戰不利全軍還而頴國公傅友德大
獲迤㕥西逹之出中路者竟敗明年大将軍逹出雁門友
德以前鋒逐北獲其平章鄧孛羅帖木兒伯顔帖木兒文
忠連敗鹵於三岔山下刺河朔州白登䓁處克大寕高州
至豊州多所斬獲七年遣買的里八刺北歸自是連三年
㓂邊我亦頗有斬獲十三年鹵太師脱火赤入㓂西平侯
郭英逐北涉流沙薄其營大敗之獲脱火赤及知院愛足
覆其全部明年英復從大将軍北伐攻灰山嵩州高州全
寕皆克之友徳及長興侯耿炳文復大破鹵黄河外時鹵
主愛猷識里逹刺死國人謚之曰昭宗次子益王脱古思
帖木児立或曰即買的里八刺也二十年鹵納哈岀㕥别
部二十萬衆來降明年詔藍玊為大将軍出大寕敗鹵主於
捕魚児海走之獲其子地寳奴降其衆十萬安置地寳奴
扵琉球而脱古思與其太子天寳奴及知院揑怯来國公
老撒丞相失烮門數十騎徃依也速失児見弑部落潰散
揑怯来老撒失烈門等來降國中立坤帖木児為可汗是
時不復知有帝號矣二十年鹵兀納失里居和林西命来
降太子八郎鎮撫渾都帖木児徃招之不至己而入㓂頴
國公友德從燕王出古比口襲迤都山大破之太尉乃児
不花丞相咬等来降復破兀納失里扵和林詔諸王
防捕鹵建文二年鹵國公趙脱列于司徒趙灰隣帖木児
司徒劉哈喇帖木児咸率衆来降燕王馳諭可汗并諭瓦刺
王猛帖木児三年可汗坤帖木児歸欵旋㓂鐡嶺無何見
弑扵其下而鬼力赤代為可汗鬼力赤非元裔也衆不附
永樂元年㕥金幣四諭通好亦勑其太師右丞相馬児哈
咱太傅左丞相也孫台太保知院阿魯台等而阿魯台擅
國稱雄持猛哥擁其衆扵瓦刺自王不奉命鬼力赤遂與瓦
刺馬哈木戰大敗移營臚胊河兩来入貢上諭阿魯台及
元嫡系本雅失里使與鬼力赤異於是阿魯台果殺鬼力
赤而立本雅失里為可汗七年遣給事中郭驥使夲雅失
里見殺上大怒遂封瓦刺三酋馬哈木等皆為王撓之(淇)
國公丘福督十萬騎出討敗績臚胊河全軍没明年上親
征部五十萬衆抵斡難河元太祖始興地也夲雅失里敗
走阿魯台㕥其衆竄山谷請降貢馬詔撫納之君臣始各
部而居十年瓦刺順寜王馬哈木乗夲雅失里弱㕥兵㓕
之而立其族子答里巴為可汗(阿)魯台請為故主復仇上
不許嘉其義封阿魯台為和寕王瓦刺貢使遂不至十二
年上復親征馬哈木敗之土刺河馬哈木遁去阿魯台使
其大酋咸来朝㑹賜米肉酒糗綵幣有差明年瓦刺復請
降貢馬􁛮罪未㡬馬哈木死封其子脱歡為順寕王而阿
魯台恚遂叛㓂寕夏復㓂興和殺守將王煥二十年詔英
國公張輔六師親征至殺胡原窮迹濶灣海不見隻鹵㕥
兀良哈常為鹵導還兵敗之扵屈列児沙頗斬獲己諜報
阿魯台復入㓂又㕥寕陽侯陳𢡟為先鋒出師沙城時阿
魯台為脱歡所敗先已遁去王師至宿嵬山降王子也先土干
數千人而帰賜姓名金忠封為忠勇王明年金忠請窮討阿魯
台上𣸪親征而忠為先鋒至搭闌納木児河弥望皆大漠作敕諭
鹵師還榆木川帝崩宣徳𥘉敕瓦刺賢王子揑烈忽嗣王阿魯台
叛􁃸不常己𣸪東殘兀良哈住牧遼東每為脱歡所敗入貢告難
九年脱歡擊阿魯台悉收其部落時荅里巴微不知所終脱欢欲
自立為可汗而衆不許乃行永元後脱脱不花主之卑以阿魯台之
衆居沙漠北哈喇嗔等部俱服属焉而身居瓦刺如故數盗邊
正統三年兵部尚書馬驥敗鹵阿台朶児只伯多斬獲十三年宣府
縂兵楊洪破鹵阿台封昌平伯十四年脱歡子也先嗣為太師大入㓂
上親征師還土木蒙塵踰年返駕事在也先傳也先既自立為可汗尋
𬒳殺諸部分散而小王子立或曰元裔也時孛来瘸王子最䧺天順二年
大舉㓂陜西詔𣸪邊鎮廵撫禦之𣸪㓂大同直躝雁門忻代入
宣府㓂河西過河大掠関隴震動詔懐寕伯孫鏜出禦㑹
曹欽反闕下不果行己而小王子為孛来所弑於是諸酋
毛里孩阿羅出太師猛可與孛来相仇殺立脱思為可汗
脱思者故小王子從兄也時毛里孩阿羅出及孛羅忽竝
躝入河套互爭水草而癿加思蘭者向居哈宻北山黨扵
孛羅忽殺阿羅出併其衆而結元孽滿魯都入套屢為邊患
事在河套傳成化中滿都魯遂自稱可汗以癿加思蘭為
太師已而殺癿加思蘭併其衆而榆林寕夏宣府大同開
原一帶迄無寕歳葢先後經理諸邊者自成化㕥来為寕
遠伯任礼武靖伯趙武新寕伯譚祐撫寕侯朱永縂兵劉
聚都御史余子俊侍郎何喬新御史項忠而尚書王越及
都御史馬文升多有斬馘未幾滿都魯衰弱不知所終而
把秃猛可王鹵中其太師亦思馬因知院脱羅干屢遣入
貢把秃猛可死其弟伯顔猛可嗣立㓜恐權移大臣不復
設太師官復入貢時馬文升在兵部而許進㕥都御史廵
撫大同戎事脩明十王子及瓦刺二遺種頗震進威名亦
各入貢弘治中鹵火篩强與諸部落連年入㓂陜西大同
宣府寕夏榆林等處上㕥太監苗逵力請銳意討鹵縂制
劉大夏力言不可遂止火篩小王子部酋也跋　與小王
子爭䧺長𥘉小王子死有三子長阿爾倫立次阿著次滿
官嗔而大師亦不刺擅殺阿爾倫遯入河西西海之有鹵
自亦不刺始也攻破西寕安定王族奪其印誥諸畨散亡
據有其地未幾復稱臣扵小王子正德中阿爾倫二子長
卜赤次也明皆㓜弟阿著称小王子未幾死衆立卜赤称
亦克罕勢與瓦刺竝强亦克罕大營五衆可五萬人卜赤
居中屯牧五营環衛之又東有岡留罕哈爾填　部岡㽞
营三其酋滿㑹王罕哈营三其酋猛可不郎爾填营一其
酋可都㽞三部衆可六萬人居沙漠東偏與朶顔為鄰西
有應紹不阿爾秃厮滿官嗔三部應紹不营十𥘉属亦不
刺亦不刺遁西海遂多潰散惟哈喇嗔一营僅存阿爾秃
厮营七故亦從亦不刺後歸吉囊合為四营衆可七萬人滿官
嗔营八故属火篩後歸俺答合為六营衆可四萬人吉囊
俺荅阿著子也諸種皆称小王子而二酋獨强南有哈喇
嗔哈連二部哈喇嗔营一酋把荅罕奈衆可三萬人哈連营
一酋失刺台吉衆可二萬人居宣府大同塞外北有兀良
罕营一故小王子北部也因隙叛去遂相仇殺時小王子
雖為君長而諸部不相攝又西為瓦刺可五萬人世與土
魯番為仇諸鹵雖逐水草遷徙不定然营部皆有分地不
相乱時有别種黄毛者獷猂常乗鹵深入輒從後掠鹵苦
之後鹵併有黄毛葢無内願正徳四年入花馬池殺縂制
尚書才寛十年朶顔通小王子入馬蘭谷殺參将陳乾嘉
靖中相継經理諸邊者尚書楊一清王憲胡世寕侍郎王廷
相縂督王瓊翁萬逹憲常禦鹵斬首三百而瓊脩邊墻㩀
要害後人頼之鹵自俺荅吉囊先後入套大掠西安鳯翔
連歲入犯寕榆宣大䓁處十二年侵鎮遠関守将王効破
斬級百四十明年大同軍叛歸鹵者数千人常為導吉
囊入榆林大掠去縂督唐龍上㨗書陞賞有差十四年吉
囊一再入榆林縂兵梁震擊敗之十八年上廵承天鹵入
宣府叅将賈英䧟鹵㐲殘千人益㴱入殺掠人畜萬計時
鹵酋青台吉哈刺台吉那林台吉皆屯牧塞外不去梁震
卒家丁数千素悍勇善戦妻上尺籍一百人餘皆降鹵常
為導殺榆林守将宋隆焚掠長驅出縂兵周文㕥㨗告已
哈刺嗔紏俺荅几禄吉囊䓁復入宣府大掠遂至蔚州縂
兵白爵䓁連敗尋又入大同西路抵雁門度寕武殺掠人
畜数十萬大同軍至與鹵約勿掠我人畜縱若去且邀買
路錢鹵㕥是出入如無人縂制尚書劉天和倖鹵出安邊㝎
邊塞去冐称大㨗詭云卒張奴児殺吉囊子詔加爵叙廕
有差奴児授世指揮僉事二十年吉嚢先入大同副縂兵
丁暲逰撃同宇力戦死遂薄山西省城又越而南殺掠人
畜萬萬吉嚢甫出俺荅復入又越太原而南殘益甚時吉
囊病死其子扳不孩居套中小王子不及児台吉駐威寕
海上俺荅復紏数酋經朔州破雁門越太原列营汾河東
西散掠十衛三十八州縣殺鹵二十餘萬人縂兵張逹副
縂兵林椿死之自是連年入㓂縂制侍郎曽銑遂上復套
議彂仇鸞之奸鸞被逮㝷坐銑結交近侍律死西市而鸞
得釋二十九年俺荅入漁陽塞突犯京城焚刼至德勝西
直門窺八陵掠教塲旬日而諸路援兵至莫敢發一矢尾
之出獲病稚八千餘以㨗聞咸寕侯鵉以為功議開馬市
乆之鵉敗鹵復入遼東再殺縂兵岳𢡟殷尚質益犯邊隆
慶中俺荅孫把漢那吉其母郄扵掩荅来歸縂督王崇古
留之淹荅悔就欵還叛人通貢市封俺荅順義王加崇古
少保兵部尚書廕錦衣千户萬暦初首輔居正知兵科邊
事如指掌紅力寨之㨗斬首一千一百有奇善養木屯之
㨗八百八十有奇李成梁君遼戚継光鎮薊邊號戢寕己
撃土蠻扵遼河劈山斬首四百三十有竒自是俺荅之子
若孫有黄吉有吉能有哈酋安兔吉其納叛者則曰板升
居正計離之㕥弱其勢每諭順義王毋聼流言毋用叛賊
丘昌之子𥘉鹵犯清河王果誘殺我禆将裴承祖䓁于是
善遇王台致王果扵闕下己而俺荅一再為瓦刺所敗俺
荅死而安兎吉殘邊居正㕥為黄酋宜踵立諭令止之㑹
俺荅弟昆都力哈将東結土蠻為乱居正使人縱流言昆
都與中朝約将有事土蛮土蛮疑謀觧又黄酋將東併諸部居
正計翼俺荅弟老把都之子青把都以抗黄酋使之両敝
属彛長昂三貢不入即令青酋諭之威福為𥙷貢乆之酋
火落赤與套鹵吉能䓁屡犯邊參将杜松毎撃蕩有功陞
總兵守延綏自是大酋雷鉄及沙忽児䓁大入邊每不利
去火落赤大敗扵明水池有臂病痺不能戦已而酋沙計
䓁七台吉㓂高家堡松與其子指揮僉事文燁間搗其巢
還截歸路大獲勝斬其帥端大㕥下六十六級四十二年
火落赤及吉能沙計䓁大㓂延綏圍大栢油堡副将孫弘
謨見殺松兄子文煥㕥都督僉事禦却之鹵聞松名每戦
皆比而栁門之㨗尤竒火落赤遂逺徙天啓元年陜撫吕
兆熊敗鹵賔火酋拎洪水歸德間五戦皆㨗明年復敗之
三眼井後亦不振
　論曰韃靼之不忘幕以南也以大義分内外以私情則
　子孫之求𣸪其祖緒事或有名故不以夷扵諸徼逸運
　外臣之所以設也雖世見跋扈而訖貢市不衰則二祖
　之威灵所讋服者逺矣頋明之末禩却利其强而不利
　其弱夫即不他效而無為我将助致使中朝誤恃而失
　之㦯曰元孽𥘉猶襲文物故事自是積乆而不振然乎
　否乎
　擴廓帖木児
擴廓帖木児者頴州沈丘人也别名王保保少育於舅察
罕帖木兒因以為子察罕故元别部後至正間盗四起與
羅山民李思齊結鄉里豪傑前擊賊有功部下且數萬人
轉戦至関中勢大振援啇州敗宋李武崔德進陕西行省
右丞連敗賊扵冀寕路及壺關復興元鳯翔走白不信大
刀敖等戊戍復泾州平凉移兵守鞏昌别部賽囚赤復晉
寕走王士誠遣関保撃㓂扵高平大敗之還守洛陽元進
行省平章政事得便宜進止己亥大發諸道兵討劉福通
圍汴梁三月下之庚子元詔平章孛羅帖木児守冀寕守
者疑不納孛羅遂以兵圍城察罕救之敗其兵自是與孛
羅惡相攻辛丑悉部鐡騎凡數十萬討山東諸賊諸郡次
第下降田豐王士誠䓁明年夏白氣起危宿掃太微垣占
失良将察罕攻益都十餘月且下而豊士誠者隂通賊誘
察罕至營勞軍刺殺之詔贈察罕忠襄王謚獻武事在元
史詔以擴廓帖木児中書平章政事知河南山東行樞宻
院事代将父兵擴廓旣己将大痛憤享士日夜督攻城㧞
之獲豊士誠剖其心以祭察罕齊地平癸卯孛羅将竹貞
據有陕西擴廓遣貊髙合李思齊夾攻之竹貞降孛羅復
掠冀寕則身逆戦逐北獲其将烏馬兒􁅏興祖甲辰孛羅
犯闕皇太子走擴廓遣関保䓁十餘萬騎討之下大同而
孛羅爲其下所殺詔封河南王總制関陕晋冀山東迤西
諸郡先是孛羅死皇太子還京欲遂因擴廓兵威挟廢上
自立擴廓微知其意至京可二十里外勅吏士散就州縣
示不足恃以後亊襍見紀傳中
　論曰察罕父子知兵𥘉困于孛羅繼劳扵福通元未
　嘗不任任未嘗不専而一木不支与眀决則强弩末
　殺矣擴廓䆒不以妹故二其主貞哉嗟乎李思齊可爲也
　而不爲
　　瓦刺也先
也先者瓦刺順寕王馬哈木之孫也時鹵中鬼力赤為可汗
强酋猛哥帖木児據瓦刺自大及夲雅失里為阿魯台所
立代鬼力赤殺我朝使上乃封瓦刺馬哈木為順寕王大
平為贒義王把秃孛羅為安楽王予勅印㕥間鹵已親征
敗夲雅失里遁去而馬哈木因而㓕之遂與阿魯台隙互
叛服不常馬哈木死子脱歡嗣立併有大平孛羅之衆每
敗逐阿魯台尋撃殺之立脱脱不花以塞衆望以故可汗
弱逺居漠北而知院阿刺與脱歡尚屯牧瓦刺阿刺衆大
不敵脱歡時阿魯台子阿卜只俺来歸詔以為中軍左都
督脱歡益與仇殺不觧正綂八年脱歡死子也先强盛㕥
其姊妻可汗而身為太師性　驁甞来通貢語使者吾有
子将請㛰南朝使者為謾語悦也先南朝己首肯之矣遂
貢馬自㕥為聘礼而荅詔不及和親事大恚十四年入㓂
大同宣府諸城堡皆𬒳殘詔駙馬都尉柳井率四将軍出
討之大敗四萬騎無一還者太監王振䁥上勇上親征廷
臣力諌不聽遂命郕王居守而英國公張輔成國公朱勇
帥師從户部尚書王佐兵部尚書鄺野䓁扈行官軍傔從
五十餘萬人八月出居庸至大同鹵故引避誘我深入大
同太監郭敬知鹵情力阻振振始懼議班師而鹵突至前
鋒勇大敗雞児嶺五萬騎盡沒勇死之也先遂乘勝逼上
土木去懷来二十里上欲趋保懷来而振頋私重千餘輛
不進遂駐土木地無水當衝鹵故遣使議和方草勅去鹵
輙乘我我師大潰張輔曹鼐䓁死之振亦為乱兵所殺上
乘馬不得岀鹵擁㕥去是日雷震也先馬死也先心動迹
上御帳上甞有瑞氣不敢難上手書懐来守将索金幣京
師犒鹵太后倉卒岀珠寳八䭾馳也先营請還駕不報時
郕王已攝位鹵挟上至大同城門閉校尉袁彬㕥頭觸門
大呼扵是廣寕伯劉安給事中孫祥知府霍瑄縋城出献
蠎𫀆一篋上㕥賜知院伯顔帖木児及也先弟大同賽罕
二王因微語安䓁鹵欲歸我情偽難測宜嚴為偹安還括
城中白金二萬付袁彬鹵受之咲不應時城中計邀上至
石佛寺篡㕥歸上㕥危道不可鹵擁上至黒松林也先营
也先拜稽首侍坐出妻妾珠緋覆面垂肩盌酪盂肉粗塊
長啜為胡舞以楽上已居上伯顔帖木児营去也先二十
里為(上)進供饌甚㳟時袁彬與哈銘周旋上自有傳九月
郕王即真遥尊上為太上皇鹵乃遣使詣京請歸上皇蹕
詞謾荅詔大率曰中國巳立皇帝士馬雄勝絶不及迎駕
語十月也先挟上皇過大同大同守将郭登計設交床扵
月城内迎上皇坐伏謁輙下閘拒鹵上皇不可曰只慿天
理去遂躝紫荆殺指揮韓清副都御史孫祥赱死鹵深入
薄京師㕥送上皇為名時兵部尚書于謙督軍城守堅遣
通政司參議王復為礼部侍郎中書舎人趙荣為鴻臚寺
卿持勑也先营犒羊酒鹵㕥二使者秩卑不為礼上皇諭復
䓁急歸鹵乃四掠焚三陵殿寝祭器謙督諸軍力戦德勝
門殺其酋鐡頸元帥而石亨大㨗彰義門孫鏜王通内外
夾擊鹵勢稍沮岀関去遣都督楊洪擊鹵之未遁者破之
扵固原鹵復使人索大臣迎駕景泰元年正月朔上皇㕥
少牢祭天親為祝辭致禱行十六拜礼是月鹵犯大同總
(兵郭)登指揮許貴再擊敗之自是分㓂偏頭関及寕夏宣
(府)䧹門入河曲圍代州已知院阿刺復請和尚(書)于謙
不許善謝之内侍喜寕者故胡人從上皇北狩時時導鹵
質上皇居竒入㓂上皇恨之令袁彬隂刻木為字藏軍士
髙磐(一曰/斌金)髀間與喜寕俱佯為索春衣扵宣府守將楊俊
得書引喜寕飲城下磐抱寕大呼俊從兵前縳之送京師
伏法　月也先及阿刺復移書促迎上皇礼部侍郎李寔
䓁奉勅書三可汗一也先及阿刺各一亦絶不及迎駕也
先乃語實必歸上皇遣其右丞相把秃同實還報而副都
御史楊善己先奉命使可汗八月之望日上皇還京師居
南内事在于謙李寔楊善傳是時也先兵威益震可汗上
每兩諭以間之㑹可汗不以也先姊子為太子以别子為
太子也先怒攻之可汗以数十騎遁去也先盡收其妻妾
太子人畜来奏㨗尚書謙䓁議乗時出討復前仇上不許
也先頋以通好益驕乞請非分東結朶顔西交哈宻徃徃
窺塞而毎貢使至三千人弯弓毆掠至欲騎入長安門賜
宴禮部嘗陞正副使二十二人都督都指揮千户䓁官賞
金鑲犀帶九鈒花金帶九素金帶三花銀帶一其餘賞織
金綵表紵絲二萬六千四百有奇絹九萬有奇衣靴㡌萬
則歲至七月也先攻敗可汗脱脱不花可汗竆奔兀良哈
(沙)不丹沙不丹懼殺脱脱不花也先遂自立為可汗遣
帰嚙指染箭告其父哈刺故為不知也益曲事也先也先
亦㕥哈刺子不死忘之哈刺遂伏衆伺也先出獵襲也先
也先倉皇從数十騎遁既而疑数十騎或通哈刺夜半與
一親信復(東)去道中飢乞漿婦人己婦人夫帰言狀夫曰
必也先也追殺之諸子分部北邊其在西者為套鹵犯陕
西諸鎮在北者犯宣大山西叛服不常世次莫淂而考矣
　論曰土木之役在中朝以弃為耴矯徽欽前故有㣲權焉
　乃也先頗好名寔懐廣畧計因中國之好自大以自為
　兼併計冤以薦窺大都夢寐誠未然也雖然貢使毆掠
　　　　　亦猶之宋人　幣矣幸有　脱脱
　　　　　　　　好克乆亦偶然
罪惟録列傳卷之三十六
　　外國列傳總論
　　　勝國外凡諸彛真以不治治之先之詔諭間有聞
　　　　者不問即安南篡殺相仍日夲詐譎才道不過
去　令中書絶之祖訓有曰東南諸夷限隔山水後
世不煩動衆乃再傳而輒違祖訓鄭和之遣既己勤逺又
𣸪縦内侍􁑖征有二失焉交南之役摧殘己甚既而㘴棄
之遂使後世有狭小前人之恨則不如初之忘之益以成
其大也且奴児干都司之設亦自成祖我不有彼彼不知
　　　　而後彼之忤　必問也問　我而　有
　禍之倚福恩之為仇　則明之再傳己兆二百　十年之
後豈人能為之㢤果如祖訓雖非東南亦專主守不輕動
衆脩文徳一語以教百世有餘矣或曰通貢不如通啇故
辛毗有言罷私互市任彼貿易計亦可以長便夫利之所
在人必争之我操㝎制以額之必長心計巧偽百出盖啇
　　　　　而為冦情勢然也但湏監督淂其人可以無
　外國列傳
　　朝鮮國
朝鮮周箕子所封國也其國南濵海北隣女直西北至鴨
緑江東西　二千里南北四千里分八道曰亰畿曰忠
清曰慶尚曰全羅曰黄海曰江原曰平安曰咸境設官舉
士畧倣中國俗柔謹知文字崇釋尚鬼悪殺戴折風巾服
大䄂衫以蹲踞為㳟飲食用爼豆官吏嫻威儀常有女戲
作蠻声宴朝使居皆茅茨衣多麻苧以田制俸以秔醖酒
　　　扄堂未婚者　䖏　習射歲以季秋享　法
無苛條其敗常犯賕及再嫁書名三司子孫不齒人首無
枕骨背扁側産白硾紙狼尾筆果下馬長尾鷄貂納初箕
子胥餘既陳洪範避地于此從之者五千人周因封之後
燕自立為王朝鮮矦亦自王以兵遂擊燕秦為遼東外徼
漢初為燕人衞滿所㩀滿攻王凖凖亡入韓滿遂自王朝
鮮盖箕子傳世四十餘乃失國武帝取為真番臨屯楽浪
玄莬四郡漢末為公孫氏所㨿魏㓕公孫晋并于高句䴡
高句䴡夲扶餘别種王高連居平壌即楽浪己而東徙鴨緑
江東南千餘里隋封其六世孫為王煬帝征之不克唐嘗
州縣其地置安東都䕶府後唐王建代高氏并有新羅百
濟又徙東松岳以平壌為西京子孫遣使朝貢宋時或奉
契丹獻黄帝鍼經請鬻歴代史及册府元亀等書禮部尚
書蘇軾䟽却之元太祖時既平契丹使使之高䴡索國贐
王㬚献國贐使者返𬒳賊鴨緑江于是疑絶不通元者六
載元太宗時使撒礼塔徃征之王力竭請和元置京府縣
以逹魯花赤七十二人監之㑹班師㬚乃盡殺元所置逹
魯花赤于是高䴡苦元兵無寕歳至于棄松京避都江華
元虜高䴡男女亡慮二十餘萬殺戮不可勝計卒盡壊江
華内外城憲宗崩世祖方南攻宋世子倎来與俱至開平
而㬚卒乃命倎歸為王洪武三年王顓表賀即位遣符宝
郎偰斯報賜封顓為髙䴡國王二年王言有姪女遭䧟軍
中帝使中官訪得䕶送還國賜書諭以持危保國之道奉
佛求福之非并賜四書六經通鑑漢書五年安置歸徳矦
陳理歸義矦明昇于高䴡王顓請遣子弟入太學表稱躭
羅國多㽞蒙古人恐為亂宜詰治不許六年貢馬道亡其
二以上東宫者足之上以人臣私交非春秋之義其上東
宫者却勿受賜壐書自後毋以浮詐人為使許貢士赴京
師㑹試賜金濤第尋以不通華言送歸八年諭安南高䴡
占城毎三年一朝貢􁁻物産布十疋足矣其王立則世見
十六年来貢以違命却之明年諭守臣絶高䴡十八年王
顓為權相李仁人所弑顓無子子其寵臣辛肫之子禑于
是仁人立禑明年告哀貢使義道殺朝使斌執主事寔週
王恐誅義籍其家表告罪上以其賊朝使詢王顓所以死
状且諭中書省責貢金百斥銀萬两馬百疋細布乙萬疋
所㽞遼東邉民悉送境上乃見王之嗣位信而政令行也
仁人惧明年如數以貢不敢稱嗣王曰高䴡國王世子禑
而詭云嬖臣洪倫弑顓仁人誅倫立禑也已乃謚顓㳟愍
封禑為高䴡國王十九年請昜冠服不許二十二年李仁
入刼囚禑而立禑子昌為王遣使張伯崔泊朝貢是年仁
人子成桂復廢昌而立王瑶主國事遣使朝貢又令其子
奭入朝詔位尚書下㝷使使市高䴡馬萬匹索閹人二百
二十五年成桂囚瑶及奭扵其私第自稱國王是年知宻
直司事趙胖等以其國都評議司奏至奏言恭愍王薨無
嗣他人子禑得立昏暴好殺謀侵遼東大将李成桂力阻
乃已自知負罪遜位子昌國人弗順更立定昌國院君王
瑶瑶復與禑党玄禹宝等潜謀𣸪禑謀害成桂國人奉恭
愍王妃安氏之命退瑶私第念宗親無可嗣者僉以門下
侍郎成桂可主國事謹以聞上令禮部移諭聼其自為聲
教事囬隐不問成桂更名旦徙居漢城使使請更國號䛇
號朝鮮自王建開國歴四百三十餘年而絶旦復遣使請
印誥上覧表恠旦不遜使者言表係鄭集(一云/鄭總)所撰上盡
却方物索集旦惧送集至京安寘雲南朝鮮國書載旦驍
勇善騎射自恭愍時已為金吾衛上将軍東北南上萬户
威力侔其主矣故昜祚而國人聼亡何遼東都指揮諜朝
鮮招引女直五百餘人潜渡鴨緑江欲入㓂上遣使勅責
之旦惧陳􁛮㝷亦遣子入貢而髙皇帝終以旦為弑君之
臣著祖訓絶之建文初旦老請以子芳逺襲已而旦䘚賜
謚康獻永楽元年賜芳逺金印誥命冕服九章圭玉佩玉
妃珠翠七冠霞帔金墜給象牙犀角及中國書籍東南彛
中薬物二年上欲廣屯田于遼東徴牛朝鮮王進牛萬頭
每頭酬絹一疋六年世子禔来朝及帰上製詩送之是時
朝鮮納女後宫得為妃嬪者四人十七年芳逺老請以子
祹襲芳逺卒賜謚恭定宣徳初賜祹五經四書性理大全
通鑑綱目五年祹献海東青諭以非所好勿献
州夷詐
諭祹㝷欲遣子弟入學不許
與較㑹瓦刺宻令女直諸部誘脅朝鮮王祹拒之白其事
䛇奨荅十年倭㓂朝鮮来献俘景㤗元年祹卒子珣嗣珣
卒賜謚恭順子弘暐㓜其叔瑈以襲位請七年封瑈為王
天順初王瑈擅與女直毛憐衞仇殺廷議遣使責問以礼
科張寕都督同知武忠徃方閱兵忠取两弓並張之皆折
仰射鴈應弦落國人大慴服㝷遣子入學引咎觧兵既而
納建州酋董山叛授山中憲大夫中樞宻使上两詰之皆
不承卒得其所授偽制書示之王瑈驚謝成化四年用兵
建州王遣其中樞府知事康純統兵萬餘合攻兀彌府諸
寨斬建州李滿住及其子古納哈等五年瑈卒賜謚惠荘
子晄嗣六年晄卒賜謚㐮悼晄子病廢其兄子娎嗣屢出
　　　　　　　　卒賜謚康靖正德元年子㦕立㦕病
風無子遜其弟懌嘉靖中懌卒賜謚恭僖子峼立未踰年卒
賜謚荣靖弟峘立二十五年命朝鮮貢楮代蓆二十六年
許其使臣觀郊壇逰國子監設　伴以寵之王請更㑹典
所載宗系自言其國祖李旦係出本國全州二十八世祖
翰仕新羅為司空新羅亡六代孫竸休入高䴡十三代孫
安社仕元為南京千户所逹魯花赤世其官元季兵興安
社曽孫子春率成桂避地未還至正辛丑當恭愍之十年
有紅巾賊入境成桂撃却之授武班職亊成桂寔非仁人
子仁人者京山府吏長庚之裔也願洗祖訓所載弑逆之
繆䛇許之三十八年倭犯朝鮮盡殪之献㨗峘卒賜謚恭
憲從子昖嗣萬暦二十年倭巨酋行長清正等分道縱兵
䧟豊徳諸郡昖倉皇走荗州願内属䛇遣兵部侍郎宗應
昌等濟師𣸪王京當是時八道幾失恃内援前後師臣力
昖得返國時太子乆不立昖迎上意自稱次子光海君慧
論曰檀君者相傳尭戊辰歲降神太伯山樹檀下國人
君之至今與箕子並祀平壌箕子傳四十一世至凖失
國凖入韓地金馬郡自立號韓王前後共祚乙千二百
二十餘年南面最乆古無其比其後衞公孫髙王李則五
易其姓云其科舉取士與中國同㝎子午夘酉年初塲
　試經義論二塲表詰三塲賦䇿嘉靖中使臣任􁈇臣係
　刑曺僉判為言壬午以後状元姜崇德沈光彦鄭希顔
　金忠烈金希聖尹鉉金允䁀盧守慎閔時中僉授亦與
　中國相近大率無郷試止有㑹試云
　日本國
日本古倭奴國綰波諸彛倭奴最大東高西下勢若蜻蜓
古亦曰蜻蜓國也國主世以王為姓群臣亦世官地分五
畿七道三島又有附庸國百餘拘邪韓最大其俗男子魁
頭断髮黥面文身婦人𬒳髮屈玠皆跣足間用履倭王最
雄長者居邪馬臺即邪摩維歴漢魏晋宋隋皆朝貢稍習
華音唐咸亨初悪倭名更號日本薩摩之鸚哥里其民偹
禮重為邪獨伊紀之頭陀僧三千八百房頗羯羠嗜殺而
薩摩肥後長門三州之人最喜入㓂諸州郡統于山口豊
後出雲三軍門三軍門相揃剽國分為三而搃属山城君
以後豊後獨强國人服之愈于山城君元世祖時以其不
服将兵十萬征之風覆鮀海終元世不相通也高皇即位
方國珍張士誠既誅諸豪亡命徃徃紏彛入㓂洪武二年
使行人楊載諭其國王良懐賜之璽書且曰䛇書到日臣
則奉表来庭不則脩兵自固惟王圖之王不省復㓂邉海
如故上復使萊州同知趙秩責譲之良懷語秩曰昔蒙古
輙小國我使趙良弼怵我好語語未既而兵至也頼天之
靈波濤覆沒使者亦趙姓其後耶秩為言中國大明天子
乃掃清䝉古者秩亦非良弼後王氣沮礼秩遣僧仲猷等
八人随秩奉表称臣而掠如故明年上遣僧祖闡無逸開
諭之王復入貢而掠如故乃令徳慶疾廖永忠造海船禦
之時日本國中有持明者與良懐争立不定七年來貢無
表攵其臣號征夷将軍者有私貢上并却之移文責王九
年貢有表文語謾𣸪責王十二年來貢又無表文乃安置
使僧于陕西畨寺十四年王良懐入貢乞還安置諸僧使
許之明年復来貢扵時有林賢之獄曰故丞相胡惟庸通
日本云林賢者以金吾衞指揮偹倭明州惟庸隂使人諭
賢送日本使出境則誣指為盗獲以為功事覺惟庸不淂已
佯奏賢失逺人心上謫居之倭中既而惟庸請宥賢復職
上從之遂謂惟庸以宻書奉日本王借精銳人為用王遣
僧如瑶䓁四百人來又云燭中藏火薬兵噐四百人者皆
精銳也時惟庸死三年矣上乃發四百人者雲南守禦而
遣使責王良懐不恭王荅書謾有云豈謂中華之有主焉
知彛翟之無君而終以人發殺机天地反覆数成語上怒
復安置其使僧畨寺却其貢而令礼部尚書責問其國王
畧曰大明礼部尚書致意日本國王王居滄海之中不奉
上帝之命肆侮隣邦縱民為盗上帝将假手于人禍有日
矣王之國始號曰倭後悪其名改為日本自漢魏迄唐宋
皆遣使奉貢每淂封爵若叛服不常搆隙中國則必受禍
如呉大帝晋慕客隗元世祖皆遣兵征伐俘獲男女以帰
千数百年徃事可鍳也王其審之盖未常一及宻書事又
令礼部與書其征彛将軍但云如瑶陳情餙罪至尊優宥
且云足下畜無徒沙門忘中國之寛大搆是非于两端竟
未常一及燭藏火器事自是著祖訓絶之仍名之曰倭而
令信國公湯和築登萊至淛沿海五十九城民丁四調一
以戍二十年置東西防倭衞所随遣江夏矦周德興築福
建海上十六城設衞所垜福建漳泉人為兵戍之歴遣公
矦練兵海防永楽初詔太監鄭和等率舟師三萬下西洋
日夲國王源道義者遣人來貢并縳献犯邉二十餘人上
即令其使人治之置甑中蒸死明年賜王冠服文綺金銀
古器書畫又給勘合百道令十年一貢毋過二百人㝷命
都御史俞士吉賜王印誥册封道義為日本國王并封其
國之山曰夀安鎮國山親製文勒石以志道義卒子源義
持立然亦時來冦邉王不知也十五年遣礼部員外郎吕
渊諭王還所掠王使人謝罪十七年倭以数千人分乗二
十舟直抵馬雄島進圍望海堝都督劉荣彂伏岀戦断其
帰路賊奔入櫻桃園荣合兵搗之斬首七百四十二捕生
八百五十七召荣至京封廣寕伯時指揮同知侯端者破
賊子金山端負殊力能一手挽石狻猊行十餘歩䇿馬坊
門交手擁楣以足挟馬懸之賊入金山與巷戦偶一劔堕
地所乗馬口嗛授端賊驚走潮退膠賊十餘艘大破之宣
德𥘉來貢與約舟毋過三人無過三百刀劔毋過三十八
年源義持䘚賜吊祭十年王遣使貢謝倭自得我勘合方
物戎器偹載而來遇官兵矯云入貢貢即不如約守臣幸
無事輙請俯順彛情主客者為畫可條奏輙云後不為例
後至亦復如之我無偹即肆出殺掠飽颺去宣德末年海
偹嚴貢稍如約正統四年冦大嵩入桃渚官庾民舎並見
焚灼驅掠少壮發掘塚墓束嬰孩竿柱沃之沸湯視其啼
號為笑楽捕孕婦忖男女刳視之以中否為勝負城野蕭
條過者隕涕䛇以重师守要地㓂稍息七年來貢復冦如
故成化𥘉冦寕波知我有偹矯稱進貢守兵禦之倭立篙
沙中懸燈其上朝赴之則已乗潮去矣成化四年其通事
林從傑䓁三人随使臣入貢奏係寕波衞人㓜𬒳掠為通
事乞便道省祭從之成化五年来貢通事閻宗逹教誘詭
稱遭風䘮失方物乞給償囬國䛇許䆒主使宗逹奉化人
曰若再反覆族其原籍是年使臣清啓凌轢舘僕殘殺市
人弘治八年使夀蓂来貢正徳六年使宋素卿等来貢求
祀孔子儀注不許素卿者故鄞人朱縞変姓名亡入日本
國王源義澄悦之至是與族人朱澄耳目為奸利厚賂閹
瑾得賜飛魚服以帰居乆之國王為源義植孱不能制諸
島諸島競利則先貢益無專制嘉靖二年其西海道大内
誼興國遣僧宗設入貢居数日素卿設為南海道海川高
國所遣與僧瑞佐仝來故亊畨使至寕波有宴先至者居
上坐素卿後至賄市舶太監先閱其貨坐上坐宗設等不
平攻瑞佐殺之追逐素卿竄慈谿縱火大掠指揮劉錦與
戦死宗設奪舟擄指揮璡去乆之鎮廵官乃捕得素卿而
宗設党中林望古多羅等漂入朝鮮界朝鮮國王擒之以
献俱論死繋獄四年琉球貢使帰使轉諭日本國王捕送
宗設及佐謀倡亂者㑹琉球使溺水而國王源義睛反附
琉球來使為素卿乞宥并請復修貢献詔並釋之給事中
夏言乃上言禍𧺫于市舶礼部請罷市舶者数年而私舶
歲至不即售輙賖奸啇乆之奸啇欺負不啻千萬索極則
投貴官家彛人候乆不得頗搆難有所賊殺貴官家輙出
危言撼當事者兵之使去彛人大恨盤㩀島中並海不逞
之民若生計困廹者輙歸之時時㓂沿海諸郡矣至有衣
冠失職書生頗為嚮導于是王忤瘋徐必欺毛醢瘋之徒
皆我華人金冠龍衮稱王海島二十五年䛇以都御史朱
紈兼廵淛福紈嚴勾連主藏禁犯者戮不赦上章鎸暴二
三貴官家于是聲勢相倚者大譁切歯紈嗾言官詆誣紈
獄紈憤仰薬死而有功海道柯喬都指揮盧鏜皆論死繫
獄盗益肆先是歙人王直者少任侠好岀禁物西洋致冨
不貲彛人信服之貨至一主直為儈紈禁既嚴諸奸啇藉
是益負倭競責直直無所出招亡命千人逃入海推許二
者為帥引倭結巢衢之双峙港侵淫蚕食紈與鏜既連搗
敗之許二逸去直収合其餘衆更泊他峙而廣東有海賊
陳四盻者自為一党直計殺之叩関献㨗以求𨳩市官司
弗許賜米百石而已直大詬泛米海中益入盗三十一年
直主倭人以萬人􁪐入定海関㓂温破黄巖刼餘姚山隂
䓁䖏䛇提督王忬廵視福淛以參将俞大猷湯克寛為分
守明年破其㓂温倭火賊烈港自是淛東西及蘓松淮北
諸郡無不騷害直更造巨艦偽称徽王部署葉宗滿徐惟
學陳東䓁為将領汪汝賢王滶為腹心而三十六㠀之夷
皆聼指使㝷攻破昌國衞犯太倉反撃官軍其有失舟者
四十人突至淛江乍浦所徃來平湖海寕境上殺把縂一
指揮四千户百户七縣丞一所傷官兵則数百不止倭性
勇而戅每戦赤体舞刀前不復别生死閩淛亡人助之者
十六七大率皆狡悍善設伏能以寡撃衆而内地乆寕目
不見㓂遇輙靡潰沿海諸郡僅僅保孤城賊徃來聚散如
入無人呉越中村落市井故称殷冨者半為丘墟而柘林
川沙窪二處陳東寝處之矣于是改忬為廵撫岀盧鏜以
都指揮偹倭福建而克寛以副縂兵搃督金山時倭㽞内
地三月飽去而倭酋䔥顯者失風漂崇明之南沙方攻圍
之而衆益至克寛㨗漴缺斬首七十三級生擒十四竟㘴
南沙敗革職立功乆之蕭顯逸又明年忬與克寛䓁連敗
賊于上海之習家墳大門墩採陶港䓁䖏斬首百餘賊乃
北犯通㤗且有漂入青徐之界者山東遼東大震已而䧟
嘉善犯海寕襲崇明掠蘓州松江及崇徳䛇以尚書張經
搃督淛直山東两廣福建六省而以李天寵代忬時參将
俞大献等敗賊呉淞及新泾橋羅店而參将許國䧟伏採
陶港潰溺死者千人䛇逮故應天廵撫屠大山黜為民國
與參将李逢時皆論死已而賊犯楽清黄􁏾東陽永康分
犯松江嘉興秀水及湖州屠嘉善縣官棄城走百户頼荣
華死之三十四年復犯乍浦海寕䧟崇徳攻德清殺把搃
指揮八人上切責經而令工部侍郎趙文華岀祭海視師
適田州土官岑猛妻瓦氏東蘭䓁州土官韋世用䓁狼兵
至稍有斬獲文華遂以賊易辦促戦連敗乃劾經而薦所
善御史胡宗憲能是時徐惟學死其子海益以倭合陳東
之衆至数萬宗憲行兵頗能濟以權術賊至嘉興則使人
載酒見賊佯棄去亦皆下鴆賣酒家賊徃徃醉不𧺫縂督
經連敗之于川沙窪石塘湾王江泾擒斬首千九百八十
有竒自倭難以來為第一㨗然劾經䟽己行而文華引為
已㨗經竟坐死西市䛇以應天廵撫周珫代經則倭犯常
􁆐上虞㑹稽西歴杭之于潜昌化至于殺縣令及鄉䆠極
慘文華無以自觧復隂言珫病天寵湎酒㘴為民䛇以楊
宣代珫宗憲代天寵賊有從紹興高阜奔䆒至竄歙流刼
績溪徑南陵無阻者賊中有能以手接箭擲地無害逼太
平官兵敗之趋南京賊酋紅衣黄盖者騎而犯太安徳門
越秣陵関信宿溧水縣趋冝興武進一日夜抵無錫蘓松
廵撫曹邦輔大㨗楊橋殱之盖高埠賊始六十七人而己
而行数千里流刼数郡入二縣殺一御史一縣丞二指揮
二把搃𬒳戮四五千人歴八十餘日始㓕于是宗憲合邦
輔淛直兵七道㑹勦陶宅倭大敗失千二百人而邦輔别
㨗滸墅文華乃忌邦輔論劾謂避难而就昜䛇戴罪自効
時指揮王沛㨗磥門參将盧鏜生得真倭八十餘人斬首
三十八而倭益至且犯福建之莆田鎮海鎮東䓁衞千户
丘環指揮童乾震死之乆之賊有焚巢岀海者追撃之甫
勝老􁇓嘴復大敗之于嘉定高橋時文華謾語帰朝矣盖
賊先後至皆王直所遣将兵者𥘉不知之也宗憲獨收直
母妻及子寄獄至是出而善待之諭生員蔣洲陳可願名
為移諭囯王者岀伺直計招之至是見直干五島直騎從
揮霍也曲誘直直頗以待其家人厚欲降而阻于其下葉
宗滿等直有姬少華者金陵倡也故與善歌少年沈郎暱
時沈郎亦竄島中聞少華歌窃聼之少華見沈郎相目浃
睫隂幸直敗冀與沈郎帰也間語直君謂海中王沉沉可
百年哉直心動遂㽞洲為貭而令宗滿及義子王激等随
可願入報計殺賊自贖求開市通貢䛇許之而徐海方擁
薩洲彛來也一由定海入一由松江入一由海門入各数
千人而身擁萬人逼乍浦時宗憲己代楊冝而邦輔𬒳逮
倭䧟慈谿刼金山殺千户二人于江中将軍宗礼敗賊崇
徳之三里橋斬首九百㑹橋䧟礼與鎮撫何衞死之時直
部毛烈果反向撃海宗憲縱金使烈招海上觧桐鄉之圍
海轉説東􁁻疑未决㑹吴淞賊萬餘西蹂宗憲㗖海金帛
共撃吴淞勝之俞大献遮撃斬首千五百級海心果附獨
其書記葉麻心異宗憲又使間海縳麻以帰而東終未下
也海有両侍女翠翹緑珠最暱宗憲隂使持簮珥璣翠恱
之日夜説海縳東又令葉麻偽書與東使反兵殺海而故
泄之海海益感宗憲切東者薩摩王弟帳下書記也部最
强㑹文華復以縂督尚書岀視师則佯欲撃海者宗憲為
力觧之使縳東以献于是宗憲勸海厚賄薩麻王弟乞東
代為書記東果之海所海以上之軍門復以其衆擊諸倭
有功然海意尚猶豫未即至請于宗憲得自舍便地宗憲
使海居沈家東荘而以西荘居東餘党中綰河為塹于是
詐為書遺東餘党曰海将盡汝䓁以恱官兵東党怒伏邏
卒伺海海疑挟両侍女将間道投詣軍門而為東党所截
海中矟衆乱而宗憲所宻召永順諸兵亦至烈炬焚東荘
斬首千餘級鹵面黒自死者三百餘盖宗憲所遺海漿米
有毒為所中也得两侍女問海所在女指河況處遂𧺫海
斬其首以帰則飲至轅門令翠翹行酒翠翹歌宛轉悲怨
諸将吏皆憐之宗憲曰是説海二東者㦲令再嫁一酋翠
翹悲曰去一酋又亊一酋妾不能為投錢塘江死而先時
㓂自黄浦七　出海者俞大献敗之自仙逰趋彭溪鎮者
盧鏜敗之分掠海門者把搃張成敗之流入常鎮者搃兵
徐珏敗之惟定海舟山倭據險結巢最堅宗憲合大猷率
川貴兵九百人乗雪焚破之江南倭盡矣䛇加文華少保
宗憲右都御史三十六年倭犯江北諸州縣者副使于徳
昌參将刘顯大敗之賊盡駕舟投洋去時蔣洲㽞王直者
乆得遍諭諸島倭酋徳陽附舟表貢而宗滿滶䓁入報宗憲
者宗憲待之如布衣交則隂語直曰胡公忠信可記也直
乃與洲來尚嚴衞岑港不即入宗憲縱滶帰直令滶再至
宗憲與連寝飲大酔齁齁寐凡諸前後請戦書十餘通悉
寘之几上夜作䆿語曰吾欲生若若故不就柰何滶聞䆿
語又竊見諸戦書皆不行則深喜使其子澄嚙指血寓書
于直而决之直乃帰宗憲少華者私出寳玉賂客効直書
散其帳下諸徤兒遂與沈郎亡去宗憲益好慰直令繋獄
待命時江南洶洶言宗憲大得彛金且活直宗憲惧遂易
䟽唯上裁䛇梟示直宗滿汝賢發戍邉加宗憲太子太保
叙子錦衣千户餘迁賞有差而毛烮者聞直不果赦怒與
諸彛奮殺夏正焚舟山觀以徳陽去竄入閩首尾巢閩中
者七八歳連犯吴越所破㓕城十餘掠子女財帛不可勝
計官吏軍民戦及俘死不下数十萬轉漕軍食横賞賜乾
沒入槖中者費以巨萬而福建廵撫都御史阮鶚至以庫
銀数萬絹数百遣舟六買之去而毛烈竟移衆南澚山造
屋而居無所不侵突至流刼湖州大率掠行人索贖至四
十二年副縂兵戚継光與縂兵劉顕俞大献来攻閩中倭
大破之平海衛斬首二千二百餘級堕崖溺水死者亡算
縱所掠男女二千餘人継光復追斬賊千餘級報効副縂
兵湯克寛復擒斬二千餘級至四十四年連敗之通州及
三沙倭㓂絶及至萬暦二十年関白平秀吉𧺫人奴雄六
十六州窺朝鮮釡山與日本馬島對峙徃來互市通婚媾
猝遣巨酋行長請而義智與仸僧蘓玄宗逸䓁疾渡破慶
尚道掠開城分䧟豊徳執王太逼釡山復據平㝎走王李
昖于義州八道几盡沒詔以侍郎宋應昌為遼東經畧而
李松為征東提督樞臣石星募得逰客沈惟敬與㳺擊啣
入倭行間帰云行長願退平壌以西畫大同江為界提督
松不听進师平壌大㨗倭酋宗逸平秀忠平鎮信死于火
參将查大受等復㨗江南李如栢奪開城前後得級乙千
八百四道復王昖帰平壌提督松輕進逼王京敗績碧蹄
舘退保開城䛇刘綎陳璘水陸濟师助援參將大受復盡
焚倭龍山倉倭乏食監軍職方司袁黄請用惟敬議欵而
封貢之説𧺫令㳺撃周弘謨仝惟敬徃諭倭果棄王京遁
築屯釡山為長乆計王昖還王京益多防戍于是沈惟敬
以倭酋小西飛入朝就欵而倭復犯咸安晋州逼全羅提
督乃令扼南原咽喉而分守南陽陕州科臣張輔言倭無
故請欵勿堕其計冝專勦局遼鎮都御史趙燿亦言欵貢
不可輕許已而倭從釡山移營西生浦送還王子陪臣于
是樞臣星一意主欵許封不許貢二十二年惟敬復入倭
議惟敬在倭云和親入朝則云和好親宻言官何喬逺林
材唐一鵬等忽請罷封㑹朝鮮䟽請許貢保國上以𥘉言
官為阻撓封貢詔小西飛入朝面决一倭盡帰巢一既封
不與貢一勿犯朝鮮永無異意以勲裔李宗城充正使副
以指揮楊方亨同惟敬徃明年礼臣議日本原有王未審
存沒関白冝另擬二字或即以所居島封之不听上竟許
平秀吉為日本國王給金印而行長准都督僉事等官時
傳日本王現入山城有文禒三年之暦而小西飛云王為
信所弑都御史李化龍遂有六可疑三可慮之䟽报聞二
十四年封使方抵釡山而惟敬先徃私奉秀吉蠎玉翼善
冠及地圖武經又驅壮馬三百南戈崖騎從献秀吉私娶
阿里馬女正使宗城詣馬島或言倭情不善宗城惧夜弃
印敕遁䛇逮就訊改方亨正使而惟敬副之二十五年惟
敬所携謝表不恭而釡山之倭尚逼王京于是復議東征
經畧鄧玠知惟敬為倭向導縳之而大發䘚困倭梟山已
敗績明年檄水陸各师四路相机進勦復不利㑹倭秀吉
死倭意觧逐北屡㨗秀吉且死令原家康領東北三十三
州輝元領西南三十三州恊輔七歳秀頼時酋景勝亂家
康𧺫兵誅之併敗輝元專國政而以孫女妻秀頼家康死
傳位其子秀忠稱新関白移秀頼于大板止給廩食及明
末唐籓立八閩以鄭芝龍妻為日本所自出使人乞兵日
本且許諾継聞芝龍反唐怒曰幾為鄭一老所賣魯籓保
舟山命周籓安昌王賫牛驢等控日本抵長吉島通源将
軍将軍以扈王諸卿非两榜輕不信既而諸生凌士弘馮
京第復奉威鹵矦黄斌卿血書以徃適西洋失凡三舟抵
日本煞司馬者以為歒至提兵禦之見所為血書曰待㨗
西洋可赴汝士弘等既帰乆之復徃源将軍不為發兵而
而以諸軍需助舟山又得從諸啇分稅数萬金益餉舟山
敗北兵欲欵芝龍子成功而希功者請戦成功母死常以
金鑄毋像日朝之希功者潜襲其寨攫金母及真珠簾去
成功怒乃連年發兵優海上不息
　論曰蜻蜓自愧其為倭以倭絶之可以無後優邉之患
　盖自元世祖時裘師駝海彼乃啓志既以罷市而私舶
　猶通世廟時数十年揚波不休職此之由然則神庙中
　困一関白徒多事使非其國内乱且移禍也六可疑三
　可慮胡充耳不聞㢤
世子及國相子來就國學又有女師生姑魯妹二人者亦
來就學上賜賚視中國儒生有加已而世子國相子與雲
南生非議䛇書上怒皆治罪死㝷賜閩舟工三十六户便
來徃察度三傳至尚巴志而承察渡卒無子永楽中封其
從弟汪應祖挕山南王事九年來貢長史程𣸪乞陞同官
王荗國相兼長史而自言故中國饒州人今八十一老乞
致仕还鄉許之其後山北山南皆為中山臣尚思逹所并
巴志卒尚忠嗣正統中啇舶漂廣東廵戍欲戮之以冐功
海道章格不許奏还其貲再傳金福卒景㤗中弟布里與
子志魯争立失其印次弟㤗乆馳奏䛇給泰乆印嗣王又
再傳尚圓成化十一年貢使还至閩恣殺掠䛇間歲一貢
貢無過百五十人傳子真以官生蔡賔䓁五人隷業南雍
䖏以覌光舘歴五年乞帰省報可嘉靖二年使徃暹羅失
風閩界為我所獲㑹日本使優寕紹上恐互相間命轉發
浙江㑹勘㝷𣸪令其使正議大夫鄭䋲賫勅書轉諭日本
捕治逋誅宗設䓁真卒子清嗣王乞㽞䛇勑鎮國如安南
許之十九年長史梁梓來朝貢請續造海船四號䛇無違
例二十一年漳人陳貴與潮陽海舶争利譁琉球琉球械
送貴福建誣以為㓂上治以通畨律諭王無輕與中國人
互市明年𣸪令官生梁炫䓁四人學南雍𥘉閩人蔡璟撥
賜琉球其孫廷㑹充貢使至與給事中黄宗概親舊通饋
謁事覺下䛇獄上念貢使姑草賞行勘㑹倭㓂浙直敗還
世子元發兵邀撃淂金坤䓁六人獻㨗上嘉其忠賚金幣
三傳寕為薩摩州倭所鹵己而得反時貢物襍倭産礼部
侍郎翁正春以為冝示不絶之絶佳本國所産収觧餘携
帰四十四年通亊蔡㕓報倭戦船五百號脅取其東畨急
求救不果萬暦中議琉球奉使礼部侍郎李廷机以為夷
官請命于京师使臣即海上可以集事不必冐死荣外夷
論者謂得大体云其地海氣蒸溽鮮霜雪多颶風暴兩國
人深目長鼻結髻頂右其有職者横一金簮三十六姓後
髻結頂纎嗇好潔並用色布纒首黄最貴紅次之青緑又
次之白斯下矣王兼用五色廣䄂寛博制如道服腰大帶
布亦如纒首布之色分貴賤以五色陶珠為簾亦以為盖
大圑扇集鳥羽為之其民人並縞素無木棉屋多苐覆間
以陶無貴賤皆草履脫入室粛使客則具冠履婦人以墨
黔手刺靣為花卉鳥獸状髻肖童子搃角不施簮珥粉黛
工麻縷冨室上衣之外更用幅如帷䝉之背上見人則以
手下之而蔽其面下裳如裙倍其幅多褶長覆其足凡有
岀入戴箬笠㘴馬女僕三四從之地不産鉄㸑用螺殻亦
無農噐削木為之淂異味先薦尊者居䘮数月不肉食以
中元前後日浴尸溪水去腐附草纏以帛埋土中王及諸
臣家匣骨山穴賦法稍倣古井田有事始均稅事已即罷
刑甚峻犯盗窃刳腹劓剕職官尊者三法司即國相率王
母舅妻父任之其次有察度官司刑名有耳目官資頋問
有遏闥哪　官理錢糓皆武職大夫以上世及所轄地為
姓名長史主封貢不與政事及通事為文官以通中國書
乃閩三十六姓之後為之今僅存七姓矣七姓男不為國
偦女不為王妃言語衣服無别别以椎結居中者七姓居
右者夲彛也王日三朝搓手膜拜俗稱王曰敖那妃曰扎
喇王宫建山之巔國門榜以歡㑹府榜漏刻殿榜奉神永
楽間常命使為盖宫殿頗閎敞然以板代瓦尚朴素不致
雕􁏫亦信堪輿家言旧南向浚改西向册封錫以皮弁玉
圭麟𫀆犀帶視二品秩東去三百里為葉碧山又東即日
本販鬻率女儈市𥘉用海巴後用日本錢十當一如宋季
鵞眼綖環信鬼巫不知醫薬以婦人不二夫者為神尸率
三五百人白日呼嘨音莭悽惨其魁號女君王宫藏佛經
千卷儒書有四書無五經以杜律虞註為經文弱多學詩
參禅乗土田砂䃯樹藝鹵莾王與臣民分土為禄食不交
征山無虎宴㑹亦有歌舞諳漢字奉正翔酒以米漬水越
宿婦人口嚼手槎以取汁曰米竒間來自暹羅易醉凡殺
牲不血刄以水泅而火其毛武宗常賜玉杯毎出為夀際
陪臣子及俊秀凡學書及習武以日本為師進退莭以金
皷甲用皮草弓梢長如掘擔射則樹地以両手彎之可二
百步好閗殺人度不免自屠從長楽广石岀海望小山浮
空為小琉球南為東畨盛聚落而無君長又東隅有彛鳥
語鬼形袒裸盱睢或云即毘舍那囯
　論曰國初來就國學憲廟以後毎肄業南雍頗奉儒禅
　與朝鮮畧彷彿乃以日本為師則何也若夫生姑魯妹
　以女師而迄觀光大成至扵不二其夫稱女君較中國
　内政益脩矣
　　和蘭國
和蘭國即紅彛俗穪紅毛畨與佛郎機接壌時横行爪哇
大泥間及聞佛郎机㩀吕宋互市濠鏡心艶之萬暦中忽
駕船稱和蘭欲通貢澚彛共拒之移叩閩閩人李錦乆客
大泥與和蘭習説其酋麻韋郎曰請壘澎湖嶼而守之逼
漳賂璫髙宷可得志于是于澎湖伐木駕厰而錦先入漳
為導當事繫錦令諭彛還自贖而璫宩竟與彛盟㑹材官
沈有容出諭夷語中窾且䟽請聲勦彛逡廵去䛇大泥國
移檄和蘭無為細人所誤其人深目碧瞳長鼻赤髪舟長
三十丈五桅凡三層四置銅銳大者長二丈餘一彂可洞
石城舵後置銅盤徑数尺稱炤海鏡徃來不迷奉天主教
役使烏鬼行臣浪中如坦道不習戦已因中國驅逐始募
日夲人為先鋒其砲用法過于佛郎機萬暦中宦閩廣者
進紅彛砲為式比舊制絶殊中國遂恃此為戦具而不尚
弓矢崇禎𥘉劉香　閩海紅彛挾大艘助香突入中左焚
我戦船官兵多死者廵撫鄒維璉力拒却之眀季國姓
鄭成功以舟師入據䑓湾䑓湾者自澎湖深入和蘭曾
築一城以其人守之凡通貢駐此候命成功既入稱為
東京又稱明京以候桂蹕桂主不禄改名東寕别有傳
　論曰以和蘭之属地存桂年故復傳之在荒服
結散垂為髾民居茅茨簷宇法不得高過三尺民服犯白
死氣常煖草木不凋殺牛祭鬼元旦驅象出郊名逐邪市
用金銀醸酒甕中繞甕通竹咂之王居鑄金酋長之居甃
甎灰雕􁏫獸畜王歲時以人胆為酒飲之又以浴凡主國
三十年棄為僧入山㘴虎狼中自懴令子侄攝位居一歲
亡恙即復出為王國人呼王為昔黎馬哈刺歲無閠但以
十二月為一年其漏皷十更冬至㝎十一月望日嫁娶以
八月好晏𧺫肉魚非腐不食刑有枷鎻截鼻断手小過鞭
籐杖當死者樹繋之以梭槍舂其喉殊之奸犯男女炮面
罪甚令㘴尖木自便出口漾中流示衆若故殺刼殺令象
蹋之或皷鼻捲撲象知人意輕重不䓁搥薫羊皮以代𥿄
削細竹為筆蘸灰書之書如蚯蚓國有屍致魚亦曰屍頭
蛮婦人也目無瞳子夜飛頭入人家食小児矢氣侵児腹
児輙死頭返合體如故或移其體他䖏不得合亦死民有
此婦不报者不赦山産伽藍香甚羙覌音竹黒色一寸二
三莭又産降真香烏木犀牛如水牛状無毛黒色生鱗甲
紋癩厚一角生鼻梁之中馬低小雞足寸五分樹有波羅
蜜甚甘又有鰐魚潭訟不决者各騎水牛過此潭理屈者
必為魚所食不爽野牛成群見衣青人前觸死國人䕶首
偶觸首比殺人仇洪武二年遣行人吴用䓁䛇諭其國國
王阿荅阿者己先遣使蒲且麻都及虎都蛮貢虎象且言
安南逼侵随遣諭平之封阿荅阿者為占城王賜銀印塗
金及大統暦以其通文字頒科舉䛇令貢士赴京師四年
遣荅班瓜卜農来請兵噐楽噐及楽人意使安南知其帰
命本朝勿侵上曰两國互争獨與尔兵是助攻也楽律故
同華彛音異可擇國中通華言者來肄習之八年以其貢
使挈行啇多譎著祖訓沮遏之十二年王與安南戦不利
復諭慰之十四年阿荅阿者為其臣門閣勝所弑自立上
悪其篡絶不通永楽元年其王占巴的刺遣使來貢告即
位乞諭安南勿侵許之四年上征安南出兵助戦明年復
安南所侵地獻俘七年命鄭和岀賜王擁五百餘人執鎗
刄舞皮皷牌搥皷吹椰殻筒膝行蒲伏以迎十一年遣其
孫舍阿那沙入貢是冬兵部尚書陳洽言王雖助攻季犛
寔懐両端至化州大掠資季犛金帛戦象季犛亦遺羙女
王復侵奪升華府所隷州縣其罪䓁安南上曰安南方靖
勅諭而巳自是歲一貢宣德七年暹邏貢使𬒳拘來愬詔
還所㽞暹邏人及我軍徃西洋未帰者正統六年立其嗣
王摩貴自是三年一貢為令成化七年王槃羅茶全𬒳安
南所虜卒弟槃羅茶悅攝國亊䛇賫印封為王適又為所
虜使者還未幾安南帰所掠占城地凡三千五百餘里徙
居赤坎邦都郎以避安南二十年遣給事中馮義䓁封齊
亜麻勿庵為王使未至而䘚其臣提婆苔者受安南偽命
為王義誤以為真即以䛇印授提婆苔義帰海上卒齊亜
麻勿庵之弟古來者恨提婆苔𧺫兵攻之安南乗勢舉兵
壓境欲生邀提婆苔古來惧率妃孫及部落千餘來請封
于是追治誤封義罪更封古來為王安南必以提婆苔當
嗣就貭两廣都御史屠滽直古来致崖州受朝命古來卒
其子沙古卜洛乞封不言父卒給事中任良弼以為國王
立不立不係朝廷封不封也大率無事廢朝自立有事假
國命為重冝予勅别詰責安南還其侵地從之正徳八年
遣給事中李貫封沙日底齊為王貫䓁即其境惮入以無
通事諸人為觧致命其使而帰嘉靖三十一年使再至其
國界靈山山産對文籐杖徃來販舶必此樵汲又崑崙山
節然瀛海之中與占城及東西竺䁀峙相望西洋販舶必
順颷七晝夜可過俗云上怕七州下怕崑崙此山無所産
人火食蹲穴巢樹而已
　論曰䛇以其通文字賜大統暦許貢赴京師科舉雖不
　果貢然能求楽器及楽人其國亦似可化而世為安南
　所苦斯弱不足慮也
　　真臘國
真臘本扶南屬國在占城西南隋始通中國姓刹利氏唐
神龍中并扶南而國分為二南近海為水真臘北多山為
陸真臘後復合為一宋宣和𥘉封為真臘國王有聚落六
十餘慶元中破占城為屬國遂號占臘又有参半真里登
流蒲甘䓁國皆屬真臘其國自號曰甘孛智後訛為甘破
蔗閩人賈其國則方言曰東埔寨也自占城抵真蒲即其
境洪武六年國王忽児那遣柰亦吉郎表献方物賜明暦
文綺王死参合其武者持逹志立屡入貢賜銀印黄金塗
二十年王正黎列保昆耶甘谷者遣使貢象五十九香六
萬觔永楽初告即位御史尹綬報之圖山海所經以帰景
㤗二年來貢賜王及妃文綺景㤗以後不常至地邇印度
其俗謹扵奉佛尚華侈東向為上右手為絜男女椎髻穿
短衫圍梢布以香薬塗躰皆奉佛文書以麂鹿皮染黒用
粉畫之法有刖劓刺配犯盗者則断手足殺中國人必抵
中國人殺之可贖也有銅臺列銅塔二十四銅象八鎮其
上象各重四千觔王三日一聼朝㘴七宝林出入擁劍立
象上迎小金塔金佛前導亦有通天文者能推算日月簿
蝕以十月為歲首閏悉用九夜分四更候煖不識霜雪俗
称儒為班詰僧為苧始道為八思班詰不知所誦何書但
　從此入仕為清貫倩暹婦蚕織
　　論曰尊中國通天文扶南猶可教其占城之亜欤
　　暹邏國
暹邏國在南海中古赤土地北連交趾自占城西南七晝
夜可至後漢赤眉遺種本暹與邏斛二國元至正間邏斛
降暹併稱暹邏暹土瘠不冝稼邏斛即古㜑羅刹土平衍
多獲暹仰給焉剪髪穿耳跣而繚腰及骭前後珍寳之國
也地週千里外山﨑嶇内地潮熱氣候不正有西塔始造
時值鄭和至削其合尖後屡合之不能尖也王所居宫用
黄金塗㡌金㡌若白抺首罽周于身以受明封平時腰束
嵌絲􁉄獨不剪髪出跨象或乗肩輿張盖茭蔁葉為之臣
民望見王合掌傴偻捫王足三乃自捫首三謂之頂上恩
用周正蝦蟇生則拜月曰毋使食也教用釋經字皆横書
家及百金即以其半施佛大刑烹鋸男子决于婦人謂其
多智妻有私則置酒飲其所私曰妻羙中人觀也工刺綉
織紝率為楼居貫梹榔片為板籐羅之亦削梹榔之幹為
鏢以吴牛之革為鍎有薬鏃習水戰大将俱用聖銕褁身
刀矢不能入聖銕者腦骨也行錢用􁧍否國必大疫男陽
週破之嵌錫銖十数顆國有嵌銲業人任呼也其冨貴者
範金為空珠中藏砂子行則扱扱有聲不嵌珠人賤之矣
婚則群僧迎婿至女家僧取女喜紅貼男額上稱利市然
後婚貴人死則以水銀灌其屍葬之其下暴屍海沙飽群
烏棄骨扵海云鳥葬醸秫為酒甲諸彛稱暹酒國西南百
里有上水鎮畨貨所聚紅馬厮肯的石在紅雅姑肩下明
净如石榴子最竒産白象獅子猫白䑕六脚亀及黄連羅
褐速香洪武四年大理寺卿聞良輔持䛇其國王参烮昭
毘牙遣奈思俚儕刺識悉替奉貢賜大統暦王懦廢從父
参烮寳毘牙􁝫哩哆囉禄代立九年遣子昭禄群膺哆囉
諦刺修世見賜暹邏國王印乆之子昭禄群膺立勅之曰
朕即位以來使命周于四外凡諸君長履境者三十六声
聞者三十一大國十有八小國百四十九唯邏入中華最
近亦唯　最好禮守徳　甚嘉之永楽初王與琉球通好
漂閩𬒳籍䛇廩而遣之十三年王卒子三頼波摩扎刺的
頼立数侵陵滿刺加國滿刺加以告制觧之十五年遣奈
必表貢乞量衡式賜古今烮女傳金綺量衡令准三年一
朝貢宣徳中稍减賜物著為令正徳二年王悉里麻哈頼
九年王谷戎有替下十一年王思利波羅麻惹智刺貢使
未嘗絶時譯夷字無識者大學士梁儲請㽞來彛一二人
在舘肄習從之汀人謝文彬者嘗販塩失風至其國遂受
官坤岳坤岳者華言學士也偕來貿易下吏嘉靖中王勃
略坤息利尤池牙遣使貢白象象中道死使者取象牙鑲
以金石珍寳㽞貯白象尾為證上之隆慶𥘉東蠻牛求婚
暹邏不與東蠻牛恚𧺫兵圍暹邏破之王自經死鹵其世
子及中朝賜印以帰次子攝國奉表求印䛇與之萬暦𥘉
王𧺫兵復仇東蛮牛宵遁暹邏遂移軍攻䧏真臘雄海外
七年來貢二十二年𬗟酋雍罕䓁從蛮莫遁帰暹邏卷甲
趨之俘斬数萬𬗟势遂衰
　論曰好禮守徳以教暹世世也安淂諸聖銕入中國褁
　身以禦不庭
　　哈烮國(俺都淮八/刺黒魯迷)
哈烮(一名/黒魯)在撒馬児罕西南去嘉峪関萬三千里元駙馬
帖木児之子沙哈魯嘗居其地國人稱為速魯檀猶華言
君王也東有俺都淮八刺黒諸城皆隷焉洪武二十五年
遣使䛇諭永楽七年頭目麽賚朝貢正統二年使哈只貢
馬王石城方十里壘石為屋墻壁忩牗皆金碧琉璃金床
重茵衣冠大類亦力把力民土房氊帳以雨少故上下互
呼名雖王亦然相見少屈躬道撒力馬力一語握手或相
抱為禮致意于人則云撒盤少炊㸑飯食就肆無匙箸交
易用銀錢錢三䓁無正朔日月亦無斗斛用權衡為量税
十二國用資焉男髠首衣尚白喪易青烏無棺槨不祀鬼
神祭先于墓所人多善走日行三百里氣候常煖磁器最
精産巴旦杏鎻伏花㲭金銀珊瑚琥珀水銀珠翠名馬獅
子黒白文獸堅白塩可為器冝蚕紈綺過中國男女凟亂
然有學舎聚生徒講習經義寡争訟好施予而屬俺都淮
去哈烮千三百里平礦無險地沃人繁八刺黒(一名/八黒)在俺
都淮東北地平廣食物豊饒西南諸畨賈聚焉永楽中哈
烮沙哈魯各遣其子守之魯迷或云地屬哈烮嘉靖中一
再入貢禮部尚書席書奏魯迷不載王㑹真􁃰莫辨冝善
遣之五年復貢獅子犀牛留􁆐彛五人飼内府定五年一
貢十餘人三十二年北鹵冦甘州總兵掦信以土官百戸
馬能言令魯迷諸囯貢使九十餘人前禦鹵冩亦阿力等
九人死焉䛇罪信棺殮返死者帰國仍優諭其王
　論曰西夷死國九人其選也聚生徒講習經義乃有此
　　土魯畨國(黒娄/塩澤)
土魯畨(一名土/尔畨)在火州西百里古交河縣安楽城也城西
二十里有崖児城相傳為縣治又云古車師國云候煖少
霜雪人皆屋居信佛法多僧寺永楽十二年吏部員外郎
陳誠使其國還言城西北百里有靈山俗云古十萬羅漢
湼槃處也山行二十餘里石理紛如毛髪或云羅漢洗頭
薙髮䖏也又五六里崖石白似輕脆不可握或云此羅漢
遺蛻也又東石笋如手壁𧺫瑩㓗可覌或云辟支佛湼槃
䖏也四靣竣壑窮峯天巧竒絶草木不生鳥獸鮮少云産
金剛鑚梧桐鹻桞青橵哈刺禅衣等物甘肅大抵無北鹵
患專防西彛彛種中土魯畨最奸猾宣徳五年始遣使來
貢成化弘治間優我西鄙虜哈宻王及金印去事在哈宻
傳嘉靖十一年速檀滿速児䓁來貢稱王者七十五人貢
使至四千人内閣張孚敬言西域稱王者多恐彼自封授
或部落相長冝答勅亦称王禮官夏言議西域稱王者唯
土魯畨天方撒馬児罕三國如日落諸國名甚多朝貢絶
少至嘉靖𥘉天方漸増至六七王魯畨至十一二王撒馬
児罕至二十七王今則天方二十七王土魯畨十五王撒
馬児罕竟至五十三王况所稱王號原非舊文即有同者
地靣又異若人與一勅恐非所以尊中國而嚴外彛也自
後各執賜勅率其部落貢不如期使不如数任意徃來勢
難阻絶驛傳劳煩宴賜頻数竭我財力以役逺彛計亦左
矣上從言言當是時土魯畨強殘破我嘉峪関外七衞及
城郭諸國地大人衆非復陳騐封奉使時矣滿速児死子
沙速檀嗣次子馬黒麻復㩀哈宻遣使求貢火者阿力克
等八百七十四人䛇居之甘州嘉靖末沙速檀潜掠北鹵
中流矢死弟馬速嗣來貢隆慶中馬速死馬黒麻嗣一姓
四使䛇附干烏里麻使中而與土魯畨世好者為黒娄其
地山水草木禽獸皆黒色男女亦然宣徳七年始遣使來
貢又塩澤去土魯畨三千餘里自黒的児火者稱王既死
土酋之强者篡之不得詳地產石塩可為器以盛肉食可
不塩
論曰䖏七十五王如夏言議差合信佛法而狡奸乎
　　于闐國(火州魯陳/哈失哈力)
于闐在葱嶺北二百里其國東西五千里南北千里漢建
武中莎車王賢攻併于闐于闐将休莫覇自立㝷㓕莎東
梁天監中献玻羅㜑歩障隋大業率朝貢其王以王為姓
唐貞觀中朝貢不絶王姓尉遲上元初以其地為毘沙都
督安史亂不復至石晋時王李聖天自稱唐宗入貢受封
為大寳于闐國王宋末南遷朝貢不絶嘉祜中以其國王
為特進帰忠保順􁗿鱗黒韓王永楽六年頭目打魯哇亦
不刺金遣滿刺哈撒木丁等貢玉璞十二年陳誠奉使其
國國主㣲弱𬒳侵境内惟火州嚕陳哈失哈力稍有城邑
餘皆荒索永楽以後西戎奉職貢不敢輙相攻殺始得休
息漸就冨饒人機巧以木為筆好浮屠法習歌舞工紡織
相見輙跪得問遺書戴於首乃發之其山葱嶺為大河分
為三有白玉緑玉黒玉之别每歲秋見月光盛處索玉必
得有比摩寺云是老子化胡成佛之所産胡錦䨇峯駝諸
香珠珊瑚翡翠琥珀花蘂布名馬腽肭臍金星石水銀獅
子阿魏貢使每來必携一寳鐺云渉流沙必挈水行是鐺
投水必沸而火州自嘉峪陸行一月可至去土魯蕃百里
本漢車師前後王地前王治交河後王治務塗谷即唐蒲
類縣漢元帝時以其地高厰名高昌壘後魏初有闕伯周
者自稱高昌王唐太宗平高昌置西州及都督府後䧟于
吐蕃其地有囘鶻襍居故又名囘鶻宋時屡遣使朝貢元
號畏兀児隷馬哈木八國朝號火州山色如火故名東有
柳陳隷之風物蕭條民居僧堂居半明初仍置逹魯花赤
監治之永楽七年遣使朝貢宣徳五年火州王哈散土魯
畨萬戸賽因帖木児桞陳城萬户瓦赤刺俱遣使貢馬及
玉璞至今朝貢不絶俗信佛法好騎射時節潑水為戲桞
陳一名魯陳古桞中縣地去哈宻千里中絰大川砂磧無
水草馬牛過此輙死大風倐𧺫人馬相失道傍多骸骨有
鬼魅行人失侣白旦迷亡彛人謂之旱海出川西行至流
沙河有火㷔山山色如火氣候和煖風俗醇朴人二種囘
冋及畏兀児囘囬男子削髪戴小罩刺婦女白布褁頭畏
兀児男子椎結婦人蒙皂巾垂髻于額哈失哈力宣徳間
遣十四人來朝貢或曰即阿力馬力
　論曰成祖時帰王恃逺于闐之得休息誰賜也
　　赤斤䝉古(附安定曲先罕/東罕東左沙州)
赤斤䝉古嘉峪關外七衞之一也周西戎戰國月氐秦漢
属匃奴武帝取為酒泉燉煌二郡唐末沒于土蕃宋入西
夏永楽二年故靼韃丞相苦术之子塔力尼率五百人來
歸設赤斤䝉古所以為千户㝷陞所為衞塔力尼為指揮
僉事十年叛㓂老的罕走匿赤斤詔諭塔力尼明年擒老
的罕来献優劳之進同知䘚子且加失旺嗣累陞都督僉
事其指揮草古者西掠沙州勅令改啚已請建寺白城山
不許時瓦刺也先要婚赤斤且加失旺䘚子阿速惧請内
避不許遂隂與瓦刺市至受平章等秩哈宻使者嘗道赤
斤為部酋刼掠阿速不能戢我兵捕首悪械京師景㤗中
也先以書誘脅不從自是朝貢不絶後以土魯畨逼東徙
粛州境種人散走衛遂墟嘉靖中兵部尚書王瓊議撫属
彛以鎻南束襲聀朝貢安定靼韃别部也地廣袤千里無
城郭其俗馬乳醸酒氊帳為廬洪武七年安定王卜烟帖
木児遣使朝貢分其酋長為阿瑞阿其苦先帖里四部賜
銀印仍称安定王永楽中設安定阿端二衞王為曲先所
玫殺部落潰散十一年其孫亦攀丹復故封已中使徃西
域道死于賊賊為安定曲先豪酋都指揮李英擊安定俘
斬千餘曲先遁去宣徳二年以安㝎僧賞竹領真為國师
給誥命銀印是後王與國師並入貢而國师外復有禅师
正統中䛇還其國成化中為土魯蕃所殘破遂服属之弘
治中詭称忠順王近裔以姪陕巴襲有哈宻正徳七年北
鹵亦卜刺破安定奪其誥印嘉靖中求國師藏卜嗒巴等
襲指揮聀領其衆而安定王苗系無傳曲先者永楽四年
所設衞以土酋散西思為指揮同知宣徳初平其叛論功
加國師禆師秩已又掠西域貢使都督史昭討之進馬贖
罪㝷為安定所鹵䛇安定遣還復業成化後被侵走匿烏
思藏或依沙州嘉靖中擁帳三千與罕東衞帖木哥土巴
等來帰曲先故地盡失矣而罕東者洪武末凉國公藍玉
追捕㓂至罕東将佐諌勿入不听縱兵阿真川土酋哈昝
遁去不見鹵而還三十年入貢後立罕東罕東左二衞㝷
進酋長鎻南吉刺思為指揮使其兄荅力襲為指揮同知
頭目奴奴為指揮僉事歳貢不絶成化後土蕃迭入哈宻
二衞弱不能支頗流散後其酋土巴等叛附土魯蕃沙州
古燉煌地唐末䧟西戎張義潮以州帰為帰義節度使梁
後曺姓代立迄宋朝貢永楽二年立衞正統中都督喃哥
以困瓦刺率部來帰衛遂廢或曰二罕東皆在沙州阿端
乆沒不知其䖏
　論曰赤斤為属比三衞㝷盡棄東西失散邉多亊矣
　　亦力把力
亦力把力在沙漠間或曰焉耆或曰龜兹元時名別失八
里馬哈木封于此洪武二十四年王黒的児火者遣使貢
馬永楽四年王沙迷查干遣使貢玉璞且言哈宻忠順王
安克帖木児為北鹵鬼力赤毒死願率兵討之上喜勅與哈
宻嗣王脱脱相睦十六年頭目速竒克刺滿刺來言歪思
弑其從兄王納黒失只罕自立為王従其國西去更號亦
力把力正統二年王也先不花遣貢玉璞駝馬自是入貢
不絶其國無城郭宫室逐水草住牧設帳房氊罽寒暑坐
卧於地其王戴小罩刺簮鷀翎削髪貫耳地多霜雪深山
大谷六月氷澌俗獷戻服用汚穢上下無紀律産雌黄胡
粉馬駝犛牛孔雀氍毹阿魏白㲲布
論曰此等國無定䖏亦無定名
　　蘇門荅刺國(附那孤児/黎南浡里)
蘇門荅刺漢之條支唐之波斯大食宋之湏攵逹那西洋
要㑹也其西有蘇隣國摩尼佛生焉其地東南火山山連
阿魯那孤児黎伐三國自滿刺加西南順颷五晝夜可至氣
候常熱如夏風俗淳厚與滿刺加同市用金錫錢金錢曰
那底児山不生草木土石皆焦惟生旱稲二收無麦産胡
椒芭蕉子蛬吉柿玻羅蜜賭尔烏俺㧞黒羊無白者國無
城郭有大溪入海海口最險舶常溺太祖有天下以其教
門上擬國號禁除之王遣使表貢請改國名䛇以為蘇門
荅刺永楽三年酋長宰奴里河必丁遣阿里朝貢䛇封酋
長為國王五年再貢已而王與花面王戦敗中矢死子鎻
丹罕難阿必鎮㓜王妻號于國曰誰𣸪此仇吾以為夫國
中有漁父者𧺫兵殺花面王王妻曰夫我遂尊漁父為老
王七年遣其臣阿里表貢乆之故王子長隂與部曲謀殺
漁父而漁父之子蘇幹刺(一日/利)者𣸪𧺫兵陗山為父報仇
會鄭和入海賜諸番蘇幹刺怨朝賜僅及鎻丹罕難阿必
鎮領衆邀撃和軍和與戦敗之蘇幹刺走追至南浡國并
獲其妻子俘行在伏誅宣徳中一再表貢九年使弟哈利
之漢來貢麒麟礼部尚書胡濙請表賀不許王弟卒京師
贈之鴻臚寺少卿治䘮葬給守塚十年請封其子為王其
後再昜姓萬暦中為國王者國中之大酋奴也奴為其大
酋牧象象肥大酋喜使主魚輙上魚大酋而不以充稅大
酋益喜時大酋入見王甚恭奴曰主不欲之乎欲之王矣
因促謀大酋上殿與王宻言事屏左右奴直入刺殺王大
呼吾主王矣大酋故掌兵無敢與大酋難者或偶語兵輙
収之大酋徳奴與之以所掌兵他日奴又以其兵刺殺大
酋而自為王東有黎代部三千餘家自推一人為王属蘇
門荅刺所轄又東有故隣國黙伽國故隣人黒如􁇀花面
即那孤児國止千餘家地冝稲禾風俗淳厚男子皆以墨
刺面為花獸之状猱頭祼体单布圍腰婦女圍色布披手
巾惟髻脑後不奪不盗上下自耕而食地產香味青蓮花
近布境内一山産硫黄常貢方物界近南巫里洋有龍涎
寺每至春間群龍來集于此交戯而遺涎沫畨人挐駕獨
木舟登寺採取而帰或風波則人俱下海一手附舟一手
楫水而得至岸其龍涎初若脂膠黒黄色頗有魚腥氣乆
而成塊或大魚腹中刺出如斗大焚之清香可愛貨于蘇
門荅刺之市一斤該金錢乙百九十二准中國銅錢九千
嘉靖三十四年購不淂懸價毎斤銀一千二百両僅淂十
一两以為非真更淂六七两黒白殊色黒者淂水白者淂
之山也益價每两百金其用入香能歛腦麝数十年不觧
有三品曰汎水曰糁沙曰魚食而魚食又有二魚先食涎
嚥海花而死吐沬為佳糞則下耳去龍涎寺西北五晝夜
海中大小七門門皆可過船傳聞釋迦佛經此浴水𬒳窃
其衣去誓曰後此有衣者必潰其体于是男女今皆削髪
無衣止有樹葉紉結而遮前後無米糓食魚蝦及芭蕉椰
而已南浡囯在蘇門荅刺正西舟三晝夜可至亦止千餘
家主與居民率回回人所貢止䧏真香西北有太平領峻
山又半程為㡌山山西即西洋大海名那沒黎洋畨船徃
來俱望此山為的山麓淺水生珊瑚樹長可三尺根有二
丈栂指根色黒㡌山居民不過二三十家
　　論曰弥勒生而為明摩尼生而亦為明以相扶而傳其
　　一以相疑而禁其一
　　瓜哇國(附蘇吝丹丁机冝重迦羅牒里/日羅夏治合猫里吉里地闷)
爪哇唐訶陵國也古曰闍婆一曰蒲家龍今稱下港舊傳
鬼子魔王青面紅身赤髪與一罔象相合生子百餘適雷
震石裂中坐一人衆推之為王遂驅罔象生歯繁焉其國
南瀕海北真臘其属彛有蘇吉丹打板網底勿及加留
丁机冝諸國而三佛齊亦覊事之王所居䖏名滿者伯夷
太祖即位䛇諭其國還其使元之未帰者三年王昔里八
逹刺遣使的占必表貢納元所授宣勑王死子八逹那務
立九年三佛齊請封使者假道爪哇瓜哇以其二事遮殺
我使十三年遣使阿烈彛烈時表貢献黒奴三百上切責
之絶其後献是時其國已分為二王永楽二年其國東王
孛令逹哈遣使朝貢請印與之西王都馬板亦遣使一再
入賀其旁近牒里日羅夏治合猫里三小國亦附之來五
年西王擊東王㓕之詭言立其子明使者之在東王城見
殺百七十人西王惧遣使亞烈加思謝罪責償黄金六萬
両己而不如數赦不问自是使者常不絶其王為楊維西
沙云宣徳後乆不至正統三年使臣西烈馬用良八諦南
巫先後至西烈八諦其官名用良與通亊艮殷南文旦皆
漳州人乞省故里䛇許之三年王巴刺武乞傘盖蟒衣與
之爪哇人黝面髠跣腥食啖蛇蟻䖝蚓至與犬同卧噉不
穢也生子一歲佩之七首名曰不刺頭殺人者逃匿踰三
日即不復抵罪歲有竹鎗㑹王令其妻坐塔干車身亦一
車随後至㑹所凡㑹者各携其妻對列執寔心竹鎗交三
合各妻持三尺木棍格之曰那刺或一不勝死其勝者與
一金錢死者家而死者之妻随勝者而去如此以為戯葬
用水火大三法唯死者之命之或命犬死随至野委屍于
衆犬必盡遺則泣而投諸水或婢妾願從火葬並焚以殉
之其王蓬首冠金葉胸萦縑腰束錦四丈之宫重門磚墉
以居藤蓆或花草席而跏趺其上跣乗象或牛國人亦樓
居以芳草覆之人腰短刀女子椎髻男婦皆護首觸首即
㧞刀相撞罪無輕重用藤繫輙刃之市用中國古錢量衡
倍中國書記亦有字無楮筆用茭蔁㕥尖刀刻之土人有
名無姓其國四鄉冨饒有淡溢閔粤西畨人至乆賈長子
孫甚殷冨婦人每月望女二三十人相挽一歌衆和名曰
歩月邉海一池甘淡可飲曰聖水相傳元時史弼高興征
伐闍婆水盡祝天随挿而得其地有蘇盧馬益産長尾猿
数萬中一老牡主之常挟一畨婦作伴或婦人無子携酒
果禱老牡老牡食之喜則意令二猿與婦人交婦輙有孕
其俗坐卧無床榻食無匙筯㕥手撮入口崇信佛教佛書
言鬼國即其國也稲二􁆐無麦果有　吉柿如橘郎扱如
枇杷殊皆甜酸蔗長二三文無桃李産蘇木金剛子句檀
賔鉄亀筒玳瑁及五色鸚竒鷯竒皆能言珍珠鷄與雀白
鹿白猿無馿與鵝所属蘇吉丹人訛為思吉港東至海水
勢漸低女人國在焉其王吉力石嘗百餘歲能預知吉㓙
逾東則尾閭所泄非人世矣王五色布纏首跣足出從者
五百餘各持鎗劍㡌如虎鹿牛象状不一剪髪祼体風俗
近爪哇貿易䖏為饒洞後為金後山土人以一𥿄蔽下体
而丁机冝地最狭王岀入騎象以十月為歲首酒禁甚嚴
客至以扶㽞藤㯽榔代茗其所界重迦羅國高山竒秀内
有一石洞前後三門可容一二萬人無酋長以年高為善
者主之風俗頗淳又牒里國大洲上人淳産薄尚佛少訟
目羅夏治頗知種藝奉佛寡盗合猫里即貓里務地少知
稼穡俗近醇舶人語曰若要冨湏徃毛里務永楽中合貓
遣使回回道奴馬高碟里遣馬哈木打回即扳打遣麻勿
日羅遣文那打時鎮咸朝貢有網巾礁老者蕩舟為盗海
上徃來甚駛合猫里嘗𬒳掠轉貧而重迦羅之東為吉里
地悶國又名遲悶俗以立為尊見王則坐地合掌連山茂
林皆檀香無别産有酋長馬頭啇聚十二所田肥糓盛朝
熱暮寒男女断髮短衫啇舶至婦女岀交易染疾死十七
人貨用金銀鉄器磁碗之属
　論曰國近三佛大約以慈柔治率猿子乃亦有閩粤人
　襍䖏之乎
　　滿刺加國(唖/魯)
滿刺加國古哥羅冨沙也亦名五峙故未稱國隷暹邏歲
輸金五千两作貢在占城極南自占城南西行十月可到
為諸番之㑹無國王止有頭目永楽三年頭目西利八児
速刺(一日拜/里迷刺)遣使表貢願内附七年鄭和奉勅賜双䑓銀
印冠帯𫀆服封為滿刺加國王并封其國之西山為鎮國
山御製碑文系之以詩曰西南巨海中國通輸天灌地億
載同洗日落月光景融两崖露石草木濃金花寳鈿生青
紅有國于兹民俗雍王好善義思朝宗願比内郡依華風
岀入導從張盖幢儀文楊襲禮䖍恭大書貞石表尔忠尔
國西山永鎮封尔衆子孫萬福崇自奉我正朔始不隷暹
邏自爲國氣候朝熱暮寒田瘠穀薄國人大率從回回教
王白番布縳首衣青布花𫀆躡皮履乗肩輿民俗男纏首
方布下圍布􁉄女椎結短衫身黧黒其白者華人産也屋
高厰以椰子劈片層之每懸四尺許連床就榻箕踞其上
寝食厨厠皆不離此飲茭蔁酒國語書記婚䘮大類瓜哇
王居之前有溪逹海跨梁列屋其上百貨交易唯此永楽
九年嗣王拜里迷蘇刺率其妻子陪臣五百餘人朝貢賚
賜甚厚十二年王子母幹撒干的児沙來告父卒䛇嗣封
十七年王亦思罕荅児沙嗣立復率妻子來朝言暹邏欲
南滿刺加諸番舶嘉靖八年請設市舶司聼如旧從之其
地亦頗有屍頭蛮人以漁為業刳木為舟岀海淘沙取錫
曰花錫鎔成斗様通使交易有打麻児香嘗以燃火塗舟
縫水不能入其明净如金珀即所謂水珀也名損都盧斯
地無馿馬貢物有金毋鶴頂白麂黒猿鎻服黒小厮畨塩
錫今其國竟為佛郎機所㩀訛稱麻六甲云自滿刺加舟
行四晝夜到唖魯國南依大山北大海西連蘓門嗒刺東
平衞風俗土産頗與瓜哇滿刺相似國大率回回人山有
飛虎灰色有肉趐如蝙蝠
　論曰封山銘有之賜詩則與浡泥两見耳平暹羅禁佛
　郎造滿刺者屡矣而麻六甲云何正徳中江西南城萬
　安二縣人蕭明舉䓁因事逃入滿刺後為通事伴送進
　貢番彛專利殺其伴為邏者所淂監瑾寘之極刑遂将
　二縣出仕者不许京職并欲以比减江西觧額㝷不果嗟
　滿刺之殃魚江右者如此
　　佛郎機國
佛郎機國近滿刺加向不通中國正徳三年其酋弑立遂
入貢請封廣東守臣㕥其不列王㑹覊使以聞䛇給方物
遣帰使者㽞東莞刼行旅間掠食嬰孩廣人苦之至勒兵
捜勦乃去乆之有進貢使者曰亜三能通畨漢語賄江彬
薦之武宗從廵幸上嘗學其語為楽他日有事四彛舘坐
而見禮部主事梁焯焯怒杖之世宗初復絶不與通乃率
其屬踈老利別都盧等千餘人破巴西國入㓂廣東新㑹
縣指揮柯荣千戸王應恩截海禦之鹵別都盧踈老利䓁
四十二人斬首三十五級餘賊復來應恩死之海道副使
汪鋐與戦大㨗遂得其鋴以獻自是畨彛舶不市粤而潜
之漳州廣東督臣林冨上言許市佛郎機有四利䛇許市
香山澳時佛郎機併有滿刺加矣二十六年㓂漳州私市
浯嶼守臣以兵禦之遁去四十四年有彛目唖喏唎帰氏
者浮海來貢初稱滿刺加國巳稱蒲䴡都家察南番無此
名謝絶之其人猫睛鷹嘴卷髪赤鬚而貌皆白貴者加冠
賤者頂笠見尊長撤去之以為敬服鎻伏西洋布瑣哈刺
最華􁣅信佛食魚為齋手持紅杖而行飲食不用匙筋冨
者食麵貧與奴傼食米無媒妁男女詣佛前相配以僧為
証謂交印國有大故亦多與僧謀人死貯布􁂫以葬所畜
半入僧室市儈互易搦指莭示数累千金不立文字指天
為約無敢負相㑹則交捫心誤捫首勃然忿争嘉靖中得
其蜈蚣舶製并鋴法汪鋐後為吏部尚書北鹵入請頒佛
郎機鋴于邉如法制用時頗頼之相近有九州山産況香
黄熟香永楽七年鄭和入山採香得徑八九尺長六七丈
者六株
論曰其器足以助兵獨佛郎機後乃得紅夷製
　　吕宋國(附羙洛翔/霧班隘)
吕宋海中小國也與閩漳州近産黄金以故亦冨厚頗淳
無訟洪武五年同瑣里朝貢永楽三年遣使隔察老朝貢
後爲佛郎機所襲初吕宋王兄弟二人武而有信佛郎機
㕥其國爲西畨所㑹從大西來自稱干系臘國願互市上
夀乞地如牛皮許大王許之已而綴牛皮縱横四圍求地
稱是吕宋王頗難之業已許不得辭佛郎機乃即其地築
城屋列兵器乆之殺王兄弟逐吕宋民入山中凡中國以
其貨来者皆主之于是吕宋徒以其名矣干系臘囯使大
酋來鎮之数歳則易一王其地曰澗内者中國人賈以数
萬名壓冬間有削髪長子孫者萬暦中佛郎機酋郎雷氏
敝裏系　㕥羙洛居䌓冨𧺫兵用中國人為前鋒一戦有
之而强中國人為警偹中國人皆怨潘利五者乃夜入酋
卧刺殺酋大載酋貨以帰失水道誤入交交人掠之獨郭
惟㤗䓁三十餘人走免酋子郎雷貓各從翔霧徃代酋遣
僧至福建廵撫訟冤䛇置惟㤗等于理三十二年天子採
金方内有妄男子張嶷上書吕宋机易山有樹金豆自生
可棌也天子下其書遣海澄丞王時和與嶷徃佛郎機欵
丞酒問丞金豆生何樹也丞無㕥對数目嶷嶷為大言大
地皆金何必問樹酋大笑㡬殺丞丞帰病悸死嶷坐妄言
伏誅酋于是益虐侮中國人中國人頗怨望酋乃令人盡
買中國人所有鉄值数倍中國人貪堕其計雖机剪灶釡
並以易金鉄盡而兵作無以抵戦見殺二萬餘人閩廣當
事略以聞䛇吕宋無開事端而已㝷中國人復啇販其地
其屬彛有大港有南旺有玳瑁港有吕逢有磨荖央有㕥
寕有屋當有朔霧佛郎机破中國人朔霧與有力焉徳之
與為㛰媾諸率鹵使之其人敬天稱天曰寥民而沙瑶呐
嗶嗶二國近界其俗椎結跣足耳垂大金錈築版為域覆
茅為屋又有班隘者即蚊罩山山頭火光不断亦名火山
竒險不可到人多扁頭赤身不受佛郎机部署羙洛居酋
岀盛威儀所部合掌伏道傍男祝髪女椎髻腦後既降佛
郎机得自為守繼和蘭搗其城曰若改事吾殊勝白頸以
佛郎頸多白故云羙洛居立酋去于是佛郎机復兵入誅
所立酋攻殺逓雄長乆乃分山北屬和蘭山南屬佛郎机
論曰自折入和蘭佛郎机吕宋一鎮耳以其𥘉從瑣里
朝貢存之
　　浡泥國(吉<折 t="33"/>且/南巫里)
浡泥國統州十四本覊事闍㜑前代不通中國宋太平興
國中王向打始因啇舶表貢元豊中亦貢其地炎熱多風
雨板城銅甲王綰髪祼跣徒行上冐大布单名阮嚢花帛
繚腰所居若楼覆以貝多葉坐䋲床其民剪髪覆額女人
短衣蔽胸背亦花帛繚腰散髪跣習戦閗鑄銅甲有薬塗
体及食之創不死其俗多漁煑海為塩瀝椰為酒無稲麦
㕥十二月七日為歲節腥食魚蝦或食木實漿曰沙　死
殮棄山中二月始祀之祀七年即止燕楽鳴皷擊鈸刻貝
葉行書事佛謹洪武三年遣福建行省都事沈秩與監察
御史張敬之䛇其國王馬合漠沙不省秩傳譯責之王戄
𧺫謝與國相王宗恕圖行行有日矣闍㜑使人言曰我向
實為王却蘇禄之侵王帰中國無我矣蘓禄再來其請救
中國王猶豫秩大言宗恕曰即闍㜑非中國臣耶而王甘
下之王悟遣六思麻逸随秩表貢八年䛇浡泥山川之神
附祭于福建山川位次永楽三年封其世子麻那惹加那
乃為浡泥國王六年王率其妃及子弟妹等來朝王上金
表献珍物妃　献中宫東宫上宴王奉天門是年王卒㑹
同舘上輟朝三日賵贈有加工部具棺槨明器葬徳安門
外樹碑神道求西南彛籍中國者為守塚有司春秋少牢
祠謚曰恭順命其子遐旺襲王䕶之還其國故事歲輸瓜
哇片腦四十斤上勑爪哇罷征封其國之後山為長寕鎮
國山系詩碑文之後有於萬斯年仰我大明之句遐旺還
國遣其叔父慶的哩哈盈䓁百八十人貢謝洪熈中復至
萬暦中王卒争立相殘殺且盡國人立王女為王其屬國
吉蘭丹今稱大泥亦隷暹羅浡泥貢物有寳珠梅花龍脑
生玳瑁黒小厮倒掛鳥産鶴頂貝吉西國米萪藤其属國
吉蘭丹外又有南巫里自蘓門荅刺三晝夜可至俗朴少
糓食魚蝦市用銅錢王居類楼甚嚴㓗西北洋有㡌山土
名沒那黎畨舶㕥為指南山下淺水生有珊瑚高二三尺
依山居人数十家皆稱阿孤刺楂華言王也永楽中八貢
又南浡里(一云南/泥利囯)永楽中其王馬哈麻沙遣使入貢或云
即南巫里
　論曰安得其薬塗体并食之以禦金戈
　　三佛齊國(龍牙門百花/東西天竺)
三佛齊即伯港古牙陀利又曰浡淋覊事瓜哇者也東距
爪哇八晝夜可至西距滿刺加通畨者先至淡巷乃入有地
十五州其屬有单馬令凌牙斯蓬豊䔲牙儂細蘭諸國國
主有號曰詹卑遂傳詹卑國其人多蒲姓扼諸畨咽喉啇
舶不入其境者輙出舟與戦以故其地為啇舶凑土沃冝
稼人好賭慱如把亀奕棋閗鷂皆索錢具也習水戦服薬
刄不能傷遇敵敢死鄰國畏之土窄民繁将領居陸其下
率浮筏架屋其上便迁徙市用錢布字用𣑽書洪武二年
行人趙正使其國王馬哈刺札八刺卜遣使的力馬罕亦
里麻思朝貢賜眀暦上諭廷臣曰海外諸國不為中國患
者不得輙㕥兵加之古人有言地廣非乆安之計民劳乃
昜亂之源識之王䘚怛麻來沙那阿嗣亦來貢八年使從
我招諭拂菻九年王卒麻那者巫里乞封賜三佛齊國王
印而使者為瓜哇所要殺乆之三佛齊㕥他故紿我使覊
㽞焉于是番啇不通永楽中為瓜哇所兼併國廢更置小
酋市昜曰舊港有南海人梁道明者棄鄕里徃居之閩廣
之從為啇者数千推道明為酋長而施進卿副之三年指
揮孫鉉使諸畨以道明聞上招帰厚賜之而進卿獨為制
廣人陳祖義者故有罪亡入其國乆之亦得衆與進卿争
長上使中官鄭和下畨進卿㕥告上使招之祖義詐䧏而
潜謀邀刼和勒兵與戦殺其党五千餘人俘祖義京師伏
法進卿遣其偦彦誠貢謝䛇設舊港宣慰使司命進卿填
之二十一年進卿卒女施二姐襲其職已而子濟孫奏襲
許之其地相傅云一年種糓三年生金言糓熟多也鶴頂
鳥大于鴨胫長腦骨厚寸餘火鷄大扵鶴毛如青羊色食
火炭爪傷人腹死神鹿大如猪短毛猪喙蹄亦如之有犀
牛黒熊䊺緑鸚鵡白亀筒黒熊白獺又産猫睛石腽肭臍
薔薇水龍腦諸香腽肭臍魚類豕首両足其臍䊺紫色上
有紫斑置睡犬傍驚跳若狂及苾布兠羅綿𬒳龍牙門在
三佛齊西北山門相對若龍牙状常以小舟百数迎刼畨
舶與龍牙相望為東西竺山形分對嵯峨若蓬萊方丈之
間而舊属百花國即宋史輦注地天氣常燠如春多産竒
花故名民俗餞冨尚釋教
　論曰啇舶凑繁華異諸國永楽中設舊港宣慰使司是
　版其地也名耳或欲以榷貨云
　　文郎馬神國
文郎馬神國一曰文狼或云馬文淵常遺兵十餘號馬流
傳世故㕥名㕥木爲城居民築室風俗大類三佛齊五色
布纏首腹背多祼𥘉㕥蕉盛食後用華人磁器人死貯甕
㕥葬王出乗象或乗舟以綉女從甚都華人與其女通輙
削其髪㽞妻之不聼帰也女畜髪苦短華人詭云中國水
可令髪長率就舟市水産鶴頂萪藤山深䖏有村烏籠里
弹其人盡生尾如獸逢人羞澁輒掩面地饒沙金彛人携
貨列地竟去鬻之者置金貨側價有定不欺亦竟去
　論曰生尾如獸獸矣非人也而亦知金貨
　天竺國
天竺一名身毒南天竺瀕海北天竺距雪山東天竺亦際
海與扶南林邑接西天竺與罽賔波斯接中天竺居其㑹
並直葱嶺南有别國数十王曰舍衞漢明帝時遣人問佛
法其教始入中國歴有表貢隋焬帝銳通西域唯天竺拂
菻不至唐武徳中王尸羅逸多討四天竺皆臣之貞觀中
遣使献火珠欝金菩提樹自稱摩伽陀王開元時献五色
能言鳥周廣順中西天竺僧薩滿多等十六族來貢馬有
僧道圓自天竺還献佛舎利一貝葉梵經四十夾云在途
十年住五印度六年五印度即天竺也開寳八年東印度
王子穣結說囉朝貢㝷有王子曼殊室利随中國僧舘相
國寺善持律雍熈中胡僧宻坦羅奉北印度王及金剛坐
王那爛陀書來天聖二年西印度僧献梵經賜紫方𫀆大
畧其國土沃民淳宗瞿曇學置天王為惺惺法王與大臣
服錦罽頂為螺髻前餘髪下垂男子髠首穿耳懸璫跣足
服色尚白製同袈裟致詞以砥足摩踵展敬工天文星律
産火齊如雲母裂之薄如蝉翼積之如沙縠重㳫恒水源
岀崑崙甘羙下有真塩色正白天竺僧渡海歴三年逹濠
鏡即香山澳也
　論曰其為書文理頗精遂與儒為敵
　　拂菻國(八百/媳婦)
拂菻唐書以為漢大秦國也一名犁鞬去嘉峪関萬餘里
漢時以安息遮䦨不得逹恒帝時始一通貢晋唐宋間來
朝貢洪武四年遣其國故民揑古倫齎䛇諭之㝷遣使朝
貢其地上屋無瓦貴臣如王服不尚戦閗懸大金秤以金
丸十二定日時每時至輙一丸墜市用金銀錢絶私鑄面
有弥勒佛相勒王名于錢隂無刑罸罪重者盛以毛嚢投
諸海或云國西有弱水近西王毋所居随有八百媳婦國
建文二年八百媳婦八貢
　論曰最西律精金丸定時猶㕥十二云
　　忽魯謨斯國(即忽魯/母㤙)
忽魯謨斯(一曰忽/魯母思)自古俚舟西北二十五日可至畨賈咸
集永楽三年國王巴即丁遣使馬刺足朝貢七年復貢十
八年進麒麟獅子天馬文豹紫象駝鳮福鹿羚羊長角馬
哈獸五色鸚鵡等物羚羊尾大者重三十餘斤雨則以車
載其尾而行馬哈獸角長過身上喜命侍臣為賦以紀之
又一獸名草上飛畨名雅禍失䓁猫大身如玳瑁斑両耳
尖黒性醇不悪獅豹䓁見之伏地戦甚其國石城石屋民
冨饒佞佛常歌舞悪殺俗醇厚尚囘回教日五礼佛有貧
者衆衣食之人率清白豊偉衣冠濟楚娶妻必受命于的
的親的的親掌教門規矩之官也否坐罪人死水灌頂洗
之以異香薫口鼻营石郭封之國法飲酒者棄市有羊上
高竿戲設三木木頂可容羊四足先行拍手念誦羊若觧
者踏木頂又縱一頂三木立羊跨二木騰擲百変已立中
木木倒輙蹲人手中似死卧地呼舒足前後輙應不爽咫
又黒猴搬演故事畢或㡌其眼擊其頭即千百人中必得撃
之者異甚田瘠冝麦無草木牛羊駝馬盡食魚腊産把𣆀
果松子長寸許萬年棗有門羊與人閗彩文武医卜技藝
之人勝他國國中有山四面異色一面産塩如紅􁧢鑿為
盤匜以貯食物不加塩矣三面岀土色紅白黄可以彩畫
頭目守之男子卷髪長衫善騎射女子編髪四垂黄􁇀其
頂両耳輪周掛絡索以青石磨水粧點眼眶唇臉耴花紋
以為羙餙頂掛寳石珍珠珊瑚紉為纓絡脛臂皆釧産青
紅黄推姑刺担把碧祖母刺猫睛金鋼鑚珍珠如龍眼大
珊瑚金珀神珀臘珀黒珀神珠珀珠各色羙玉及鎻袱撒
哈喇氁羅氊紗羅錦剪絨花单䓁物銀錢名那底児書記
用回回字
　論曰的的親䏻䂓矩中國乎
　　彭亨國(附柔/佛)
彭亨亦曰彭坑在暹羅之西石崖周匝逺望則平田沃豊
禾糓氣候常温木城廣数里風俗尚恠刻香木為人殺人
血祭禱求福禳災男女椎結繋单裙冨家女子金圈四五
餙于頂髪常人則以五色焼珠為之上下親狎無盗賊尊
佛洪武十一年國王麻哈刺惹荅饒遣使表貢貢物有畨
奴及金水罐産片腦諸香花錫永楽十二年再遣其臣蘓
麻固門的里來貢萬暦中其國有柔佛之事柔佛彭亨鄰
國也一名烏丁礁林王每服帶双刀諸酋望見棄刀和南
序立刺茭蔁為字歳首以四月時有副王者送子就彭亨
王女為婚彭亨王宴之而在座彭亨王妹偦婆羅王子者
手指繫珠甚羙副王心欲之許重貲以易婆羅王子不與
副王恚猝𧺫兵襲彭亨王與王子奔金山王妃浡泥王之
妹也率衆來援副王掠而去是時彭亨國中鬼哭三日彭
亨随妃至浡泥令長子攝國其次子殺兄尋弑父自立
　論曰繫珠以羙為尊國安危以之矣
　　古俚國(木瓜坎夷/巴班卒)
古俚一曰古里係西洋大國諸番之㑹自柯枝西北行三
日可至東通坎巴美國北接狠奴児地面永楽元年國王
馬那必加刺滿遣使朝貢三年王沙米的復貢予敕封古
俚國王五年遣太監鄭和賜王誥幣銀卬立石其國題云
去中國十萬餘里民物熈皥大同風俗刻石子兹永楽萬
世二十一年西洋十二國遣使千二百人貢方物古俚為
最國人五等回回南昆哲地草令木瓜襍䖏王係南昆人
崇信佛教尊敬象牛相傳昔有真人某些立教化人後他
徃令其弟撒沒嚟㩲教弟矯妄鑄一金牛誣稱牛常糞金
于是爱金而忘道某些還罪其弟弟騎象去不返于是思
象與牛不置輙尊敬之俗豢牛止食其乳酪老而死埋諸
地佛殿以銅瓦盖亦以銅鑄佛像佛座之傍有井王七日
晨詣殿汲水浴佛礼訖令人取牛糞塗擦佛身又煆牛糞
成白灰為嚢佩之晨𧺫調水自塗其額并两股間各三次
為礼佛之誠與柯枝相同云王有将領二係囘回人不食
猪凡國亊皆决于二将領王老不傳子傳外孫以女所生
為嫡傳無甥傳之于弟無弟傳國之好善者俗尚信義行
者譲路道不拾遺海濵為市通諸畨用金錢名吧南銀錢
名搭児以葫蘆為楽器䊺銅絲為絃歌聲相應刑無鞭笞
㕥灰畫地為令輕断手足重誅戮沒産夷其族又或疑獄
用滚油煠右手二指其内移時灼爛即屈否如故土冝麦
多馬男子長衫頭纒白布女子髪椎腦後衫短圍腰色布
両耳懸金牌線索数枚項掛纓絡垂真珠寳石珊瑚其上
腕與胫皆釧足指亦套戒圏而木瓜人裸体不衣與柯枝
同行䘕亦觧弹唱以葫芦殻為楽器紅銅絲為弦頗斗若
其互市算法精㨗以两手两脚共二十指打算不爽絲黍
畨啇襍貨則頭目哲地子衆手中拍一掌萬不更價有西
洋布名撦黎夲岀隣國坎夷巴匹濶四尺五寸而哲地岀
珍寳等貨貢物有琉璃瓶椀珊瑚珠佛頭双刄刀畨花人
　　榜葛刺國(附䛇納/福児)
榜葛刺國古忻都州府西天印度國也印度五國榜葛刺
為東印度(一云西/印度)西通金剛寳座國曰䛇納福児為釋迦
得道之所自蘓門荅刺西北舟行二十晝夜可至或云浙
地淹易小舟五百里至鎻搭児港陸西南行三十五站至
其國永楽六年國王靄牙思丁遣使朝貢九年復至王卆
子賽弗丁嗣遣中使侯顕䛇之正統中再遣把一濟䓁獻
麒麟礼部尚書胡濙請表賀從之凡䛇使至其國王遣部
領人馬千数先迎察地港再迎瑣納児港至板獨哇為酋
長居䖏城郭甚嚴聚貨百有王之舍三重九楹枉皆銅褁
􁏫琢花獸左右甲隊明晃丹墀孔雀翎盖百数象隊分侍
王正殿高座冠嵌八寳箕踞其上劔横于膝有銀柱杖者
二人纏頭前導五歩一呼至中則止又金柱杖者二人導
如前王拜迎䛇勅叩頭加額鋪毧毯子殿地欵晏甚厚但
禁不飲酒以薔薇露和香蜜水飲之宴畢上金盔金繋腰
金盆金瓶為夀副使則俱以銀其奉貢用金筒金葉表文
盖此國冨而有礼者也其國地廣人稠風俗淳厚王及諸
官皆囘回人男祝髪白布纒首圓領長衣冐至下体束綵
􁉄躡皮履貌黧黒間有一白者國語皆猶榜葛里市用銀
錢海􁧍錢曰倘伽􁧍曰老黎氣候常熱如夏賦十二刑有
笞杖徒流官有品及印信行移軍有粮𬋩事頭目名把斯
刺児隂陽医卜百工技藝大類中國常人黒白花衫縈􁉄
㕥硝子珠貫珊瑚琥珀佩之繋臂硝子珠鐲釧行䘕侑飲
者動樂口唱畨歌舞亦有觧数又名根肖速魯柰者盖優
人也能作百戯或鐡索繫虎行市入人家觧索坐虎于庭
虎馴不去祼而摶􁈇􁈇怒交摶仆虎数回乃已或手探虎
喉虎不為傷人争以肉啖虎亦劳戯者以十二月為歲無
閠一歲二􁆐凡交易雖萬金打手而定女不施脂粉自然
嬌白耳垂寳鈿頂掛纓絡髻椎腦後胫腕金鐲手足皆上
指戒其有一種名印度不食牛肉飲食男女不同䖏夫死
不再嫁妻死不再娶或無倚一村人争傳飬之不令越村
悪無義也有布数種凡為卑泊為滿者提為沙納乞付為
折白勒荅黎為竗搨児為兠羅錦背靣皆𧺫羢頭厚四五
分畨名驀里驀勒有白𥿄亦是樹皮所造膩滑光潤如鹿
皮椰茭為酒㯽榔當茶器有髹􁇀杯盤􁛧鉄鎗剪䛇納福
児永楽十八年王亦不刺金数侵榜葛刺國遣使敕諭之
　論曰國人冨而有礼悪無義足矣
　錫蘭國
錫蘭國古狼牙湏也與柯枝對峙以別羅里為界占城極
西可望見焉自㡌山西北行三日有翠藍山極高番語謂
高山為錫蘭云又名梭䔍蛮山又出邜塢塢人穴居男女
皆祼不粒食食芭蕉子波羅蜜及鰕魚之類山頂産䊺雅
姑青雅姑黄雅姑青米藍石昔刺泥窟沒藍䓁一切寳石
甚雨流下任採之又西行十日至佛堂山海畔石有巨武
跡長三尺云是釋迦足跡下有卧佛寺佛榻寳餙極華麗
稱為釋迦湼槃真身側卧于此尚有佛牙及活舍利子在
寝䖏可觀又西北陸行五十里至王居王世瑣俚人尚釋
拜直舒手足胸腹貼地為敬王居之側有高山石䧟足跡
深二尺長八尺餘称人祖阿𣆀即盤古氏遣趾也重象牛
為令殺牛者死旦必調牛糞塗地以礼佛亦煆牛糞為灰
塗額及体地廣人稠氣候常熱大率上祼下纒􁉄加壓腰
去鬚及遍体毫毛㽞髪父母䘮即并不去以為孝布纏之
火親屍埋骨聚諸婦拍乳而號女椎髻于後下萦白布飲
食不令人見以金為錢通用海中浮沙一片有光閃閃射
日王令其䖏網螺蚌入珠池二三年淘取有稅土冝稲不
冝麦市用金錢永楽𥘉國王亜烮苦奈児数要刼徃來使
者諸畨苦之七年鄭和偕行人諸畨至其國王侮之欲加
害和覺疾去及還復過王王誘和至國中令其子納言索
寳貨不與潜發兵五萬餘岀刼和且断帰路和岀不意間
道竟搗王城破之俘王及家属諸頭目帰䛇釋王不死其
属舉耶巴乃那賢賷䛇徃封并送故王帰未至而國人已
立不刺葛麻巴思刺查為王䛇使遜位十四年偕占城瓜
哇表貢正統十年遣耶巴刺謨的里唖表貢天順三年王
葛力生夏刺悉利把交刺惹復遣使表貢貢物有珊瑚硫
黄藤竭捥石
論曰鄭和入洋止困一錫蘭
　　柯枝國
柯枝古槃槃海上國也一名阿枝自小葛蘭山西北行一
晝夜可至洪武中來貢永楽二年王亦可里遣其臣完者
荅兒來貢十五年封為柯枝國王賜印誥并封其國中山
為鎮國山給碑文而系之以銘銘曰截彼南山吐烟岀雲
為下國洪龎時其雨晹肅其煩歊作彼農穠庇于斯民靡
菑靡沴不若不逄海深山嶄勒此銘詩相為始終王瑣俚
人也首纒黄白布上不衣下萦絲􁉄束綵壓腰綴椰葉苫
屋國人五種曰南昆與王同類最貴祝髪線縁􁦺次囬囬
人次冨有財者曰哲地次牙儈曰革令又次最賤曰木瓜
木瓜濵海而居業漁樵居簷不得過三尺衣上不過臍下
不過膝或祼遮以草途遇南昆哲地即伏候過乃𧺫王尚
浮屠敬象牛建寺範金為佛每旦鳴鐘皷佛傍有井輙汲
泉灌佛頂数流水溝水去己乃禮之有曰濁肌者盖優婆彛
道人也亦有妻不薙胎髪縷不􁆽分辮垂後煆牛糞為灰
塗体腰束指大黄籐行吹大螺為楽妻随之乞錢氣候常
熱自二三月至八月常雨所謂半年晴者此國也市用金
銀錢銀錢十五當金錢一金錢名吧喃銀錢曰荅児或珠
重三分五厘者值金錢一千八百枚抵銀一百両
論曰滿刺浡泥而外柯枝亦與銘
　　祖法児國
祖(一曰/佐)法児國漢之大夏隋唐之吐火羅咸皆其地也東
南皆海西北重山自古俚西北十晝夜可至永楽中王亜
里遣人朝貢宣徳中復至其地氣候常秋壘石為城砌羅
股石為屋地不生草木尚回回教王白布纏首衣青花絲
􁉄或金錦𫀆靴履出乗轎跨馬前後列象駝吹箄　男女
拳髪女人以布兠頭不令人見凡礼拜佛寺沐浴衣燃諸
香又塗薔薇露遍体乃徃市用金錢錢文人形名倘伽又
銅鑄小錢零用有駝鷄如鶴脚高三尺二趾毛如駱駝走
如之亦産祖刺法鶴頂福鹿片脑諸薬駝单峯或双峯乳
香其樹脂也樹似榆而葉尖長中國寳船到王諭國人出
乳香血結芛薈沒薬安息香蘓合油木別子之類易貨
　論曰西北近秋矣
　　阿丹國(附阿/哇)
阿丹國瀕海自古俚向西二十二晝夜可至壘石為城砌
羅股石為屋三四層厨卧皆其上土饒給有馬歩勝兵数
千人隣國畏之永楽九年詔鄭和賜命互市常採得猫睛
石重二錢許各色雅姑等宝大顆珍珠珊瑚高二尺外金
珀薔薇露麒麟獅子花猫鹿金錢豹白鳩䓁物十九年太
監李奉勑賜王衣冠王行礼甚恭金冠黄𫀆寳粧金帶礼
畢換白畨布纒頭上加金錦之頂服白𫀆坐車列隊而行
其頭目冠服䓁第不同國人纏頭穿撒嗒喇梭幅籌衣足
着靴鞋婦人長衣頂佩寳石纓絡耳環四對加臂釧指環
餙用金寳工最精巧過中國市肆偹諸物亦有書籍王用
赤金錢名甫嚕嚟又紅銅錢名甫斯氣候常温以十二月
為歲無閠以新月為候其隂陽亦能推算日蝕及風雨潮
汐産羚羊自胸至尾垂九塊名九尾羊又棉羊無角尾大
如盤福鹿如騾白身白面駝鳮麒麟前二足高九尺後足
高六尺􁦺長一丈六尺二短角生耳後牛尾鹿身蹄有三
跲匾口食粟豆􁞟獅子身形似虎黒黄無斑頭大口濶尾
尖毛多黒長如纓聲吼如雷諸獸見之伏不敢動果有萬
年棗把檐乾無猪鵞嘉靖時郊壇購紅黄玉通事撤文秀
言阿丹有两山對峙自為雌雄或時自鳴常産此二玉不
果購又阿哇國永楽中王昌古刺常遣朝貢
　論曰紅黄玉必山鳴得之郊壇何必以此
　　娑羅國
娑羅國(一曰/婆羅)又曰文莱或曰古師子國東洋之盡西洋所
自𧺫也國有東西二王永楽四年各遣使勿黎竒䓁朝貢
其國負山面海而謹佛教素食善施民食猪死𥘉有閩人
随鄭和至其國寄乆為其王其府旁有中國碑永楽中賜
㕥金印凡國人嫁娶必請印印背上無印不荣尝為佛郎
機所侵走入山谷中置毒水源流出飲輙死佛郎机以是
觧兵奔吕宋之其化貢物有珍珠玳瑁殻焦布香蠟黒小
厮王祝髮褁金繡巾腰双劔歩行其親属號邦竒䦨嚴重
亜于王故有木城石城各一今止存木城産硨　萪蓀延
　　阿魯國(淡洋/肥米香)
阿魯(一曰/唖魯)國西南海中自滿刺加四晝夜可至西連蘓門
荅刺界土廣人稀物産亦薄婚嫁稍與瓜哇同永楽五年
王速魯唐忽先遣滿刺哈三附古俚諸國來朝貢國王率
是囬囬人産有飛虎如猫大色灰有肉趐如蝙蝠飛不甚
逺不傷人男女祼体圍梢布乗獨木舟入海捕魚入山採
米腦香物為生地産鶴頂片米糖腦以售啇舶近有淡洋
海舶過此毎汲之又有肥米香俗淳男女椎結圍稍布
　論曰回回人散王諸國亦竒
　　大葛蘭國(小葛/蘭)
大葛蘭國與都欄樵近民懶耕頼烏爹之米為食畨舶為
風所阻不以時至過巫里洋則更險矣風俗淳厚男女纏
頭穿单布長衫圍色􁉄而小葛蘭山連赤土與柯枝接境
西洋之㑹也自錫蘭山别那里西北行六晝夜可至田瘠
少收歲藉榜葛刺米為食氣候常熱男女多囘回喃呲人
市用金錢大者名傥伽小者名吧喃永楽中中官鄭和至
其國附蘓門荅刺入貢其王鎻里人俗尚浮屠重象牛飯
和酥酪婚䘮頗類錫蘭
　論曰其柯枝錫蘭之餘欤
　　卜刺哇國(本骨都刺/竹歩刺橵)
卜刺哇國壘石為城甃石為屋永楽中遣使朝貢地斥鹵
有塩池投枝于池𧺫輙凝其人拳髪圍布捕魚為業婦女
两耳帶金錢頂掛纓絡産馬哈獸状如麝獐花福鹿状如
花馿而木骨都刺國與相接瀕海城屋亦俱石壘男子拳
髪四垂圍梢布女人髪盤于腦黄􁇀光頂耳掛絡索数枚
項帶銀圈纓絡垂胸出則单布兠遮青紗蔽面足履皮鞋
其地或数年無雨穿井甚深絞車以羊皮袋水風俗囂頑
操兵習射酋長効礼進貢方物又竹歩國與木骨都刺地
連風俗相似産駝蹄鳮髙六七尺又刺撒國風俗亦相似
　論曰数年無雨天氣不及矣
　　假馬里丁國(麻逸凍龍/牙加貌)
假馬里丁國與交欄山相望海洋中氣候常熱俗囂薄採
芭蕉以代糧煑海為塩醸庻為酒地産玳瑁羚羊而交欄
山最高叢林藤竹元高興史弼以兵征闍婆遇風山下船
壊復登此山造船得勝至今有中國人雜䖏盖此時病䘚
百餘㽞不淂帰也地少米糓以射獵為業又麻逸凍在交
欄之西地腴尚莭義夫死削髪𠢐靣絶食七日或不死稍
勸以飲食得甦焚夫日徃徃赴火死終身不嫁自麻逸凍
順風三晝夜至龍牙加貌田禾勤熟俗尚敦厚男女椎結
圍布重親長
　　論曰必以死殉夫較蘓羅馬益嫁猿而淂子奈何
　　蘓禄國
蘓禄(一名蘓/羅國)東南海中與浡泥瑣里相近人鮮粒食食魚
蝦螺蛤短髪纏皂縵煑海為塩醸蔴為酒織竹為布氣侯
常熱永楽十五年其權東國者曰巴都葛叭荅刺權西國
者曰麻哈刺吒葛刺麻丁(或云巴都/葛葛叭里)又構蘓禄峒者之妻
曰叭都葛巴刺卜各率其属頭目三百餘人表貢封三人
為蘓禄東王西王峒王所以賜予良厚帰次徳州東王病
卒命塟以王禮謚曰恭定為文碑之㽞其妃妾傔從十人
守墳畢三年而後返勅其子都麻合為東王十九年都麻
合來朝献巨珠一夥重七両五錢盖其國有珠池云入夜
望之光浮水面亦産寳石玳瑁等物貢物有梅花腦米腦
蓽芡常與佛郎機搆兵
　論曰蘓禄王與浡泥古麻刺皆得死中國蒙殊禮禮行
　外國㢤
　　古麻刺(層/坺)
古麻刺國東南海中統百餘州佛宇四千餘向未通中國
永楽十八年國王幹刺義亦敦奔(一云哇/来頓本)率其妻子陪臣
來朝予勅封王㱕次福州病卒賜謚康靖勅葬閩縣有司
歲祀其南有層坺國其人大食種纒布躡皮鞋産牙生金
　　勿斯里
勿斯里國所轄州十六村落三百六十每村供國用一日
王白晳着衫出入乗馬儀從甚都導馬三百匹􁈇十頭縻
㕥鉄索臂鷹挟劍㕥從有大塔高二百丈國有兵㩀塔上
㕥距或云其國百年不一雨有天江水極丼常溢溢過
之江上有鏡它國盗來輙先炤之治戦具
　　木蘭皮(打回咭呤/順哈)
木蘭皮國西海中其舟容萬人酒肆果園俱偹物産亦異
粒長三寸爪圓六尺胡羊高数尺春割腹取脂縫合仍活
秋風忽𧺫人獸急就水飲稍遲渇死又打囘咭呤順哈(皆)
海外小國打囘永楽三年遣使朝貢咭吟纒首長衫不食
豕肉食以手攫不通朝貢附舶香山澳順哈人醜而黒婚
姻意合則從
　　巴刺西
巴刺西國在南海甚逺正徳辛未遣使臣沙他白入貢言
領其王命在洋舶凡四年至西瀾舶壊㕥脚艇飄風八日
至吉零國又徃所為秘得地陸行二十六日乃至暹羅附
畨人柰林船入廣其所貢木匣六内金葉表又祖母緑一
塊珊瑚樹四株玻瓈瓶􁐳各四及瑪瑙珠胡里丹
　　急蘭丹(王㑹/諸囯)
急蘭丹國與竒刺泥國夏刺比國窟察泥國烏渉刺踢國
魯宻國彭加那國捨刺齊國八可意國坎巴夷替國喃渤
利國千里逹國沙里湾泥國㕥上共十三國皆海外小彛
不詳風土永楽中皆遣使朝貢
　　溜山國(牒幹)
(溜山)國自蘓門荅刺過小㡌山西南十日可至在西海中
如洲有石城門如城闕人皆巢居穴䖏㕥草木葉蔽前後
不識菽粟啖魚蝦有八村稍大皆以􁚘名為沙為八不知
為𧺫泉為麻里竒為加半年為加加為安都里為官瑞共
八􁚘可通舟楫餘小􁚘無慮三千土人曰此弱水三千也
失船入􁚘溺矣山傍有牒幹國皆囘回人業漁種椰氣候
常熱市用銀錢産龍涎織絲􁉄甚精緻永楽中王亦速福
遣使朝貢
　　丼巴里(甘把里<折 t="33"/>審/即丼巴里否)
丼巴里國南海中大島上永楽十三年國王兠哇刺查遣
使得名公葛􁁻朝貢其人粒食亦鮮食多綿繡甘把里國
西南海中永楽間遣六人來朝自言國小産薄不通交易
奉佛不求積聚然無丐者
　　加異勒國
加異勒國西戎小種居人寡少不及十家窭而傭鄰國永
楽中王者麻里奈那遣使别里呆不來朝貢宣徳正統時
一再至
　　麻菻國
麻菻國未詳所在永楽十二年遣使朝貢進麒麟文馬神
鹿(礼)部尚書吕震請表賀上不許
　黑葛逹國(白葛/逹)
黒葛逹國小民貧地平衍尚佛畏刑市用銀錢宣徳中遣
使十人朝貢又有白葛逹海中小國風尚與黒葛逹同宣
徳中國王遣和者里一思朝貢
　　西洋瑣里(瑣里)
西洋瑣里其地近瑣里差大両國物産甚微風俗頗類洪
武三年西洋瑣里王别里提以金葉表文貢方物五年瑣
里國王卜納的遣撒馬牙茶嘉児幹的亦刺丹八児奉金
字表朝貢圖上其土地山川賜大統暦金幣永楽元年両
國復遣人朝貢二十一年西洋十六國遣使千二百人貢
方物而西洋瑣里貢獨豊羙
　　敏真誠國
敏真誠國亦大多高山流水縳木為渡日中為市諸賈皆
集永楽中王遣四千人來朝貢
　　八荅黒啇國
八荅黒啇永楽間遣四十人來貢方物織皮絨罽香木(其)
國山川明秀人俗朴寔好佛法西洋西域皆啇販扵此
　　火刺礼國
火刺札國㣲人弱物産凉薄山鮮草木水無魚蝦城僅里
(訐悉)土屋板屋重佛(敬)僧永楽十四年嘗遣人朝貢
　　討来思
討来思在海(周徑)不百里城近山山下有水赤色望之
如火俗尚佛婦(人)主家事土冝麦穄無稲糓宣徳六年嘗
遣人朝貢
　　吃力麻児國
吃力麻児永楽中遣使十一人來朝貢方物惟獸皮鳥羽
罽褐之類其俗不事耕農喜射獵林多猛獸毒蟲
　　失刺思國
失刺思永楽中遣使朝貢時以内綺幣磁器市馬於迤西
及其國宣徳中遣使十人來朝貢
　　納失者罕國
納失者罕東去失刺思但舟行数程產馬数種最小者高
不過三尺敬佛徤閗不勝者衆共嗤之永楽中遣使十人
朝貢
　　亦思把罕國
亦思把罕於西南海中為大國廣袤千里王居壮䴡物産
豊厚風俗貭朴尚佛畏刑有珠珀無稲黍日食惟穄麦永
楽中遣四十四(人)來朝貢
　　賔童龍(國)
賔(童)龍國與　連接宋為賔　龍國有䨇澗水澄
　　　　　　　　　　即此地也目　所居遺址尚存人
物風土草(木氣候與)占城大同小異惟表死有服婚姻偶
合酋長岀(入乘象)或馬執盾鑚唱曰亜曰僕地産枷楠香
象牙小民編(茅而)居
　　覧邦國
覧邦漢踈勒國也去西域逺甚好佛無賈販市用錢地多
沙䃯産麻若麦而已其山陂陀其水淺濁有駝馬牛羊洪
武九年國王昔里馬哈刺札的刺札遣使朝貢永楽宣徳
中附鄰國表貢方物或曰其國好食人故港口無維䌫者
　　淡巴國
淡巴古狼牙修國在西南海中洪武十年國王滿喝思羅
遣使奉貢其國風景秀贍土衍水清石城而瓦屋王與其
臣出入導從具威儀耕織勤生事市有交易野無盗冦楽
土也貢物苾布兠羅錦𬒳沉香諸香胡椒
　　白松虎児國
白松虎児舊名速麻里児偶有白虎岀松林遇人不傷忽
不見以為神(因改)國號為白松虎児永楽中遣使十六人
來朝貢
　　阿速
阿(速近天方幅員甚廣)多撒馬児罕　者　人敬佛畏
鬼(好)施悪(閗人無飢寒)夜無㓂盗永楽中遣百十二人來
朝貢
　　沙哈魯
沙哈魯在阿(速西)南海島中城居瓦屋(畜産富)利人民淳
直耻閗好佛永楽中遣七十七人來朝
　論曰自古麻刺以徃二十五國漸微矣而率數萬里觀
　光不擇細流事小之禮有然欤
按海昌備志罪惟錄一百二十卷查継佐撰継
佐字伊璜號與齋又號左尹自號東山釣史崇
禎癸酉舉人浙東授軄方主事浚不𣸪出晚闢
敬脩堂扵杭之䥫冶嶺著書其中學者稱敬脩
先生今作左尹字非人實名與字之廋詞也是本
為先生手藁凡本紀二十二卷志三十二卷坿錄不
分卷列傳三十五卷内子卷六又卷二十一數複實
九十六卷致命诸臣僅標卷十四上裒集至数鉅
冊且各目間有缺総論者盖多脫簡然益以坿錄
去一百二十之数相差無㡬矣是書纂述之勤及
宗旨之所在具詳自序中先生當時㡬罹荘氏史
獄故是書存留之日無一時不懔膏鑕之懼乃垂
三百年巨帙沈而𣸪見詎非九原靈爽所式慿
歟惟分目鄰扵杜撰諸志繁简失冝叙事强效
歐公文義轉致缺誤又前後重見如楊循吉分見
扵卷十三卷二十邵寳分見扵卷十卷十六方外内紀
来𣸪目殊域字𬒳誅而回誤内𣸪有𣸪見心一條閨
懿女貞内記武昌女子而婦死冦烈内𣸪出何㳤女即
武昌女子此類不可枚舉又夏言之死䓁扵椒山不為
列傳劉宗周祁彪佳俱理學名臣身殉國難列諸
武畧以及教匪流賊襍廁奸壬均扵義未安又
史以褒貶為主究異琬琰之編如温體仁周
延儒位至宰輔尤為時論所特注不為立傳
未详何義又列傳浚之列朝逸傳亦即坿錄
之意祇限扵其人之一莭傳中如袁崇煥阮大
鋮闗係時事至鉅他卷既無􁑖傳實嫌䟽略
以上諸端俱未可以史例繩之也竊谓列朝史冊
典午以浚率由官撰類取攵飾有眀一代前有靖
難後有𣸪辟此主彼奴真實湮汨而名流著作
凡闗涉遼事或建州者大半斥入禁目眀史一書
全據横雲舊稿懲國𥘉文字诸獄趨避無可諱
言是編遺文逸事足以𥙷正眀史者實多雖小有
疵　無傷也備志引拜經樓題跋記谓萬季野
史藳即係此書且引周松霭語有朱康流張待
軒傳及海昌俞子乆事以資證佐今檢此書僅
诸王傳海寍諸生俞子乆匿宗室李蘭皋坐誅
一事餘均無之殆係偶同近滬估有持戶渠書求售
者謂即季野史稿以索價過鉅即時持去惜未稍
留互勘一析其疑也乙丑清眀莭吳興劉承幹跋
