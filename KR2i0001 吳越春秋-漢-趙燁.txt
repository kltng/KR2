#+TITLE: 吳越春秋-漢-趙燁
#+DATE: 2016-06-11 12:21:39
#+SOURCE: github.com/kanripo/KR2i0001 master 4935d0ec                
　　重刋吳越春秋序
　古者列國皆有史官以掌記
　時事若孔子因魯史以脩春
　秋者是也吳越春秋乃作扵
　東漢趙曄後世𥙷亡之書耳
　大抵本國語史記而附以所
　傳聞者為之元徐天祜謂其
　去古未遠又越人宜知越之
　故視他書所記二國事為詳
　得之矣天祜之所考註亦精
　當第謂其不類漢文者其字
　句間或似小說家觀儒林傳
　稱其所著復有所謂詩細者
　蔡邕讀而歎息以為長扵論
　衡今論衡故在也鄙俚恠誕
　者不少則東漢末亦自有此
　文氣矣謂其非全書則吳越
　顛末亦俻矣隋唐經籍誌多
　二卷意者西施之至吳范蠡
　之去越乎若附會於䜟緯夢
　卜之説則固當時所尚而左
　氏傳春秋亦多述焉不可盡
　謂其無據也其大㫖誇越之
　多賢以矜其故都而所編傳
　乃内吳而外越則又不可曉
　矣自科舉聲律之學興而古
　書散佚無留意者雖好古博
　雅之士歴代經籍志所載亦
　或不能舉其篇目故有志扵
　集古者皆在所取也去年秋
　監察御史寧郷袁公大倫奉
命来按吳體正以蠧剔威加而
　恵流乃本古觀風之法訪吳
　之故扵吳邑矦任丘鄺廷瑞
　矦素稱稽古尚文歴舉郡乗
　所載者以對公問其所本始
　矦辤焉公乃手出是編授之
　矦讀之曰命之矣古者使扵
　其國仕扵其邦不能舉其地
　之故君子耻焉吾乃今知吳
　山川城郭之所名也吾乃今
　知封疆因革之所始也吾乃
　今知民情土俗之所由也吾
　不忍自私當重梓以行扵吳
　人俾無忘厥本乃屬郡史馮
　弋等錄而刻之既成走書屬
　予序盖矦第進士時以予為
　知已而袁公亦吾榜進士之
　傑也嗚呼孟軻氏稱入則無
　法家拂士出則無敵國外患
　者國恒亡然後知生扵憂患
　而死扵安樂也觀二國之興
　而僨僨而興斯昭昭矣驕畏
　之殊興亡所繫忠䜛之判禍
　福攸分可畏哉予竊􁁣夫大
　言無術自暇以怠人者曰大
　數巳定無庸人力又曰天子
　有道守在四夷此英雄駕馭
　之言非臣子思患預防之䇿
　也禹益儆惕扵三苗之師成
　康不忘乎戎兵之詰其見遠
　矣是書所載若胥之忠蠡之
　智種之謀包胥之論戰孫武
　之論兵越女之論劔陳音之
　論弩句踐之畏天自苦臣吳
　之别辤伐吳之戒語五大夫
　之自效世亦胡可少哉所載
　孔子子貢事不可據而其謀
　則在當時逰説之至髙者也
　相傳越絶書為子貢撰抑亦
　有所本云噫書稱軾怒鼃尚
　足以激士而况讀其書論其
　世能不少動扵衷者其亦非
　夫也夫至扵司職方掌外史
　地里所在必有所因而名附
　會以成其説者多不可辯騐
　然與其信乎今不若傳諸古
　與其徵諸遠不若考乎近是
　又今日鄺矦崇信此書之意
　而袁公博古之功不可誣也
　因附予所欲言為序
　弘治十四年歲在辛酉夏五
　朔旦
賜進士及第翰林
國史脩撰儒林郎華亭錢福與
　謙序
吳越古稱東南僻逺之邦然當
其盛彊往往抗衡上國黄池之
會夫差欲尊天子自去其僣號
稱子以吿令諸侯及越既有吳
勾踐大盟四國以共輔王室要
其志皆歸扵尊周其知所天矣
孔子作春秋雖小國猶錄而書
之而况以世言則禹稷之裔以
地言則會稽具區其川其浸周
職方氏列為九州之首皆足以
望天下故記可闕而不傳乎吳
越春秋趙曄所著隋唐經籍志
皆云十二卷今存者十卷殆非
全書二志又云楊方撰吳越春
秋削繁(作煩/唐志)五卷皇甫遵撰吳越
春秋傳十卷(傳字/隋志缺)此二書今人
罕見獨曄書行扵丗曄傳在儒
林中觀其所作乃不類漢文按
邯鄲李氏圖書十志目亦謂楊
方甞刋削曄所為書至皇甫遵
遂合二家考正為之傳註又按
史記註有徐廣所引吳越春秋
語而索隱以為今無此語者他
如文選註引季子見遺金事吳
地記載闔廬時夷亭事及水經
註甞載越事數條類皆援據吳
越春秋今曄本咸無其文亦無
所謂傳註豈楊方所巳刋削而
皇甫所未考正者耶曄書最先
出東都時去古未甚遠曄又山
隂人故綜述視他書所紀二國
事為詳取節焉可也其言上稽
天時下測物變明微推遠憭若
蓍蔡至扵盛衰成敗之迹則彼
已君臣反覆上下其論議種蠡
諸大夫之謀迭用則霸子胥之
諌一不聴則亡皆鑿鑿然可以
勸戒萬世豈獨為是邦二千年
故實哉曄書越舊甞鋟梓歲久
不復存汴梁劉侯来治越奨厲
學校蒐遺文修墜典乃輟義田
廩羡財重刻于學不鄙諛聞属
以考訂且命序其左端夫越人
宜知越之故則是舉也扵所闕
不為無𥙷遂不得辭厥旣刋正
疑訛過不自量復為之音註併
考其與傳記同異者附見于下
而互存之惜其間文義猶有滯
礙不可訓知不敢盡用臆見更
定又無皇甫本可證姑從其舊
以俟後之君子考焉侯名克昌
丗大其字云郡人前進士徐天
祜受之序
吳越春秋目錄
　　上卷第一
　　　　吳太伯傳
(宜王而不王者也吳之後君又未嘗追王之尊/元本太伯傳作吳王太伯傳太伯三以天下讓)
(之曰王名不與實稱也今去王字以從其實)
　　　卷第二
　　　　吳王壽夢傳
　　　卷第三
　　　　王僚使公子光傳
(謂使之伐楚耳光即闔閭旣自有傳此云使公/元本不曰吳王僚傳而曰王僚使公子光傳盖)
(子光贅也今姑從其舊)
　　　卷第四
　　　　闔閭内傳
　　　卷第五
　　　　夫差内傳
(皆曰外傳内吳而外越何也况曄又越人乎若/元本闔閭夫差傳皆曰内傳下卷無余勾踐傳)
(閭夫差二傳獨曰内又何也今不敢輒去内外/以吳爲内則太伯壽夢王僚三傳不曰内而闔)
(二字姑存之)
　　下卷第六
　　　　越王無余外傳
　　　卷第七
　　　　勾踐入臣外傳
(從越諸傳亦作外傳云/元本越王勾踐入臣獨無外傳字今𥙷其闕姑)
　　　卷第八
　　　　勾踐歸國外傳
　　　卷第九
　　　　勾踐隂謀外傳
(傳書越王而不名不知何義今於隂謀傳去越/元本勾踐入臣歸國伐吳諸傳皆書名獨陰謀)
(王二字而書勾踐從諸例也)
　　　卷第十
　　　　勾踐伐吳外傳
吳越春秋目録
徐氏𥙷註
　第一卷
　　勾吴
(吳也索隱亦引師古註謂當如顔解但師古云勾吳/前註巳引漢地理志顔師古註又按史記註勾吳大)
(之發聲耳淮南子註勾吳吳人語不正言吳而加以/猶越爲干越也索隱乃以干越爲於越干與於皆語)
(世壽夢始號勾吳與史記所載太伯時巳號勾吳不/勾世本註勾吳太伯始所居地名史記正義曰十九)
(同疑正義誤)
　　壽夢
(宋忠曰孰姑壽夢也夀孰音相近姑之言諸也毛詩/已見前註又按史記索隱云系本曰吳孰姑徙勾吳)
(名乗/傳舊讀月誰爲姑是以姑爲諸孰姑壽夢一人耳又)
　第四卷
　　陸門八以象天八風水門八以法地八聦
(法地八卦吳郡圖經續記八聦亦作八卦爲是吳都/吳郡志引此書以爲陸門八以象天八風水門八以)
(賦郛郭周帀重城結隅通門二公水道陸衢)
　　鄭定公大懼乃令國中
(辭殺之是爲楚平王十年其後吳破楚入郢乃昭王/前註巳正其誤按史年表鄭定公十一年書楚建作)
(十年蓋鄭獻公八年非定公時也)
　　申包胥
(劉伯莊曰包字亦作鮑史記正義包胥姓公孫封於/史楚世家亦作申鮑胥註服䖍曰楚大夫王孫包胥)
(申故曰申包胥戰國䇿以爲棼冐勃蘇)
　　秦桓公素沉湎
(胥請救是爲楚昭王十年楚十一年書秦救至卽哀/前註已正其誤按史年表秦哀公三十一年書楚包)
(乃三十二年非桓公時也􁕁􁕁􁕁􁕁􁕁􁕁􁕁􁕁􁕁􁕁/公三十二年也據此則請救在三十一年秦師至楚)
　　嚴王何罪國幾絶
(按嚴本岀芈姓其先卽楚莊王支孫以謚爲莊姓者/嚴字義不通今詳當是莊王謂前王何罪幾至絶國)
(嚴此以莊爲嚴亦避諱追改也/也如前漢莊忌忌子助後漢莊光皆避明帝諱改姓)
　第五卷
　　入五湖之中
(以其周行五百里故以五湖爲名又楊泉五湖賦止/已詳見前註又按張勃吳錄云五湖者太湖之别名)
(一水五名今併存之/爲太湖而作陸龜蒙云太湖上禀咸池五車之氣故)
　　帶劒挺鈹
(功臣表周竈以長鈹擊項籍顔師古註長刃兵爲刀/鈹字或作鉟方言錟謂之鈹或曰劒如刀裝者前漢)
(而剱形史記作長鈹鈹鉟同)
呉越春秋吳太伯傳第一
　　　　　　　　　後　漢　趙　曄　撰
呉之前君太伯者(泰伯/論語作)后稷之苗裔也后稷其
母台氏之女姜嫄(姓封邰國晉語曰黄帝以姬水成炎帝以/韓詩章句姜姓嫄字說文邰炎帝之後姜)
(台作邰邰國在京兆武功縣所治釐城漢地理志作斄與邰同/姜水成故黄帝為姬炎帝為姜是姜者炎帝之姓史記嫄作原)爲
帝嚳元妃年少未孕出㳺於野見大人跡而觀
之中心歡然喜其形像因履而踐之身動意若
爲人所感後姙娠恐被淫泆之禍遂祭祀以求
謂無子履上帝之跡(履帝武是也/詩生民篇所謂)天猶令有之姜
嫄怪而棄于阨狹之巷牛馬過者折(作辟/折疑當)易而
避之(巷牛羊腓字之/詩云誕置之隘)復棄于林中適㑹伐木之人多
(林㑹伐平林/詩云誕置之平)復置于澤中冰上衆鳥以羽覆之(云/詩)
(鳥覆翼之/誕置之寒氷)后稷遂得不死姜嫄以爲神收而養之
長因名棄爲兒時好種樹(種也/樹亦)禾黍桑麻五榖
相(聲/去)五土之宜靑赤黃黑陵(地/陸)水高下粢稷黍
禾蕖麥豆稻各得其理堯遭洪水人民泛濫遂
(作逐/遂疑當)高而居堯聘棄使敎民山居隨地造區研
(也/窮)營種之術三年餘行人無飢乏之色乃拜棄
爲農師封之台號爲后稷姓姬氏后稷就國爲
諸侯卒子不窋立(曰不窋故城在慶州弘化縣南三里/帝王世紀后稷納姞氏生不窋括地志)遭
夏氏世衰失官奔戎狄之間其孫公劉(窋卒子鞠/周本紀不)
(公劉立/立鞠卒子)公劉慈仁行不履生草運車以避葭葦
公劉避夏桀於戎狄變易風俗民化其政公劉
卒子慶節立其後八世而得古公亶甫(僕皇僕子/慶節子皇)
(圉世本作亞圉雲都皇甫謐曰雲都亞圉字亞圉子公叔祖類公叔/差弗差弗子毁隃世本隃作榆毁隃子公非公非子髙圉髙圉子亞)
(作父甫父通自慶節至是為八世/祖類子古公亶甫毛詩史記甫皆)脩公劉后稷之業積德
行義爲狄人所慕薫鬻戎姤而伐之(獯鬻史記作/薫鬻孟子作)
(作葷粥音同/薫肓漢匈奴傳)古公事之以犬馬牛羊其伐不止事
以皮幣金玉重寳而亦伐之不止古公問何所
欲曰欲其土地古公曰君子不以養害害所養
(所以養人者害人/孟子曰君子不以其)國所以亡也而爲身害吾所不
居也古公乃杖䇿去邠踰梁山而處岐周(新平􁇀/徐廣曰)
(曰岐山在扶風羙陽西北其南有周原顔師古曰梁山在夏陽岐山在/縣東北有豳亭杜預云豳在新平􁇀縣東北索隠曰豳即邠也又徐廣)
(山縣箭括嶺也/羙陽即今岐州岐)曰彼君與我何異邠人父子兄弟
相帥負老携幼掲釡甑而歸古公居三月成城
郭一年成邑二年成都而民五倍其初古公三
子長曰太伯次曰仲雍雍一名吳仲(虞仲/史記作)少曰
季歷(歴即王季也/太姜生少子季)季歷娶妻太任氏(摯仲氏任毛氏箋/音泰壬詩大明篇)
(任列女傳太任摯任氏之中女/摯國任姓仲中女也史記作太)生子昌昌有聖瑞(命驗曰季/尚書緯帝)
(戸其書云云此盖聖瑞丹書文多不載/秋之月中子赤爵㗸丹書入于酆止于昌)古公知昌聖欲傳國
以及昌曰興王業者其在昌乎因更名曰季歷
太伯仲雍望風知指曰歷者適也知古公欲以
國及昌古公病二人託名採藥於衡山(岳/南)遂之
荆蠻斷髮文身爲夷狄之服示不可用古公卒
太伯仲雍歸赴喪畢還荆蠻國民君而事之自
號爲勾吳(師古註夷俗語發聲猶越為干越也/漢地理志太伯奔荆蠻號曰勾呉顔)呉人或問何
像(作據/像疑當)而爲勾吳太伯曰吾以伯長居國絶嗣
者也其當有封者吳仲也故自號勾吳非其方
乎荆蠻義之從而歸之者千有餘家共立以爲
勾吳數年之間民人殷富遭殷之末世衰中國
侯王數用兵恐及於荆蠻故太伯起城周三里
二百歩外郭三百餘里在西北隅名曰故吳(伯/太)
(里平墟今無錫縣境/所都謂之吳城在梅)人民皆耕田其中古公病將卒令
季歷讓國於太伯而三讓不受故云太伯三以
天下讓於是季歷蒞政脩先王之業守仁義之
道季歷卒子昌立號曰西伯(周自后稷封爲王者之後/按孔叢子羊容問子思曰)
(殷帝乙之時王季以九命作伯扵西受圭瓉秬鬯之賜故文王因之/至太王王季文王此爲諸侯奚得為西伯乎子思曰吾聞諸子夏曰)
(召公分陜謂之召伯也/得專征伐此諸侯爲伯猶)遵公劉古公之術業於養老
天下歸之西伯致太平伯夷自海濱而往西伯
卒太子發立(王名/發武)任周召(召公奭/周公旦)而伐殷天下已
安乃稱王追謚古公爲大王追封太伯於吳太
伯祖卒葬於梅里平墟(皇山有太伯冡去墓十里有舊宅其/即太伯故城之地劉昭云無錫縣東)
(聚二說不同此云平墟當以劉說爲正/井猶存皇覽云太伯墓在呉縣北梅里)仲雍立是為呉仲雍
仲雍卒子季簡簡子叔達達子周章章子熊熊
子遂遂子柯相相子彊鳩夷夷子餘喬疑吾吾
子柯廬廬子周繇繇子屈羽羽子夷吾吾子禽
處處子專專子頗高高子句畢立(作熊遂喬作橋廬/史記世家熊子遂)
(史考作柯轉畢作卑/作盧專作轉譙周古)是時晉獻公滅周北虞虞公以
開晉之伐虢氏畢子去齊齊子壽夢立(公切史記/夢左傳莫)
(同/正義)而吳益彊稱王凡從太伯至壽夢之世與
中國時通朝會而國斯霸焉
吳越春秋吳太伯傳第一
吳越春秋吳王壽夢傳第二
壽夢元年(夢已下始有其年/史記索隠曰自夀)朝周適楚觀諸侯禮樂
魯成公會於鍾離(公十五年以史記年表考之是為夀夢十/鍾離之㑹吴始與中國接事見春秋魯成)
(之國漢置鍾離縣属九江今屬濠州/五年此以為元年何也鍾離古塗山氏)深問周公禮樂成公
悉爲陳前王之禮樂因爲詠歌三代之風壽夢
曰孤在夷蠻徒以椎髻爲俗豈有斯之服哉因
歎而去曰於乎哉禮也
二年楚之亡大夫申公巫臣(也/子靈)適吳以爲行
人敎吳射御導之伐楚(反而奔晉自晉請使吳教吳用兵/見左傳成公七年按巫臣怨楚子)
(也行人掌國賔客之禮籍以待四方之使/叛楚使其子狐庸為吳行人非巫臣為行人)楚莊王怒使子
反將(聲/去)敗吳師二國從斯結讎於是吳始通中
國而與諸侯爲敵(之始大通吳扵上國/蠻夷屬楚者吳盡取)
五年伐楚敗子反
十六年楚㳟(作共/左傳)王怨吳爲巫臣伐之也乃舉
兵伐吳至衡山而還(杜預曰衡山在吳興烏程縣南楚歸三/見左傳襄公三年楚克鳩兹至于衡山)
(取駕此不書/日吳人伐楚)
十七年壽夢以巫臣子狐庸爲相任以國政
二十五年壽夢病將卒有子四人長曰諸樊次
曰餘祭(界切/祭側)次曰餘昧(葛切/昧莫)次曰季札季札賢
壽夢欲立之季札讓曰禮有舊制奈何廢前王
之禮而行父子之私乎壽夢乃命諸樊曰我欲
傳國及札爾無忘寡人之言諸樊曰周之太王
知西伯之聖廢長立少王之道興今欲授國於
札臣誠耕於野王曰昔周行之德加於四海今
汝於區區之國荆蠻之鄉奚能成天子之業乎
且今子不忘前人之言必授國以次及于季札
諸樊曰敢不如命壽夢卒(子乗卒左傳書夀夢卒杜預曰/見春秋襄公十二年秋九月吳)
(子之號/夀夢呉)諸樊以適(正出也/適通作嫡)長攝行事當國政
吳王諸樊元年(在位十三年卒是為襄公二十五年此書止載/史記年表呉諸樊元年為魯襄公十三年諸樊)
(皆不書/元年事餘)已除喪讓季札曰昔前王未薨之時嘗
晨昧不安吾望其色也意在於季札又復三朝
悲吟而命我曰吾知公子札之賢欲廢長立少
重發言於口雖然我心已許之然前王不忍行
其私計以國付我我敢不從命乎今國者子之
國也吾願達前王之義季札謝曰夫適(嫡)長當
國非前王之私乃宗廟社稷之制豈可變乎諸
樊曰苟可施於國何先王之命有(句)太王改爲
季歷二伯來入荆蠻遂城爲國周道就成前人
誦之不絶於口而子之所習也札復謝曰昔曹
公卒(公/宣)庻存適亡(子而自立是為成公/嫡亡者公子負芻殺太)諸侯與曹人
不義而立於國子臧(芻皆宣公庶子/公子欣時也與負)聞之行吟而
歸曹君懼将立子臧子臧去之以成曹之道(左/見)
(遂逃奔宋明年反自宋盡致其邑與卿而不出/傳魯成公十五年諸侯将見于臧於王而立之)札雖不才願附
子臧之義吾誠避之呉人固立季札季札不受
而耕於野吳人舍(聲/上)之諸樊驕恣輕慢鬼神仰
天求死将死命弟餘祭曰必以國及季札乃封
季札於延陵號曰延陵季子(延陵為毘陵縣晉為毘陵/延陵季札之采邑也漢改)
(郡今常州也/郡又為晉陵)
餘祭十二年楚靈王會諸侯伐吳圍朱方誅慶
封慶封數爲吳伺祭(作察/祭當)故晉楚伐之也吳王
餘祭怒曰慶封窮來奔吳封之朱方(八年慶封奔吳/左傳襄公二十)
(卒則二十八年賜慶封邑不得是夷昧但句餘或别是一人今按春秋/吳句餘予之朱方杜預云句餘吳子夷昧也索隠曰餘祭以二十九年)
(為一人矣世家年表皆在餘祭三年即襄公二十八年也年表旣云餘/於明年書閽弑吳子餘祭又年表餘祭四年守閽殺餘祭則句餘非别)
(十七年亦改從四年可也朱方吳邑秦改丹徒今屬鎮江/祭四年卒此乃書十二年何也十二十三年皆當刪十字)以効不恨
士也卽舉兵伐楚取二邑而去
十三年楚怨吳爲慶封故伐之心恨不解伐吳
至乾谿(縣南楚東境/在譙國城父)吳擊之楚師敗走
十七年餘祭卒餘昧立四年卒欲授位季札季
札讓逃去曰吾不受位明矣昔前君有命已附
子臧之義潔身清行仰高履尚惟仁是處富貴
之於我如秋風之過耳遂逃歸延陵吳人立餘
昧子州于號爲吳王僚也
吳越春秋吳王夀夢傳第二
呉越春秋王僚使公子光傳第三
二年王僚使公子光伐楚(光諸樊子闔廬也/見左傳昭公十七年)以報前
來誅慶封也吳師敗而亡舟(所獲亦曰艅艎/舟名餘皇為楚)光懼因
捨復得王舟而還(揜其不備取之以歸/捨字不通疑當作揜蓋)光欲謀殺王
僚未有所與合議隂求賢乃命善相者爲吳市
吏
五年楚之亡臣伍子胥來奔吳(公二十年/見左傳昭)伍子胥
者楚人也名貟(云/音)貟父奢兄尚其前名曰伍舉
(即奢之父貟之祖/前名當作前人舉)以直諫事楚莊王王卽位三年不
聽國政沉湎於酒淫於聲色左手擁秦姬右手
抱越女身坐鐘鼓之間而令曰有敢諫者死於
是伍舉進諫曰有一大鳥集楚國之庭三年不
飛亦不鳴此何鳥也於是荘王曰此鳥不飛飛
則冲天不鳴鳴則驚人伍舉曰不飛不鳴將爲
射者所圖絃矢卒(貌倉卒也/音猝怱遽)發豈得冲天而驚人
乎於是莊王棄其秦姬越女罷鐘鼓之樂用孫
叔敖任以國政(從以政國人大說/史記曰任伍舉蘇)遂霸天下威伏諸
侯莊王卒靈王立建章華之臺(縣有臺在城内/杜預曰南郡華容)與
登焉王曰臺美伍舉曰臣聞國君服寵以爲美
安民以爲樂克聽以爲聰致逺以爲明不聞以
土木之崇髙蟲鏤之刻畫金石之清音絲竹之
凄唳以之爲美前莊王爲抱居之臺高不過望
國氛(也/祲氣)大不過容宴豆木不妨守備(守備之材/不妨城郭)用
不煩官府民不敗時務官不易朝常今君爲此
臺七年國人怨焉財用盡焉年榖敗焉百姓煩
焉諸侯忿怨卿士訕謗豈前王之所盛人君之
美者耶臣誠愚不知所謂也靈王卽除工去飾
不遊於臺由是伍氏三世爲楚忠臣楚平王有
太子名建平王以伍奢爲太子太傅費無忌(傳/左)
(亦作無忌/作無極史記)爲少傅平王使無忌爲太子娶於秦
秦女美容無忌報平王曰秦女天下無雙王可
自取王遂納秦女爲夫人而幸愛之生子珍而
更爲太子娶齊女無忌因去太子而事平王深
念平王一旦卒而太子立當害已也乃復䜛太
子建建母蔡氏無寵乃使太子守城父(父楚北境/服䖍曰城)
(城城父縣/邑杜預曰襄)備邊兵頃之無忌日夜言太子之短曰
太子以秦女之故不能無怨望之心願王自備
太子居城父将兵外交諸侯將入爲亂平王乃
召伍奢而按問之奢知無忌之䜛因諫之曰王
獨奈何以䜛賊小臣而踈骨肉乎無忌承宴復
言曰王今不制其事成矣王且見擒平王大怒
因囚伍奢而使城父司馬奮揚往殺太子奮揚
使人前告太子急去不然將誅三月太子奔宋
無忌復言平王曰伍奢有二子皆賢不誅且爲
楚憂可以其父爲質而召之王使使謂奢曰能
致二子則生不然則死伍奢曰臣有二子長曰
尚少曰胥尚爲人慈温仁信若聞臣召輙来胥
爲人少好於文長習於武文治邦國武定天下
執綱守戾蒙垢受耻雖寃不爭能成大事此前
知之士安可致耶平王謂伍奢之譽二子卽遣
使者駕駟馬封函印綬往許召子尚子胥令曰
賀二子父奢以忠信慈仁去難就免平王内慙
囚繫忠臣外愧諸侯之耻反遇奢爲國相封二
子爲侯尚賜鴻都侯胥賜蓋侯相去不遠三百
餘里奢久囚繫憂思二子故遣臣來奉進印綬
尚曰父繫三年中心切怛食不甘味嘗苦飢渴
晝夜感思憂父不活惟父獲免何敢貪印綬哉
使者曰父囚三年王今幸赦無以賞賜封二子
爲侯一言當至何所陳哉尚乃入報子胥曰父
幸免死二子爲侯使者在門兼封印綬汝可見
使子胥曰尚且安坐爲兄卦之今日甲子時加
於已支傷日下氣不相受君欺其臣父欺其子
今往方死何侯之有尚曰豈貪於侯思見父耳
一靣而别雖死而生子胥曰尚且無往父當我
活楚畏我勇勢不敢殺兄若誤往必死不脫尚
曰父子之愛恩從中出徼倖相見以自濟達於
是子胥歎曰與父俱誅何明於世寃讎不除耻
辱日大尚從是往我從是决(訣别也/决當作)尚泣曰吾之
生也爲世所笑終老地上而亦何之不能報仇
畢爲廢物汝懐文武勇於䇿謀父兄之讎汝可
復也吾如得返是天祐之其遂沉埋亦吾所喜
胥曰尚且行矣吾去不顧勿使臨難雖悔何追
旋泣辭行與使俱往楚得子尚執而囚之復遣
追捕子胥胥乃貫(切/烏還)弓執矢去楚楚追之見
其妻曰胥亡矣去三百里使者追及無人之野
胥乃張弓布矢欲害使者使者俯伏而走胥曰
報汝平王(當作君王下文平王則後人追書也/平字當去王在安得先稱其謚不則)欲國不滅
釋吾父兄若不爾者楚爲墟矣使返報平王王
聞之卽發大軍追子胥至江失其所在不獲而
返子胥行至大江仰天行哭林澤之中言楚王
無道殺吾父兄願吾因於諸侯以報讎矣聞太
子建在宋胥欲往之伍奢初聞子胥之亡曰楚
之君臣且苦兵矣尚至楚就父俱戮於市伍貟
奔宋道遇申包胥謂曰楚王殺吾兄父爲之奈
何申包胥曰於乎吾欲敎子報楚則爲不忠敎
子不報則爲無親友也子其行矣吾不容言子
胥曰吾聞父母之讎不與戴天履地兄弟之讎
不與同域接壤朋友之讎不與鄰鄉共里今吾
将復楚辜以雪父兄之耻申包胥曰子能亡之
吾能存之子能危之吾能安之胥遂奔宋宋元
公無信於國國人惡之大夫華氏謀殺元公國
人與華氏因作大亂(左傳昭公二十年/華氏華亥華定也見)子胥乃與
太子建俱奔鄭鄭人甚禮之太子建又適晉晉
頃公曰太子旣在鄭鄭信太子矣太子能爲内
應而滅鄭卽以鄭封太子太子還鄭事未成㑹
欲私其從者從者知其謀乃告之於鄭鄭定公
與子産誅殺太子建建有子名勝伍貟與勝奔
吳到昭關關吏欲執之伍貟因詐曰上所以索
我者美珠也今我巳亡矣将去取之關吏因舎
(聲/上)之與勝行去追者在後㡬不得脫至江江中
有漁父乗船從下方泝水而上子胥呼之謂曰
漁父渡我如是者再漁父欲渡之適㑹旁有人
窺之因而歌曰日月昭昭乎侵已馳與子期乎
蘆之漪子胥卽止蘆之漪漁父又歌曰日已夕
兮予心憂悲月已馳兮何不渡爲事寖急兮當
奈何子胥入船漁父知其意也乃渡之千潯(當/潯)
(仞倍仞曰尋/作尋四尺曰)之津子胥旣渡漁父乃視之有其飢色
乃謂曰子俟我此樹下爲子取餉漁父去後子
胥疑之乃濳身於深葦之中有頃父来持麥飯
鮑魚羮盎漿求之樹下不見因歌而呼之曰蘆
中人蘆中人豈非窮士乎如是至再子胥乃出
蘆中而應漁父曰吾見子有飢色爲子取餉子
何嫌哉子胥曰性命屬天今屬丈人豈敢有嫌
哉二人飲食畢欲去胥乃解百金之劒以與漁
者此吾前君之劒中有七星價直百金以此相
答漁父曰吾聞楚之法令得伍胥者賜粟五萬
石爵執圭豈圖取百金之劒乎遂辭不受謂子
胥曰子急去勿留且爲楚所得子胥曰請丈人
姓字漁父曰今日凶凶兩賊相逢吾所謂渡楚
賊也兩賊相得得形於黙何用姓字爲子爲蘆
中人吾爲漁丈人富貴莫相忘也子胥曰諾旣
去誡漁父曰掩子之盎漿無令其露漁父諾子
胥行數歩顧視漁者已覆船自沉於江水之中
矣子胥黙然遂行至吳疾於中道乞食溧陽(建/今)
(邑/康属)適㑹女子擊綿於瀬水之上筥中有飯子
胥遇之謂曰夫人可得一餐乎女子曰妾獨與
母居三十未嫁飯不可得子胥曰夫人賑窮途
少飯亦何嫌哉女子知非恒人遂許之發其簞
筥飯其盎漿長跪而與之子胥再餐而止女子
曰君有遠逝之行何不飽而餐之子胥已餐而
去又謂女子曰掩夫人之壷漿無令其露女子
歎曰嗟乎妾獨與母居三十年自守貞明不願
從適何宜饋飯而與丈夫越虧禮儀妾不忍也
子行矣子胥行反顧女子已自投於瀬水矣於
乎貞明執操其丈夫女哉子胥之吳乃被髪佯
狂跣足塗靣行乞於市市人觀㒺有識者翌日
(明日/翌明也)吳市吏善相者見之曰吾之相人多矣未
嘗見斯人也非異國之亡臣乎乃白吳王僚具
陳其狀王宜召之王僚曰與之俱入公子光聞
之私喜曰吾聞楚殺忠臣伍奢其子子胥勇而
且智彼必復父之讎来入於吳隂欲養之市吏
於是與子胥俱入見王王僚怪其狀偉身長一
丈腰十圍眉間一尺王僚與語三日辭無復者
王曰賢人也子胥知王好之毎入語語遂有勇
壯之氣稍道其讎而有切切之色王僚知之欲
爲興師復讎公子謀殺王僚恐子胥前親於王
而害其謀因䜛伍胥之諫(作謀/諫當)伐楚者非爲吳
也但欲自復私讎耳王無用之子胥知公子光
欲害王僚乃曰彼光有内志未可說(稅/音)以外事
入見王僚曰臣聞諸侯不爲匹夫興師用兵於
比國王僚曰何以言之子胥曰諸侯專爲政非
以意救急後興師今大王踐國制威爲匹夫興
兵其義非也臣固不敢如王之命吳王乃止子
胥退耕於野求勇士薦之公子光欲以自媚乃
得勇士專諸(鱄設諸/左傳作)專諸者堂邑(臨淮郡堂邑縣/吳地漢地理志爲)人
也伍胥之亡楚如吳時遇之於途專諸方與人
闘將就敵其怒有萬人之氣甚不可當其妻一
呼卽還子胥怪而問其狀何夫子之怒盛也聞
一女子之聲而折道寧有說乎專諸曰子視吾
之儀寧類愚者也何言之鄙也夫屈一人之下
必伸萬人之上子胥因相其貌碓顙而深目虎
膺而熊背戾於從難知其勇士隂而結之欲以
爲用遭公子光之有謀也而進之公子光光旣
得專諸而禮待之公子光曰天以夫子輔孤之
失根也專諸曰前王餘昧卒僚立自其分也公
子何因而欲害之乎光曰前君壽夢有子四人
長曰諸樊(是其名諸樊是其號/名遏史記索隠曰遏)則光之父也次曰餘祭
次曰餘昧(夷末/春秋作)㳄曰季札札之賢也将卒傳付
適長以及季札念季札爲使(聲/去)亡在諸侯未還
餘昧卒國空有立者適長也適長之後卽光之
身也今僚何以當代立乎吾力弱無助於掌事
之間非用有力徒能安吾志吾雖代立季子東
還不吾廢也專諸曰何不使近臣從容言於王
側陳前王之命以諷其意令知國之所歸何湏
私備劒士以捐先王之徳光曰僚素貪而恃力
知進之利不覩退讓吾故求同憂之士欲與之
并力惟夫子詮(言/擇)斯義也專諸曰君言甚露乎
於公子何意也光曰不也此社稷之言也小人
不能奉行惟委命矣專諸曰願公子命之公子
光曰時未可也專諸曰凡欲殺人君必前求其
所好吳王何好光曰好味專諸曰何味所甘光
曰好嗜魚之炙也專諸乃去從太湖學炙魚三
月得其味安坐待公子命之
八年僚遣公子伐楚大敗楚師因迎故太子建
母於鄭鄭君送建母珠玉簪珥欲以解殺建之
過(夫人與其寳器以歸杜預解諸樊吳王僚之太子按春秋襄公二/左傳昭公二十三年楚太子建故母在/吳太子諸樊入/取楚)
(卒諸樊之死於是三十年矣此書云僚遣公子當是公子光非光之/十五年吳子遏伐楚門于巢卒杜預解遏諸樊也傳亦書吳子諸樊)
(云王僚太子也豈傳與杜解俱誤耶/父諸樊也諸樊於僚爲世父亦不得)
九年吳使光伐楚㧞居巢鍾離(遂滅巢及鍾離而還世/左傳昭公二十四年吳)
(巢今無爲巢縣/家所記與此合)吳所以相攻者初楚之邊邑胛梁(記/史)
(梁/作卑)之女與吳邊邑處女蠶爭界上之桑(童爭桑伍/史記曰小)
(女子爭桑/子胥傳兩)二家相攻吳國不勝遂更相伐滅吳之
邊邑吳怒故伐楚取二邑而去
十二年冬楚平王卒(隠曰按年表及左傳合在僚十一年此/左傳昭公二十六年九月楚平王卒索)
(以秋爲冬皆誤/書作十二年又)伍子胥謂白公勝(召勝歸楚使居邊邑服䖍/即太子建之子其後恵王)
(襃信縣西南有白亭勝奔吳事見前􁕁/曰白楚邑名大夫皆稱公杜預曰汝隂)曰平王卒吾志不悉
矣然楚國有吾何憂矣白公黙然不對伍子胥
坐泣於室
十三年(記世家乃書云十三年此書似承世家之誤/索隠曰㩀表及左氏僚止合有十二年事今史)春吳欲
因楚葬而伐之(䘮作器字此書葬字恐是喪字之誤/左傳吳子欲因楚喪而伐之世家同)使公子
蓋餘燭傭(庸皆王僚母弟/左傳蓋作掩傭作)以兵圍楚使季札於晉
以觀諸侯之變楚發兵絶吳後吳兵不得還於
是公子光心動伍胥知光之見機也乃說光曰
今吳王伐楚二弟將兵未知吉凶專諸之事於
斯急矣時不再來不可失也於是公子見專諸
曰今二弟伐楚季子未還當此之時不求何獲
時不可失且光真王嗣也專諸曰僚可殺也母
老子弱弟伐楚楚絶其後方今吳外困於楚内
無骨鯁之臣是無如我何也四月公子光伏甲
士於窋室中(史記作窟室/左傳作堀室)具酒而請王僚僚白其
母曰公子光爲我具酒來請期無變悉乎母曰
光心氣怏怏常有愧恨之色不可不愼王僚乃
被棠銕之甲三重使兵衛陳於道自宫門至於
光家之門階席左右皆王僚之親戚使坐立侍
皆操長㦸交軹酒酣公子光佯爲足疾入窋室
裹足使專諸置魚腸劒炙魚中進之既至王僚
前專諸乃擘炙魚因推匙首立㦸交軹倚專諸
胷(車輪小穿周禮大馭祭兩軹註軹謂兩轊詩詁曰車軸之耑貫轂/㦸有枝兵也周禮㦸長丈六尺増韻雙枝爲㦸單枝爲戈軹說文)
(交軹謂㦸之立如軹之交倚專諸之胷也/者爲槥轂末之小穿容轊者爲軹此言立㦸)胷斷臆開匙首如
故以刺王僚貫甲達背王僚旣死左右共殺專
諸衆士擾動公子光伏其甲士以攻僚衆盡滅
之遂自立是爲吳王闔閭也乃封專諸之子拜
爲客卿季札使還至吳闔閭以位讓季札曰苟
前君無廢社稷以奉君也吾誰怨乎哀死待生
以俟天命非我所亂立者從之是前人之道命
哭僚墓復位而待公子蓋餘燭傭二人將兵遇
圍於楚者聞公子光殺王僚自立乃以兵降楚
楚封之於舒(鍾吾人執燭庸二公子奔楚此言以兵降楚與傳/按左傳掩餘奔徐燭庸奔鍾吾吳使徐人執掩餘)
(所滅漢屬廬江郡今廬州有舒城縣/不合史記亦云奔楚世家與伍子胥傳皆云降楚舒春秋時舒國爲楚)
吳越春秋王僚使公子光傳第三
吳越春秋闔閭内傳第四
闔閭(史世家同/左傳作闔廬)元年始任賢使能施恩行惠以
仁義聞於諸侯仁未施恩未行恐國人不就諸
侯不信乃舉伍子胥爲行人以客禮事之而與
謀國政闔閭謂子胥曰寡人欲彊國霸王何由
而可伍子胥膝進(出莊子/膝行而進)垂淚頓首曰臣楚國
之亡虜也父兄棄捐骸骨不葬魂不血食蒙罪
受辱来歸命於大王幸不加戮何敢與政事焉
闔閭曰非夫子寡人不免於縶禦之使今幸奉
一言之敎乃至於斯何爲中道生進退耶子胥
曰臣聞謀議之臣何足處於危亡之地然憂除
事定必不爲君主所親闔閭曰不然寡人非子
無所盡議何得讓乎吾國僻逺顧在東南之地
險阻潤濕又有江海之害君無守禦民無所依
倉庫不設田疇不墾爲之奈何子胥良久對曰
臣聞治國之道安君理民是其上者闔閭曰安
君治民其術奈何子胥曰凡欲安君治民興霸
成王從近制逺者必先立城郭設守備實倉廪
治兵庫斯則其術也闔閭曰善夫築城郭立倉
庫因地制宜豈有天氣之數以威鄰國者乎子
胥曰有闔閭曰寡人委計於子子胥乃使相土
嘗水象天法地造築大城周廻四十七里陸門
八以象天八風水門八以法地八聰築小城周
十里陵門三不開東靣者欲以絶越明也立閶
門者以象天門通閶闔風也(方閶者倡也闔者蔵也/史記律書閶闔風居西)立
蛇門者以象地户也(地户/已爲)闔閭欲西破楚楚在
西北故立閶門以通天氣因復名之破楚門欲
東并大越越在東南故立蛇門以制敵國吳在
辰其位龍也故小城南門上反羽爲兩鯢鱙以
象龍角越在巳地其位蛇也故南大門上有木
蛇北向首内示越屬於吳也城郭以成倉庫以
具闔閭復使子胥屈蓋餘燭傭習術戰騎射御
之巧未有所用請干將鑄作名劒二枚干將者
吳人也與歐冶子同師俱能爲劒越前来獻三
枚闔閭得而寳之以故使劒匠作爲二枚一曰
干將二曰莫耶莫耶干將之妻也干將作劒采
五山之鐡精六合之金英候天伺地隂陽同光
百神臨觀天氣下降而金鐡之精不銷淪流於
是干將不知其由莫耶曰子以善爲劒聞於王
使子作劒三月不成其有意乎干將曰吾不知
其理也莫耶曰夫神物之化湏人而成今夫子
作劒得無得其人而後成乎干將曰昔吾師作
冶金鐡之類不銷夫妻俱入冶爐中然後成物
至今後世卽山作冶麻絰葌服然後敢鑄金於
山今吾作劒不變化者其若斯耶莫耶曰師知
爍身以成物吾何難哉於是干將妻乃斷髮剪
爪投於爐中使童女童男三百人鼓槖裝炭金
鐵乃濡遂以成劒陽曰干將隂曰莫耶陽作龜
文隂作漫理干將匿其陽出其隂而獻之闔閭
甚重旣得寳劒適㑹魯使季孫聘於吳闔閭使
掌劒大夫以莫耶獻之季孫㧞劒之鍔中缺者
大如黍米歎曰美哉劒也雖上國之師何能加
之夫劒之成也吳霸有缺則亡矣我雖好之其
可受乎不受而去闔閭既寳莫耶復命於國中
作金鈎令曰能爲善鈎者賞之百金吳作鈎者
甚衆而有之貪王之重賞也殺其二子以血舋
(釁/通作)金遂成二鈎獻於闔閭詣宫門而求賞王
曰爲鈎者衆而子獨求賞何以異於衆夫子之
鈎乎作鈎者曰吾之作鈎也貪而殺二子舋成
二鈎王乃舉衆鈎以示之何者是也王鈎甚多
形體相類不知其所在於是鈎師向鈎而呼二
子之名吳鴻扈稽我在於此王不知汝之神也
聲絶於口兩鈎俱飛着父之胷吳王大驚曰嗟
乎寡人誠負於子乃賞百金遂服而不離身六
月欲用兵㑹楚之白喜(嚭披美切/史記作伯)來奔吳王問子
胥曰白喜何如人也子胥曰白喜者楚白(記白俱/左傳史)
(伯/作)州犂之孫平王誅州犂喜因出奔聞臣在吳
而來也闔閭曰州犂何罪子胥曰白州犂楚之
左尹號曰郄宛(左傳昭公元年楚公子圍殺太宰伯州犂于郟/郄當作郤詳此書似以伯州犂郤宛爲一人按)
(子曰郤宛郤宛之子曰伯嚭宛亦姓伯又别氏郤吳世家曰楚誅伯州/春秋昭公二十七年楚殺其大夫郤宛自是二人又按徐廣曰州犂之)
(伯州犂號郤宛非也/犂其孫伯嚭奔呉此云)事平王平王幸之常與盡日而
語襲朝(旦也/陟遥切)而食費無忌望而妬之因謂平王
曰王愛幸宛一國所知何不爲酒一至宛家以
示羣臣於宛之厚平王曰善乃具酒於郄宛之
舎無忌教宛曰平王甚毅猛而好兵子必前陳
兵堂下門庭宛信其言因而爲之及平王往而
大驚曰宛何等也無忌曰殆且有篡殺之憂王
急去之事未可知平王大怒遂誅郄宛諸侯聞
之莫不歎息喜聞臣在吳故來請見之闔閭見
白喜而問曰寡人國僻逺東濱海側聞子前人
爲楚荆之暴怒費無忌之䜛口不逺吾國而來
於斯將何以敎寡人喜曰楚國之失虜前人無
罪横被暴誅臣聞大王收伍子胥之窮厄不逺
千里故來歸命惟大王賜其死闔閭傷之以爲
大夫與謀國事吳大夫被離承宴問子胥曰何
見而信喜子胥曰吾之怨與喜同子不聞河上
歌乎同病相憐同憂相救驚翔之鳥相隨而集
瀬下之水因復俱流胡馬望北風而立越鷰向
日而熈誰不愛其所近悲其所思者乎被離曰
君之言外也豈有内意以决疑乎子胥曰吾不
見也被離曰吾觀喜之爲人鷹視虎歩專功擅
殺之性不可親也子胥不然其言與之俱事吳
王
二年吳王前旣殺王僚又憂慶忌之在鄰國恐
合諸侯來伐問子胥曰昔專諸之事於寡人厚
矣今聞公子慶忌有計於諸侯吾食不甘味卧
不安席以付於子子胥曰臣不忠無行而與大
王圖王僚於私室之中今復欲討其子恐非皇
天之意闔閭曰昔武王討紂而後殺武庚周人
無怨色今若斯議何乃天乎子胥曰臣事君王
将遂吳統又何懼焉臣之所厚其人者細人也
願從於謀吳王曰吾之憂也其敵有萬人之力
豈細人之所能謀乎子胥曰其細人之謀事而
有萬人之力也王曰其爲何誰子以言之子胥
曰姓要(聲/平)名離臣昔嘗見曾折辱壯士椒丘訢
也王曰辱之奈何子胥曰椒丘訢者東海上人
也爲齊王使於吳過淮津欲飲馬於津津吏曰
水中有神見馬卽出以害其馬君勿飲也訢曰
壯士所當何神敢干乃使從者飲馬於津水神
果取其馬馬沒椒丘訢大怒袒裼持劒入水求
神决戰連日乃出眇其一目遂之吳會於友人
之喪訢恃其與水(有神字/水字下當)戰之勇也於友人之
喪席而輕傲於士大夫言辭不遜有陵人之氣
要離與之對坐合坐不忍其溢於力也時要離
乃挫訢曰吾聞勇士之闘也與日戰不移表與
神鬼戰者不旋踵與人戰者不達聲生往死還
不受其辱今子與神闘於水亡馬失御又受眇
目之病形殘名勇勇士所恥不卽喪命於敵而
戀其生猶傲色於我哉於是椒丘訢卒於(猝於/卒音)
(作被/字疑當)詰責恨怒並發暝卽往攻要離於是要
離席䦨至舍誡其妻曰我辱勇士椒丘訢於大
家之喪餘恨蔚(作鬰/蔚當)恚暝必來也愼無閉吾門
至夜椒丘訢果往見其門不閉登其堂不關入
其室不守放髮僵卧無所懼訢乃手劒而捽要
離曰子有當死之過者三子知之乎離曰不知
訢曰子辱我於大家之衆一死也歸不關閉二
死也卧不守御三死也子有三死之過欲無得
怨要離曰吾無三死之過子有三不肖之愧子
知之乎訢曰不知要離曰吾辱子於千人之衆
子無敢報一不肖也入門不咳登堂無聲二不
肖也前拔子劒手挫捽吾頭乃敢大言三不肖
也子有三不肖而威於我豈不鄙哉於是椒丘
訢投劒而嘆曰吾之勇也人莫敢眥占者(當作/占疑)
(覘)離乃加吾之上此天下壯士也臣聞要離若
斯誠以聞矣吳王曰願承宴而待焉子胥乃見
要離曰吳王聞子高義惟一臨之乃與子胥見
吳王王曰子何爲者要離曰臣國東千里之人
臣細小無力迎風則僵負風則伏大王有命臣
敢不盡力吳王心非子胥進此人良久黙然不
言要離卽進曰大王患慶忌乎臣能殺之王曰
慶忌之勇世所聞也筋骨果勁萬人莫當走追
奔獸手接飛鳥骨騰肉飛拊膝數百里吾嘗追
之於江駟馬馳不及射之闇接矢不可中今子
之力不如也要離曰王有意焉臣能殺之王曰
慶忌明智之人歸窮於諸侯不下諸侯之士要
離曰臣聞安其妻子之樂不盡事君之義非忠
也懷家室之愛而不除君之患者非義也臣詐
以負罪出奔願王戮臣妻子㫁臣右手慶忌必
信臣矣王曰諾要離乃詐得罪出奔吳王乃取
其妻子焚棄於市要離乃奔諸侯而行怨言以
無罪聞於天下遂如衛求見慶忌見曰闔閭無
道王子所知今戮吾妻子焚之於市無罪見誅
吳國之事吾知其情願因王子之勇闔閭可得
也何不與我東之於吳慶忌信其謀後三月揀
練士卒遂之吳將渡江於中流要離力微坐與
(作於/與當)上風因風勢以矛鈎其冠順風而刺慶忌
慶忌顧且揮之三捽其頭於水中乃加於膝上
嘻嘻哉天下之勇士也乃敢加兵刃於我左右
欲殺之慶忌止之曰此是天下勇士豈可一日
而殺天下勇士二人哉乃誡左右曰可令還吳
以旌其忠於是慶忌死要離渡至江陵愍然不
行從者曰君何不行要離曰殺吾妻子以事吾
君非仁也爲新君而殺故君之子非義也重其
死不貴無義今吾貪生棄行非義也夫人有三
惡以立於世吾何靣目以視天下之士言訖遂
投身於江未絶從者出之要離曰吾寜能不死
乎從者曰君且勿死以俟爵禄要離乃自斷手
足伏劒而死
三年吳將欲伐楚未行伍子胥白喜相謂曰吾
等爲王養士畫其䇿謀有利於國而王故伐楚
出其令託而無興師之意奈何有頃吳王問子
胥白喜曰寡人欲出兵於二子何如子胥白喜
對曰臣願用命吳王内計二子皆怨楚深恐以
兵往破滅而已登臺向南風而嘯有頃而嘆羣
臣莫有曉王意者子胥深知王之不定乃薦孫
子於王孫子者名武吳人也善爲兵法辟隱深
居世人莫知其能胥乃明知鑒辯知孫子可以
折衝銷敵乃一旦與吳王論兵七薦孫子吳王
曰子胥託言進士欲以自納而召孫子問以兵
法毎陳一篇王不知口之稱善其意大悅問曰
兵法寧可以小試耶孫子曰可可以小試於後
宫之女王曰諾孫子曰得大王寵姬二人以爲
軍隊長各將一隊令三百人皆被甲兠鍪操劒
盾(所以蔽身/竪尹切兵器)而立告以軍法随鼓進退左右迴
旋使知其禁乃令曰一鼓皆振二鼓操進三鼓
爲戰形於是宮女皆掩口而笑孫子乃親自操
枹擊鼓三令五申其笑如故孫子顧視諸女連
笑不止孫子大怒兩目忽張聲如駭虎髮上衝
冠項旁絶纓顧謂執法曰取鈇鑕(鑕鐵椹/鈇斧也)孫子曰
約束不明申令不信將之罪也旣以約束三令
五申卒不却行士之過也軍法如何執法曰斬
武乃令斬隊長二人卽吳王之寵姬也吳王登
臺觀望正見斬二愛姬馳使(聲/去)下之令曰寡人
已知將軍用兵矣寡人非此二姬食不甘味宜
勿斬之孫子曰臣旣已受命爲將將法在軍君
雖有令臣不受之孫子復撝鼓之當左右進退
廻旋規矩不敢瞬目二隊寂然無敢顧者於是
乃報吳王曰兵已整齊願王觀之惟所欲用使
赴水火猶無難矣而可以定天下吳王忽然不
悅曰寡人知子善用兵雖可以霸然而無所施
也將軍罷兵就舍寡人不願孫子曰王徒好其
言而不用其實子胥諫曰臣聞兵者凶事不可
空試故爲兵者誅伐不行兵道不明今大王䖍
心思士欲興兵戈以誅暴楚以霸天下而威諸
侯非孫武之將而誰能涉淮踰泗越千里而戰
者乎於是吳王大悅因鳴鼓會軍集而攻楚孫
子爲將拔舒殺吳亡將二公子蓋餘燭傭謀欲
入郢(都郢即江陵之紀南城也/楚都楚文王始自丹陽徙)孫武曰民勞未可恃也
楚聞吳使孫子伍子胥白喜爲將楚國苦之羣
臣皆怨咸言費無忌讒殺伍奢白州犂而吳侵
境不絶於冦楚國羣臣有一朝之患於是司馬
成乃謂子常曰太傅伍奢左尹白州犂邦人莫
知其罪君與王謀誅之流謗於國至于今日其
言不絶誠惑之蓋聞仁者殺人以掩謗者猶弗
爲也今子殺人以興謗於國不亦異乎夫費無
忌楚之讒口民莫知其過今無辜殺三賢士(奢/伍)
(郤宛而三/伯州犂與)以結怨於吳内傷忠臣之心外爲鄰國
所笑且郄(郤)伍之家出奔於吳吳新有伍貟白
喜秉威銳志結讎於楚故彊敵之兵日駭楚國
有事子卽危矣夫智者除讒以自安愚者受佞
以自亡今子受讒國以危矣子常曰是曩之罪
也敢不圖之九月子常與昭王共誅費無忌遂
滅其族國人乃謗止吳王有女滕玉因謀伐楚
與夫人及女㑹蒸魚王前嘗半而與女女怒曰
王食魚辱我不忘久生乃自殺闔閭痛之葬於
國西閶門外鑿池積土文石爲椁題湊爲中(湊/題)
(向也/棺木内)金鼎玉杯銀樽珠襦之寳皆以送女乃舞
白鶴於吳市中令萬民随而觀之還使男女與
鶴俱入羡門因發機以掩之殺生以送死國人
非之湛盧之劒惡闔閭之無道也乃去而出水
行如楚楚昭王卧而寤得吳王湛盧之劒於牀
昭王不知其故乃召風湖子(皆作胡/越絶湖)而問曰寡人
卧覺而得寳劒不知其名是何劒也風湖子曰
此謂湛盧之劒昭王曰何以言之風湖子曰臣
聞吳王得越所獻寳劒三枚一曰魚膓二曰磐
郢三曰湛盧魚膓之劒已用殺吳王僚也磐郢
以送其死女今湛盧入楚也昭王曰湛盧所以
去者何也風湖子曰臣聞越王元常(俱作允常/左傳史記)使
歐冶子造劒五枚以示薛燭燭對曰魚膓劒逆
理不順不可服也臣以殺君子以殺父故闔閭
以殺王僚一名磐郢亦曰豪曹不法之物無益
於人故以送死一名湛盧五金之英太陽之精
寄氣託靈出之有神服之有威可以折衝拒敵
然人君有逆理之謀其劒卽出故去無道以就
有道今吳王無道殺君謀楚故湛盧入楚昭王
曰其直㡬何風湖子曰臣聞此劒在越之時客
有酬其直者有市之鄕三十駿馬千匹萬户之
都二是其一也薛燭對曰赤堇之山已令(當作/令字)
(合)無雲若耶之溪深而莫測(五里溪傍即赤堇山一名/若耶溪在㑹稽縣南二十)
(山而取錫張景陽七命曰邪溪之鋌赤山之精皆謂此也/鑄浦山歐冶子鑄劒之所戰國䇿曰涸若耶而取銅破堇)羣臣上
天歐冶死矣雖傾城量金珠玉盈河猶不能得
此寳而况有市之鄉駿馬千匹萬户之都何足
言也昭王大悅遂以爲寳闔閭聞楚得湛盧之
劒因斯發怒遂使孫武伍胥白喜伐楚子胥隂
令宣言於楚曰楚用子期爲將吾卽得而殺之
子常用兵吾卽去之楚聞之因用子常退子期
吳拔六與潜二邑(六始用子胥之謀是爲闔廬四年子胥傳/左傳昭公三十一年呉人侵楚伐夷侵潜)
(安縣是其地潜在六西南今属安慶有潛山潜水史記潜作灊/亦合今此書以爲三年何也六古國臯陶之後所封今安豐六)
五年吳王以越不從伐楚南伐越越王元常曰
吳不信前日之盟棄貢賜之國而滅其交親闔
閭不然其言遂伐破檇里(用師於越也是爲闔廬五年杜/左傳昭公三十二年吳伐越始)
(記俱作擕李擕音醉杜預曰吳郡嘉興縣南有醉李城/預解自此之前雖彊事小爭未嘗用大兵檇里左傳史)
六年楚昭王使公子囊瓦(名瓦字子常此當言公孫不得/按左傳楚公子貞字子囊其孫)
(子也/云公)伐吳報潜六之役吳使伍胥孫武擊之圍
於豫章(頴達曰漢書地理志豫章郡名在江南此則在北者土地/豫章地名也在江夏之間杜預曰豫章漢東江北地名孔)
(陵城二十里乃知春秋之豫章非今隆興郡名之豫章也/之名按宋武帝討劉毅遣王鎮惡先襲至豫章口豫章口去江)吳王
曰吾欲乗危入楚都而破其郢不得入郢二子
何功於是圍楚師於豫章大破之遂圍巢克之
獲楚公子繁(大夫/守巢)以歸為質(當為闔廬七年史年表世/見左傳定公二年索隠曰)
(書似亦因以爲㩀/家皆書之六年此)
九年吳王謂子胥孫武曰始子言郢不可入今
果何如二將曰夫戰借勝以成其威非常勝之
道吳王曰何謂也二將曰楚之爲兵天下彊敵
也今臣與之爭鋒十亡一存而王入郢者天也
臣不敢必吳王曰吾欲復擊楚奈何而有功伍
胥孫武曰囊瓦者貪而多過於諸侯而唐蔡怨
之王必伐得唐蔡何怨二将曰昔蔡昭公朝於
楚有羙裘二枚善珮二枚各以一枚獻之昭王
王服之以臨朝昭公自服一枚子常欲之昭公
不與子常三年留之不使歸國唐成公朝楚有
二文馬(爽音霜亦曰驌驦/二馬名肅爽駿馬也)子常欲之公不與亦三年
止之唐成(作人/成當)相與謀從成公從者請馬以贖
成公飲從者酒醉之竊馬而獻子常常乃遣成
公歸國羣臣誹謗曰君以一馬之故三年自囚
願賞竊馬之功於是成公常思報楚君臣未嘗
絶口蔡人聞之固請獻裘珮於子常蔡侯得歸
如晉告訴以子元與太子質(大夫之子爲質者是/左傳云以其子元與)而
請伐楚故曰得唐蔡而可伐楚吳王於是使使
謂唐蔡曰楚爲無道虐殺忠良侵食諸侯困辱
二君寡人欲舉兵伐楚願二君有謀唐侯(蔡侯/左傳作)
使其子乾爲質於吳三國合謀伐楚舍兵(舟吳乗/兵當作)
(蔡而舎之/舟從淮來過)於淮汭自豫章與楚夾漢水爲陣(出武都/漢水源)
(縣入江今漢陽古江夏也/沮縣經襄陽至江夏陽安)子常遂濟漢而陣自小别山
至於大别山(縣禹貢至于大别今漢陽縣北有大别山地志水經/杜預曰二别在江夏界元和郡縣志小别山在漢陽)
(豐者非/云在安)三不利自知不可進欲奔亡史皇曰今子
常無故與王共殺忠臣三人天禍來下王之所
致子常不應十月楚二師陣於柏舉(楚地/柏舉)闔閭
之弟夫槩晨起請於闔閭曰子常不仁貪而少
恩其臣下莫有死志追之必破矣闔閭不許夫
槩曰所謂臣行其志不待命者其謂此也遂以
其部五千人擊子常大敗走奔鄭楚師大亂吳
師乗之遂破楚衆楚人未濟漢會楚人食吳因
奔而擊破之雍滯(雍澨/左傳作)五戰徑至於郢王追(當/追)
(迫/作)於吳冦出固将亡與妹季芉(平王女也/綿婢切楚姓)出河濉
(是楚王西走也按水經睢水出梁郡鄢縣酈道元註睢水出陳留縣西蒗/河水出崑崙濉與睢同杜預曰睢水出新城昌魏縣東南至枝江縣入江)
(各不同/蕩渠三說)之間楚大夫尹固與王同舟而去吳師遂
入郢求昭王王渉濉濟江入于雲中(載令尹子文之生/楚有雲夢澤左傳)
(及夢是二澤明矣漢陽圖經雲在江之比夣在江之南/䢵夫人棄諸夣中言夢而不及雲今此雲中言雲而不)暮宿羣盗攻
之以戈撃王頭大夫尹固(孫由于/左傳作王)隱王以背受
之中肩王懼奔鄖(時鄖公所築今松滋也/音云江陵有鄖城楚昭王)大夫鍾建
負季芉以從鄖公辛得昭王大喜欲還之其弟
懷怒曰昭王是我讎也欲殺之謂其兄辛曰昔
平王殺我父吾殺其子不亦可乎辛曰君討其
臣敢讎之者夫乗人之禍非仁也滅宗廢祀非
孝也動無令名非智也懷怒不解辛隂與其季
弟巢以王奔隨吳兵逐之謂隨君曰周之子孫
在漢水上者楚滅之謂天報其禍加罰於楚君
何寳之(作保/寳當)周室何罪而隱其賊能出昭王卽
重恵也隨君卜昭王與吳王不吉乃辭吳王曰
今隨之僻小密近於楚楚實存我有盟至今未
改若今有難(聲/去)而棄之今且安靜楚敢不聴命
吳師多其辭乃退是時大夫子期雖與昭王俱
亡隂與吳師爲市欲出昭王王聞之得免卽割
子期心以與隨君盟而去吳王入郢止留伍胥
以不得昭王乃掘平王之墓出其屍鞭之三百
左足踐腹右手抉其目誚之曰誰使汝用䜛諛
之口殺我父兄豈不寃哉卽令闔閭妻昭王夫
人伍胥孫武白喜亦妻子常司馬成之妻以辱
楚之君臣也遂引軍擊鄭鄭定公前殺太子建
而困迫子胥自此鄭定公大懼(時吳師入郢則獻公時/按太子建之死乃定公)
(定公誤/此亦云)乃令國中曰有能還吳軍者吾與分國而
治漁者之子應募曰臣能還之不用尺兵斗糧
得一橈(小楫/音饒)而行歌道中卽還矣公乃與漁者
之子橈子胥軍将至當道扣橈而歌曰蘆中人
如是再子胥聞之愕然大驚曰何等謂與語公
爲何誰矣曰漁父者子吾國君懼怖令於國有
能還吳軍者與之分國而治臣念前人與君相
逢於途今從君乞鄭之國子胥歎曰悲哉吾蒙
子前人之恩自致於此上天蒼蒼豈敢忘也於
是乃釋鄭國還軍守楚求昭王所在日急申包
胥亡在山中聞之乃使人謂子胥曰子之報讎
其以甚乎子故平王之臣北靣事之今於僇屍
之辱豈道之極乎子胥曰爲我謝申包胥曰日
暮路遠倒行而逆施之於道也申包胥知不可
乃之於秦求救楚晝馳夜趨足踵蹠(石切足下也/踵足後蹠之)劈
裂裳裹膝鶴倚哭於秦庭七日七夜口不絶聲
秦桓公(哀公時此云桓公誤/按申包胥求救乃秦)素沉湎不恤國事申包
胥哭已歌曰吳爲無道封(也/大)豕長蛇以食上國
欲有天下政從楚起寡君出在草澤使來告急
如此七日桓公(作哀/桓當)大驚楚有賢臣如是吳猶
欲滅之寡人無臣若斯者其亡無日矣爲賦無
衣之詩曰豈曰無衣與子同袍王于興師與子
同仇包胥曰臣聞戾徳(皆作夷徳/左傳國語)無厭王不憂鄰國
壃塲之患逮吳之未定王其取分(切/扶問)焉若楚遂
亡於秦何利則亦亡君之土也願王以神靈存
之世以事王秦伯使辭焉曰寡人聞命矣子且
就舘将圖而告包胥曰寡君今在草野未獲所
伏臣何敢卽安復立於庭倚牆而哭日夜不絶
聲水不入口秦伯爲之垂涕卽出師而送之
十年秦師未出越王元常恨闔閭破之檇里興
兵伐吳吳在楚越盗掩襲之(入吳吳在楚也/左傳定公五年越)六月
申包胥以秦師至秦使公子子蒲子虎率車五
百乗救楚擊吳二子曰吾未知吳道使楚師前
與吳戰而卽㑹之大敗夫槩(之稷楚地也史記亦云/即㑹之左傳作自稷㑹)
(於稷/敗吳)七月楚司馬子成秦公子子蒲與吳王相
守私以間兵伐唐滅之(伐楚故/唐從吳)子胥久留楚求昭
王不去夫槩師敗却退九月潜歸自立爲吳王
闔閭聞之乃釋楚師欲殺夫槩奔楚昭王封夫
槩於棠溪(有堂谿亭應劭曰堂谿本房子國/左傳史記棠俱作堂司馬彪曰汝南)闔閭遂歸子
胥孫武白喜留與楚師於淮澨秦師又敗吳師
楚子期将焚吳軍子西曰吾國父兄身戰暴骨
草野焉不收又焚之其可乎子期曰亡國失衆
存沒所在又何殺生以愛死死如有知必將乗
煙起而助我如其無知何惜草中之骨而亡吳
國遂焚而戰吳師大敗子胥等相謂曰彼楚雖
敗我餘兵未有所損我者孫武曰吾以吳干戈
西破楚逐昭王而屠荊平王墓割戮其屍亦巳
足矣子胥曰自霸王已來未有人臣報讎如此
者也行去矣吳軍去後昭王反國(多亡臣也析公雍/徐天祜曰楚何其)
(之奔鄭也将遂奔晉頼聲子有言益其爵禄而反之子孫復仕於楚/子子靈賁皇奔晉迭為謀主楚是以有繞角靡角巢鄢陵之敗伍舉)
(之出亡所以報楚入郢讎其舊君而甘心焉是舉也隨與鄭亦與有/由是世為忠臣其後伍奢伍尚卒困䜛口無罪而父子就戮此子胥)
(䜛人㒺極交亂四國其是之謂歟聴言者可以監矣/憂而唐卒受禍㣲申包胥以秦師至楚何以能國詩云)樂師扈子
非荊王信讒佞殺伍奢白州犂而冦不絶於境
至乃掘平王墓戮屍姧喜以辱楚君臣又傷昭
王困迫㡬爲天下大鄙然已愧矣乃援琴爲楚
作窮劫(作䘐/劫疑當)之曲以暢(作傷/暢當)君之迫厄之暢達
(而暢逹之/之暢達當作)也其詞曰王耶王耶何乖烈(作劣/烈疑當)不
顧宗廟聴讒孽任用無忌多所殺誅夷白氏族
㡬滅二子東奔適吳越吳王哀痛助忉怛垂涕
舉兵將西伐伍胥白喜孫武决三戰破郢王奔
發留兵縦騎虜荊闕楚荊骸骨遭發掘鞭辱腐
屍恥難雪㡬危宗廟社稷滅嚴王何罪國㡬絶
卿士悽愴民惻悷(悷悲貌/音戾懔)吳軍雖去怖不歇願王
更隱撫忠節勿爲讒口能謗䙝昭王垂涕深知
琴曲之情扈子遂不復鼓矣子胥等過溧陽瀬
水之上乃長太息曰吾嘗飢於此乞食於一女
子女子飼我遂投水而亡將欲報以百金而不
知其家乃投金水中而去有頃一老嫗行哭而
來人問曰何哭之悲嫗曰吾有女子守居三十
不嫁往年擊綿於此遇一窮途君子而輙飯之
而恐事泄自投於瀬水今聞伍君來不得其償
自傷虚死是故悲耳人曰子胥欲報百金不知
其家投金水中而去矣嫗遂取金而歸子胥歸
吳吳王聞三師將至治魚爲鱠將到之日過時
不至魚臭須臾子胥至闔閭出鱠而食不知其
臭王復重爲之其味如故吳人作鱠者自闔閭
之造也諸將旣從還楚因更名閶門曰破楚門
復謀伐齊齊子使女爲質於吳吳王因爲太子
波聘齊女(出而女於吳即此也/齊景公女孟子所謂涕)女少思齊日夜號泣
因乃爲病闔閭乃起北門名曰望齊門令女往
遊其上女思不止病日益甚乃至殂落女曰令
死者有知必葬我於虞山之巔(山有齊女冡/寰宇記常熟虞)以望
齊國闔閭傷之正如其言乃葬虞山之巔是時
太子亦病而死闔閭謀擇諸公子可立者未有
定計波太子(子此太子下當又有子字/詳下文則夫差為太子波之)夫差日夜告於
伍胥曰王欲立太子非我而誰當立此計在君
耳伍子胥曰太子未有定我入則决矣闔閭有
頃召子胥謀立太子子胥曰臣聞祀廢於絶後
興於有嗣今太子不祿早失侍御今王欲立太
子者莫大乎波秦(疑衍/秦字)之子夫差闔閭曰夫(下/夫)
(差字/當有)愚而不仁恐不能奉統於吳國子胥曰夫
差信以愛人端於守節敦於禮義父死子代經
之明文闔閭曰寡人從子立夫差爲太子使太
子屯兵守楚留止自治宫室立射臺於安里華
池在平昌南城宫在長樂(一在安陽里南宫在長樂里按/越絶曰射臺二一在華池昌里)
(傳皆在長洲縣境/華池南城宫舊)闔閭出入游卧秋冬治於城中春
夏治於城外治姑蘇之臺(有姑蘇山亦名姑胥/在吳縣西南三十里)旦食䱉
山(組山/越絶作)晝游蘇臺射於鷗陂馳於游臺興樂石
城(宫越王獻西子於此/在吳縣東北吳之離)走犬長洲(獵之地也/有走狗塘田)斯止闔閭之
霸時於是太子定因伐楚破師拔番(陽縣属九江/音婆秦為鄱)
(楚子重子反一歲七奔命而昭王即位無嵗不有吳師則亡臣伍貟伯嚭為/郡今饒州也徐天祜曰呉楚世為仇敵呉自伐巢以至取番大小二十餘戰)
(鵲岸房鍾州来雞艾之戰此書皆畧而不載云/之也其間釐虺棘櫟麻五邑乏役與庸浦皐舟)楚懼吳兵復往乃
去郢徙于蔿若(纍敗楚舟師楚子期又以陵師敗扵繁陽扵是/蒍若字誤當作鄀按左傳定公六年吳太子終)
(十一年即定公六年杜預曰終纍闔廬子夫差兄史以為夫差索隱謂名異/乎遷郢扵鄀史世家闔廬十一年吳太子夫差伐楚取番楚恐而去郢徙鄀)
(其年未詳孰是鄀音若服䖍曰楚邑今襄陽也/而一人耳此書又以爲太子定伐楚拔番而不著)當此之時吳以子
胥白喜孫武之謀西破彊楚北威齊晉南伐於
越(年表皆記之闔廬十九年與傳合此書但云南伐扵越而畧其事何也/左傳定公十四年吳伐越勾踐大敗之闔廬傷将指還卒於陘史世家)
吳越春秋闔閭内傳第四
吳越春秋夫差内傳第五
十一年夫差(初皆切榖梁註同/擅弓註夫音扶差)北伐齊齊使大夫髙氏
(時將上軍/當是髙無平)謝吳師曰齊孤立於國倉庫空虚民人
離散齊以吳爲彊輔今未往告急而吳見伐請
伏國人於郊不敢陳戰爭之辭惟吳哀齊之不
濫也吳師卽還(使來復儆師是爲夫差十年十一年也此二年/左傳哀公九年吳子使來儆師伐齊十年吳子)
(是二年間吳再伐齊也與傳不合豈十一年吳嘗伐齊齊謝吳師不敢/方謀伐齊而此書於十一年云夫差北伐齊十二年云夫差復北伐齊)
(戰至明年復伐乃有艾陵之戰耶)
十二年夫差復北伐齊(是爲夫差十二年與此書合史世/左傳哀公十一年公㑹吳子伐齊)
(十一年誤也/家乃書之夫差)越王聞之率衆以朝於吳而以重寳
厚獻太宰嚭嚭喜受越之賂愛信越殊甚日夜
爲言於吳王王信用嚭之計伍胥大懼曰是棄
吾也乃進諫曰越在心腹之病不前除其疾今
信浮辭僞詐而貪齊破齊譬由磐石之田無立
其苗也願王釋齊而前越不然悔之無及吳王
不聽使子胥使於齊通期戰之會子胥謂其子
曰我數諫王王不我用今見吳之亡矣汝與吾
俱亡亡無爲也乃屬其子於齊鮑氏而還(牧也屬/鮑氏鮑)
(氏欲以避吳禍/其子改姓爲王孫)太宰嚭旣與子胥有隙因讒之曰
子胥爲強暴力諫願王少厚焉王曰寡人知之
未興師㑹魯使子貢聘於吳
十三年齊大夫陳成恒欲弑簡公隂憚髙國鮑
晏(晏嬰/鮑叔牙)故前興兵伐魯魯君憂之孔子患之召
門人而謂之曰諸侯有相伐者丘常恥之夫魯
父母之國也丘墓在焉今齊將伐之子無意一
出耶子路辭出孔子止之子張子石請行孔子
弗許子貢辭出孔子遣之子貢北之齊見成恒
(傳作田常/史記子貢)因謂曰夫魯者難伐之國而君伐過矣
成恒曰魯何難伐也子貢曰其城薄以卑其池
狹以淺其君愚而不仁大臣無用士惡甲兵不
可與戰君不若伐吳夫吳城厚而崇池廣以深
甲堅士選器飽弩勁又使明大夫守之此易邦
也成恒忿然作色曰子之所難人之所易子之
所易人之所難而以敎恒何也子貢曰臣聞君
三封而三不成者大臣有所不聽者也今君又
欲破魯以廣齊隳魯以自尊而君功不與焉是
君上驕(二字爲是子貢傳同/越絶驕字下有主心)下恣羣臣而求以成大事
難矣且夫上驕則犯(作恣者是/子貢傳犯)臣驕則爭此君上
於王有遽(主遽作郤郤與隙同/越絶及子貢傳皆王作)而下與大臣交爭如
此則君立於齊危於累卵故曰不如伐吳且吳
王剛猛而毅能行其令百姓習於戰守明於法
禁齊遇爲擒必矣今君悉四境之中出大臣以
環之人民外死大臣内空是君上無彊敵之臣
下無黔首之士孤主制齊者君也陳恒曰善雖
然吾兵已在魯之城下矣吾去之吳大臣將有
疑我之心爲之奈何子貢曰君按兵無伐請爲
君南見吳王請之救魯而伐齊君因以兵迎之
陳恒許諾子貢南見吳王謂吳王曰臣聞之王
者不絶丗而霸者無彊敵千鈞之重加銖而移
今萬乗之齊而私千乗之魯而與吳爭彊臣竊
爲君恐焉且夫救魯顯名也伐齊大利也義存
亡魯(字上有勇在二字爲是/越絶義字下有在字害)害暴齊而威強晉則王不
疑也吳王曰善雖然吾嘗與越戰棲之會稽入
臣於吳不卽誅之三年使歸夫越君賢主苦身
勞力夜以接日内飾其政外事諸侯必將有報
我之心子待我伐越而聽子子貢曰不可夫越
之彊不過於魯吳之彊不過於齊主以伐越而
不聽臣齊亦已私魯矣且畏小越而惡彊齊不
勇也見小利而忘大害不智也臣聞仁人不因
居(作困厄/越絶因居)以廣其德智者不棄時以舉其功王
者不絶世以立其義且夫畏越如此臣誠東見
越王使出師以從下吏吳王大恱子貢東見越
王王聞之除道郊迎身御至舎問曰此僻狹之
國蠻夷之民大夫何索然若不辱乃至於此子
貢曰君處故來(故來與下文弔字相應/處字不通越絶作弔君)越王勾踐再拜
稽首曰孤聞禍與福爲鄰今大夫之弔孤之福
矣孤敢不問其說子貢曰臣今者見吳王告以
救魯而伐齊其心畏越且夫無報人之志而使
人疑之拙也有報人之意而使人知之殆也事
未發而聞之(作先聞者是/子貢傳聞之)者危也三者舉事之大忌
也越王再拜曰孤少失前人内不自量與吳人
戰軍敗身辱遁逃上棲㑹稽下守海濱唯魚鼈
見矣(是見/國語作)今大夫辱弔而身見之又發玉聲以
敎孤孤頼天之賜也敢不承教子貢曰臣聞明
主任人不失其能直士舉賢不容於丗故臨財
分利則使仁渉患犯難則使勇用智圖國則使
賢正天下定諸侯則使聖兵強而不能行其威
勢在上位而不能施其政令於下者其君㡬乎
難矣臣竊自擇可與成功而至王者惟㡬乎(㡬/惟)
(惟臣㡬乎/乎越絶作其)今吳王有伐齊晉之志君無愛重器以
喜其心無惡卑辭以盡其禮而伐齊齊必戰不
勝君之福也彼戰而勝必以其兵臨晉騎士銳
兵弊乎齊重寳車騎羽毛盡乎晉則君制其餘
矣越王再拜曰昔者吳王分其民之衆以殘吾
國殺敗吾民鄙吾百姓夷吾宗廟國爲墟棘身
爲魚鼈(有餌字/國語鼈下)孤之怨吳深於骨髓而孤之事
吳如子之畏父弟之敬兄此孤之死言也今大
夫有賜故孤敢以報情(疑請者是/越絶作以)孤身不安重席
口不甞厚味目不視美色耳不聽雅音旣已三
年矣焦脣乾舌苦身勞力上事羣臣下養百姓
願一與吳交戰於天下平原之野正身臂(整襟交/越絶作)
(臂)而奮吳越之士繼踵連死肝腦塗地者孤之
願也思之三年不可得也今内量吾國不足以
傷吳外事諸侯而不能也願空國棄羣臣變容
貌易姓名執箕帚養牛馬以事之孤雖知要領
不屬手足異處四支布陳爲郷邑笑孤之意出
焉今大夫有賜存亡國舉(作興/國語舉)死人孤頼天賜
敢不待令乎子貢曰夫吳王爲人貪功名而不
知利害越王慥然避位子貢曰臣觀吳王爲數
戰伐士卒不恩(作息/國語㤙)大臣内引䜛人益衆夫子
胥爲人精誠中廉外明而知時不以身死隠君
之過正言以忠君直行以爲國其身死而不聽
太宰嚭爲人智而愚彊而弱巧言利辭以内其
身善爲詭詐以事其君知其前而不知其後順
君之過以安其私是殘國傷君之佞臣也越王
大恱子貢去越王送之金百鎰寳劒一良馬(貢/子)
(作矛/傳馬)二子貢不受至吳謂吳王曰臣以下吏之
言告於越王越王大恐曰昔者孤身不幸少失
前人内不自量抵罪於吳軍敗身辱逋逃出走
棲于會稽國爲墟莽身爲魚鼈(有餌字/越絶鼈下)頼大王
之賜使得奉爼豆修祭祀死且不敢忘何謀之
敢其志甚恐將使使者來謝於王子貢館五日
越使果來曰東海役臣勾踐之使者臣種敢修
下吏少聞於左右昔孤不幸少失前人内不自
量抵罪上國軍敗身辱逋逃會稽頼王賜得奉
祭祀死且不忘今竊聞大王興大義誅彊救弱
困暴齊而撫周室故使賤臣以奉前王所藏甲
二十領屈盧之矛歩光之劒以賀軍吏若將遂
大義弊邑雖小請悉四方之内士卒三千人以
從下吏請躬𬒳堅執銳以前受矢石君臣死無
所恨矣吳王大恱乃召子貢曰越使果來請出
士卒三千其君從之與寡人伐齊可乎子貢曰
不可夫空人之國悉人之衆又從其君不仁也
受幣許其師辭其君卽可吳王許諾子貢去晉
見定公曰臣聞慮不預定不可以應卒兵不預
辦不可以勝敵今吳齊將戰戰而不勝越亂之
必矣與戰而勝必以其兵臨晉君爲之奈何定
公曰何以待之子貢曰修兵伏卒(伏作休/子貢傳)以待之
晉君許之子貢返魯吳王果興九郡之兵將與
齊戰道出胥門因過姑胥之臺忽晝假寐於姑
胥之臺而得夢及寤而起其心恬然悵焉乃命
太宰嚭告曰寡人晝卧有夢覺而恬然悵焉請
占之得無所憂哉夢入章明宫見兩䥶(鬲屬/音歷)蒸
而不炊兩黑犬嘷以南嘷以北兩鋘(鋘山出金作/音吳刀名錕)
(切玉/刀可)殖吾宫牆流水湯湯(流貌/音商)越吾宫堂後房
皷震篋篋有鍜工前園横生梧桐子爲寡人占
之太宰嚭曰美哉王之興師伐齊也臣聞章者
徳鏘鏘也明者破敵聲聞功朗明也兩䥶蒸而
不炊者大王聖徳氣有餘也兩黑犬嘷以南嘷
以北者四夷已服朝諸侯也兩鋘殖宫牆者農
夫就成田夫耕也湯湯越宫堂者鄰國貢獻財
有餘也後房篋篋鼓震有鍜工者宫女恱樂琴
瑟和也前園横生梧桐者樂府皷聲也吳王大
恱而其心不已召王孫駱問曰寡人忽晝夢爲
予陳之王孫駱曰臣鄙淺於道不能博大今王
所夢臣不能占其有所知者東掖門亭長長城
公弟(作越公弟子/越絶長城公弟)公孫聖聖爲人少而好游長而
好學多見博觀知鬼神之情狀願王問之王乃
遣王孫駱往請公孫聖曰吳王晝卧姑胥之臺
忽然感夢覺而悵然使子占之急詣姑胥之臺
公孫聖伏地而泣有頃而起其妻從旁謂聖曰
子何性鄙希睹人主卒得急召涕泣如雨公孫
聖仰天歎曰悲哉非子所知也今日壬午時加
南方命屬上天不得逃亾非但自哀誠傷吳王
妻曰子以道自達於主有道當行上以諫王下
以約身今聞急召憂惑潰亂非賢人所宜公孫
聖曰愚哉女子之言也吾受道十年隱身避害
欲紹壽命不意卒得急召中世自棄故悲與子
相離耳遂去詣姑胥臺吳王曰寡人將北伐齊
魯道出胥門過姑胥之臺忽然晝夢子爲占之
其言吉凶公孫聖曰臣不言身名全言之必死
百叚於王前然忠臣不顧其軀乃仰天歎曰臣
聞好船者必溺好戰者必亡臣好直言不顧於
命願王圖之臣聞章者戰不勝敗走傽偟也明
者去昭昭就冥冥也入門見䥶蒸而不炊者大
王不得火食也兩黑犬嘷以南嘷以北者黑者
隂也北者匿也兩鋘殖宫牆者越軍入吳國伐
宗廟掘社稷也流水湯湯越宫堂者宫空虚也
後房鼓震篋篋者坐太息也前園横生梧桐者
梧桐心空不爲用器但爲盲僮(僮作當者是/越絶盲作甬)與死
人俱葬也願大王按兵修德無伐於齊則可銷
也遣下吏太宰嚭王孫駱解冠幘肉袒徒跣稽
首謝於勾踐國可安存也身可不死矣吳王聞
之索然作怒乃曰吾天之所生神之所使顧力
士石畨以鐡鎚擊殺之聖乃仰頭向天而言曰
吁嗟天知吾之寃乎忠而獲罪身死無辜以葬
我以爲直者不如相隨爲柱提我至深山後丗
相屬爲聲響於是吳三乃使門人提之蒸丘(蒸山/一名)
(縣西北三十里/又名陽山在吳)犲狼食汝肉野火燒汝骨東風數至
飛揚汝骸骨肉縻爛何能爲聲響哉太宰嚭趨
進曰賀大王喜災已滅矣因舉行觴兵可以行
吳王乃使太宰嚭爲右校司馬王孫駱爲左校
及從勾踐之師伐齊伍子胥聞之諫曰臣聞興
十萬之衆奉師千里百姓之費國家之出日數
千金不念士民之死而爭一日之勝臣以爲危
國亡身之甚且與賊居不知其禍外復求怨徼
幸他國猶治救瘑(疽瘡也/古禾切)疥而棄心腹之疾發當死
矣瘑疥皮膚之疾不足患也今齊陵遲千里之
外更歷楚趙之界齊爲疾其疥耳越之爲病乃
心腹也不發則傷動則有死願大王定越而後
圖齊臣之言决矣敢不盡忠臣今年老耳目不
聰以狂惑之心無能益國竊觀金匱第八其可
傷也吳王曰何謂也子胥曰今年七月辛亥平
旦大王以首事辛歲位也亥隂前之辰也合壬
子歲前合也利以行武武决勝矣然徳在合斗
擊丑丑辛之本也大吉爲白虎而臨辛功曹爲
太常所臨亥大吉得辛爲九醜又與白虎并重
有人若以此首事前雖小勝後必大敗天地行
殃禍不久矣吳王不聽遂九月使太宰嚭伐齊
軍臨北郊吳王謂嚭曰行矣無忘有功無赦有
罪愛民飬士視如赤子與智者謀與仁者友太
宰嚭受命遂行吳王召大夫被離問曰汝常與
子胥同心合志并慮一謀寡人興師伐齊子胥
獨何言焉被離曰子胥欲盡誠於前王自謂老
狂耳目不聰不知當丗之所行無益吳國王遂
伐齊齊與吳戰於艾陵(地/齊)之上齊師敗績吳王
旣勝乃使行人成好於齊曰吳王聞齊有沒水
之慮帥軍來觀而齊興師蒲草吳不知所安集
設陣爲備不意頗傷齊師願結和親而去齊王
曰寡人處此北邊無出境之謀今吳乃濟江淮
踰千里而來我壤土戮我衆庻頼上帝哀存國
猶不至顚隕王今讓以和親敢不如命吳齊遂
盟而去吳王還乃讓子胥曰吾前王履徳明達
於上帝垂功用力爲子西結彊讎於楚今前王
譬若農夫之艾(旗賈誼䇿若艾草菅並音刈/與刈同漢書項羽傳斬將艾)殺四方蓬蒿
以立名于荆蠻斯亦大夫之力今大夫昏耄而
不自安生變起詐怨惡而出出則罪吾士衆亂
吾法度欲以妖孽挫衂吾師頼天降哀齊師受
服寡人豈敢自歸其功乃前王之遺德神靈之
祐福也若子於吳則何力焉伍子胥攘臂大怒
釋劒而對曰昔吾前王有不庭之臣以能遂疑
計不䧟於大難今王播棄所患外不憂此孤僮
之謀非霸王之事天所未棄必趨其小喜而近
其大憂王若覺窹吳國世世存焉若不覺寤吳
國之命斯促矣貟不忍稱疾辟易乃見王之爲
擒貟誠前死掛(作抉/子胥傳)吾目於門以觀吳國之䘮
吳王不聽坐於殿上獨見四人向庭相背而倚
王怪而視之羣臣問曰王何所見王曰吾見四
人相背而倚聞人言則四分走矣子胥曰如王
言將失衆矣吳王怒曰子言不祥子胥曰非惟
不祥王亦亡矣後五日吳王復坐殿上望見兩
人相對北向人殺南向人王問羣臣見乎曰無
所見子胥曰王何見王曰前日所見四人今日
又見二人相對北向人殺南向人子胥曰臣聞
四人走叛也北向殺南向臣殺君也王不應吳
王置酒文䑓之上羣臣悉在太宰嚭執政越王
侍坐子胥在焉王曰寡人聞之君不賤有功之
臣父不憎有力之子今太宰嚭爲寡人有功吾
將爵之上賞越王慈仁忠信以孝事於寡人吾
將復增其國以還助伐之功於衆大夫如何羣
臣賀曰大王躬行至徳虚心養士羣臣並進見
難爭死名號顯著威震四海有功蒙賞亡國復
存霸功王事咸被羣臣於是子胥據地垂涕曰
於乎哀哉遭此默默忠臣掩口䜛夫在側政敗
道壊謟䛕無極邪說僞辭以曲爲直舎䜛攻忠
將滅吳國宗廟旣夷社稷不食城郭丘墟殿生
荆棘吳王大怒曰老臣多詐爲吳妖孽乃欲專
權擅威獨傾吾國寡人以前王之故未忍行法
今退自計無沮吳謀子胥曰今臣不忠不信不
得爲前王之臣臣不敢愛身恐吾國之亡矣昔
者桀殺關龍逢紂殺王子比干今大王誅臣參
於桀紂大王勉之臣請辭矣子胥歸謂𬒳離曰
吾貫弓接矢於鄭楚之界越渡江淮自致於斯
前王聽從吾計破楚見凌之讎欲報前王之恩
而至於此吾非自惜禍將及汝被離曰未諫不
聽自殺何益何如亾乎子胥曰亾臣安往吳王
聞子胥之怨恨也乃使人賜屬鏤之劒(鏤力俱切/屬鏤劒名)
(侯切/又力)子胥受劒徒跣褰裳下堂中庭仰天呼怨
曰吾始爲汝父忠臣立吳設謀破楚南服勁越
威加諸侯有霸王之功今汝不用吾言反賜我
劒吾今日死吳宫爲墟庭生蔓草越人掘汝社
稷安忘我乎昔前王不欲立汝我以死爭之卒
得汝之願公子多怨於我我徒有功於吳今乃
忘我定國之恩反賜我死豈不謬哉吳王聞之
大怒曰汝不忠信爲寡人使齊託汝子於齊鮑
氏有我外之心急令自裁孤不使汝得有所見
子胥把劒仰天歎曰自我死後後世必以我爲
忠上配夏殷之世亦得與龍逄比干爲友遂伏
劒而死(年此書載其事於十三年或者子胥十二年使齊十三年/左傳哀公十一年呉王賜子胥屬鏤以死是爲夫差十二)
(連書之耳/反役左氏)吳王乃取子胥屍盛以䲭夷之器(盛以鴟/子胥傳)
(爲鴟夷鴟夷榼形/夷革應劭曰取馬革)投之於江中言曰胥汝一死之
後何能有知卽斷其頭置髙樓上謂之曰日月
炙汝肉飄風飄汝眼炎光燒汝骨魚鼈食汝肉
汝骨變形灰有何所見乃棄其軀投之江中子
胥因隨流揚波依潮來往蕩激崩岸於是吳王
謂𬒳離曰汝嘗與子胥論寡人之短乃髠被離
而刑之王孫駱聞之不朝王召而問曰子何非
寡人而不朝乎駱曰臣恐耳曰子以我殺子胥
爲重乎駱曰大王氣髙子胥位下王誅之臣命
何異於子胥臣以是恐也王曰非聽宰嚭以殺
子胥胥圖寡人也駱曰臣聞人君者必有敢諫
之臣在上位者必有敢言之交夫子胥先王之
老臣也不忠不信不得爲前王臣吳王中心悷
然悔殺子胥豈非宰嚭之讒子胥而欲殺之駱
曰不可王若殺嚭此爲二子胥也於是不誅
十四年夫差旣殺子胥連年不熟民多怨恨吳
王復伐齊闕(泉是也國語解闕穿也/闕義與掘同左傳闕地及)爲闌溝於商魯之
間北屬蘄(沂者是/國語作)西屬濟欲與魯晉合攻於黄池
之上恐羣臣復諫乃令國中曰寡人伐齊有敢
諫者死太子友知子胥忠而不用太宰嚭佞而
專政欲切言之恐罹尤也乃以諷諫激於王清
旦懐丸持彈從後園而來衣袷(洽沾也/祫當作)履濡王怪
而問之曰子何爲袷衣濡履體如斯也太子友
曰適游後園聞秋蜩之聲往而觀之夫秋蟬登
髙樹飮清露随風撝撓長吟悲鳴自以爲安不
知螳蜋超枝縁條曵腰聳距而稷其形夫螳蜋
翕心而進志在有利不知黄雀盈緑林徘徊枝
隂􁫛􁫜㣲進欲啄螳蜋夫黄雀但知伺螳蜋之
有味不知臣挾彈危擲蹭蹬飛丸而集其背今
臣但虚心志在黄雀不知空埳其旁闇忽埳中
䧟於深井臣故袷體濡履㡬爲大王取笑王曰
天下之愚莫過於斯但貪前利不覩後患太子
曰天下之愚復有甚者魯承周公之末有孔子
之教守仁抱德無欲於鄰國而齊舉兵伐之不
愛民命惟有所獲夫齊徒舉而伐魯不知吳悉
境内之士盡府庫之財暴師千里而攻之夫吳
徒知踰境征伐非吾之國不知越王將選死士
出三江之口(十里分流東北入海者爲婁江東南流者爲東江併/三江一說松江錢塘浦陽江也吳郡賦註松江下七)
(江口即范蠡乗舟所出之地/松江爲三江今其地亦名三)入五湖之中(湖梅梁湖金鼎湖也韋/五湖一說貢湖逰湖胥)
(虞翻云太湖之水通五道謂之五湖/昭曰胥湖蠡湖洮湖滆湖就太湖而五)屠我吳國滅我吳宫
天下之危莫過於斯也吳王不聽太子之諫遂
北伐齊越王聞吳王伐齊使范蠡洩庸率師屯
海通江以絶吳路敗太子友於始熊夷(國語敗王/始當作姑)
(解姑熊夷吳郊也/子友於姑熊夷韋昭)通江淮轉襲吳遂入吳國燒姑
胥臺徙其大舟(舟也/即餘皇)吳敗齊師於艾陵之上還師
臨晉與定公爭長未合邊候吳王夫差大懼合
諸侯謀曰吾道遼逺無㑹前進孰利王孫駱曰
不如前進則執諸侯之柄以求其志請王屬士
以明其令勸之以高位辱之以不從令各盡其
死夫差昏秣馬食(飼/音)士服兵被甲勒馬衘枚出
火於造闇行而進吳師皆文犀長盾扁諸之劒
(餘鑄得三千並號扁諸之劒/闔廬既鑄成干將莫耶二劒)方陣而行中校之軍皆白
裳白髦素甲素羽之矰(曰矢名/短矢韋昭)望之若荼(而眡之/周禮望)
(荼箋荼英荼也孔氏曰荼是茅草秀出之穂英是白貌/欲其荼白也註韋革逺眡之當如茅莠之色詩有女如)王親秉鉞
戴旗以陣而立左軍皆赤裳赤髦丹甲朱羽之
矰望之若火右軍皆玄裳玄輿黑甲烏羽之矰
望之如墨帶甲三萬六千鷄鳴而定陣去晉軍
一里天尚未明王乃親鳴金鼓三軍譁吟以振
其旅其聲動天徙地晉大驚不出反距堅壘乃
令童褐請軍(大夫司馬演也請問也/國語作董褐請事董褐晉)曰兩軍邊(作偃/國語)
兵接好日中無期今大國越次而造弊邑之軍
壘敢請辭故(先期亂次之故/國語辭作亂謂)吳王親對曰天子有命
周室卑弱約諸侯貢獻莫入王府上帝鬼神而
不可以告無姬姓之所振懼遣使來告冠蓋不
絶於道始周依負於晉故忽於夷狄㑹晉今反
叛如斯吾是以蒲服就君(救之檀弓作扶服其義皆同言/史記范睢傳膝行蒲服詩匍匐)
(也/盡力)不肯長弟徒以爭彊孤進不敢去君不命
長爲諸侯笑孤之事君决(疑衍/决字)在今日不得事
君命(作亦/命字當)在今日矣敢煩使者往來孤躬親聽
命於藩籬之外童褐將還吳王躡左足與褐决
矣及報與諸侯大夫列坐於晉定公前旣以通
命乃告趙鞅曰臣觀吳王之色類有大憂小則
嬖妾嫡子死否則吳國有難大則越人入不得
還也其意有愁毒之憂進退輕難不可與戰主
君宜許之以前期無以爭行而危國也然不可
徒許必明其信趙鞅許諾入謁定公曰姬姓於
周吳爲先老可長以盡國禮定公許諾命童褐
復命於是吳王愧晉之義乃退幕而㑹二國君
臣並在吳王稱公前(下有㰱字/國語前字)晉侯次之羣臣畢盟
吳旣長晉而還未踰於黄池越聞吳王乆留未
歸乃悉士衆將踰章山(郡竟陵縣東北今荆門長林縣/章山即禹貢所謂内方在江夏)濟三
江而欲伐之吳又恐齊宋之爲害乃命王孫駱
告勞于周曰昔楚不承供貢辟逺兄弟之國吾
前君闔閭不忍其惡帶劒挺鈹與楚昭王相逐
於中原天舎其忠(作衷/國語)楚師敗績今齊不賢(語/國)
(鍳/作)於楚又不恭王命以逺辟兄弟之國夫差不
忍其惡被甲帶劒徑至艾陵天福於吳齊師還
鋒而退夫差豈敢自多其功是文武之徳所祐
助時歸吳不熟於歲遂縁江泝淮(下泝逆流而上/縁當作沿順流而)開
溝深水出於商魯之間而歸告於天子執事周
王答曰伯父令子來乎盟國一人則依矣余實
嘉之伯父若能輔余一人則兼受永福周室何
憂焉乃賜弓弩王阼以増號謚(小異惟太子友之諌國/已上所記與國語大同)
(載/語不)吳王還歸自池(有黃字/池字上當)息民散兵
二十年越王興師伐吳吳與越戰於檇李吳師
大敗軍散死者不可勝計越追破吳吳王困急
使王孫駱稽首請成如越之來也越王對曰昔
天以越賜吳吳不受也今天以吳賜越其可逆
乎吾請獻勾甬東之地(甬東會稽句章縣東海中洲也今/勾句章甬甬江東東境也杜預曰)
(勾又九具切/鄞縣境句音)吾與君爲二君乎吳王曰吾之在周
禮前王一飯如越王不忘周室之義而使爲附
邑亦寡人之願也行人請成列國之義惟君王
有意焉大夫種曰吳爲無道今幸擒之願王制
其命越王曰吾將殘汝社稷夷汝宗廟吳王黙
然請成七反越王不聽
二十三年十月越王復伐吳(一再伐吳二十年越圍吳/魯哀公十二年十七年越)
(書越復伐吳乃哀公十九年也傳止云侵楚誤吳杜預解誤吳使不/皆夫差十四年十八年二十一年事此書皆不載史於夫差二十年)
(哀公二十二年傳書越滅吳之歲也/爲備初無伐吳事此云越復伐呉即)吳國困不戰士卒分散
城門不守遂屠吳吳王率羣臣遁去晝馳夜走
三日三夕達於秦餘杭山(别名/即陽山)胷中愁憂目視茫
茫行歩猖狂腹餒口飢顧得生稻而食之伏地
而飮水顧左右曰此何名也對曰是生稻也吳
王曰是公孫聖所言不得火食走傽偟也王孫
駱曰飽食而去前有胥山(取于胥尸浮之江中吳人憐之爲/在吳縣西四十里子胥傳云吳王)
(胥山寰宇記亦同/世祠於江上因命曰)西坂中可以匿止王行有頃因得
生瓜已熟吳王掇而食之謂左右曰何冬而生
瓜近道人不食何也左右曰謂糞種之物人不
食也吳王曰何謂糞種左右曰盛夏之時人食
生瓜起居道旁子復生秋霜惡之故不食吳王
歎曰子胥所謂旦食者也謂太宰嚭曰吾戮公
孫聖投胥山之巔吾以畏責天下之慙吾足不
能進心不能往太宰嚭曰死與生敗與成故有
避乎王曰然曽無所知乎子試前呼之聖在當
卽有應吳王止秦餘杭山呼曰公孫聖三反呼
聖從山中應曰公孫聖三呼三應吳王仰天呼
曰寡人豈可返乎寡人丗丗得聖也(事字越絶云/得字下當有)
(誠世世相事/今寡人得邦)湏臾越兵至三圍吳范蠡在中行左手
提鼔右手操𫀆而鼔之吳王書其矢而射種蠡
之軍辭曰吾聞狡兎以死良犬就烹敵國如滅
謀臣必亡今吳病矣大夫何慮乎大夫種相國
蠡急而攻大夫種書矢射之曰上天蒼蒼若存
若亾越君勾踐下臣種敢言之昔天以越賜吳
吳不肯受是天所反勾踐敬天而功旣得返國
今上天報越之功敬而受之不敢忘也且吳有
大過六以至于亾王知之乎有忠臣伍子胥忠
諫而身死大過一也公孫聖直說而無功大過
二也太宰嚭愚而佞言輕而讒䛕妄語恣口聽
而用之大過三也夫齊晉無返逆行無僣侈之
過而吳伐二國辱君臣毁社稷大過四也且吳
與越同音共律上合星宿下共一理而吳侵伐
大過五也昔越親戕吳之前王罪莫大焉而幸
伐之不從天命而棄其仇後爲大患大過六也
(則幸矣越欲責吳若曰囚辱吾君與君夫人使莝芻養馬給水除糞/徐天祜曰夫差惑於宰嚭之言忘父之讎釋越不誅爲不孝然在越)
(以吳赦越為大過種也無乃失辭乎/猶為有辭今而曰越之罪莫大焉而)越王謹上刻青天敢不
如命大天種謂越君曰中冬氣定天將殺戮不
行天殺反受其殃越王敬拜曰諾今圖吳王將
爲何如大夫種曰君𬒳五勝之衣帶歩光之劒
仗屈盧之矛瞋目大言以執之越王曰諾乃如
大夫種辭吳王曰誠以今日聞命言有頃吳王
不自殺越王復使謂曰何王之忍辱厚耻也世
無萬歲之君死生一也今子尚有遺榮何必使
吾師衆加刃於王吳王仍未肯自殺勾踐謂種
蠡曰二子何不誅之種蠡曰臣人臣之位不敢
加誅於人主願主急而命之天誅當行不可乆
留越王復瞋目怒曰死者人之所惡惡者無罪
於天不負於人今君抱六過之罪不知愧辱而
欲求生豈不鄙哉吳王乃太息四顧而望言曰
諾乃引劒而伏之死越王謂太宰嚭曰子爲臣
不忠無信亡國滅君乃誅嚭并妻子(誅太宰嚭越世家亦/吳世家曰越王滅吳)
(嚭亦同時就誅矣徐天祜曰愚按越滅吳之後二年是爲哀公二十四年/曰越王乃葬吳王而誅太宰嚭此書又云并誅其妻子則吳王之自殺也)
(之亡也嚭遂臣越夫固無恙也史世家及此書所載何其與左氏相戾也/公如越將妻公而多與之地季孫懼使因太宰嚭而納賂焉乃止然則吳)
(其實嘗私越而不以其不忠為罪耶漢丁公之戮可以教天下之為人臣/且嚭貪而佞至於亡國喪君死有餘戮越人既生之又從而信任之豈以)
(乎失刑矣/者越於是)吳王臨欲伏劒顧謂左右曰吾生旣慙
死亦愧矣使死者有知吾羞前君地下不忍覩
忠臣伍子胥及公孫聖使其無知吾負於生死
必連繴(上有結字/國語組字)組以罩吾目恐其不蔽願復重
羅繡三幅以爲掩明生不昭我死勿見我形吾
何可哉越王乃葬吳王以禮於秦餘杭山卑猶
(亭名卑猶位三字共爲地名吳地記曰徐杭山一名卑猶山是也/越絶曰夫差冡在猶亭西卑猶位近太湖去縣十七里索隠曰猶亭)越
王使軍士集于我戎之功人一隰(作累/越絶隰)土以葬
之宰嚭亦葬卑猶之旁(太宰嚭曰殺太宰嚭逄同與其妻子/越絶言宰嚭之死者五曰擒夫差殺)
(其妻子又曰三臺者嚭妻子死所也常疑越絶書非子貢作特後人托/曰殺夫差而戮其相曰殺太宰嚭戮其妻子曰禽夫差而戮太宰嚭與)
(出存魯亂齊破吳彊晉霸越是也斯言也乃後之人多其功是非子貢/名耳何以知其非子貢作越絶内傳於說陳成恒之事終之曰子貢一)
(而免前既備論之矣此書謂亦葬卑猶之旁豈其後嚭死於越而返葬/之言也且他文亦不類或者所載未必盡實宰嚭得保首領以沒蓋幸)
(嚭冡何也/於吳耶然吳時諸冡墓如巫臣要離干將之類皆具載圖志獨不及宰)
吳越春秋夫差内傳第五
吳越春秋越王無余外傳第六
　　　　　　　　　後　漢　趙　瞱　撰
越之前君無余者(也初受封於越越舊經作無餘/無余禹之六世孫少康之庶子)夏禹
之末封也禹父鯀者帝顓頊之後(顓頊之子字熈連/帝王世紀曰鯀帝)
(以鯀為顓頊子漢律歷志則曰顓頊五世而生鯀通鑑外紀從之古史/山易曰鯀封於崇故國語謂之崇伯鯀史記曰鯀之父帝顓頊世本亦)
(近得之此書以爲顓頊之後曰後者可以通子孫言之也/曰太史公以鯀爲顓頊之子其世太廹班同以為五世孫)鯀娶於
有莘氏之女名曰女嬉年壯未孳嬉於砥山得
薏苡而吞之意若爲人所感因而姙孕剖脅而
産髙密(禹所封國世紀曰鯀妻脩已見流星貫昴夢接意感又吞/世本曰鯀娶有辛氏女謂之女志是生髙密宋忠曰髙密)
(之名孔安國謂禹爲名張晏謂禹爲字今並存之/神珠薏苡而生禹名文命字密史記以文命爲禹)家于西羗地
曰石紐石紐在蜀西川也(郡人相傳禹以六月六日生/在茂州石泉縣其地有禹廟)
(註縣有石紐鄉禹所生也廣柔即今石泉軍/元和郡縣志禹汝山廣柔人生於石紐村水經)帝堯之時遭洪
水滔滔天下沉漬九州閼塞四瀆壅閉帝乃憂
中國之不康悼黎元之罹咎乃命四嶽乃舉賢
良將任治水自中國至于條方莫薦人帝靡所
任四嶽乃舉鯀而薦之於堯帝曰鯀負命毁族
不可(負音佩違也鯀性狠戾違負教命毁敗善類不可用也/尚書堯典作方命圯族史記堯本紀作負命毁族正義曰)四
嶽曰等之羣臣未有如鯀者堯用治水受命九
載功不成帝怒曰朕知不能也乃更求之得舜
使攝行天子之政巡狩觀鯀之治水無有形狀
乃殛鯀于羽山(縣南今海州朐山縣/地志在東海郡祝其)鯀投于水化爲黃
能(熊/或作)因爲羽淵之神(寢門子産曰昔堯殛鯀於羽山其神化/左傳昭公七年晋侯有疾夢黄熊入於)
(足鼈也按說文及字林皆云能熊屬足似鹿然則能旣熊屬又爲鼈類/爲黄熊以入于羽淵杜預解熊音雄獸名亦作能如字一音奴來切三)
(熊白及鼈爲膳豈鯀化爲二物乎/作能者勝也東海人祭禹廟不用)舜與四嶽舉鯀之子髙密
四嶽謂禹曰舜以治水無功舉爾嗣考之勲禹
曰俞小子敢悉考績以統天意惟委(有任字/委字下當)而
已禹傷父功不成循江泝河盡濟甄(曁字之誤/甄字不通疑)淮
乃勞身焦思以行七年聞樂不聽過門不入冠
挂不顧履遺不躡功未及成愁然沉思乃案黃
帝中經曆蓋聖人所記曰在于九山東南天柱
號曰宛委(五里一名玉笥山/在㑹稽縣東南十)赤帝在闕其巖之巔承
以文玉覆以磐石其書金簡青玉爲字編以白
銀皆瑑其文禹乃東巡登衡嶽血白馬以祭不
幸所求禹乃登山仰天而嘯因夢見赤繡衣男
子自稱玄夷蒼水使者聞帝使文命于斯故來
候之非厥歲月将告以期無爲戲吟故倚歌覆
釡之山(作釜史黄帝本紀曰合符釜山索隱以爲合諸侯符契圭璋/輿地志㑹稽山有石狀如覆鬴謂之覆鬴山一名釡山鬴亦)
(縣北三里非此之釡山也/而朝之於釡山在嬀州懐戎)東顧謂禹曰欲得我山神
書者齋於黃帝巖嶽之下三月庚子登山發石
金簡之書存矣禹退又齋三月庚子登宛委山
發金簡之書案金簡玉字得通水之理(禹未嘗兩/徐天祐曰)
(禹治水時未嘗親至南方故也孟子曰禹八年于外而禹貢云作十有/至越其至越在㑹計之時非治水時也禹貢記南方山川多與今不合)
(三年而八州平是十二年而八州平十三年而兖州平兖州平在舜受/三載乃同或者以爲比禹治水之年通鯀九載言之也馬融曰禹治水)
(及成乃東巡登宛委發金簡之書得通水之理使禹之治水七年而後/終之年然則禹之成功不過三四年間耳此書謂勞身焦思七年功未)
(脱乎諸若此類蓋傳疑尚矣/得神書始知通水之理不已)復返歸嶽乗四載(乗船泥行乗橇/陸行乗車水行)
(蕝捲丘遥切/山行乗攆橇音)以行川始於霍山(岱衡與霍皆一山二名/南嶽衡山又名霍山泰與)徊
集五嶽詩云信彼南山惟禹甸之遂巡行四瀆
與益䕫共謀行到名山大澤召其神而問之山
川脉理金玉所有鳥獸昆蟲之類及八方之民
俗殊國異域土地里數使益䟽而記之故名之
曰山海經禹三十未娶行到塗山(縣西北四十五里蘇/㑹稽志塗山在山隂)
(氏昭公四年傳穆有塗山之㑹哀公七年傳禹合諸侯于塗山杜預觧/鶚演義塗山有四一㑹稽二渝州巴南舊江州三濠州四當塗縣按左)
(法復㑹于是山然則禹與穆王皆嘗㑹諸侯於塗山矣然非必皆壽春/並云在壽春東北説者曰今濠州也栁宗元塗山銘序曰周穆遐追遺)
(廟塗君祠廟銘存焉常璩庾仲雍並言禹娶於此越絶等書乃云禹娶/也若禹之所娶則未詳何地水經注江州縣水北岸有塗山南有夏禹)
(蓋㑹稽實禹㑹侯計功之地非所娶之國下文兼載白狐九尾之異尤/一㑹稽塗山應劭曰在永興北永興今蕭山縣也又與郡志所載不同)
(疑/爲可)恐時之暮失其度制乃辭云吾娶也必有應
矣乃有白狐九尾造於禹禹曰白者吾之服也
其九尾者王之證也塗山之歌曰綏綏白狐九
尾痝痝我家嘉夷來賔爲王成家成室我造彼
昌天人之際於兹則行明矣哉禹因娶塗山謂
之女嬌取辛壬癸甲(私害公自辛至甲四日復往治水/吕氏春秋曰禹娶塗山氏女不以)禹行
十月女嬌生子啓啓生不見父晝夕􁀾􁀾啼泣
禹行使大章歩東西竪亥度南北(步自東極至于西/淮南子禹使太章)
(慎曰太章竪亥善行人皆禹臣/垂竪亥歩自南極盡於北垂許)暢八極之廣旋天地之數
禹濟江南省水理黃龍負舟舟中人怖駭禹乃
啞(卦笑言啞啞音同/烏格切笑聲易震)然而笑曰我受命於天竭力以
勞萬民生性也死命也爾何爲者顔色不變謂
舟人曰此天所以爲我用龍曵尾舎舟而去南
到計於蒼梧(於九疑今九疑山在道州寕逺縣南六十里亦名/檀弓舜葬于蒼梧之野史記舜死於蒼梧之野葬)
(山/蒼梧)而見縛人禹捬其背而哭益曰斯人犯法
自合如此哭之何也禹曰天下有道民不罹辜
天下無道罪及善人吾聞一男不耕有受其飢
一女不桑有受其寒吾爲帝統治水土調民安
居使得其所今乃罹法如斯此吾得薄不能化
民證也故哭之悲耳於是周行㝢内東造絶迹
西延積石(西南今鄯州龍支縣界/地志在金城郡河關縣)南踰赤㟁(白石山名廣陽/水經新安縣南)
(赤㟁水/山水曰)北過寒谷(居之吹律而温氣至左思賦寒谷豊黍吹律以/劉向别録燕有黍谷地羙而寒不生五穀鄒子)
(之/煖)徊崑崙(圃一名閬風上曰層城一名天庭地理志在臨羗西即/崑崙説曰崑崙之山三級下曰樊桐一名板松中曰玄)
(所出/河源)察六扈脉地理名金石寫流沙於西隅(理/地)
(西八十里其沙隨風流行故曰流沙/志流沙在居延西北柱佑曰在沙州)决弱水於北漢(在張液郡刪/地理志弱水)
(投之則委靡墊没及底而後止故曰弱/丹縣柳宗元曰水散渙無力不能負芥)青泉赤淵分入洞穴
通江東流至於碣石(縣西南今平州之南/地志在北平郡驪戎)䟽九河於涽
淵開五水於東北鑿龍門(今河中府龍門縣/地志在馮翊夏陽縣)闢伊
闕(對望之若闕伊水歴其間北流故曰伊闕/在洛陽西南五十里禹䟽以通水兩山相)平易相土觀地
分州殊方各進有所納貢民去崎嶇歸於中國
堯曰俞以固冀於此乃號禹曰伯禹官曰司空
賜姓姒氏領統州伯以巡十二部堯崩禹服三
年之䘮如䘮考妣晝哭夜泣氣不屬聲堯禪位
于舜舜薦大禹改官司徒内輔虞位外行九伯
舜崩禪位命禹禹服三年形體枯槁面目黎黒
讓位啇均退處陽山之南(潁川陽城是也/史記註劉熈曰今)隂阿之
北萬民不附啇均追就禹之所狀若驚鳥揚天
駭魚入淵晝歌夜吟登高號呼曰禹棄我如何
所戴禹三年服畢哀民不得已卽天子之位三
載考功五年政定周行天下歸還大越登茅山
(志㑹稽山本名茅山一名苖山/史記註禹到大越上苖山十道)以朝四方羣臣觀示中州諸
侯防風後至斬以示衆示天下悉屬禹也乃大
㑹計治國之道内美釡山州慎(作鎭/慎當)之功外
演聖德以應天心遂更名茅山曰㑹稽之山因
傳國政休養萬民國號曰夏后封有功爵有德
惡無細而不誅功無微而不賞天下喁喁若兒
思母子歸父而留越恐羣臣不從言曰吾聞食
其實者不傷其枝飲其氷者不濁其流吾獲覆
釡之書得以除天下之災令民歸於里閭其德
彰彰若斯豈可忘乎乃納言聽諌安民治室居
靡山伐木爲邑畫作印横木爲門調權衡平斗
斛造井示民以爲法度鳯凰棲於樹鸞鳥巢於
側麒麟歩於庭百鳥佃於澤遂已耆艾将老歎
曰吾晏歲年暮壽將盡矣止絶斯矣命羣臣曰
吾百世之後葬我㑹稽之山葦椁桐棺(葬㑹稽衣/墨子曰禹)
(棺三寸/裘三領桐)穿壙七尺下無及泉墳高三尺土階三
等葬之後曰無改畝以爲居之者樂爲之者苦
禹崩之後衆瑞並去天美禹德而勞其功使百
鳥還爲民田大小有差進退有行一盛一衰往
來有常禹崩傳位與益益服三年思禹未嘗不
言喪畢益避禹之子啓於箕山之陽(曰嵩髙之北/史記註劉熈)諸
侯去益而朝啓曰吾君帝禹子也啓遂卽天子
之位治國於夏遵禹貢之羙悉九州之土以種
五榖累歲不絶啓使使以歲時春秋而祭禹以
越立宗廟於南山之上禹以下六世而得帝少
康少康恐禹祭之絶祀乃封其庻子於越號曰
無余余始受封人民山居雖有鳥田之利(山上有/地理志)
(經註鳥爲之耘春㧞草根秋啄其穢/禹井禹祠相傳下有羣鳥耘田也水)租貢纔給宗廟祭祀
之費乃復隨陵陸而耕種或逐禽鹿而給食無
余質朴不設宫室之飾從民所居春秋祠禹墓
於㑹稽(在㑹稽山上/皇覧曰禹冢)無余傳世十餘末君微劣不
能自立轉從衆庻爲編户之民禹祀斷絶十有
餘歲有人生而言語其語曰鳥禽呼嚥喋嚥喋
指天向禹墓曰我是無余君之苗未我方修前
君祭祀復我禹墓之祀爲民請福於天以通鬼
神之道衆民悅喜皆助奉禹祭四時致貢因共
封立以承越君之後復夏王之祭安集鳥田之
瑞以爲百姓請命自後稍有君臣之義號曰無
壬壬生無䁺䁺專心守國不失上天之命無䁺
卒或爲夫譚夫譚生元常(作允/元當)常立當吴王壽
夢諸樊闔閭之時越之興霸自元常矣(十餘世至/越世家二)
(敬王元年壬午凡一千五百六十一年吳之伐越見春秋昭公三十二/於允常髙氏越史曰夏自少康至桀凡十二世按少康元年壬午至周)
(越之傳國至於允常何止二十餘世耶/年敬王十年也至是一千五百七十年矣)
吳越春秋越王無余外傳第六
吳越春秋勾踐入臣外傳第七
越王勾踐五年五月與大夫種范蠡(解范蠡楚三尸/吕氏春秋髙誘)
(之鄒人蓋鄒爲楚所并爾又太史公素王妙論曰范蠡本南陽人列仙/人也字少伯大夫種姓文氏字㑹楚之鄒人按鄒本邾子之國此云楚)
(按大夫官名如以爲姓也則大夫逢同大夫臯如等豈皆其姓耶/傳云徐人索隱曰大夫官種名也一云大夫姓猶司馬司空之此今)入
臣於吳羣臣皆送至浙江之上臨水祖道(行也/祖餞)
軍陣固陵(浙江之濵言可以固守謂之固陵今之西陵也即今西興/范蠡敎兵城也水經註浙江又逕固陵城北昔范蠡築城於)
大夫文種前爲祝其詞曰皇天祐助前沉後揚
禍爲德根憂爲福堂威人者滅服從者昌王雖
牽致其後無殃君臣生離感動上皇衆夫哀悲
莫不感傷臣請薦脯行酒二觴越王仰天太息
舉杯垂涕默無所言種復前祝曰大王德壽無
疆無極乾坤受靈神祇輔翼我王厚之祉祐在
側徳銷百殃利受其福去彼吳庭來歸越國觴
酒旣升請稱萬歲越王曰孤承前王餘德守國
於邊幸蒙諸大夫之謀遂保前王丘墓今遭辱
耻爲天下笑將孤之罪耶諸大夫之責也吾不
知其咎願二三子論其意大夫扶同(逄同/史記作)曰何
言之鄙也昔湯繫於夏臺(夏臺索隱夏臺獄名夏曰均臺/史夏紀桀曰吾悔不遂殺湯於)
(地在陽翟/皇甫謐云)伊尹不離其側文王囚於石室(湯隂有羑里/地理志河内)
(疑卽所囚之室也羑音酉/城西伯所拘處此云石室)太公不棄其國興衰在天存亡
繫於人湯改儀而媚於桀文王服從而幸於紂
夏殷恃力而虐二聖兩君屈已以得天道故湯
王不以窮自傷周文不以困爲病越王曰昔堯
任舜禹而天下治雖有洪水之害不爲人灾變
異不及於民豈况於人君乎大夫苦成曰不如
君王之言天有曆數德有薄厚黃帝不讓堯傳
天子三王臣弑其君五霸子弑其父德有廣狹
氣有高下今之世猶人之市置貨以設詐抱謀
以待敵不幸䧟厄求伸而已大王不覽於斯而
懷喜怒越王曰任人者不辱身自用者危其國
大夫皆前圖未然之端傾敵破讎坐招泰山之
福今寡人守窮若斯而云湯文困厄後必霸何
言之違禮儀夫君子爭寸隂而棄珠玉今寡人
冀得免於軍旅之憂而復反係獲(作於/獲當)敵人之
手身爲傭隷妻爲僕妾往而不返客死敵國若
䰟魄有(有知字/此下當)愧於前君其無知體骨棄捐何大
夫之言不合於寡人之意於是大夫種范蠡曰
聞古人曰居不幽志不廣形不愁思不逺聖王
賢主皆遇困厄之難蒙不赦之恥身拘而名尊
軀辱而聲榮處卑而不以爲惡居危而不以爲
薄五帝德厚而(作無/而當)窮厄之恨然尚有泛濫之
憂(有闕文/此下疑)三守暴困之辱不離三獄之囚泣涕而
受冤行哭而爲隷演易作卦(拘而演周易/司馬遷書西伯)天道祐
之時過於期否終則泰諸侯並救王命見符朱
鬛玄狐(十鎰求天下珍物以免君之罪於是得犬戎氏文馬豪毛/太公六韜曰啇王拘周伯昌扵羑里太公與散宜生以金)
(乗玄玉百㲄大貝百朋玄豹黄熊青犴白虎文皮千合獻紂以免西/朱鬛目如黄金名雞斯之乗又淮南子曰散宜生以千金得騶虞之)
(玄狐當作玄豹/伯羑里之囚此云)輔臣結髮拆獄破械反國修德遂
討其讎擢假海内若覆手背天下宗之功垂萬
世大王屈厄臣誠盡謀夫截骨之劒無削剟之
利臽鐡之矛無分髮之便建䇿之士無暴興之
說今臣遂天文案墜籍二氣共萌存亡異處彼
興則我辱我霸則彼亡二國爭道未知所就君
王之危天道之數何必自傷哉夫吉者凶之門
福者禍之根今大王雖在危困之際孰知其非
暢達之兆哉大夫計􁞰(於㑹稽之上乃用范蠡計然註徐廣/越絶􁞰作倪史貨殖傳越王勾踐困)
(丘濮上人姓辛氏字文子其先晋國亡公子也南游於越范蠡師事之蔡/曰計然者范蠡之師也名研故諺曰研桑心筭裴駰案范子曰計然者葵)
(表計然列在第四倪與研聲相近而相亂耳/謨曰蠡所著書名計然蓋非也漢書古今人)曰今君王國於㑹
稽窮於入吳言悲辭苦羣臣泣之雖則恨悷之
心莫不感動而君王何爲謾辭譁說用而相欺
臣誠不取越王曰寡人将去入吳以國累諸侯
大夫願各自述吾将屬焉大夫臯如曰臣聞大
夫種忠而善慮民親其知士樂爲用今委國一
人其道必守何順心佛命羣臣(仔肩音弼註亦作大言/佛符勿切大也詩佛時)
(所欲大命群臣也/一人足矣何必從心)大夫曵庸(國語作舌庸/左傳作后庸)曰大夫文種
者國之梁棟君之爪牙夫驥不可與匹馳日月
不可並照君王委國於種則萬綱千紀無不舉
者越王曰夫國者前王之國孤力弱勢劣不能
遵守社稷奉承宗廟吾聞父死子代君亡臣親
今事棄諸大夫客官於吳委國歸民以付二三
子吾之由也亦子之憂也君臣同道父子共氣
天性自然豈得以在者盡忠亡者爲不信乎何
諸大夫論事一合一離令孤懷心不定也夫推
國任賢度功績成者君之命也奉敎順理不失
分(聲/去)者臣之職也吾顧諸大夫以其所能而云
委質而已於乎悲哉計􁞰曰君王所陳者固其
理也昔湯入夏付國於文祀西伯之殷委國於
二老今懷夏將滯志在於還夫適市之妻敎嗣
糞除出亡之君勑臣守禦子問以事臣謀以能
今君王欲士之所志各陳其情舉其能者議其
宜也越王曰大夫之論是也吾將逝矣願(有聞字/願下當)
諸君之風大夫種曰夫内修封疆之役外修耕
戰之備荒無遺土百姓親附臣之事也大夫范
蠡曰輔危主存亡國不恥屈厄之難安守被辱
之地往而必反與君復讎者臣之事也大夫苦
成曰發君之令眀君之徳窮與俱厄進與俱霸
統煩理亂使民知分(聲/去)臣之事也大夫曵庸曰
奉令受使結和諸侯通命逹㫖賂往遺來解憂
釋患使無所疑出不忘命入不被尤臣之事也
大夫皓進曰一心齊志上與等之下不違令動
從君命修徳履義守信温故臨非决疑君誤臣
諫直心不撓舉過列平不阿親戚不私於外推
身致君終始一分臣之事也大夫諸稽郢曰望
敵設陣飛矢揚兵履腹渉屍血流滂滂貪進不
退二師相當破敵攻衆威凌百邦臣之事也大
夫臯如曰修德行惠撫慰百姓身臨憂勞動輙
躬親弔死存疾救活民命蓄陳儲新食不二味
國富民實爲君養器臣之事也大夫計􁞰曰候
天察地紀歷隂陽觀變參災分别妖祥日月含
色五精錯行福見知吉妖出知凶臣之事也越
王曰孤雖入於北國爲吳窮虜有諸大夫懷徳
抱術各守一分以保社稷孤何憂焉遂别於浙
江之上羣臣垂泣莫不咸哀越王仰天歎曰死
者人之所畏若孤之聞死其於心胷中曾無怵
愓遂登船徑去終不返顧越王夫人乃據船哭
顧烏鵲啄江渚之蝦飛去復來因哭而歌之曰
仰飛鳥兮烏鳶凌玄虚號(作兮/號當)翩翩集洲渚兮
優恣啄蝦矯翮兮雲間任厥(一字/此闕)兮往還妾無
罪兮負地有何辜兮譴天颿颿(馬疾歩/凡梵兩音)獨兮西
往孰知返兮何年心惙惙(心惙惙/憂也詩憂)兮若割淚泫
泫(淚流貌/胡犬切)兮雙懸又哀今曰彼飛鳥兮鳶烏已廻
翔兮翕蘇心在專兮素蝦何居食兮江湖徊復
翔兮游颺去復返兮於乎始事君兮去家終我
命兮君都終來遇兮何幸(作辜/幸當)離我國兮去吳
妻衣褐兮爲婢夫去冕兮爲奴歲遥遥兮難極
冤悲痛兮心惻腸千結兮服膺於乎哀兮忘食
願我身兮如鳥身翺翔兮矯翼去我國兮心搖
情憤惋兮誰識越王聞夫人怨歌心中内慟乃
曰孤何憂吾之六翮備矣於是入吳見夫差稽
首再拜稱臣曰東海賤臣勾踐上愧皇天下負
后土不裁功力汚辱王之軍士抵罪邉境大王
赦其深辜裁加役臣使執箕箒誠蒙厚恩得保
須臾之命不勝仰感俯愧臣勾踐叩頭頓首吳
王夫差曰寡人於子亦過矣子不念先君之讎
乎越王曰臣死則死矣惟大王原之伍胥在旁
目若熛火聲如雷霆乃進曰夫飛鳥在青雲之
上尚欲繳(絲縷也/音灼生)微矢以射之豈况近卧於華池
集於庭廡乎今越王放於南山之中游於不可
存之地幸來渉我壤土入吾梐梱此乃廚宰之
成事食也豈可失之乎吳王曰吾聞誅降殺服
禍及三世吾非愛越而不殺也畏皇天之咎敎
而赦之太宰嚭諌曰子胥明於一時之計不通
安國之道願大王遂其所執無拘羣小之口夫
差遂不誅越王令駕車養馬祕於宫室之中三
月吳王召越王入見越王伏於前范蠡立於後
吳王謂范蠡曰寡人聞貞婦不嫁破亡之家仁
賢不官絶滅之國今越王無道國已將亡社稷
壞崩身死世絶爲天下笑而子及主俱爲奴僕
來歸於吳豈不鄙乎吾欲赦子之罪子能改心
自新棄越歸吳乎范蠡對曰臣聞亡國之臣不
敢語政敗軍之将不敢語勇臣在越不忠不信
今越王不奉大王命號用兵與大王相持至今
獲罪君臣俱降蒙大王鴻恩得君臣相保願得
入備掃除出給趨走臣之願也此時越王伏地
流涕自謂遂失范蠡矣吳王知范蠡不可得爲
臣謂曰子旣不移其志吾復置子於石室之中
范蠡曰臣請如命吳王起入宫中越王范蠡趨
入石室越王服犢鼻着樵頭夫人衣無縁之裳
施左關之襦夫斫剉養馬妻給水除糞灑掃三
年不愠怒靣無恨色吳王登逺臺望見越王及
夫人范蠡坐於馬糞之旁君臣之禮存夫婦之
儀具王顧謂太宰嚭曰彼越王者一節之人范
蠡一介之士雖在窮厄之地不失君臣之禮寡
人傷之太宰嚭曰願大王以聖人之心哀窮孤
之士吳王曰爲子赦之後三月乃擇吉日而欲
赦之召太宰嚭謀曰越之與吳同土連域勾踐
愚黠親欲爲賊寡人承天之神靈前王之遺徳
誅討越寇囚之石室寡人心不忍見而欲赦之
於子柰何太宰嚭曰臣聞無徳不復大王垂仁
恩加越越豈敢不報哉願大王卒意(意也/終其)越王
聞之召范蠡告之曰孤聞於外心獨喜之又恐
其不卒也范蠡曰大王安心事將有意在玉門
第一今年十二月戊寅之日時加日出戊囚日
也寅隂後之辰也合庚辰歲後㑹也夫以戊寅
日聞喜不以其罪罰日也時加卯而賊戊功曹
爲騰蛇而臨戊謀利事在靑龍靑龍在勝先而
臨酉死氣也而剋寅是時剋其日用又助之所
求之事上下有憂此豈非天網四張萬物盡傷
者乎王何喜焉果子胥諌吳王曰昔桀囚湯而
不誅紂囚文王而不殺天道還反禍轉成福故
夏爲湯所誅殷爲周所㓕今大王旣囚越君而
不行誅臣謂大王惑之深也得無夏殷之患乎
吳王遂召越王乆之不見范蠡文種憂而占之
曰吳王見擒也有頃太宰嚭出見大夫種范蠡
而言越王復拘於石室伍子胥復諫吳王曰臣
聞王者攻敵國克之則加以誅故後無報復之
憂遂免子孫之患今越王已入石室宜早圖之
後必爲吳之患太宰嚭曰昔者齊桓割燕所至
之地以貺燕公(桓公出境桓公因割燕所至地予燕/齊桓公救燕北伐山戎而還燕君送)而齊
君獲其美名宋襄濟河而戰(目夷曰及其未濟擊之公/宋襄公與楚成王戰于泓)
(公曰君子不困人於阨不鼓不成列/不聴已濟陣成宋人擊之宋師大敗)春秋以多其義功立
而名稱軍敗而徳存今大王誠赦越王則功冠
於五霸名越於前古吳王曰待吾疾愈方爲大
宰赦之後一月越王出(作坐/出當)石室召范蠡曰吳
王疾三月不愈吾聞人臣之道主疾臣憂且吳
王遇孤恩甚厚矣疾之無瘳惟公卜焉范蠡曰
吳王不死明矣到己巳日當瘳惟大王留意越
王曰孤所以窮而不死者頼公之䇿耳中復猶
豫豈孤之志哉可與不可惟公圖之范蠡曰臣
竊見吳王眞非人也數(切/色角)言成湯之義而不
行之願大王請求問疾得見因求其糞而嘗之
觀其顔色當拜賀焉言其不死以廖起日期之
旣言信後則大王何憂越王明日謂太宰嚭曰
囚臣欲一見問疾太宰嚭即入言於吳王王召
而見之適遇吳王之便(下同/平聲)太宰嚭奉溲惡以
出(溲也大小溲亦曰前後溲見史倉公傳/溲所九切惡遏各切下同溲即便也惡大)逢户中越王因
拜請嘗大王之溲以决吉凶即以手取其便與
惡而嘗之因入曰下囚臣勾踐賀於大王王之
疾至己巳日有瘳至三月壬申病愈吳王曰何
以知之越王曰下臣嘗事師聞糞者順榖味逆
時氣者死順時氣者生今者臣竊嘗大王之糞
其惡味苦且楚酸是味也應春夏之氣臣以是
知之吳王大恱曰仁人也乃赦越王得離其石
室去就其宫室執牧養之事如故越王從嘗糞
惡之後遂病口臭范蠡乃令左右皆食岑草以
亂其氣(根食之㑹稽志蕺山在府西北六里越王嘗採蕺于此/㑹稽賦註岑草蕺也菜名擷之小有臭氣凶年民斸其)其
後吳王如越王期日疾愈心念其忠臨政之後
大縱酒於文臺吳王出令曰今日爲越王陳北
靣之坐羣臣以客禮事之伍子胥趨出到舍上
不御坐酒酣太宰嚭曰異乎今日坐者各有其
詞不仁者逃其仁者留臣聞同聲相和同心相
求今國相剛勇之人意者内慙至仁之存也而
不御坐其亦是乎吳王曰然於是范蠡與越王
俱起爲吳王壽其辭曰下臣勾踐從小臣范蠡
奉觴上千歲之壽辭曰皇在上令昭下四時并
心察慈仁者大王躬親鴻恩立義行仁九徳四
塞威服羣臣於乎休哉傳徳無極上感太陽降
瑞翼翼大王延壽萬歲長保吳國四海咸承諸
侯賔服觴酒旣升永受萬福於是吳王大恱明
日伍子胥入諌曰昨日大王何見乎臣聞内懐
虎狼之心外執美詞之說但爲外情以存其身
豺不可謂廉狼不可親今大王好聽須臾之說
不慮萬歲之患放棄忠直之言聴用讒夫之語
不㓕瀝血之仇不絶懷毒之怨猶縱毛爐炭之
上幸其(作不/其當)焦投卵千鈞之下望必全豈不殆
哉臣聞桀登髙自知危然不知所以自安也前
據白刃自知死而不知所以自存也惑者知返
迷道不遠願大王察之吳王曰寡人有疾三月
曾不聞相國一言是相國之不慈也又不進口
之所嗜心不相思是相國之不仁也夫爲人臣
不仁不慈焉(何也/於䖍切)能知其忠信者乎越王迷惑
棄守邊之事親将其臣民來歸寡人是其義也
躬親爲虜妻親爲妾不愠寡人寡人有疾親嘗
寡人之溲是其慈也虚其府庫盡其寳幣不念
舊故是其忠信也三者旣立以養寡人寡人曾
聽相國而誅之是寡人之不智也而爲相國快
私意耶豈不負皇天乎子胥曰何大王之言反
也夫虎之卑勢將以有擊也狸之卑身將求所
取也雉以眩移拘於網魚以有恱死於餌且大
王初臨政負玉門之第九誡事之敗無咎矣今
年三月甲戌時加雞鳴甲戌歲位之㑹將也青
龍在酉德在土刑在金是日賊其德也知父將
有不順之子君有逆節之臣大王以越王歸吳
爲義以飲溲食惡爲慈以虚府庫爲仁是故爲
無愛於人其不可親靣聽貌觀以存其身今越
王入臣於吳是其謀深也虛其府庫不見恨色
是欺我王也下飲王之溲者是上食王之心也
下嘗王之惡者是上食王之肝也大哉越王之
崇吳吳將爲所擒也惟大王留意察之臣不敢
逃死以負前王一旦社稷丘墟宗廟荆棘其悔
可追乎吳王曰相國置之勿復言矣寡人不忍
復聞於是遂赦越王歸國送於蛇門之外羣臣
祖道吳王曰寡人赦君使其返國必念終始王
其勉之越王稽首曰今大王哀臣孤窮使得生
全還國與種蠡之徒願死於轂下上天蒼蒼臣
不敢負吳王曰於乎吾聞君子一言不再今已
行矣王勉之越王再拜跪伏吳王乃引越王登
車范蠡執御遂去至三津之上仰天歎曰嗟乎
孤之屯厄誰念復生渡此津也謂范蠡曰今三
月甲辰時加日昳(帝纂要日在未曰昳/徒結切日昃也梁元)孤蒙上天之
命還歸故鄉得無後患乎范蠡曰大王勿疑直
眡道行越將有福吳當有憂至浙江之上望見
大越山川重秀天地再清王與夫人歎曰吾已
絶望永辭萬民豈料再還重復鄉國言竟掩面
涕泣闌干(干多貌/文選註闌)此時萬姓咸歡羣臣畢賀
吳越春秋勾踐入臣外傳第七
吳越春秋勾踐歸國外傳第八
越王勾踐臣吳至歸越勾踐七年也(蠡入䆠於吳三/國語勾踐與范)
(合此書於勾踐五年書入吳事至是歸國首尾三年也/年而吳人遣之當魯哀公五年是爲勾踐七年正與此)百姓拜之
於道曰君王獨無苦矣今王受天之福復於越
國霸王之迹自斯而起王曰寡人不慎夭敎無
徳於民今勞萬姓擁於岐路將何徳化以報國
人顧謂范蠡曰今十有二月己巳之日時加禺
中(衡陽是謂禺中對于昆吾是謂正中/禺音隅禺中時加已也淮南子曰臻于)孤欲以此到國何
如蠡曰大王且留以臣卜日於是范蠡進曰異
哉大王之擇日也王當疾趨車馳人走越王䇿
馬飛輿遂復宫闕吳封地百里於越東至炭瀆
(踐稱炭聚載從炭瀆至鍊塘㑹稽志作炭浦/越舊經炭瀆在㑹稽縣東六十里越絶曰勾)西止周宗南造於
山北薄於海越王謂范蠡曰孤獲辱連年勢足
以死得相國之䇿再返南鄉今欲定國立城人
民不足其功不可以興爲之柰何范蠡對曰唐
虞卜地夏殷封國古公營城周雒威折萬里徳
致八極豈直欲破彊敵收鄰國乎越王曰孤不
能承前君之制修德自守亡衆棲於㑹稽之山
請命乞恩受辱被恥囚結吳宫幸來歸國追以
百里之封將遵前君之意復於㑹稽之上而宜
釋吳之地范蠡曰昔公劉去邰而徳彰於夏亶
父讓地而名發於岐今大王欲(有立字/欲字下當)國樹都
幷敵國之境不處平易(切/以豉)之都據四逹之地
將焉(於䖍切)立霸王之業越王曰寡人之計未有
决定欲築城立郭分設里閭欲委屬於相國於
是范蠡乃觀天文擬法於紫宫築作小城周千
一百二十二歩一圓三方西北立龍飛翼之樓
以象天門東南伏漏石竇以象地户陵門四逹
以象八風外郭築城而缺西北示服事吳也不
敢壅塞内以取吳故缺西北而吳不知也北向
稱臣委命吳國左右易處(處上聲/易音亦)不得其位明臣
屬也城旣成而怪山自生者琅琊東武海中山
也一夕自來故名怪山(来一名寶林一名怪山越絶曰龜/即龜山也在府東南二里一名飛)
(山即琅琊東武山一夕移於此/山勾踐所起游臺也寰宇記龜)范蠡曰臣之築城也其
應天矣崑崙之象存焉越王曰寡人聞崑崙之
山乃地之柱上承皇天氣吐宇内下處后土稟
受無外滋聖生神嘔養帝㑹故(有五字/帝字上當)帝處其
陽陸三王居其正地吾之國也扁(作偏/扁疑當)天地之
壤乗東南之維斗去極北非糞土之城何能與
王者比隆盛哉范蠡曰君徒見外未見於内臣
乃承天門制城合氣於后土嶽象已設崑崙故
出越之霸也越王曰茍如相國之言孤之命也
范蠡曰天地卒號以著其實名東武起游臺其
上東南爲司馬門立增樓(層同/增與)冠其山巓以爲
靈臺(山上又作三層楼以望雲物/水經註怪山者越起靈臺於)起離宫於淮陽(臺周五百/越絶曰離)
(淮陽宫在㑹稽縣東南二里/六十步在淮陽里丘越舊經)中宿臺在於髙平(中指臺馬丘周/越絶宿作指云)
(中宿在㑹稽縣東七里/六百步在髙平里越舊經)駕臺在於成丘(馳於離丘/越絶駕臺)立苑
於樂野(所休謀也十道志樂野勾踐以此野爲苑今有樂瀆村/越絶曰越王弋獵之處大樂故謂樂野其山上石室越三)
燕臺在於石室(州東南十里/越舊經宴臺在)齋臺在於襟山(無襟山/按越境)
(則襟當作稷稷山在㑹稽縣東五十三里/越絶曰稷山者勾踐齋戒臺也旣曰齋臺)勾踐之出游也休
息食室於冰厨(以備膳羞也/一曰氷室所)越王乃召相國范蠡大
夫種大夫郢問曰孤欲以今日上明堂臨國政
專恩致令以撫百姓何日可矣惟三聖(指上三人/謂聖臣也)
(有聖臣范蠡/而言子胥曰越)紀綱維持范蠡曰今日丙午日也丙
陽將也是日吉矣又因良時臣愚以爲可無始
有終得天下之中大夫種曰前車已覆後車必
戒願王深察范蠡曰夫子故不一二見也吾王
今以丙午復初臨政解救其本是一宜夫金制
始而火救其終是二宜蓄金之憂轉而及水是
三宜君臣有差不失其理是四宜王相(聲/去)俱起
天下立矣是五宜臣願急升明堂臨政越王是
日立政翼翼小心出不敢奢入不敢侈越王念
復吳讎非一旦也苦身勞心夜以接日目臥則
攻之以蓼足寒則漬之以水冬常抱氷夏還握
火愁心苦志懸膽於户出入嘗之不絶於口中
夜灒泣泣而復嘯越王曰吳王好服之離體吾
欲采葛(所以爲絺綌/詩毛氏箋葛)使女工織細布獻之以求吳
王之心於子何如羣臣曰善乃使國中男女入
山采葛(踐種葛使越女治葛布獻吳王/會稽縣東十里有葛山越絶曰勾)以作黃絲之布欲
獻之未及遣使吳王聞越王盡心自守食不重
味衣不重綵雖有五臺之游未嘗一日登翫吾
欲因而賜之以書增之以封東至於勾甬西至
於檇李南至於姑末(國卞縣南有姑蔑城越之姑蔑至秦屬/即春秋越姑蔑之地姑蔑地名有二魯)
(縣今衢州/㑹稽爲太末)北至於平原(今海鹽縣/越絶作武原)縱橫八百餘里越
王乃使大夫種索葛布十萬甘蜜九党(越春秋越/韻㑹引吳)
(文笥之類皆以數計則甘蜜當作丸瓽玉篇瓽丁盎切盆也此党字誤/以甘蜜丸欓報吳増封之禮謂欓爲越椒今此書無丸欓二字詳下文)文
笥七枚狐皮五雙晉竹十廋(百搜今文作艘音騷船總名/廋當作搜漢溝洫志漕船五)
(作㮴/也或)以復封禮吳王得之曰以越僻狄(作狹/狄當)之國
無珍今舉其貢貨而以復禮此越小心念功不
忘吳之效也夫越本興國千里吾雖封之未盡
其國子胥聞之退臥於舎謂侍者曰吾君失其
石室之囚縱於南林之中今但因虎豹之野而
與荒外之草於吾之心其無損也吳王得葛布
之獻乃復增越之封賜羽毛之飾机杖諸侯之
服越國大悅采葛之婦傷越王用心之苦乃作
苦之詩(㑹稽賦註亦引此書曰乃作何苦之詩/事類賦引吳越春秋曰乃作若何之歌)曰葛不連蔓
棻台台(貽/音)我君心苦命更之嘗膽不苦甘如飴
(所引皆作味若飴/事類賦及越舊經)令我采葛以作絲(飢不遑食四體疲一句/文選註引采葛婦詩有)
(闕文也/此書無之)女工織兮不敢遲弱於羅兮輕霏霏號
絺素兮將獻之越王悅兮忘罪除吳王歡兮飛
尺書增封益地賜羽竒机杖茵褥諸侯儀羣臣
拜舞天顔舒我王何憂能不移於是越王内修
其徳外布其道君不名敎臣不名謀民不名使
官不名事國中蕩蕩無有政令越王内實府庫
墾其田疇民富國彊衆安道泰越王遂師八臣
與其四友時問政焉大夫種曰愛民而巳越王
曰柰何種曰刑之無害成之無敗生之無殺與
之無奪越王曰願聞種曰無奪民所好則利也
民不失其時則成之省刑去罰則生之薄其賦
歛則與之無多臺游則樂之靜而無苛則喜之
民失所好則害之農失其時則敗之有罪不赦
則殺之重賦厚歛則奪之多作臺游以罷(疲/音)民
則苦之勞擾民力則怒之(有樂之無苦喜之無怒二句/詳文意上文與之無奪以下當)
臣聞善爲國者遇民如父母之愛其子如兄之
愛其弟聞有飢寒爲之哀見其勞苦爲之悲越
王乃緩刑薄罰省其賦歛於是人民殷富皆有
帯甲之勇
九年正月越王召五大夫而告之曰昔者越國
遁棄宗廟身爲窮虜耻聞天下辱流諸侯今寡
人念吳猶躃者不忘走盲者不忘視孤未知䇿
謀惟大夫誨之扶同曰昔者亡國流民天下莫
不聞知今欲有計不宜前露其辭臣聞擊鳥之
動故前俯伏(字文衍/此上八)猛獸將擊必餌(作弭/餌當)毛帖㐲
鷙鳥將搏必卑飛戢翼聖人將動必順辭和衆
聖人之謀不可見其象不可知其情臨事而伐
故前無剽過之兵後無伏襲之患今大王臨敵
破吳宜損少辭無令泄也臣聞吳王兵彊於齊
晉而怨結於楚大王宜親於齊深結於晉隂固
於楚而厚事於吳夫吳之志猛驕而自矜必輕
諸侯而凌鄰國三國决權還爲敵國必角勢交
爭越承其弊因而伐之可克也雖五帝之兵無
以過此范蠡曰臣聞謀國破敵動觀其符孟津
之㑹諸侯曰可武王辭之方今吳楚結讎構怨
不解齊雖不親外爲其救晉雖不附猶效其義
夫内臣謀而决讎其䇿鄰國通而不絶其援斯
正吳之興霸諸侯之上尊臣聞峻髙者隤(下墜也/亦作傾)
葉茂者摧日中則移月滿則虧四時不並盛五
行不俱馳隂陽更唱(作倡/唱當)氣有盛衰故溢堤之水
不淹其量熻乾之火不復其熾水靜則無漚瀴
之怒火消則無熹毛之熱今吳乗諸侯之威以
號令於天下不知德薄而恩淺道狹而怨廣權
懸而智衰力竭而威折兵挫而軍退士散而衆
觧臣請按師整兵待其壞敗隨而襲之兵不血
刃士不旋踵吳之君臣爲虜矣臣願大王匿聲
無見其動以觀其靜大夫苦成曰夫水能浮草
木亦能沉之地能生萬物亦能殺之江海能下
谿谷亦能朝之聖人能從衆亦能使之今吳承
闔閭之軍制子胥之典敎政平未虧戰勝未敗
大夫嚭者狂佞之人逹於䇿慮輕於朝事子胥
力於戰伐死於諌議二人權必有壞敗願王虚
心自匿無示謀計則吳可㓕矣大夫浩曰今吳
君驕臣奢民飽軍勇外有侵境之敵内有爭臣
之震其可攻也大夫句如(皆作臯如/左傳國語)曰天有四時人
有五勝(勝而自以爲獲水徳之瑞前漢律歴志同/五徳迭相勝也史歷書秦㓕六國頗推五)昔湯武乗
四時之利而制夏殷桓繆據五勝之便而列六
國此乗其時而勝者也王曰未有四時之利五
勝之便願各就職也
吳越春秋勾踐歸國外傳第八
吳越春秋勾踐隂謀外傳第九
越王勾踐十年二月越王深念逺思侵辱於吳
蒙天祉福得(有返字/得下當)越國羣臣敎誨各畫一䇿辭
合意同勾踐敬從其國已富反越五年未聞敢
死之犮或謂諸大夫愛其身惜其軀者乃登漸
臺望觀其羣臣有憂與否相國范蠡大夫種句
如之屬儼然列坐雖懷憂患不形顔色越王即
鳴鍾驚檄(作警/驚疑當)而召羣臣與之盟曰寡人獲辱
受恥上愧周王下慙晉楚幸蒙諸大夫之䇿得
返國修政富民養士而五年未聞敢死之士雪
仇之臣柰何而有功乎羣臣黙然莫對者越王
仰天歎曰孤聞主憂臣辱主辱臣死今孤親被
奴虜之厄受囚破之恥不能自輔須賢任仁然
後討吳重負諸臣大夫何易見而難使也於是
計􁞰年少官卑列坐於後乃舉手而趨蹈席而
前進曰謬哉吾王之言也非大夫易見而難使
君王之不能使也越王曰何謂計􁞰曰夫官位
財幣金賞者君之所輕也操鋒履刃艾(刈/音)命投
死者士之所重也今王易(字之誤င吝同/易字不通疑ဃ)財之所
輕而責士之所重何其殆哉於是越王黙然不
悅面有愧色即辭羣臣進計􁞰而問曰孤之所
得士心者何等計􁞰對曰夫君人尊其仁義者
治之門也士民者君之根也開門固根莫如正
身正身之道謹左右左右者君之所以盛衰者
也願王明選左右得賢而已昔太公九聲而足
(或恐字誤/其義未詳)磻溪之餓人也西伯任之而王管仲魯
之亡囚有貪分之毁(多自與鮑叔不以我爲貪知我貧也/管仲曰吾始困時嘗與鮑叔賈分財利)
齊桓得之而霸故傳曰失士者亡得士者昌願
王審於左右何患羣臣之不使也越王曰吾使
賢任能各殊其事孤虛心高望冀聞報復之謀
今咸匿聲隱形不聞其語厥咎安在計􁞰曰選
賢實士各有一等逺使以難(以難事/平聲試)以效其誠内
告以匿以知其信與之論事以觀其智飲之以
酒以視其亂(酒無量不及亂/酒能亂性論語唯)指之以使(指事使人也/曲禮耆指使註)
以察其能示之以色以别其熊五色以設士盡
其實人竭其智知其智盡實則君臣何憂越王
曰吾以謀士效實人盡其智而士有未盡進辭
有益寡人也計􁞰曰范蠡明而知内文種逺以
見外願王請大夫種與深議則霸王之術在矣
越王乃請大夫種而問曰吾昔日受夫子之言
自免於窮厄之地今欲奉不覊之計以雪吾之
宿讎何行而功乎大夫種曰臣聞髙飛之鳥死
於美食深泉之魚死於芳餌今欲伐吳必前求
其所好參其所願然後能得其實越王曰人之
所好雖其願何以定而制之死乎大夫種曰夫
欲報怨復讎破吳㓕敵者有九術(七術􁕁/史記作)君王察
焉越王曰寡人被辱懷憂内慙朝臣外愧諸侯
中心迷惑精神空虚雖有九術安能知之大夫
種曰夫九術者湯文得之以王桓穆得之以霸
其攻城取邑易於脫屣願大王覽之種曰一曰
尊天事鬼(文亦兼鬼神言之/鬼下當有神字下)以求其福二曰重財幣
以遺(也下同/去聲贈)其君多貨賄以喜其臣三曰貴糴粟
槀以虚其國利所欲以疲其民四曰遺美女以
惑其心而亂其謀五曰遺之巧工良材使之起
宫室以盡其財六曰遺之䛕臣使之易伐七曰
彊其諌臣使之自殺八曰君王國富而備利器
九曰利甲兵以承其弊凡此九術君王閉口無
傳守之以神取天下不難而况於吳乎越王曰
善乃行第一術立東郊以祭陽名曰東皇公立
西郊以祭隂名曰西王母祭陵山於㑹稽(陵之山/陵山禹)
(稱陵陵之名自漢始/先秦古書帝王冢皆不)祀水澤於江州(西境楚東境越不得祀/今之江州春秋時爲吳)
(越遼逺亦非當時祀水澤之地州字義當作洲按說文州渚也字本作/水澤於其地兼晋以前亦未有江州之名蜀之巴郡古有江州縣又去)
(後人加水以别州縣之字/州水中可居者州今作洲蓋)事鬼神一年國不被災越王
曰善哉大夫之術願論其餘種曰吳王好起宫
室用工不輟王選名山神材奉而獻之越王乃
使木工三千餘人入山伐木一年師無所幸作
士(之士/工作)思歸皆有怨望之心而歌木客之吟(勾踐使/水經註)
(得歸工人憂思作木客吟/工人伐榮楯欲以獻吳乆不)一夜天生神木一雙大二
十圍長五十尋陽爲文梓隂爲楩柟巧工施校
制以規繩雕治圓轉刻削磨礱分以丹青錯畫
文章嬰以白璧鏤以黃金狀類龍蛇文彩生光
乃使大夫種獻之於吳王曰東海役臣臣孤勾
踐使臣種敢因下吏聞於左右頼大王之力竊
爲小殿有餘材謹再拜獻之吳王大恱(天生神木/徐天祐曰)
(嘗以其木致於吳而行人之辭乃曰東海役臣獻爲殿之餘材甚/不假日夜之所息一夕而大二十圍長五十尋有是哉使兹事而信越)
(夫旣天之産材若是其異人之致飾若是其都而名之曰餘材則/非所以禮吳而示有先也且越有五臺未嘗敢上吳王以爲畏法服威)
(奉吳何越之失言而吳之易恱耶/越之爲殿亦已忲矣而特以其遺餘)子胥諌曰王勿受也昔
者桀起靈臺紂起鹿臺隂陽不和寒暑不時五
榖不熟天與其災民虛國變遂取㓕亡大王受
之必爲越王所戮吳王不聽遂受而起姑蘇之
臺三年聚材五年乃成髙見二百里(而新作於夫差/臺始基於闔廬)
(丈廣八十四丈/吳地記曰髙三百)行路之人道死巷哭不絶嗟嘻之
聲民疲士苦人不聊生越王曰善哉第二術也
十一年越王深念永思惟欲伐吳乃請計􁞰問
曰吾欲伐吳恐不能破早欲興師惟問於子計
􁞰對曰夫興師舉兵必且内蓄五榖實其金銀
滿其府庫勵其甲兵凡此四者必察天地之氣
原於隂陽明於孤虚(虚法甲子旬中無戌亥戌亥即爲孤辰/史龜䇿傳日辰不全故有孤虚六甲孤)
(可以類推劉歆七畧有風候孤虛二十卷/巳即爲虚蓋旬空爲孤對衝爲虚餘五旬)審於存亡乃可
量敵越王曰天地存亡其要柰何計􁞰曰天地
之氣物有死生原隂陽者物貴賤也明孤虚者
知㑹際也審存亡者别眞僞也越王曰何謂死
生眞僞乎計􁞰曰春種八榖夏長而養秋成而
聚冬畜而藏夫天時有生(生當作春生/以四時言則有)而不救種
是一死也夏長無苖二死也秋成無聚三死也
冬藏無畜四死也雖有堯舜之徳無如之何夫
天時有生勸者老作者少反氣應數不失厥理
一生也留意省察謹除苗穢穢除苗盛二生也
前時設備物至則收國無逋稅民無失穗三生
也倉已封塗除陳入新君樂臣歡男女及信四
生也夫隂陽者太隂所居之歲留息三年貴賤
見矣夫孤虛者謂天門地户也存亡者君之道
德也越王曰何子之年少於物之長也計􁞰曰
有美之士不拘長少越王曰善哉子之道也乃
仰觀天文集察緯宿(星亦曰五緯宿音秀列星也/天象定者爲經動者爲緯故五)曆
象四時以下者上虚設八倉從隂收著(置也/陟畧切)望
陽出糶筴(作䇿/筴通)其極計三年五倍越國熾富勾
踐歎曰吾之霸矣善計􁞰之謀也
十二年越王謂大夫種曰孤聞吳王滛而好色
惑亂沉湎不領政事因此而謀可乎種曰可破
夫吳王滛而好色宰嚭佞以曵心往獻美女其
必受之惟王選擇美女二人而進之越王曰善
乃使相者國中得苧蘿山鬻薪之女曰西施鄭
旦(所居十道志勾踐索美女以獻吳王得之諸曁苧蘿山賣薪女也西/㑹稽志苧蘿山在諸曁縣南五里輿地志諸曁縣苧蘿山西施鄭旦)
(浣沙石/施山下有)飾以羅榖教以容歩習於土城(在㑹稽縣東/越舊經土城)
(里/六)臨於都巷三年學服而獻於吳乃使相國范
蠡進曰越王勾踐竊有二遺女越國洿下困迫
不敢稽留謹使臣蠡獻之大王不以鄙陋寢容
(作侵史魏其傳武安貌侵短小謂醜惡也/貌不揚曰寢通作㾛廣韻㾛陋又貌醜或)願納以供箕箒之
用吳王大悅曰越貢二女乃勾踐之盡忠於吳
之證也子胥諫曰不可王勿受也臣聞五色令
人目盲五音令人耳聾昔桀易湯而滅紂易文
王而亡大王受之後必有殃臣聞越王朝書不
倦晦誦竟夜且聚敢死之士數萬是人不死必
得其願越王服誠行仁聽諌進賢是人不死必
成其名越王夏被毛裘冬御絺綌是人不死必
爲對隙臣聞賢士國之寳美女國之咎夏亡以
妹喜殷亡以妲己周亡以襃姒(喜女焉有寵而亡夏紂/桀伐有施有施氏以妹)
(焉有寵生伯服逐太子宜臼太子奔申申人與繒西戎攻幽王周於是乎/伐有蘇有蘇氏以妲己女焉有寵而亡殷幽王伐有襃有褒人以襃姒女)
(喜音嬉/亡妹音末)吳王不聽遂受其女越王曰善哉第三
術也
十三年越王謂大夫種曰孤蒙子之術所圖者
吉未嘗有不合也今欲復謀吳柰何種曰君王
自陳越國微鄙年榖不登願王請糴以入其意
天若棄吳必許王矣越乃使(聲/上)大夫種使(聲/去)吳
因宰嚭求見吳王辭曰越國洿下水旱不調年
榖不登人民飢乏道荐飢餒願從大王請糴來
歲即復太倉惟大王救其窮窘吳王曰越王信
誠守道不懷二心今窮歸愬吾豈愛惜財寳奪
其所願子胥諌曰不可非吳有越越必有吳吉
往則凶來是養生寇而破國家者也與之不爲
親不與未成冤且越有聖臣范蠡勇以善謀將
有修飾攻戰以伺吾間(下同/去聲)觀越王之使使來
請糴者非國貧民困而請糴也以入吾國伺吾
王間也吳王曰寡人卑服越王而有其衆懷其
社稷以愧勾踐勾踐氣服爲駕車却行馬前諸
侯莫不聞知今吾使之歸國奉其宗廟復其社
稷豈敢有反吾之心乎子胥曰臣聞士窮非難
抑心下人其後有激人之色臣聞越王飢餓民
之困窮可因而破也今不用天之道順地之理
而反輸之食固君之命狐雉之相戯也夫狐卑
體而雉信之故狐得其志而雉必死可不愼哉
吳王曰勾踐國憂而寡人給之以粟恩往義來
其德昭昭亦何憂乎子胥曰臣聞狼子有野心
仇讎之人不可親夫虎不可餧以食蝮(虺善螫人/蟲名一曰)
蛇不恣其意今大王捐國家之福以饒無益之
讎棄忠臣之言而順敵人之欲臣必見越之破
吳豸(疑當作豕/蟲無足曰豸)鹿游於姑胥之臺荆榛蔓於宫
闕願王覽武王伐紂之事也太宰嚭從旁對曰
武王非紂王臣也率諸侯以伐其君雖勝殷謂
義乎子胥曰武王即成其名矣太宰嚭曰親戮
主以爲名吾不忍也子胥曰盗國者封侯盗金
者誅令使武王失其理則周何爲三家之表(謂/意)
(之墓表商容之閭也/釋箕子之囚封比干)太宰嚭曰子胥爲人臣徒欲干
君之好咈君之心以自稱(聲/去)滿君何不知過乎
子胥曰太宰嚭固欲以求其親前縱石室之囚
受其寳女之遺(聲/去)外交敵國内惑於君大王察
之無爲羣小所侮今大王譬若浴嬰兒雖啼無
聽宰嚭之言吳王曰宰嚭是子無乃聞寡人言
非忠臣之道類於佞䛕之人太宰嚭曰臣聞鄰
國有急千里馳救是乃王者封亡國之後五霸
輔絶㓕之末者也吳王乃與越粟萬石而令之
曰寡人逆羣臣之議而輸於越年豐而歸寡人
大夫種曰臣奉使返越歲登誠還吳貸大夫種
歸越越國羣臣皆稱萬歲即以粟賞賜羣臣及
於萬民二年越王粟稔揀擇精粟而蒸還於吳
復還斗斛之數亦使大夫種歸之吳王王得越
粟長太息謂太宰嚭曰越地肥沃其種甚嘉可
留使吾民植之於是吳種越粟粟種殺而無生
者吳民大飢越王曰彼以窮居其可攻也大夫
種曰未可國始貧耳忠臣尚在天氣未見須俟
其時越王又問相國范蠡曰孤有報復之謀水
戰則乗舟陸行則乗輿輿舟之利頓於兵弩今
子爲寡人謀事莫不謬者乎范蠡對曰臣聞古
之聖君莫不習戰用兵然行陣隊伍軍鼓之事
吉凶决在其工今聞越有處女出於南林(南林在/越舊經)
(縣南/山隂)國人稱善願王請之立可見越王乃使使聘
之問以劒㦸之術處女將北見於王道逢一翁
自稱曰袁公問於處女吾聞子善劒願一見之
女曰妾不敢有所隱惟公試之於是袁公卽杖
箖箊竹(切吳都賦其竹則篔簹箖箊/箖箊竹名箖直尋切箊央魚)竹枝上頡橋未墮
地女卽捷末(公卽挽林内之竹似枯槁未折墮地女接取其未按/藝文類聚引吳越春秋䖏女善劒事與此小異曰袁)
(子生接以太牢左傳子同生接以太牢註並音捷/此書未字當作未捷通作接易晝日三接禮記太)袁公則飛上樹
變爲白猿遂别去見越王越王問曰夫劒之道
則如之何女曰妾生深林之中長於無人之野
無道不習不逹諸侯竊好擊之道誦之不休妾
非受於人也而忽自有之越王曰其道如何女
曰其道甚微而易其意甚幽而深道有門户亦
有隂陽開門閉户隂衰陽興凡手戰之道内實
精神外示安儀見之似好婦奪之似懼虎布形
候氣與神俱往杳之若日偏如滕(作騰/滕當)兎追形
逐影光若彿彷呼吸往來不及法禁縱橫逆順
直復不聞斯道者一人當百百人當萬王欲試
之其驗卽見越王卽加女號號曰越女乃命五
板之墮長高習之敎軍士(五版爲堵五堵爲雉版亦作板/詩註一丈爲版五版爲堵左傳)
(是上聲高或人名也/此墮字疑當作隊長疑)當世(有莫能二字/勝字上疑當)勝越女之劒於
是范蠡復進善射者陳音音楚人也越王請音
而問曰孤聞子善射道何所生音曰臣楚之鄙
人嘗歩於射術未能悉知其道越王曰然願子
一二其辭音曰臣聞弩生於弓弓生於彈彈起
古之孝子越王曰孝子彈者柰何音曰古者人
民朴質飢食鳥獸渴飮霧露死則裹以白茅投
於中野孝子不忍見父母爲禽獸所食故作彈
以守之絶鳥獸之害故歌曰斷竹續竹飛土逐
害之謂也於是神農皇帝(作黃/皇當)弦木爲弧剡木
爲矢(牟夷作矢/世本黃帝臣)弧矢之利以威四方黃帝之後
楚有弧父弧父者生於楚之荆山生不見父母
爲兒之時習用弓矢所射無脫以其道傳於羿
羿傳逢蒙逢蒙傳於楚琴氏琴氏以爲弓矢不
足以威天下當是之時諸侯相伐兵刄交錯弓
矢之威不能制服琴氏乃橫弓着臂施機設樞
(名之曰機言機巧也亦言如門户之樞機開闔有節/釋名弩柄曰臂鈎弦曰牙牙外曰郭郭下有懸刀合而)加之以力然
後諸侯可服琴氏傳之楚三侯(但云琴氏傳大魏大魏/文選註所引與此畧同)
(少異耳/傳楚三侯)所謂句亶鄂章人號麋侯翼侯魏侯也
(執疪爲越章王三侯者未僭王號時所稱也/熊渠三子長子康爲句亶王紅爲鄂王少子)自楚之三侯傳
至靈王自稱之楚累世蓋以桃弓棘矢而備鄰
國也(弧棘矢以共禦王事/楚右尹子革曰唯是桃)自靈王之後射道分流百
家能人用莫得其正臣前人受之於楚五世於
臣矣臣雖不明其道惟王試之越王曰弩之狀
何法焉陳音曰郭爲方城守臣子也教爲人君
命所起也牙爲執法守吏卒也牛爲中將主内
裹也關爲守禦檢去止也錡爲侍從聽人主也
臂爲道路通所使也弓爲將軍主重負也弦爲
軍師禦戰士也矢爲飛客主教使也金爲實敵
往不止也衛爲副使正道里也又爲受教知可
否也縹爲都尉執左右也敵爲百死不得駭也
鳥不及飛獸不暇走弩之所向無不死也臣之
愚劣道悉如此越王曰願聞正射之道音曰臣
聞正射之道道衆而微古之聖人射弩未發而
前名其所中(中也/射命)臣未能如古之聖人請悉其
要夫射之道身若戴板頭若激卵左蹉右足橫
(句)左手若附枝右手若抱兒舉弩望敵翕心咽
煙與氣俱發得其和平神定思去去止分離右
手發機左手不知一身異教豈况雄雌此正射
持弩之道也願聞望敵儀表投分(聲/平)飛矢之道
音曰夫射之道從分望敵合以參連(參連前放一矢/周禮五射二曰)
(續而去也/後三矢連)弩有斗石矢有輕重石取一兩其數乃
平遠近高下求之銖分道要在斯無有遺言越
王曰善盡子之道願子悉以教吾國人音曰道
出於天事在於人人之所習無有不神於是乃
使陳音教士習射於北郊之外三月軍士皆能
用弓弩之巧陳音死越王傷之葬於國西號其
葬所曰陳音山(宇記曰屬上虞縣非也/在山隂縣西南四里寰)
吳越春秋勾踐隂謀外傳第九
吳越春秋勾踐伐吳外傳第十
勾踐十五年謀伐吳(范蠡謀伐吳自兹四年間必謀之蠡皆/按勾踐七年歸自吳旣反國四年卽與)
(傳見於哀公十三年正勾踐十五年也/以爲未可國語記之稍詳至是始伐吳左)謂大夫種曰孤用
夫子之䇿免於天虐之誅還歸於國吾誠已說
(下同/音稅)於國人國人喜悅而子昔日云有天氣卽
來陳之今豈有應乎種曰吳之所以彊者爲有
子胥今伍子胥忠諫而死是天氣前見亡國之
證也願君悉心盡意以說國人越王曰聽孤說
國人之辭寡人不知其力之不足以大國報讎
以暴露百姓之骨於中原此則寡人之罪也寡
人誠更其術於是乃葬死問傷弔有憂賀有喜
送往迎來除民所害然後卑事夫差往宦士三
百人於吳吳封孤數百里之地因約吳國父兄
昆弟而誓之曰寡人聞古之賢君四方之民歸
之若水寡人不能爲政將率二三子夫婦以爲
藩輔令壯者無娶老妻老者無娶壯婦女子十
七未嫁其父母有罪丈夫二十不娶其父母有
罪將免者(也謂生子/免者免身脫)以告於孤令醫守之生男二
貺之以壷酒一犬生女二賜以壺酒一豚(豚隂畜/犬陽畜)
生子三人孤以乳母生子二人孤與一養長子
死三年釋吾政季子死三月釋吾政必哭泣葬
埋之如吾子也令孤子寡婦疾疹貧病者納官
其子欲仕量(聲/平)其居好(聲/上)其衣飽其食而簡銳
之凡四方之士來者必朝而禮之載飯與羮以
游國中國中僮子戯而遇孤孤餔而啜之施以
愛問其名非孤飯不食非夫人事不衣七年不
收國民家有三年之畜男即歌樂女即㑹笑今
國之父兄日請於孤曰昔夫差辱吾君王於諸
侯長爲天下所恥今越國富饒君王節儉請可
報恥孤辭之曰昔者我辱也非二三子之罪也
如寡人者何敢勞吾國之人以塞吾之宿讎父
兄又復請曰誠四封之内盡吾君子子報父仇
臣復君隙豈敢有不盡力者乎臣請復戰以除
君王之宿讎孤悅而許之大夫種曰臣觀吳王
得志於齊晉謂當遂涉吾地以兵臨境今疲師
休卒一年而不試以忘於我我不可以怠臣當
卜之於天吳民旣疲於軍困於戰闘市無赤米
之積國廪空虚其民必有移徙之心寒就蒲贏
(草蠃蚌蛤之屬/贏當作蠃蒲水)於東海之濵夫占兆人事又見於卜
筮王若起師以可㑹之利犯吳之邊鄙未可往
也吳王雖無伐我之心亦雖動之以怒不如詮
其間(聲/去)以知其意越王曰孤不欲有征伐之心
國人請戰者三年矣吾不得不從民人之欲今
聞大夫種諫難(聲/去)越父兄又諫曰吳可伐勝則
㓕其國不勝則困其兵吳國有成王與之盟功
名聞於諸侯王曰善於是乃大㑹羣臣而令之
曰有敢諫伐吳者罪不赦蠡種相謂曰吾諌巳
不合矣然猶聽君王之令越王㑹軍列士而大
誡衆而誓之曰寡人聞古之賢君不患其衆不
足而患其志行(聲/去)之少恥也(不念功臨難苟免/國語註少耻謂進)今夫差
衣水犀甲者十有三萬人(甲山犀則無吳以水犀皮飾甲也周/徼外有山犀有水犀水犀之皮有珠)
(夀百年/禮犀甲)不患其志行之少恥也而患其衆之不足
今寡人將助天威吾不欲匹夫之小勇也吾欲
士卒進則思賞退則避刑於是越民父勉其子
兄勸其弟曰吳可伐也越王復召范蠡謂曰吳
已殺子胥道(作導/道當)䛕者衆吾國之民又勸孤伐
吳其可伐乎范蠡曰未可須明年之春然後可
耳王曰何也范蠡曰臣觀吳王北會諸侯於黃
池精兵從王國中空虚老弱在後太子留守兵
始出境未遠聞越掩其空虚兵還不難也不如
來春其夏六月丙子勾踐復問范蠡曰可伐矣
乃發習流二千人俊士四萬君子六千諸御千
人(習戰教士謂常所教練之兵也君子謂君所子養有㤙恵者諸御謂諸/史記俊士作教士索隱曰虞書云流宥五刑習流謂流放之罪人使之)
(勝此所謂習流是即習水戰之兵若曰使罪人習戰越一小國流放者何/理事之官在軍有職掌者徐天祐曰笠澤之戰越以三軍潜涉蓋以舟師)
(人哉/至二千)以乙酉與吳戰丙戌遂虜殺太子丁亥入
吳焚姑胥臺吳告急於夫差夫差方㑹諸侯於
黃池恐天下聞之即密不令洩已盟黃池乃使
人請成於越勾踐自度未能滅乃與吳平
二十一年七月越王復悉國中士卒伐吳(哀公十/按左傳)
(九年事此書不當以爲二十一年也/七年越伐吳吳禦之笠澤實勾踐十)㑹楚使申包胥聘於越
越王乃問包胥曰吳可伐耶申包胥曰臣鄙於
䇿謀未足以卜越王曰吳爲不道殘我社稷夷
吾宗廟以爲平原使不得血食吾欲與之徼天
之中(作衷/國語)惟是輿馬兵革卒伍旣具無以行之
誠聞(作問/聞當)於戰何以爲可申包胥曰臣愚不能
知越王固問包胥乃曰夫吳良國也傳賢於諸
侯敢問君王之所戰者何越王曰在孤之側者
飲酒食肉未嘗不分孤之飲食不致其味聽樂
不盡其聲求以報吳願以此戰包胥曰善則善
矣未可以戰越王曰越國之中吾愽愛以子之
忠惠以養之吾今修寛刑欲(作施/國語欲)民所欲去民
所惡(憎也/烏故切)稱其善掩其惡(不善也/遏各切)求以報吳願以
此戰包胥曰善則善矣未可以戰王曰越國之
中富者吾安之貧者吾予之救其不足損其有
餘使貧富不失其利求以報吳願以此戰包胥
曰善則善矣未可以戰王曰邦國南則距楚西
則薄晉北則望齊春秋奉幣玉帛子女以貢獻
焉未嘗敢絶求以報吳願以此戰包胥曰善哉
無以加斯矣猶未可戰夫戰之道知(智/音)爲之始
以仁次之以勇斷之君将(聲/去)不知卽無權變之
謀以别衆寡之數不仁則不得與三軍同飢寒
之節齊苦樂之喜不勇則不能斷去就之疑決
可否之議於是越王曰敬從命矣冬十月越王
乃請八大夫(大夫舌庸苦成大夫種范蠡臯如之屬按此書其/國語越王乃召五大夫問戰奚以而可韋昭觧五)
(止七人豈與楚大夫申包胥共爲八大夫耶/辭大畧與國語同而云八大夫則異詳下文)曰昔吳爲不道殘
我宗廟夷我社稷以爲平原使不血食吾欲徼
天之中(衷)兵革旣具無所以行之吾問於申包
胥卽已命孤矣敢告諸大夫如何大夫曵庸曰
審賞則可戰也審其賞明其信無功不及有功
必加則士卒不怠王曰聖哉大夫苦成曰審罰
則可戰審罰則士卒望而畏之不敢違命王曰
勇哉大夫文種曰審物則可戰審物則别是非
是非明察人莫能惑王曰辨哉大夫范蠡曰審
備則可戰審備愼守以待不虞備設守固必可
應難(聲/去)王曰愼哉大夫臯如曰審聲則可戰審
於聲音以别清濁清濁者謂吾國君名聞於周
室令諸侯不怨於外王曰得哉大夫扶同曰廣
恩知分則可戰廣恩以慱施知分而不外王曰
神哉大夫計􁞰曰候天察地參應其變則可戰
天變地應人道便利三者前見則可王曰明哉
於是勾踐乃退齋而命國人曰吾將有不虞之
議自近及遠無不聞者乃復命有司與國人曰
承命有賞皆造國門之期有不從命者吾將有
顯戮勾踐恐民不信使以征不義聞於周室令
(聲/平)諸侯不恐於外令(令字皆同/去聲已下)國中曰五日之内
則吾良人矣過五日之外則非吾之民也又將
加之以誅教令旣行乃入命於夫人王背(背垣同/音倍下)
屏夫人向屏而立王曰自今日之後内政無出
外政無入各守其職以盡其信内中辱者則是
子境外千里辱者則是子(作我/子當)也吾見子於是
以爲明誡矣王出宫夫人送王不過屏王因反
闔其門塡之以土夫人去笄側席而坐安心無
容三月不掃王出則復背垣而立大夫向垣而
敬王乃令大夫曰食(飼/音)士不均地壤不修使孤
有辱於國是子之罪臨敵不戰軍士不死有辱
於諸侯功隳於天下是孤之責自今以往内政
無出外政無入吾固誡子大夫敬受命矣王乃
出大夫送出垣反闔外宫之門塡之以土大夫
側席而坐不御五味不答所勸勾踐有命於夫
人大夫曰國有守禦乃坐露壇之上列鼓而鳴
之軍行成陣即斬有罪者三人以徇於軍令曰
不從吾令者如斯矣明日徙軍於郊斬有罪者
三人徇之於軍令曰不從吾令者如斯矣王乃
令國中不行者與之訣而告之曰爾安土守職
吾方往征討我宗廟之讎以謝於二三子令(聲/平)
國人各送其子弟於郊境之上軍士各與父兄
昆弟取訣國人悲哀皆作離别相去之詞曰躒
躁摧長恧兮擢㦸馭殳(以積竹八觚長丈二尺建於兵車/殳音殊兵器詩伯也執殳周禮殳)
(釋名殳殊也長一丈二尺無刃有所撞挃於車上使殊離也/旅賁以先驅說文積竹謂削去白取其青處合之取其有力)所離不
降兮以泄我王氣蘇三軍一飛降(聲/去)兮所向皆
殂一士判死兮而當百夫道祐有德兮吳卒自
屠雪我王宿恥兮威振八都軍伍難更兮勢如
貔貙(似貍能捕獸祭天陸佃曰虎五指爲貙/貔猛獸陸璣曰似虎或曰似羆貙椿俱切)行行各努
力兮於乎於乎於是觀者莫不悽惻明日復徙
軍於境上斬有罪者三人徇之於軍曰有不從
令者如此後三日復徙軍於檇李斬有罪者三
人以徇於軍曰其滛心匿行(慝行去聲/匿疑當作)不當敵者
如斯矣勾踐乃命有司大徇軍曰其有父母無
昆弟者來告我我有大事子離父母之養親老
之愛赴國家之急子在軍寇之中父母昆弟有
在疾病之地吾視之如吾父母昆弟之疾病也
其有死亡者吾葬埋殯送之如吾父母昆弟之
有死亡葬埋之矣明日又徇於軍曰士有疾病
不能隨軍從兵者吾予其醫藥給其麋粥與之
同食明日又徇於軍曰筋力不足以勝(聲/平)甲兵
志行不足以聽王命者吾輕其重和其任明日
旋軍於江南更陳嚴法復誅有罪者五人徇曰
吾愛士也雖吾子不能過也(子養者/即君所)及其犯誅自
吾子亦不能脫也恐軍士畏法不使自謂未能
得士之死力道見鼃張腹而怒將有戰爭之氣
卽爲之軾其士卒有問於王曰君何爲敬鼃蟲
而爲之軾勾踐曰吾思士卒之怒久矣而未有
稱(聲/去)吾意者今鼃蟲無知之物見敵而有怒氣
故爲之軾於是軍士聞之莫不懷心樂死人致
其命有司将軍大徇軍中曰隊各自令其部部
各自令其士歸而不歸處而不處進而不進退
而不退左而不左右而不右不如令者斬於是
吳悉兵屯於江北越軍於江南越王中分其師
以爲左右軍皆被兕甲(可制鎧鎧卽甲也周禮兕甲壽二/爾雅兕似牛註一角青色皮堅厚)
(年/百)又令安廣之人佩石碣之矢張盧生之弩躬
率君子之軍六千人以爲中陣明日將戰於江
乃以黃昬令於左軍衘枚遡江而上五里以須
吳兵復令於右軍衘枚踰江十里復須吳兵於
夜半使左軍渉江鳴鼓中水以待吳發吳師聞
之中大駭相謂曰今越軍分爲二師將以使攻
我衆亦卽以夜暗中分其師以圍越越王隂使
左右軍與吳望戰以大鼓相聞潛伏其私卒六
千人衘枚不鼓攻吳吳師大敗(而陳吳之禦越越之敗/左傳載笠澤之戰夾水)
(此畧同/吳大㮣與)越之左右軍乃遂伐之大敗之於囿(昭/韋)
(記皆曰笠澤松江之别名/曰囿笠澤也史記正義吳地)又敗之於郊又敗之於津如
是三戰三北俓至吳圍吳於西城吳王大懼夜
遁越王追奔攻吳兵入於江陽松陵(松陌流溢至此/吳地記在松江)
(名/故)欲入胥門來至六七里望吳南城見伍子胥
頭巨若車輪目若耀電鬚髮四張射於十里越
軍大懼留兵假道卽日夜半暴風疾雨雷奔電
激飛石揚砂疾於弓弩越軍壞敗松陵却退兵
士僵斃人衆分解莫能救止范蠡文種乃稽顙
肉袒拜謝子胥願乞假道子胥乃與種蠡夢曰
吾知越之必入吳矣故求置吾頭於南門以觀
汝之破吳也惟欲以窮夫差定汝入我之國吾
心又不忍故爲風雨以還汝軍然越之伐吳自
是天也吾安能止哉越如欲入更從東門我當
爲汝開道貫城以通汝路於是越軍明日更從
江出入海陽於三道之翟水乃穿東南隅以逹
越軍遂圍吳守一年吳師累敗(吳是爲勾踐二十二年/左傳哀公二十年越圍)
(三年吳師自潰越世家亦曰留圍之三年吳師敗與左傳合此書繫其/哀公二十二年越滅吳爲勾踐二十四年蓋首尾三年也國語曰居軍)
(守一年而滅吳誤也/事於一十一年以爲圍)遂棲吳王於姑胥之山吳使王
孫駱(語作王孫雄韋昭曰王孫姓也/史記作公孫雄虞翻曰吳大夫國)肉袒膝行而前
請成於越王曰孤臣夫差敢布腹心異日得罪
於㑹稽夫差不敢逆命得與君王結成以歸今
君王舉兵而誅孤臣孤臣惟命是聽意者猶以
今日之姑胥曩日之㑹稽也若徼天之中(衷)得
赦其大辟則吳願長爲臣妾勾踐不忍其言將
許之成范蠡曰㑹稽之事天以越賜吳吳不取
今天以吳賜越越可逆命乎且君王早朝晏罷
切齒銘骨謀之二十餘年豈不緣一朝之事耶
今日得而棄之其計可乎天與不取還受其咎
君何忘㑹稽之厄乎勾踐曰吾欲聽子言不忍
對其使者范蠡遂鳴鼓而進兵曰王已屬政於
執事使者急去不時得罪吳使涕泣而去勾踐
憐之使令入謂吳王曰吾置君於甬東給君夫
婦三百餘家以沒王世可乎吳王辭曰天降禍
於吳國不在前後正孤之身失滅宗廟社稷者
吳之土地民臣越旣有之孤老矣不能臣王遂
伏劒自殺(世家止言自殺按左傳吳王曰孤老矣焉能事君乃縊/上卷夫差傳亦曰引劒而依之死吳世家云自剄死越)
(吳王乃旬日而自殺意者勾踐雖與之劒而夫差自以縊死耶/丘明春秋時人所聞當必不謬越絶曰越王與之劒使自圖之)勾踐
已滅吳乃以兵北渡江淮與齊晉諸侯㑹于徐
州(事記解題曰徐州卽舒州也史記正義曰音舒其字従人/索隱曰徐音舒徐州齊邑薛縣是也其字從人左氏作舒大)致
貢於周周元王使人賜勾踐已受命號去還江
南以淮上地與楚歸吳所侵宋地與魯泗東方
百里當是之時越兵横行於江淮之上諸侯畢
賀(立賀臺於越此書無之亦闕文也/初學記引吳越春秋曰越王平吳後)越王還於吳當歸
而問於范蠡曰何子言之其合於天范蠡曰此
素女之道一言卽合大王之事王問爲(作焉/爲當)實
金匱之要在於上下越王曰善哉吾不稱王其
可悉乎蠡曰不可昔吳之稱王僭天子之號天
變於上日爲隂蝕今君遂僭號不歸恐天變復
見越王還於吳置酒文臺羣臣爲樂(洛/音)乃命樂
(下同/音岳)作伐吳之曲樂師曰臣聞卽事作操(聲/去)功
成作樂君王崇德誨化有道之國誅無義之人
復讎還恥威加諸侯受霸王之功功可象於圖
畫德可刻於金石聲可託於絃管名可留於竹
帛臣請引琴而鼓之遂作章暢辭曰屯乎今欲
伐吳可未耶大夫種蠡曰吳殺忠臣伍子胥今
不伐吳人(作又/人當)何須大夫種進祝酒其辭曰皇
天祐助我王受福良臣集謀我王之德宗廟輔
政鬼神承翼君不忘臣臣盡其力上天蒼蒼不
可掩塞觴酒二升萬福無極於是越王黙然無
言大夫種曰我王賢仁懷道抱德滅讎破吳不
忘返國賞無所恡羣邪杜塞君臣同和福祐千
億觴酒二升萬歲難極臺上羣臣大悅而笑越
王靣無喜色范蠡知勾踐愛壤土不惜羣臣之
死以其謀成國定必復不須功而返國也故靣
有憂色而不悅也范蠡從吳欲去恐勾踐未返
失人臣之義乃從入越行謂文種曰子來去矣
越王必將誅子種不然言蠡復爲書遺種曰吾
聞天有四時春生冬伐人有盛衰泰終必否知
進退存亡而不失其正惟賢人乎蠡雖不才明
知進退高鳥巳散良弓將藏狡兎已盡良犬就
烹夫越王爲人長頸鳥啄鷹視狼步可與共患
難而不可共處樂可與履危不可與安子若不
去將害於子明矣文種不信其言越王隂謀范
蠡議欲去徼倖
二十四年九月丁未范蠡辭於王曰臣聞主憂
臣勞主辱臣死義一也今臣事大王前則無滅
未萌之端後則無救已傾之禍雖然臣終欲成
君霸國故不辭一死一生臣竊自惟乃使於吳
王之慙辱蠡所以不死者誠恐讒於太宰嚭成
伍子胥之事故不敢前死且須臾而生夫恥辱
之心不可以大(則大當作久/承上文而言)流汗之愧不可以忍幸
頼宗廟之神靈大王之威德以敗爲成斯湯武
克夏商而成王業者定功雪恥臣所以當席日
久臣請從斯辭矣越王惻然泣下霑衣言曰國
之士大夫是子國之人民是子使孤寄身託號
以俟命矣今子云去欲將逝矣是天之棄越而
喪孤也亦無所恃者矣孤竊有言公位乎(作住/位當)
分國共之去乎妻子受戮范蠡曰臣聞君子俟
時計不數(朔/音)謀死不被疑内不自欺臣旣逝矣
妻子何法乎王其勉之臣從此辭乃乗扁舟出
三江入五湖人莫知其所適范蠡旣去越王愀
然變色召大夫種曰蠡可追乎種曰不及也王
曰柰何種曰蠡去時隂畫六陽畫三日前之神
莫能制者玄武天空威行孰敢止者度天關渉
天梁後入天一前翳神光言之者死視之者狂
臣願大王勿復追也蠡終不還矣越王乃收其
妻子封百里之地有敢侵之者上天所殃於是
越王乃使良工鑄金象范蠡之形置之坐側朝
夕論政自是之後計􁞰佯狂大夫曵庸扶同臯
如之徒日益踈遠不親於朝大夫種内憂不朝
人或讒之於王曰文種棄宰相之位而令君王
霸於諸侯今官不加增位不益封乃懷怨望之
心憤發於内色變於外故不朝耳異日種諌曰
臣所以在(作蚤/在當)朝而晏罷若身疾作者但爲吳
耳今已㓕之王何憂乎越王黙然時魯哀公患
三桓欲因諸侯以伐之三桓亦患哀公之怒以
故君臣作難(聲/去)哀公奔陘三桓攻哀公公奔衛
又奔越(陘氏三桓攻公公奔于衛遂如越陘楚地也杜預曰有陘/哀公二十七年公如公孫有陘氏乃遂如越史記曰公如)
(山氏/氏卽有)魯國空虚國人悲之來迎哀公與之俱歸
勾踐憂文種之不圖故不爲哀公伐三桓也
二十五年丙午平旦越王召相國大夫種而問
之吾聞知人易自知難其知相國何如人也種
曰哀哉大王知臣勇也不知臣仁也知臣忠也
不知臣信也臣誠數(朔/音)以損聲色㓕滛樂竒說
怪論盡言竭忠以犯大王逆心咈耳必以獲罪
臣非敢愛死不言言而後死昔子胥於吳矣夫
差之誅也謂臣曰狡兎死良犬烹敵國滅謀臣
亡范蠡亦有斯言何大王問犯玉門之第八臣
見王志也越王黙然不應大夫亦罷哺其耳以
成人惡(溲/大)其妻曰君賤一國之相少王祿乎臨
食不亨(作享/亨當)哺以惡何(句)妻子在側匹夫之能
自致相國尚何望哉無乃爲貪乎何其志忽忽
若斯種曰悲哉子不知也吾王旣免於患難雪
恥於吳我悉徙宅自投死亡之地盡九術之謀
於彼爲佞在君爲忠王不察也乃曰知人易自
知難吾答之又無他語是凶妖之證也吾將復
入恐不再還與子長詇相求於玄㝠之下妻曰
何以知之種曰吾見王時正犯玉門之第八也
辰剋其日上賊於下是爲亂醜必害其良今日
剋其辰上賊下止吾命須臾之間耳越王復召
相國謂曰子有隂謀兵法傾敵取國九術之䇿
今用三已破彊吳其六尚在子所願幸以餘術
爲孤前王於地下謀吳之前人於是種仰天歎
曰嗟乎吾聞大㤙不報大功不還其謂斯乎吾
悔不隨范蠡之謀乃爲越王所戮吾不食善言
故哺以人惡越王遂賜文種屬盧(作鏤/盧當)之劒種
得劒又歎曰南陽之宰而爲越王之擒自笑曰
後百世之末忠臣必以吾爲喻矣遂伏劒而死
(卒以越霸諸臣雖與有力而種蠡之功居多蠡見幾而作可謂明且哲/徐天祐曰勾踐脫囚虜之辱苦身劳思君臣相與謀報吳者二十餘年)
(於地下謀吳之前人是何言歟令死者有知謀之地下何益如其無知/矣種之死也無罪而越王誅之也無名其辭乃曰幸以餘術爲孤前王)
(報此種所以仰天而歎又自笑也/焉用謀之夫大功不賞而滛刑以)越王葬種於國之西山(臥/卽)
(種山之名因大夫種以語訛成重也/龍山又名種山一曰重山太平御覽曰)樓船之卒三千餘人
造鼎足之羡(下有羡道史衛世家共伯入釐侯羡索隱曰羡音/周禮冡人丘隧註羡道也䟽曰天子有隧諸侯已)
(羡下外羡上卷夫差傳羡門當亦與此同義/延延墓道又以戰切始皇紀曰大事畢閉中)或入三峯之下葬
一年伍子胥從海上穿山脅而持種去與之俱
浮於海故前潮水潘候者伍子胥也後重水者
大夫種也越王旣已誅忠臣霸於關東從瑯邪
起觀(聲/去)臺周七里以望東海死士八千人戈船
三百艘居無幾射求賢士孔子聞之從弟子奉
先王雅琴禮樂奏於越越王乃被唐夷之甲(卷/上)
(棠銕之甲/王僚傳被)帶歩光之劒杖屈盧之矛(之矛說文矛酋矛/典畧曰周有屈盧)
(四尺蓋十六尺爲常益四尺則二丈也/也建於兵車長二丈周禮酋矛長常有)出死士以三百人爲
陣關下孔子有頃到越王曰唯唯夫子何以敎
之孔子曰丘能述五帝三王之道故奏雅琴以
獻之大王(二十五年卽魯哀公二十三年也此書謂已誅忠臣居/徐天祐曰越滅吳之明年大夫種賜劒以死是爲勾踐)
(然昔者夫子將見趙簡子聞竇鳴犢舜華之死臨河而不濟爲其殺賢/無幾求賢士孔子聞之奉雅琴禮樂奏於越皆是年事也竊獨以爲不)
(在聞種之死愚知其不入越也而况奏雅琴以干時君乎按春秋哀公/大夫而諱傷其類也至作爲陬操以哀之文種非賢大夫歟使夫子尚)
(子之卒已八年矣謂夫子以是年入越非也/十六年夏四月書孔丘卒由文種之死上距夫)越王喟然歎曰
越性脆而愚水行山處以船爲車以檝爲馬往
若飄然去則難從悅兵敢死越之常也夫子何
說而欲敎之孔子不答因辭而去越王使人如
木客山取元常之喪(絶曰木客大冡者允常冡也/木客山去㑹稽縣十五里越)𣣔徙
葬琅邪三穿元常之墓墓中生熛風(熱如火飛也/熛火飛貌風)
飛砂石以射人人莫能入(飛沙射人不得近/水經註冡中分風)勾踐曰
吾前君其不徙乎遂置而去勾踐乃使使號令
齊楚秦晉皆輔周室血盟而去秦桓公不如越
王之命(桓公不如越王之命非也由勾踐二十五年上距秦桓公/按史年表勾踐二十五年是爲秦厲共公六年此書爲秦)
(桓公當作厲共公云/之卒蓋一百有六年矣)勾踐乃選吳越將士西渡河以
攻秦軍士苦之㑹秦怖懼逆自引咎越乃還軍
軍人悅樂遂作河梁之詩曰渡河梁兮渡河梁
舉兵所伐攻秦王孟冬十月多雪霜隆寒道路
誠難當陣兵未濟秦師降諸侯怖懼皆恐惶聲
傳海内威遠邦稱霸穆桓齊楚莊天下安寧壽
考長悲去歸兮河無梁自越滅吳中國皆畏之
二十六年越王以邾子無道而執以歸立其太
子何冬魯哀公以三桓之逼來奔越王欲爲伐
三桓以諸侯大夫不用命故不果耳
二十七年冬勾踐寢疾將卒(三十三年薨/通鑑外紀勾踐)謂太
子興夷曰吾自禹之後承元常之德蒙天靈之
祐神祗之福從窮越之地籍楚之前鋒以摧吳
王之干戈跨江渉淮從晉齊之地功德巍巍自
致於斯其可不誡乎夫霸者之後難以久立其
愼之哉遂卒興夷卽位一年卒子翁翁卒子不
揚不楊卒子無彊彊卒子玉玉卒子尊尊卒子
親自勾踐至于親其歷八主皆稱霸積年二百
二十四年親衆皆失而去琅邪徙於吳矣自黃
帝至少康十世自禹受禪至少康卽位六世爲
一百四十四年少康去顓頊卽位四百二十四
年
黃帝　昌意　顓頊　鮌　禹　啓
太康　仲廬　相　少康　無余
無玉去無余十世　無曍　夫康　元常
勾踐　興夷　不壽　不揚　無彊
魯穆柳有幽公爲名　王侯自稱爲君
尊親失琅邪爲楚所滅勾踐至王親歷八主格
(作稱/格當)霸二百二十四年從無余越國始封至餘
善返越國空㓕凡一千九百二十二年(世次自勾/此書載越)
(自稱爲君或者卽王之侯也世家曰王無彊時楚威王興兵大敗越殺/踐五傳至王無彊以世家考之則七世矣無彊王之侯之子所謂王侯)
(亡凡一百五十三年通鑑書之顯王三十五年此云勾踐至于親歷八/無疆盡取越地越以此散徐廣曰周顯王四十六年今自勾踐卒至越)
(及紀年皆不合若如世家所載則無彊之死衆散久矣非王親時失衆/主稱霸二百二十四年親衆皆失去琅邪徙於吳爲楚所滅與史世家)
(吳則越之徙吳已久亦非王親時也/亡國也又記年曰王翳三十三年遷于)
吳越春秋勾踐伐吳外傳第十
　　　　大德十年歲在丙午三月音註
　　　　越六月書成刋板十二月畢工

　　　前文林郎國子監書庫官徐天祜音註
　　　　紹興路儒學學録留　埾
　　　紹興路儒學學正陳昺伯
　　　紹興路儒學教授梁　相
　正議大夫紹興路總管提調學校官劉克昌
