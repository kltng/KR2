#+TITLE: 方輿勝覽-宋-祝穆
#+DATE: 2016-06-11 12:21:41
#+SOURCE: github.com/kanripo/KR2k0007 master 75130547                
欽定四庫全書　　　　史部十一　地理類二(總志/之屬)
　方輿勝覽目録　　　　　　宋　祝穆　撰
　　今將每郡事要標出卷首餘並倣此
　　　　郡名　風俗　形勝　土産　山川　學館
　　　　堂院　亭臺　樓閣　軒榭　館驛　橋梁
　　　　寺觀　祠墓　古跡　名宦　人物　名賢
　　　　題詠　四六
　　卷一
　　　浙西路(共八州/)
　　　　行在所臨安府(古杭州節度/寧海軍)
　　　　　九縣(錢塘/於潛)　(仁和/新城)　(餘杭/鹽官)　(臨海/昌化)　(富陽/)
　　　　　　本路安撫兩浙轉運置司
　　　　　　　事要如前
　　卷二
　　　　平江府(古蘇州節度/平江軍)
　　　　　六縣(吴縣/常熟)　(長洲/呉江)　(崑山/嘉定)
　　　　　　浙西提刑提舉置司
　　　　　　　事要如前
　　卷三
　　　　鎭江府(古潤州節度/鎭江軍)
　　　　　三縣(丹徒/金壇)　(丹陽/)
　　　　　　淮東總領置司
　　　　嘉興府(古秀州/)
　　　　　四縣(嘉興/海鹽)　(華亭/崇徳)
　　　　　　　事要並如前
　　卷四
　　　　安吉州(古湖州節度/昭慶軍)
　　　　　六縣(烏程/長興)　(歸安/徳清)　(安吉/武康)
　　　　常州
　　　　　四縣(晉陵/無錫)　(武進/宜興)
　　　　　　　事要並如前
　　卷五
　　　　建徳府(古睦州節後改嚴州/遂安軍  度)
　　　　　六縣(建徳/分水)　(淳安/遂安)　(桐廬/夀昌)
　　　　江隂軍
　　　　　一縣(江隂/)
　　　　　　　事要並如前
　　卷六
　　　浙東路(共七州/)
　　　　紹興府(古越州節度/鎮東軍)
　　　　　八縣(㑹稽/蕭山)　(山隂/餘姚)　(嵊縣/上虞)　(諸暨/新昌)
　　　　　　本路安撫提刑提舉置司
　　　　　　　事要如前
　　卷七
　　　　慶元府(古明州節度/奉國軍)
　　　　　六縣(鄞縣/慈溪)　(奉化/象山)　(定海/昌國)
　　　　衢州
　　　　　五縣(西安/常山)　(江山/開化)　(龍逰/)
　　　　婺州(保寧軍節度/)
　　　　　七縣(金華/永康)　(東陽/武義)　(義烏/浦江)　(蘭溪/)
　　　　　　　事要並如前
　　卷八
　　　　台州
　　　　　五縣(臨海/寧海)　(黄巖/仙居)　(天台/)
　　　　　　　事要如前
　　卷九
　　　　瑞安府(古温州/)
　　　　　四縣(永嘉/平陽)　(瑞安/樂清)
　　　　處州
　　　　　七縣(麗水/縉雲)　(龍泉/青田)　(松陽/慶元)　(遂昌/)
　　　　　　　事要如前
　　卷十
　　　福建路(共八州/)
　　　　福州(威武軍節度/)
　　　　　十三縣(閩縣/古田)　(侯官/長樂)　(連江/福清)　(懐安/永福)　(閩清/長溪)
　　　　　　　　(福安/羅源)　(寧徳/)
　　　　　　本路安撫提刑西外宗正置司
　　　　邵武軍
　　　　　四縣(邵武/泰寧)　(光澤/建寧)
　　　　　　　事要並如前
　　卷十一
　　　　建寧府(古建州節度/建寧軍)
　　　　　七縣(建安/崇安)　(甌寧/松溪)　(嘉禾/政和)　(浦城/)
　　　　　　福建轉運提舉置司
　　　　　　　事要如前
　　卷十二
　　　　南劔州
　　　　　五縣(劔浦/將樂)　(順昌/尤溪)　(沙縣/)
　　　　泉州(平海軍節度/)
　　　　　七縣(晉江/永春)　(南安/安溪)　(同安/徳化)　(惠安/)
　　　　　　南外宗正福建市舶置司
　　　　　　　事要並如前
　　卷十三
　　　　興化軍
　　　　　三縣(莆田/興化)　(仙逰/)
　　　　漳州
　　　　　四縣(龍溪/龍巖)　(漳浦/長泰)
　　　　汀州
　　　　　六縣(長汀/武平)　(寧化/清流)　(上杭/蓮城)
　　　　　　　　事要並如前
　　卷十四
　　　江東路(共九州/)
　　　　建康府(古昇州節度/建康軍)
　　　　　五縣(上元/溧水)　(江寧/溧陽)　(句容/)
　　　　　　本路安撫兼留守本路轉運淮西總領置司
　　　　　　　　事要如前
　　卷十五
　　　　太平州
　　　　　三縣(當塗/繁昌)　(蕪湖/)
　　　　寧國府(寧國軍節度/)
　　　　　六縣(宣城/寧國)　(南陵/旌徳)　(涇縣/太平)
　　　　　　　事要並如前
　　卷十六
　　　　徽州(古歙州/)
　　　　　六縣(歙源/婺)　(休寧/績溪)　(祈門/黟)
　　　　池州
　　　　　六縣(貴池/銅陵)　(青陽/石堞)　(建徳/東流)
　　　　　　　事要並如前
　　卷十七
　　　　南康軍
　　　　　三縣(星子/都昌)　(建昌/)
　　　　　　　事要如前
　　卷十八
　　　　信州
　　　　　六縣(上饒/貴溪)　(玉山/鉛山)　(弋陽/永豐)
　　　　饒州
　　　　　六縣(鄱陽/樂平)　(餘干/徳興)　(浮梁/安仁)
　　　　　　都大坑冶江東提刑置司
　　　　廣徳軍
　　　　　二縣(廣徳/建平)
　　　　　　　事要並如前
　　卷十九
　　　江西路(共十一州/)
　　　　隆興府(古洪州節度/鎮南軍)
　　　　　八縣(南昌/武寧)　(新定/豐城)　(奉新/進賢)　(分寧/靖安)
　　　　　　本路安撫轉運置司
　　　　袁州
　　　　　四縣(宜春/萍鄉)　(分宜/萬載)
　　　　　　　事要並如前
　　卷二十
　　　　贑州(古䖍州節度/昭信軍)
　　　　　十縣(贑縣/㑹昌)　(寧都/瑞金)　(雩都/石城)　(興國/安逺)　(信豐/龍南)
　　　　　　江西提刑置司
　　　　吉州
　　　　　八縣(廬陵/龍泉)　(吉水/永新)　(安福/永豐)　(太和/萬安)
　　　　瑞州(古筠州/)
　　　　　三縣(髙安/新昌)　(上髙/)
　　　　　　　事要並如前
　　卷二十一
　　　　撫州
　　　　　五縣(臨川/金谿)　(崇仁/樂安)　(宜黄/)
　　　　　　江西提舉置司
　　　　建昌軍
　　　　　四縣(南城/新城)　(南豐/廣昌)
　　　　臨江府
　　　　　三縣(清江/新喻)　(新淦/)
　　　　　　　事要並如前
　　卷二十二
　　　　江州(定江軍節度/)
　　　　　五縣(徳化/湖口)　(徳安/彭澤)
　　　　興國軍
　　　　　三縣(永興/通山)　(大冶/)
　　　　南安軍
　　　　　三縣(大庾/上猶)　(南康/)
　　　　　　　事要並如前
　　卷二十三
　　　湖南路(共十州/)
　　　　潭州(武安軍節度/)
　　　　　十二縣(長沙/攸縣)　(善化/湘鄉)　(衡山安化/湘潭益陽)　(醴陵/瀏陽)
　　　　　　　　(寧鄉/湘隂)
　　　　　　湖南轉運置司
　　　　　　　事要並如前
　　卷二十四
　　　　衡州
　　　　　五縣(衡陽/常寧)　(耒陽/茶陵)　(安仁/)
　　　　道州
　　　　　四縣(營陽/寧逺)　(江華/永明)
　　　　　　　事要並如前
　　卷二十五
　　　　郴州
　　　　　六縣(郴縣/永興)　(桔陽/資興)　(宜章/桂東)
　　　　永州
　　　　　三縣(零陵/東安)　(祁陽/)
　　　　　　　事要並如前
　　卷二十六
　　　　寳慶府(古中州/)
　　　　　　二縣(邵陽/新化)
　　　　全州
　　　　　二縣(清湘/灌陽)
　　　　桂陽軍
　　　　　三縣(平陽/藍山)　(臨武/)
　　　　武岡軍
　　　　　三縣(武岡/新寧)　(綏寧/)
　　　　茶陵軍
　　　　　一縣(茶陵/)
　　　　　　　事要並如前
　　卷二十七
　　　湖北路(共十五州/)
　　　　江陵府(古荆南府度/荆南軍節)
　　　　　七縣(江陵/松滋)　(公安/石首)　(潜江/松江)　(監利/)
　　　　漢陽軍
　　　　　二縣(漢陽/汊川)
　　　　　　　事要並如前
　　卷二十八
　　　　鄂州(武昌軍節度/)
　　　　　六縣(江夏/咸寧)　(蒲圻/通城)　(崇陽/嘉魚)
　　　　　　湖廣總領湖北轉運置司
　　　　夀昌軍
　　　　　一縣(武昌/)
　　　　　　　事要並如前
　　卷二十九
　　　　岳州
　　　　　四縣(巴陵/臨湘)　(平江/華容)
　　　　峽州
　　　　　四縣(夷陵/長陽)　(宜都/逺安)
　　　　荆門軍
　　　　　二縣(長林/當陽)
　　　　　　　事要並如前
　　卷三十
　　　　常徳府(古鼎州節度/武平軍)
　　　　　四縣(武陵/龍陽)　(桃源/沅江)
　　　　　　湖北提刑提舉置司
　　　　澧州
　　　　　四縣(澧陽/石門)　(安鄉/慈利)
　　　　辰州
　　　　　四縣(沅陵/辰溪)　(盧溪/溆浦)
　　　　　　　事要並如前
　　卷三十一
　　　　沅州
　　　　　三縣(盧陽/黔陽)　(麻陽/)
　　　　靖州
　　　　　三縣(永平/通道)　(㑹同/)
　　　　徳安府(古安州節度/安逺軍)
　　　　　四縣(安陸/孝感)　(應城/雲夢)
　　　　復州
　　　　　二縣(貴陵/玉沙)
　　　　信陽軍
　　　　　二縣(信陽/羅山)
　　　　　　　事要並如前
　　卷三十二
　　　京西路(共七州/)
　　　　襄陽府(古襄州/)
　　　　　四縣(襄陽/宜城)　(榖城/南漳)
　　　　　　本路安撫轉運提刑提舉置司
　　　　隨州(崇信軍節度/)
　　　　　二縣(隨縣/應山)
　　　　　　　事要並如前
　　卷三十三
　　　　棗陽軍
　　　　　一縣(棗陽/)
　　　　郢州
　　　　　二縣(長夀/京山)
　　　　均州(武當軍節度/)
　　　　　二縣(武當/鄖鄉)
　　　　房州(保康軍節度/)
　　　　　二縣(房陵/竹山)
　　　　光化軍
　　　　　一縣(光化/)
　　　　　　　事要並如前
　　卷三十四
　　　廣東路(共十四州/)
　　　　廣州(清海軍節度/)
　　　　　八縣(南海/東莞)　(畨禺/増城)　(清逺/新㑹)　(懐集/香山)
　　　　　　本路經略轉運提舉市舶置司
　　　　肇慶府(肇慶軍節度/)
　　　　　二縣(髙要/四㑹)
　　　　　　　事要並如前
　　卷三十五
　　　　徳慶府(永慶軍節度/)
　　　　　二縣(端溪/瀧水)
　　　　封州
　　　　　二縣(封川/開建)
　　　　英徳府(古英州/)
　　　　　二縣(眞陽/浛光)
　　　　韶州
　　　　　五縣(曲江/仁化)　(翁源/乳源)　(樂昌/)
　　　　　　廣東提刑置司
　　　　　　　事要並如前
　　卷三十六
　　　　潮州
　　　　　三縣(海陽/掲陽)　(潮陽/)
　　　　梅州
　　　　　一縣(程鄉/)
　　　　惠州
　　　　　四縣(歸善/海豐)　(博羅/河源)
　　　　　　　事要並如前
　　卷三十七
　　　　循州
　　　　　三縣(龍川/長樂)　(興寧/)
　　　　連州
　　　　　三縣(桂陽/連山)　(陽山/)
　　　　南雄州
　　　　　二縣(保昌/始興)
　　　　南恩州
　　　　　二縣(陽江/陽春)
　　　　新州(威塞軍節度/)
　　　　　一縣(新興/)
　　　　　　　事要並如前
　　卷三十八
　　　廣西路(共二十五州/)
　　　　静江府(古桂州節度/静江軍)
　　　　　十縣(臨桂/修仁)　(興安/理定)　(靈川/古縣)　(陽朔/荔浦)　(永福/義寧)
　　　　　　本路經略轉運提刑提舉置司
　　　　柳州
　　　　　三縣(清平/柳城)　(洛容/)
　　　　　　　事要並如前
　　卷三十九
　　　　鬱林州
　　　　　三縣(南流/博白)　(興樂/)
　　　　横州
　　　　　二縣(寧浦/永定)
　　　　邕州(建武軍節度/)
　　　　　二縣(宣化/武縁)
　　　　廉州
　　　　　二縣(合浦/石康)
　　　　　　　事要並如前
　　卷四十
　　　　象州
　　　　　三縣(陽夀/武仙)　(來賔/)
　　　　潯州
　　　　　二縣(桂平/平南)
　　　　藤州
　　　　　二縣(鐔津/岑溪)
　　　　梧州
　　　　　一縣(蒼梧/)
　　　　貴州
　　　　　一縣(鬱林/)
　　　　昭州
　　　　　四縣(平樂/龍平)　(茶城/立山)
　　　　　　　事要並如前
　　卷四十一
　　　　融州(清逺軍節度/)
　　　　　二縣(融水/懐逺)
　　　　賔州
　　　　　三縣(嶺方/上林)　(遷江/)
　　　　慶逺府(古宜州節度/慶逺軍)
　　　　　五縣(宜山/思恩)　(忻城/河池)　(天河/)
　　　　賀州
　　　　　三縣(臨賀/桂嶺)　(富川/)
　　　　化州
　　　　　三縣(石龍/石城)　(呉川/)
　　　　　　　事要並如前
　　卷四十二
　　　　髙州
　　　　　三縣(電白/茂名)　(信宜/)
　　　　容州(寧逺軍節度/)
　　　　　三縣(普寧/陸川)　(北流/)
　　　　欽州
　　　　　二縣(安逺/靈山)
　　　　雷州
　　　　　三縣(海康/徐聞)　(遂溪/)
　　　　　　　事要並如前
　　卷四十三
　　　海外四州(屬廣西路/)
　　　　瓊州(靖海軍節度/)
　　　　　五縣(瓊山/臨髙)　(澄邁/樂會)　(文昌/)
　　　　吉陽軍(古崖州/)
　　　　　一縣(寧逺/)
　　　　昌化軍(古儋州/)
　　　　　一縣(宜倫/)
　　　　萬安軍
　　　　　二縣(萬寧/陵水)
　　　　　　　事要並如前
　　卷四十四
　　　淮東路(共九州/)
　　　　揚州(淮南軍節度/)
　　　　　二縣(江都/泰興)
　　　　　　本路安撫制置置司
　　　　　　　事要如前
　　卷四十五
　　　　眞州
　　　　　二縣(揚子/六合)
　　　　　　淮東轉運置司
　　　　通州
　　　　　二縣(静海/海門)
　　　　泰州
　　　　　二縣(海陵/如臯)
　　　　　　淮東提刑提舉置司
　　　　　　　事要並如前
　　卷四十六
　　　　淮安軍(古楚州/)
　　　　　三縣(山陽/淮隂)　(鹽城/)
　　　　寳應州
　　　　　一縣(寳應/)
　　　　髙郵軍
　　　　　二縣(髙郵/興化)
　　　　　　　事要並如前
　　卷四十七
　　　　滁州
　　　　　三縣(清流/全椒)　(來安/)
　　　　招信軍(古盱眙/)
　　　　　三縣(盱眙/招信)　(天長/)
　　　　　　　事要並如前
　　卷四十八
　　　淮西路(共九州/)
　　　　廬州(保信軍節度/)
　　　　　三縣(合肥/舒城)　(梁縣/)
　　　　　　本路安撫制置轉運置司
　　　　無為軍
　　　　　三縣(無為/廬江)　(巢縣/)
　　　　　　淮西提刑提舉置司
　　　　安豐軍
　　　　　四縣(夀春/霍丘)　(安豐/六安)
　　　　濠州
　　　　　二縣(鍾離/定逺)
　　　　　　　事要並如前
　　卷四十九
　　　　和州
　　　　　三縣(厯陽/烏江)　(含山/)
　　　　安慶府(古舒州節度/安慶軍)
　　　　　五縣(懐安/望江)　(桐城/太湖)　(宿松/)
　　　　蘄州
　　　　　五縣(蘄春/廣濟)　(蘄水/羅田)　(黄梅/)
　　　　　　　事要並如前
　　卷五十
　　　　黄州
　　　　　三縣(黄岡/麻城)　(黄陂/)
　　　　光州
　　　　　三縣(定城/光山)　(固始/)
　　　　　　　事要並如前
　　卷五十一
　　　成都府路(共十六州/)
　　　　成都府(古益州/)
　　　　　九縣(成都/温江)　(華陽/䨇流)　(郫縣/廣都)　(新都/靈泉)　(新繁/)
　　　　　　本路安撫轉運四川制置總領提舉茶
　　　　　　馬置司
　　　　　　　事要如前
　　卷五十二
　　　　崇慶府(古蜀州節度/崇慶軍)
　　　　　四縣(晉原/江原)　(新津/永康)
　　　　簡州
　　　　　二縣(陽安/平泉)
　　　　嘉定府(古嘉州節度/嘉慶軍)
　　　　　五縣(龍逰/峩眉)　(夾江/洪雅)　(犍為/)
　　　　　　本路提刑置司
　　　　　　　事要並如前
　　卷五十三
　　　　眉州
　　　　　四縣(眉山/丹稜)　(彭山/青神)
　　　　隆州
　　　　　四縣(仁夀/貴平)　(井研/籍)
　　　　　　　事要並如前
　　卷五十四
　　　　彭州
　　　　　三縣(九隴/濛陽)　(崇寧/)
　　　　漢州
　　　　　四縣(雒縣/綿竹)　(什邡/徳陽)
　　　　綿州
　　　　　五縣(巴西/羅江)　(彰明/鹽泉)　(魏城/)
　　　　　　　事要並如前
　　卷五十五
　　　　雅州
　　　　　五縣(嚴道/百丈)　(名山/榮經)　(盧山/)
　　　　茂州
　　　　　二縣(汶山/汶川)
　　　　永康軍
　　　　　二縣(導江/青城)
　　　　　　　事要並如前
　　卷五十六
　　　　威州
　　　　　二縣(保寧/通化)
　　　　邛州
　　　　　六縣(臨邛/大邑)　(依政/蒲江)　(崇仁/火井)
　　　　黎州
　　　　　一縣(溪源/)
　　　　石泉軍
　　　　　三縣(石泉/神泉)　(龍安/)
　　　　　　　事要並如前
　　卷五十七
　　　䕫州路(共十六州/)
　　　　䕫州(寧江軍節度/)
　　　　　三縣(奉節/雲山)　(巫山/)
　　　　　　本路安撫轉運或四川制置置司
　　　　　　　事要如前
　　卷五十八
　　　　歸州
　　　　　三縣(秭歸/興山)　(巴東/)
　　　　雲安軍
　　　　　一縣(雲安/)
　　　　大寧監
　　　　　一縣(大昌/)
　　　　　　　事要並如前
　　卷五十九
　　　　開州
　　　　　二縣(開江/清水)
　　　　達州(古通州/)
　　　　　六縣(通川/新寧)　(巴渠/東鄉)　(永睦/明通)
　　　　萬州
　　　　　二縣(南浦/武寧)
　　　　　　　事要並如前
　　卷六十
　　　　梁山軍
　　　　　一縣(梁山/)
　　　　施州
　　　　　二縣(清江/建始)
　　　　紹慶府(古黔州/)
　　　　　二縣(彭水/黔江)
　　　　重慶府(古渝州/)
　　　　　三縣(巴縣/壁江)　(江津/)
　　　　　　本路提刑置司
　　　　南平軍
　　　　　二縣(南川/陸化)
　　　　　　　事要並如前
　　卷六十一
　　　　涪州
　　　　　三縣(涪陵/武龍)　(樂温/)
　　　　咸淳府(古忠州/)
　　　　　五縣(臨江/南賔)　(墊江/龍渠)　(豐都/)
　　　　珍州
　　　　　二縣(樂源/綏陽)
　　　　思州
　　　　　三縣(務川/安夷)　(卭水/)
　　　　　　　事要並如前
　　卷六十二
　　　潼川府路(共十五州/)
　　　　瀘州
　　　　　三縣(瀘川/合江)　(江安/)
　　　　　　本路安撫置司
　　　　潼川府(古梓州/)
　　　　　十縣(郪縣/鹽亭)　(平江/飛烏)　(涪城/銅山)　(通泉/東關)　(射洪/永泰)
　　　　　　本路提刑置司
　　　　　　　事要並如前
　　卷六十三
　　　　遂寧府(古遂州/)
　　　　　五縣(小溪/青石)　(蓬溪/遂寧)　(長江/)
　　　　　　本路轉運置司
　　　　順慶府(古果州/)
　　　　　四縣(南充/相如)　(西充/流溪)
　　　　資州
　　　　　四縣(盤石/内江)　(資陽/龍水)
　　　　普州
　　　　　三縣(安岳/樂至)　(安居/)
　　　　　　　事要並如前
　　卷六十四
　　　　合州
　　　　　五縣(石照/漢初)　(巴川/赤水)　(銅梁/)
　　　　紹熈府(古榮州/)
　　　　　四縣(榮徳/資官)　(威逺/應靈)
　　　　昌州
　　　　　三縣(大足/永川)　(昌元/)
　　　　渠州
　　　　　四縣(流江/隣水)　(隣山/大阡)
　　　　　　　事要並如前
　　卷六十五
　　　　叙州(古戎州/)
　　　　　四縣(宜賔/宣化)　(南溪/慶符)
　　　　懐安軍
　　　　　二縣(金水/金堂)
　　　　廣安軍
　　　　　四縣(渠江/新明)　(岳池/和溪)
　　　　長寧軍
　　　　　一縣(安寧/)
　　　　富順監(不領縣/)
　　　　　　　事要並如前
　　卷六十六
　　　利州東路(共十州/)
　　　　興元府(古褒州/)
　　　　　五縣(南鄭/褒城)　(㢘水/西縣)　(城固/)
　　　　　　本路安撫提刑或制置置司
　　　　利州
　　　　　四縣(綿谷/昭化)　(葭萌/嘉川)
　　　　　　本路轉運或四川總領置司
　　　　　　　事要並如前
　　卷六十七
　　　　隆慶府(古劔州/)
　　　　　五縣(普安/武連)　(隂平/普成)　(梓潼/)
　　　　劔門關
　　　　　一縣(劔門/)
　　　　閬州
　　　　　七縣(閬中/奉國)　(南部/新政)　(新井/西水)　(蒼溪/)
　　　　　　　事要並如前
　　卷六十八
　　　　蓬州
　　　　　五縣(蓬池/良山)　(儀隴/伏靈)　(營山/)
　　　　巴州
　　　　　五縣(化城/曽口)　(難江/通江)　(恩陽/)
　　　　金州(昭化軍節度/)
　　　　　六縣(西城/石泉)　(漢隂/平利)　(洵陽/上津)
　　　　洋州
　　　　　三縣(興道/真符)　(西鄉/)
　　　　大安軍
　　　　　一縣(三泉/)
　　　　　　　事要並如前
　　卷六十九
　　　利州西路(共八州/)
　　　　沔州(古興州/)
　　　　　二縣(略陽/長舉)
　　　　　　本路安撫置司
　　　　天水軍
　　　　　一縣(天水/)
　　　　鳳州
　　　　　三縣(梁泉/河池)　(兩當/)
　　　　　　　事要並如前
　　卷七十
　　　　西和州
　　　　　三縣(長道/祐川)　(大潭/)
　　　　同慶府(古成州/)
　　　　　二縣(同谷/栗亭)
　　　　文州
　　　　　一縣(曲水/)
　　　　龍州
　　　　　二縣(江油/清川)
　　　階州
　　　　　二縣(福津/将利)
　　　　　事要並如前
欽定四庫全書　　　　　史部十一
　方輿勝覽　　　　　　　地理類(總記之屬/)
　　提要
　　　　(臣/)等謹案方輿勝覽七十卷宋祝穆撰穆字
　　　　和甫建陽人建寧府志載穆父康國從朱子
　　　　居崇安穆少名丙與弟癸同受業于朱子宰
　　　　執程元鳳蔡杭錄所著書以進除迪功郎為
　　　　興化軍涵江書院山長是書前有嘉熙已亥
　　　　吕午序葢成于理宗時所記分十七路各係
　　　　所屬府州軍于下而以行在所臨安府為首
　　　　盖中原隔絶久已不入輿圖所述者惟南渡
　　　　疆域而已書中體例大抵于建置沿革疆域
　　　　道里田賦户口闗塞險要他志乘所詳者皆
　　　　在所畧惟于名勝古蹟多所臚列而詩賦序
　　　　記所載獨備葢為登臨題咏而設不為考證
　　　　而設名為地記實則類書也然採摭頗富雖
　　　　無裨于掌故實有益于文章摛藻掞華恒所
　　　　引用故自宋元以来操觚家不廢其書焉考
　　　　葉盛水東日記稱元絳閔忠詩石刻在康州
　　　　方輿勝覽乃載在封州又誤以為魏矼作亦
　　　　偽數字幸真迹石刻尚存三洲巖中則小小
　　　　舛錯亦所不免要不害其大致之詳贍爾乾
　　　　隆四十三年八月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
方輿勝覽序
輿地有書尚矣自上世九丘既逸而夏之禹貢周之職
方燦然明備至秦郡縣天下兩漢遂有地理郡國志厯
代多放之唐圗十道皇朝志九域皆是物也然秉筆紀
載實難文獻不足無以參稽而互考非足履目覩則真
贗詳略何従信之司馬遷貫紬經傳旁採子史又聞長
老之所稱而必觀九江望五湖闞洛汭行淮泗而後成
河渠之書東方朔誦詩書二十二萬言三冬文史足用
又随師踐赤縣遨五嶽行澤陂厯名山猶以所見參酌
山海經而後神異經十洲記始作學問不博聞見不廣
渉厯不親而欲㑹集四海九州山川風俗土産景物人
材文章名數沿革之詳特誣而已建陽祝穆和父氏新
安人朱文公先生之母黨也㓜從文公諸大賢㳺性温
行淳學富文贍雅有意扵是書嘗往来閩浙江淮湖廣
間所至必窮登臨與予有舊每相見必孜孜訪風土事
經史子集稗官野史金石刻列郡志有可採摭必晝夜
抄錄無倦色盖為紀載張本也且許異日成編當以相
示如是者累年近訪予錢塘馬城之竹坡曰編成矣敢
名以方輿勝覽而鋟梓以廣其傳庶人人得勝覽也君
幸為序以冠其首予丕視所載辭簡而暢事備而核各
州風物見扵古今詩歌記序之佳者率全篇登入其事
實有可拈出者則纂緝為儷語附扵各州之末較之錄
此而闕彼舉略而遺全循訛而失實泛濫扵著述而不
能含咀其英華者萬萬不侔也信乎其為勝覽矣學士
大夫端坐􁦷几而欲周知天下操弄翰墨而欲得助江
山當覽此書毋庸他及所謂執璿璣以觀大運據要㑹
以觀方来不勞餘力盡在目中信乎其為勝覽矣雖然
我瞻四方禹迹茫茫思日闢扵先王慨未歸扵故疆必
也志存乎修攘歩極乎亥章使吾和父渉厯彌長聞見
彌詳紀載益鋪張而勝覽益煇煌是乃為邦家之光予
尚得以攫攘其旁嘉熙己亥良月望日新安吕午序
自序
始予逰諸公間强予以四六之作不過依陶公樣初不
能工也其後稍識户牖則酷好編輯郡志如耆昌歜予
亦自莫曉其癖所至輒借圗經積十餘年方輿風物收
拾略盡出以諗予友乃見譏曰還如食小魚所得不償
勞予恍然自失益蒐獵古今記序詩文與夫稗官小説
之類摘其要語以附入之予友又唶曰天呉與紫鳳顛
倒在短褐予復愧其破碎斷續而首末之不貫也又益取
夫鉅篇短章所不可闕者悉載全文大書以提其綱附
註以詳其目至三易藁而體統粗備予友亦印可焉予
猶未敢以為然也既又携以謁今御史吕公竹坡先生
幸不斥以狂僣辱為之序走不足以當也嗟夫昔者孔
子嘗曰為命禆諶草創之世叔討論之行人子羽修飾
之東里子産潤色之夫以一命令之出猶更四賢之手
矧予陋聞謏見徒以兩耳目之所及而欲該天下之事
事物物坎蛙窺天其不量甚矣雖然世有揚子雲必知
是編之不苟豈直為四六設哉若夫網羅遺逸啓𤼵愚
蒙予方有望扵博雅君子嘉熙己亥仲冬既望建安祝
穆和父書
先君子㳺戯翰墨編輯方輿勝覽行于世者三十餘年
學士大夫家有其書每恨板老而字漫爾益部二星聚
臨閩分文昌實堂先生吴公漕兼府事乃遣工新之中
書朔齋先生劉公府兼漕事又委官董之厥書克成兩
先生賜也惟重整凡例拾遺則各附其州新増則各從
其類合為一袠分為七十卷本朝名賢不敢書其諱依
文選例謹以字書之此皆先君子欲更㝎之遺意洙又
嘗記先君子易簀時語州郡風土續抄小集東南之景
物略盡中原吾能述之圗經不足證也且朗吟陸放翁
絶筆之詩曰王師北㝎中原日家祭毋㤀告廼翁堂堂
忠憤之志若合符節厥今君王神武江東將相又非久
下人者雪恥百王除兇千古洙泚茟以俟大書特書不
一書鋪張金甌之全盛于勝覽有光云咸淳丁夘季春
清明孤從政郎新差監行在文思院洙謹跋
今具引用文集于后
　　　　是編蒐獵名賢記序詩文及史傳稗官雜説殆數千篇
　　　　若非表而出之亦㡬眀珠之暗投今取全篇分類以便
　　　　檢閲其一聯片語不成章者更不贅錄盖演而伸之則
　　　為一部郡志總而㑹之則為一部文集庶幾旁通曲暢云
　　　元本拾遺各入本州之下新増五百餘條除山川風俗等
　　　無詩文者餘並標出覽者詳之
記
　秦少㳺龍井記(臨安/下同)　　　　　歐陽永叔有美堂記
　白居易冷泉記　　　　　　　蘇子美滄浪亭記(平江/下同)
　朱元晦撰呉公祠記　　　　　黄直卿撰尹公祠記
　錢君倚義田記　　　　　　　孫逢吉普明記
　蘇子美水月禪院記(新増/)　　　范至能三髙祠記(新増/)
　蕭㝎延陵季子廟記(新増/)　　　汪彦章月觀記(鎮江/)
　蘇子瞻思堂記(嘉興/)　　　　　白居易太湖石記(安吉/)
　范希文撰子陵祠記(建徳/)　　　獨孤及新泉記(常州/新増)
　陸農師適南亭記(紹興/)　　　吕伯恭修城記(台州/)
　朱元晦經史閣記(福建福州/下同)　曽子固道山亭記
　朱元晦李忠定祠記　　　　朱元晦雲谷記(建寧/下同)
　魏華父夢筆山房記　　　　朱元晦㳺御史祠記
　武夷山古記　　　　　　　㡢亭峰古記
　朱元晦髙士軒記(泉州/)　　　朱元晦龍巖縣學記(漳州/下同)
　危逢吉義塜記　　　　　　朱元晦新安道院記(徽州/下同)
　汪彦章清風堂記　　　　　汪彦章書錦堂記
　朱元晦藏書閣記　　　　　朱元晦三先生祠記
　范至文金盖堂記(新増/)　　　曽子固思政堂記(池州/下同)
　王平甫溪亭記　　　　　　杜牧蕭相樓記(新増/)
　吕伯恭白鹿書院記(南康/下同)　　朱元晦直節堂記
　朱元晦氷玉堂記　　　　　張敬夫撰濂溪祠記
　朱元晦劉屯田祠記　　　　韓无咎絶塵軒記(信州/)
　曽子固鼓角樓記(廣徳/)　　　韓愈重修滕王閣記(隆興/下同)
　朱元晦濂溪祠記　　　　　李太白州學記(袁州/)
　皇甫湜刺史㕔壁記(吉州/)　　黄魯直瑞芝亭記(瑞州/)
　曽子固擬峴臺記(撫州/下同)　　　朱元晦拙齋記
　曽子固顔魯公祠記　　　　顔真卿麻姑壇記
　朱元晦濂溪祠記(江州/下同)　　　白居易司馬㕔壁記
　張敬夫嶽麓書院記(潭州/下同)　　張敬夫敬簡堂記
　栁宗元戴氏堂記　　　　　范至能南嶽廟記(新増/)
　朱元晦石鼓書院記(衡州/)　　元結刺史㕔壁記(道州/下同)
　掌禹錫鼓角樓記　　　　　張敬夫濂溪祠記
　栁宗元萬石亭記(永州/下同)　　　栁宗元三亭記
　汪彦章玩鷗亭記　　　　　朱元晦濂溪祠記(寳慶/)
　朱元晦曲江樓記(江陵/)　　　朱元晦社稷壇記(鄂州/下同)
　閻伯理黄鶴樓記　　　　　范希文岳陽樓記(岳州/)
　歐陽永叔至喜亭記(峡州/)　　陶潜桃花源記(常徳/)
　胡明仲譙門記(澧州/)　　　　朱元晦撰上蔡祠記(徳安/)
　朱元晦濂溪祠記(韶州/下同)　　　余安道韶亭記(新増/)
　唐子西卓錫泉記(恵州/)　　　韓愈燕喜亭記(連州/下同)
　李貺燕喜亭後記　　　　　朱元晦府學記(静江/下同)
　張敬夫府㕔壁記　　　　　栁宗元訾家洲記
　張敬夫無倦齋記　　　　　張敬夫三先生祠記
　栁宗元山水記(栁州/)　　　　栁宗元茅亭記(邕州/)
　張敬夫州學記(慶逺/)　　　　張敬夫州學記(欽州/)
　張敬夫州學記(雷州/)　　　　朱元晦州學記(瓊州/下同)
　朱元晦知樂堂記　　　　　洪景嚴平山堂記(揚州/)
　歐陽永叔醉翁亭記(滁州/下同)　　歐陽永叔豐樂亭記
　曽子固醒心亭記　　　　　韓无咎風鶴亭記(廬州/)
　王元之竹樓記(黄州/下同)　　　　蘇子由快哉亭記
　朱元晦二程祠記　　　　　張文潜鴻軒記(新増/)
　蘇眀允畫象記(成都/)　　　　蘇子瞻逺景樓記(眉州/下同)
　蘇子瞻清風閣記　　　　　黄魯直四賢閣記(咸淳/新増)
　孫樵書褒城驛記(興元/)　　　黄魯直黔山題名(黔州/)
　黄魯直整暇堂記(閬州/)　　　馬子才顔魯公祠記(蓬州/)
序
　王羲之蘭亭序(紹興/)　　　　韓无咎極目亭詩集序(婺州/)
　沈存中雁蕩山序(瑞安/)　　　朱元晦武夷圗序(建寧/)
　韓愈送陸歙州序(徽州/)　　　王勃撰滕王閣序(隆興/)
　韓愈荆南唱和序(潭州/下同)　　　韓愈送楊支使序
　曽子固送趙監軍序　　　　　歐陽永叔送廖倚序
　朱元晦椘詞集注序　　　　　韓愈送何堅序(道州/)
　韓愈送廖道士序(郴州/)　　　　栁宗元愚溪序(永州/下同)
　栁宗元陪崔使君讌序　　　　韓愈送崔使君序(復州/)
　韓愈送鄭尚書序(廣州/下同)　　　韓愈送竇從事序
　韓愈送區冊序(連州/)　　　　范至能虞衡志序(静江/)
　曽子固送李材叔序(栁州/)　　劉原父送楊使君序(鬰林/)
　韓愈盛山十二詩序(開州/)　　　歐陽永叔庶子泉序(滁州/)
奏議
　蘇子瞻開西湖奏狀(臨安/下同)　　　朱元晦廟議
　太常撰朱文公諡議(建寧/)
碑誌
　蘇子瞻表忠觀碑(臨安/)　　　韓愈撰徐偃王廟碑(衢州/)
　韓愈南海廟碑(廣州/)　　　　蘇子瞻撰昌黎廟碑(潮州/)
　栁宗元文宣王廟碑(栁州/下同)　　韓愈羅池廟碑
　韓愈撰栁宗元墓誌　　　　蘇子瞻撰伏波廟碑(雷州/)
　蘇子瞻峻靈王廟碑(昌化/)
傳
　朱元晦記祝公遺事(徽州/)　　陶潜撰孟府君傳(鄂州/)
　蘇子瞻記程公遺事(眉州/)
書
　李白與韓侯書(江陵/下同)　　　　韓愈與栁公綽論兵
銘
　盧光輔胥山祠銘(臨安/新増)　　　李白天門山銘(太平/新増)
　張謂長沙土風碑銘(潭州/新増)　　元結丹崖𨼆居銘(永州/)
　栁宗元武岡銘(武岡/)　　　　蘇子瞻九成臺銘(韶州/)
　王履道覺軒銘(新州/)　　　　蘇子瞻桄榔菴銘(昌化/)
　蘇子瞻四達齋銘(髙郵/)　　　張孟陽劔閣銘(劔門/下同)
　栁宗元劔門銘
賛
　朱元晦聚星亭賛(建寧/)　　　朱元晦撰張南軒賛(潭州/)
　黄魯直撰東坡賛(昌化/)　　　王爯二蘇賛(眉州/)
頌
　元結大唐中興頌(永州/)
檄
　孔稚圭北山移文(建康/)
賦(騷附/)
　孫綽天台山賦(台州/)　　　　黄魯直江西道院賦(瑞州/)
　屈原漁父辭(潭州/下同)　　　　　賈誼弔屈原賦
　王仲宣登樓賦(江陵/)　　　　朱元晦虞帝廟樂歌(静江/)
　蘇子瞻赤壁賦前後(黄州/)　　左太冲蜀都賦(成都/)
　蘇子瞻灔澦堆賦(䕫州/下同)　　　宋玉髙唐神女賦
樂府
　朱元晦水調歌頭(建徳/)　　　蘇子瞻定風波詞(賔州/)
　秦少㳺海棠橋詞(鬱林/)　　　歩蟾宫詞(揚州/下同)
　蘇子瞻㸃綘唇詞
雜説
　栁宗元捕蛇説(永州/下同)　　　　周茂叔愛蓮説
雜文
　蔡君謨戒㺯潮文(臨安/下同)　　　海潮論
　汪綱鎮越堂柱記(紹興/下同)　　　汪綱飛翼樓柱記
　汪綱秋風亭柱記　　　　祝和父朱文公祠上梁文(建寧/)
　陸龜蒙馬當山文(池州/)　　　栁宗元逐畢方文(永州/)
　韓愈祭鱷魚文(潮州/)　　　　王介甫諭俗文(邕州/)
祭
　朱元晦祭李延平文(南劔/)　　朱元晦祭鄭自明文(興化/)
　蘇子瞻祭歐陽公文(吉州/)
雜志
　都亭驛燕北使首末(臨安/下同)　　徑山開山事狀
　陳𤾉叔登西樓(鎮江/下同)　　　　　沈存中夢溪卜居
　王羲之題蕺山姥扇(紹興/下同)　　謝安東山之逰
　王子猷剡溪訪戴　　　　賀知章賜鑑湖
　續齊諧記流觴曲水　　　爛柯山事跡(衢州/下同)
　江郎廟事跡　　　　　　金華山王初平事跡(婺州/)
　劉阮泛胡麻事跡(台州/下同)　　　天王祠事跡
　雷電敕六丁事跡(建寧/下同)　　　謝靈運木屐逰山(瑞安/)
　盧舍那佛事跡(建寧/下同)　　　扣氷佛事跡
　梨山廟事跡　　　　　　大乾廣祐王事跡(邵武/下同)
　大乾夢錄七條　　　　　延平津䨇劔(南劔/)
　李白捉月辨(太平/)　　　　　歐陽硯譜(徽州/)
　雷轟薦福碑(饒州/)　　　　　許旌陽錦帷(隆興/)
　馬祖道場事跡(贑州/)　　　　仰山廟事跡(袁州/)
　杜甫牛炙辨(衡州/)　　　　九嶷蒼梧之辨(道州/)
　赤壁之辨(鄂州/)　　　　　雲夢之辨(岳州/下同)
　吕洞賔事跡　　　　　　歐陽永叔夢黄牛廟(峡州/)
　李衡種橘比千户侯(常徳/)　漢書載蠻瓠事跡(辰州/)
　真武神事跡(均州/)　　　　論端硯品第(肇州/)
　曹溪開山事跡(韶州/)　　　廣西市馬首末(邕州/下同)
　狄漢臣平儂賊首末　　　海鰌鱗鬛如紅旗(吉陽/)
　王介甫不見知魏公(揚州/下同)　杜牧㣲服出逰
　韓世忠大儀之㨗　　　　杜牧骰子賭酒
　謝𤣥淝水之㨗(安豐/)　　　巢湖䧟事跡(無為/)
　陵井監事跡(隆州/)　　　　蠶女事跡(漢州/)
　蠶叢魚鳬開國事跡(成都/)
小説
　左慈盆中釣鱸魚(平江/)　　杜牧觀水嬉(湖州/)
　永公為房琯前身(常州/)　　唐王榭至烏衣國(建康/)
　鵠奔亭女子訴寃(肇慶/)　　韓湘開頃刻花(潮州/)
　趙師雄梅花下飲(惠州/)　　王播飯後鐘(揚州/下同)
　腰錢騎鶴　　　　　　　淳于棼槐安宫
　張騫乗槎(成都/)
詩(山類/)
　沈約早𤼵定山(臨安/下同)　　　　郭功父天竺峯
　王介甫飛来峰　　　　　　蘇子美天平山(平江/新増)
　楊廷秀曉登金山(鎮江/下同)　　　楊傑金山(新増/)
　韓垂金山(新増/)　　　　　　王介甫崑山(嘉興/下同)
　王介甫三山岡　　　　　　葛立之峴山(安吉/新増)
　蘇子美何山(安吉/新増)　　　　秦少㳺卧龍山(紹興/下同)
　葛立之東山(新増/)　　　　　王介甫逰天童山(慶元/)
　周雲叟江郎山(衢州/)　　　　任翻登巾子山絶頂(台州/下同)
　韓愈送恵師歸天台山　　　李白夢逰天姥峯
　皮日休玉霄峰　　　　　　郭三益寒石山
　元㣲之劉阮山　　　　　　陳述古韋𦍑山
　王龜齡委羽山　　　　　　方干天台山
　蔡天啓天台山　　　　　　謝靈運孤嶼(瑞安/下同)
　李建中白鶴山　　　　　　王龜齡醉翁巖
　徐凝縉雲山(處州/)　　　　　蔡君謨九仙山(福州/下同)
　趙子直至鼓山　　　　　　王逵方山
　王逵鰲頂峰　　　　　　歐陽詹梨嶺
　李左史大𨼆屏(建寧/下同)　　　朱元晦大隠屏
　翁彦約天柱峯　　　　　辛㓜安玉女峯
　陳覺民武夷山　　　　　楊廷秀武夷山
　朱元晦武夷山　　　　　方伯謨武夷山
　趙閲道逰武夷　　　　　王龜齡姜相峰
　周朴無等巖　　　　　　翁承賛壺公山(興化/下同)
　黄滔壺公山　　　　　　鄭樵北山巖
　李彌遜石獅巖(漳州/)　　　王介甫鐘山四首(建康/下同)
　謝𤣥暉登三山　　　　　王介甫三茅山三首
　李白鳳臺山(新増/)　　　　宋齊丘鳳臺山(新増/)
　郭功父懐青山(太平/下同)　　　李白天門山
　王介甫白紵山　　　　　李白慈姥山
　李白望夫山　　　　　　劉禹錫望夫山
　李白靈墟山　　　　　　楊廷秀題二梁山
　謝𤣥暉敬亭山(寧國/下同)　　　李白敬亭山
　劉禹錫敬亭山　　　　　李白送人歸黄山(徽州/)
　郭功父水車嶺(池州/下同)　　　李白五松山
　李白九華山　　　　　　崔揔九華山
　潘閬九華山　　　　　　白居易香爐峰
　楊衡青牛谷　　　　　　謝靈運石壁精舍
　李白五老峯　　　　　　李白廬山謡
　歐陽永叔廬山髙　　　　朱元晦逰廬阜
　晁无咎廬山　　　　　　王貞白廬山
　韓无咎雲山(信州/下同)　　　　朱喬年月巖
　陸放翁月巖　　　　　　晁无咎仙巖
　王介甫徐巖　　　　　　施必達丫頭巖
　詩話載僧詠西山(隆興/下同)　　唐宣宗大雄山
　楊廷秀曉望荷山(瑞州/)　　王介甫烏石岡(撫州/)
　謝靈運華子岡(建昌/下同)　　　曽子固麻姑山送羅尉
　謝道韞杉嶺(臨江/)　　　　陶弼閤皂山
　晁无咎廬山(江州/下同)　　　　楊廷秀廬山
　謝靈運登石門山　　　白居易石門山
　劉原父小孤山(新増/)　　劉冲之小孤山(新増/)
　黄庶大孤山(新増/)　　　蘇子由山陽(新増/)
　張敬夫聖燈巖(潭州/下同)　　朱元晦登祝融峰
　朱元晦聖燈巖　　　　　張敬夫祝融峯日觀
　杜甫望巖　　　　　　　劉禹錫南嶽
　朱元晦登南嶽　　　　　李白南嶽
　盧肇登南嶽　　　　　　韓愈岣嶁山
　栁宗元西巖(永州/下同)　　　元結朝陽巖
　栁宗元朝陽巖　　　　黄魯直逰朝陽巖
　黄魯直澹巖　　　　　杜陵朝陽巖
　李白黄鶴山(鄂州/下同)　　　李白赤壁
　杜牧赤壁　　　　　　蘇子瞻赤壁
　蘇子瞻武昌西山(夀昌/下同)　韓无咎跋西山
　劉禹錫君山(岳州/下同)　　　　黄魯直君山
　湘中老人君山　　　　　過客題玉泉山(荆門/新増)
　李白峴山(襄陽/下同)　　　　　李渉峴山
　李羣玉二巖(廣州/新増)　　　　查許國鳴弦峯(英徳/)
　曹松霍山(循州/)　　　　　蘇子瞻泉山(恵州/下同)
　謝靈運羅浮山　　　　　劉禹錫羅浮山
　蘇子瞻羅浮山　　　　　韓愈同冠峡(連州/下同)
　韓愈貞女峡　　　　　　張九齡正陽峡(南雄/)
　胡邦衡鐵坑山　　　　　胡邦衡峒石山(南恩/下同)
　宋貫之陽朔山(静江/)　　　陶弼題仙巖(融州/)
　陶弼仙影山(賔州/)　　　　李徳裕鬼門關(容州/)
　夏子喬登狼山(通州/)　　　顧况瑯琊山(滁州/下同)
　歐陽永叔幽谷　　　　　梅聖俞石屛路
　周明老龜山廽文(招信/)　　楊廷秀第一山
　羅隠四頂山(廬州/)　　　　王介甫八公山(無為/下同)
　阮户部濡湏塢　　　　　龔相濡須塢
　蘇子由九華山(新増/)　　　謝𤣥暉八公山(安豐/)
　蘇子瞻塗山(濠州/下同)　　　　蘇子由塗山
　黄魯直龍門山(安慶/下同)　　　李白司空山
　周美成投子山　　　　　韓子蒼逰赤壁(黄州/)
　杜甫雪山(成都/)　　　　　陳子昻峨嵋山(嘉定/下同)
　李白登峨嵋山　　　　　李白峨嵋山月
　馬當可三峯(眉州/下同)　　　　范希文盤石山
　雍徳裕富樂山(綿州/下同)　　　唐子西富樂山
　杜甫青城山(永康/)　　　　陸務觀青霞嶂(邛州/下同)
　張少俞霧山　　　　　　杜甫白鹽山(䕫州/下同)
　李白白帝山　　　　　　杜甫白牢關
　杜甫鳳山(大寧監/)　　　　黄魯直下巖(萬州/)
　黄知命猿啼山(施州/下同)　　　黄魯直過痩驢嶺
　蘇子瞻安樂山(瀘州/下同)　　　任伋逰安樂山
　歐陽詹題石臼嶺(興元/下同)　　崔覲題駱谷
　李義山百牢關　　　　　杜甫石櫃閣(利州/下同)
　杜甫五盤嶺(新増/)　　　　李嶠白衛嶺
　岑參五盤嶺(新増/)　　　　杜甫劔閣(劔州/下同)
　李商隠劔門　　　　　　李白蜀道難(劔門/)
　陸務觀錦屛山(閬州/下同)　　　杜甫閬山歌
　杜甫龍門山(大安/)　　　　杜甫飛嶺(沔州/)
　李誠之積麥山(天水/下同)　　　李百能醉仙崖
　袁桂豆積山(鳳州/下同)　　　　王韋御愛山
　杜甫鳳凰山(同慶/下同)　　　　杜甫仇池山
　杜甫泥功山　　　　　　杜甫木皮嶺
　杜甫石龕
詩(石類/)
　皮日休石公山石板(平江/)　方翥仙篆石(興化/下同)
　方翥粘蠔石　　　　　　元結石溪石魚(道州/)
　章希言放鉢石(南雄/)　　　杜甫石笋行(成都/下同)
　杜甫石犀行　　　　　　杜甫石鏡
詩(洞類/)
　余爽玉京洞(台州/)　　　　林逈宿猿洞(福州/)
　李義山毛竹洞(建寧/)　　　李泰伯秦人洞(建昌/)
　蘇子瞻三逰洞(峡州/下同)　　　歐陽永叔三逰洞
　蘇子由三逰洞　　　　　陶潜桃花源(常徳/下同)
　蘇子瞻和桃花源　　　　劉商題桃源水洞
　王介甫題桃源圗　　　　劉禹錫桃源洞(新増/)
　蘇子瞻浮山洞(濠州/)　　　蘇子瞻碧落洞(韶州/)
　黄魯直石牛洞(安慶/下同)　　　王介甫題石牛洞
　范景仁岑公洞(萬州/下同)　　　　馬冉岑公洞
　黄魯直岑公洞
詩(江淮類/)
　丘希範旦𤼵漁浦潭(臨安/下同)　謝靈運富春渚
　劉禹錫海潮　　　　　　李白海潮
　陳希元吴江(平江/下同)　　　　王介甫吴江(新増/)
　王介甫松江(新増/)　　　　　孟浩然西津渡(鎮江/)
　王介甫華亭水(嘉興/)　　　　王龜齡黄龍江(泉州/)
　李白玉鏡潭(瑞安/)　　　　　謝靈運出新林浦(建康/下同)
　杜牧秦淮　　　　　　　　胡璞采石渡(太平/下同)
　郭功父采石渡　　　　　劉孝緯繁昌浦
　劉禹錫牛渚磯　　　　　李白牛渚磯
　王介甫牛渚磯　　　　　沈休文新安江(徽州/)
　李白秋浦六首(池州/)　　　余安道贑水(贑州/)
　蘇子由東湖(江州/新増)　　　　蘇子由射蛟浦(新増/)
　韓愈屈潭(潭州/下同)　　　　　古詩洞庭湖(新増/)
　李白赤壁磯(鄂州/下同)　　　　杜牧赤壁磯
　蘇子由赤壁磯　　　　　杜牧漢江(漢陽/)
　楊烱西陵峡(峡州/)　　　　韓愈泛舟曲江(韶州/)
　蘇子瞻釣潭(恵州/)　　　　王介甫望淮口(揚州/下同)
　鄭谷𤓰洲渡　　　　　　李白𤓰洲新河
　胡曽汴河　　　　　　　杜荀鶴巢湖(無為/)
　陸務觀蜀江(眉州/)　　　　梁簡文帝巫峡(䕫州/下同)
　杜甫巫峡客居　　　　　李白自白帝下江陵
　張祜巫峡　　　　　　　杜甫瞿唐峡
　杜甫灎澦堆　　　　　　白居易入瞿唐峡
　范至能瞿唐峡　　　　　白居易送人赴峡
　杜甫長江二首　　　　　鮮于子駿巴江(重慶/)
　韋應物嘉陵江(順慶/)　　　杜甫桔柏潭(利州/下同)
　温庭筠南渡(新増/)　　　　杜甫白渉渡(隆慶/下同)
　杜甫水㑹渡　　　　　　杜甫閬水歌(閬州/)
　杜甫萬丈潭(同慶/)
詩(湖類/)
　白居易西湖三首(臨安/下同)　　蘇子瞻西湖三首
　林君復西湖　　　　　　蘇子美太湖(平江/)
　李白鑑湖(紹興/)　　　　　陳長卿西湖(福州/)
　李義山元五湖(建康/)　　　李白丹陽湖(太平/下同)
　蘇子瞻慈湖阻風　　　　張賔鵞湖(信州/)
　謝靈運彭蠡湖(南康/下同)　　　李白過彭蠡湖
　王介甫彭蠡湖　　　　　郭功甫東湖(隆興/下同)
　戴叔倫東湖　　　　　　王龜齡西湖(興國/)
　李白郎官湖(漢陽/)　　　　杜甫洞庭湖(岳州/下同)
　孟浩然洞庭湖　　　　　李白洞庭湖
　劉元方洞庭湖記鬼　　　楊廷秀西湖(恵州/下同)
　唐子西謫官湖　　　　　江文叔西湖(静江/)
　黄魯直五湖(髙郵/)　　　　房琯逰西湖(漢陽/下同)
　趙閱道房公湖　　　　　蘇子由房公湖
　程珦房公湖　　　　　　宋景文房公湖
　陸務觀房公湖
詩(溪澗類/)
　楊廷秀過霅川大溪(安吉/)　李紳若耶溪(紹興/)
　楊廷秀曉泊蘭溪(婺州/)　　許渾東横瀬(台州/下同)
　孫應時黄巖溪　　　　　倪思港灘(南劔/)
　朱元晦九曲櫂歌(建寧/下同)　　洪景盧逰九曲
　蔡君謨上溪(興化/)　　　　楊修直瀆(建康/下同)
　王介甫霹靂溝　　　　　李白姑熟溪(太平/)
　李白清溪(寧國/下同)　　　　　吕温逰黄溪(潭州/)
　蘇子瞻惶恐灘(贑州/)　　　郭功父菖蒲㵎(廣州/)
　白居易黄牛灘(峡州/)　　　崔輔國石頭灘(淮安/下同)
　蘇子瞻菖蒲澗　　　　　韋應物西㵎(滁州/下同)
　王介甫䢴溝　　　　　　李白六刺灘
　王元之明月溪　　　　　王安上􁫴溪(和州/)
　杜甫浣花溪(成都/)　　　　姚孚東溪(簡州/)
　歐陽永叔下牢溪(歸州/)　　蘇子瞻鐵溝行(施州/)
詩(池塘類/)
　李白横塘(建寧/)　　　　　劉莘老雷池(潭州/)
　杜牧雷塘(揚州/)　　　　　曽子開統軍池(滁州/)
　王介甫吴塘陂(安慶/)　　　杜甫南池(閬州/)
　鄭谷東池(沔州/下同)　　　　　宋餘慶東池
　司馬君實東沼　　　　　蘇子瞻東池
詩(洲堤類/)
　汪聖錫琵琶洲(饒州/)　　　孟浩然龍沙(隆興/)
　李白鸚鵡洲二首(江陵/)　　胡明仲偃虹堤(岳州/)
　郭功甫藥洲(廣州/新増)
詩(泉類/)
　王介甫寒穴泉(嘉興/)　　　黄魯直恵山泉(常州/下同)
　蘇子瞻恵山泉　　　　　趙紫芝龍湫(瑞州/)
　王介甫龍井(隆興/)　　　　蘇子瞻㢘泉(贑州/)
　劉莘老聪明泉(吉州/)　　　蘇子由浪井(江州/)
　元結橘泉(郴州/)　　　　　沈傳師蒙泉(荆州/下同)
　蘇子瞻蒙泉　　　　　　孫隣㡬蒙泉
　歐陽永叔蒙泉　　　　　范諷題莱公泉(峡州/)
　吴隠之酌貪泉(廣州/)　　　蘇子由蜀井(眉州/下同)
　秦少㳺蜀井　　　　　　范元之三泉(安慶/)
　杜甫引水(䕫州/下同)　　　　　王龜齡義泉
　樊汝賢滴浮泉(順慶/)
詩(瀑布類/)
　王介甫賦水簾(衢州/)　　　畢田水簾(衡州/)
　蔡希遽瀑布(漳州/)　　　　李白開先瀑布(南康/下同)
　徐凝開先瀑布　　　　　蘇子瞻開先瀑布
　蘇子瞻開先潄玉亭　　　　朱元晦開先瀑
　陳舜俞棲賢三峡　　　　　蘇子瞻棲賢三峡
　朱元晦棲賢三峡　　　　　唐宣宗瀑布(瑞州/)
詩(温泉類/)
　白居易温泉(南康/下同)　　　　　朱元晦温泉
　蘇子瞻湯泉(恵州/)　　　　　查仲本温泉(重慶/)
詩(園塢類/)
　晏同叔金桃園(撫州/)　　　　王介甫東園(真州/下同)
　獨孤及垂花塢　　　　　　文與可郡圃(洋州/)
詩(第宅類/)
　白居易州宅(平江/下同)　　　　　元㣲之州宅
　白居易和㣲之州宅　　　　王介甫郡齋即事(建康/下同)
　李白陸機宅(新増/)　　　　　劉禹錫江令宅(新増/)
　楊灝江南道院(太平/)　　　　杜甫茅屋為風所破(成都/下同)
　杜甫成都卜居　　　　　　杜甫東屯故宅(䕫州/下同)
　杜甫遷居白帝城
詩(堂舍類/)
　光宗中和堂御製(臨安/下同)　　趙閲道中和堂絶句
　陸天随木蘭堂絶句(平江/)　陳希元碧瀾堂(安吉/)
　孫尚書題浮逺堂(江隂/)　　趙閲道髙齋(衢州/)
　王龜齡觀風堂(紹興/)　　　洪景伯三瑞堂(台州/)
　謝靈運西射堂(瑞安/下同)　　　蘇子由戲彩堂
　汪聖錫止戈堂(福州/)　　　朱元晦晦菴(建寧/下同)
　朱元晦武夷精舍　　　　李彌遜宿觀妙堂
　韓无咎武夷精舍　　　　王龜齡中和堂(泉州/下同)
　王龜齡安静堂　　　　　蔡君謨愛松堂
　蔡君謨共樂堂(興化/下同)　　　陳長卿共樂堂
　王介甫鍾山草堂(建康/)　　郭功甫姑孰堂(太平/下同)
　郭功父懐青山草堂　　　蘇子由五老堂(南康/下同)
　朱元晦白鹿書堂　　　　朱元晦卧龍菴
　朱元晦清净退菴　　　　晁无咎面山堂(信州/)
　范希文慶朔堂(饒州/)　　　黄魯直愛竹堂(吉州/)
　楊廷秀碧落堂(瑞州/)　　　朱元晦題隠齋(袁州/)
　朱元晦題敬簡堂(潭州/下同)　　張敬夫城南書院
　阮美成清淑堂(郴州/)　　　胡明仲康功堂(永州/)
　郭功父宅生堂(封州/)　　　陶弼柑子堂(栁州/)
　蘇子瞻桄榔菴(昌化/)　　　王介甫平山堂(揚州/下同)
　蘇子瞻平山堂次韻　　　蘇子由平山堂
　秦少㳺平山堂次韻　　　范希文文㑹堂(泰州/)
　王介甫静山堂(安慶/)　　　杜甫草堂(成都/下同)
　杜甫謝寄題草堂　　　　杜甫燕越公堂(䕫州/)
　吕澤父安静堂(文州/)　　　趙衆吏隠堂(龍州/下同)
　范景仁吏隠堂　　　　　司馬君實吏隠堂
詩(亭類/)
　孝宗冷泉亭御製(臨安/下同)　　蘇子瞻冷泉亭
　白居易西亭(平江/下同)　　　　蘇子美吴江亭(新増/)
　白居易松江亭　　　　　蘇子美寶墨亭(鎮江/)
　蘇子瞻水亭(安吉/下同)　　　　白居易白蘋洲五亭
　張籍西亭(新増/)　　　　　楊廷秀净逺亭
　方干環溪亭(建徳/下同)　　　　方干千峯榭
　王介甫鄞縣西亭(慶元/下同)　　司馬君實衆樂亭
　王介甫衆樂亭　　　　　錢君倚衆樂亭
　趙閲道濯纓亭(衢州/)　　　陸務觀㝡髙亭(婺州/)
　謝靈運南亭(瑞安/)　　　　蔡君謨春野亭(福州/下同)
　王汝舟碧巖亭　　　　　朱元晦豁然亭(泉州/下同)
　孫尚書茅亭　　　　　　王琪賞心亭(建康/下同)
　王介甫賞心亭　　　　　杜牧佳麗亭
　王介甫半山亭　　　　　王介甫籌思亭
　王介甫割青亭　　　　　李白勞勞亭
　楊修新亭(新増/)　　　　　林君復翆㣲亭(新増/)
　林君復水亭(新増/)　　　　楊廷秀新亭
　楊廷秀玩鞭亭(太平/下同)　　　韓无咎玩鞭亭
　郭功父蛾睂亭　　　　　黄魯直曲江亭(寧國/下同)
　李白登謝公亭　　　　　杜牧㺯水亭(池州/下同)
　楊廷秀翆㣲亭　　　　　杜牧貴池亭
　楊廷秀潄玉亭(南康/下同)　　　朱元晦黄雲觀
　張安國玉淵亭　　　　　朱元晦歸来館
　章希言玉光亭(信州/下同)　　　王介甫玉光亭
　韓无咎橋亭　　　　　　汪聖錫四望亭(饒州/下同)
　王龜齡四望亭　　　　　劉長卿白雲亭
　黄魯直白雲亭　　　　　劉長卿干越亭
　黄魯直干越亭　　　　　張祜干越亭
　王龜齡干越亭　　　　　王介甫南浦亭(隆興/下同)
　曽子固幽谷亭　　　　　蘇子瞻塵外亭(贑州/)
　蘇子由琵琶亭(江州/)　　　鄭谷望湘亭(潭州/下同)
　孟賔于湘江亭　　　　　陶商翁碧湘亭
　韓愈合江亭(衡州/)　　　　元結白雲亭(道州/下同)
　元結潓泉亭　　　　　　元結欸乃亭
　栁宗元西亭(永州/)　　　　留題玉泉亭(荆門/)
　蘇子瞻至喜亭(峡州/)　　　蔡持正車葢亭(徳安/)
　鮑溶沈碑亭(襄陽/下同)　　　　李紳望海亭
　蘇子瞻浴日亭(廣州/下同)　　　楊廷秀浴日亭
　陶弼還珠亭　　　　　　蘇子瞻盡美亭(韶州/下同)
　楊廷秀望韶亭　　　　　蘇子瞻松風亭(恵州/)
　趙徳逺䨇溪亭(新州/)　　　李徳逺望闕亭(吉陽/)
　蘇子瞻息軒(昌化/)　　　　秦少㳺摘星亭(揚州/新増)
　楊廷秀飛歩亭(招信/)　　　米元章壯觀亭(真州/)
　蘇子由九曲亭(滁州/下同)　　　曽子開茶山亭
　歐陽永叔醒心亭　　　　常安民醒心亭
　杜牧烏江亭(和州/)　　　　范希文濯纓亭(髙郵/下同)
　楊廷秀甓社亭　　　　　蘇子瞻短李亭(濠州/)
　王龜齡江月亭(䕫州/)　　　范希文平雲亭(邛州/下同)
　勾龍信美亭　　　　　　陸務觀秋風亭(歸州/)
　陸務觀瑞豐亭(咸淳/)　　　閻蒼舒海觀(瀘州/)
　杜甫水亭(潼州/)　　　　　黄魯直鎻江亭(叙州/)
　張無盡戲仙亭(廣安/)　　　文與可寳峰亭(利州/)
　杜甫滕王亭(閬州/下同)　　　　陸務觀奪錦亭
　杜甫玉臺亭　　　　　　蘇子瞻披錦亭
詩(軒類/)
　周繇東軒(鎮江/下同)　　　　　杜牧北軒
　周繇北軒　　　　　　　趙閲道獻琴軒(簡州/下同)
　黄魯直也足軒　　　　　范至能致爽軒(永康/下同)
　陸務觀致爽軒　　　　　黄魯直此君軒(榮州/)
詩(樓類/)
　蘇子瞻望海樓(臨安/)　　　白居易齊雲樓(平江/)
　李白北固樓(鎮江/下同)　　　　范希文北固樓
　曽子固多景樓　　　　　劉改之多景樓
　米元章多景樓(新増/)　　　王元之多景樓(新増/)
　皇甫冉萬嵗樓(新増/)　　　杜牧消暑樓(安吉/新増)
　楊次公明月樓(安吉/)　　　唐子西越王樓(紹興/)
　沈約八詠樓(婺州/下同)　　　　嚴維八詠樓
　李易安八詠樓　　　　　崔顥八詠樓
　謝靈運登池上樓(瑞安/)　　張九齡石頭驛樓(建康/新増)
　楊修烽火樓(建康/新増)　　　　李白北樓(寧國/下同)
　獨孤霖疊嶂樓(新増/)　　　王鞏題蕭相樓(池州/下同)
　杜牧九峯樓(新増/)　　　　胡致隆星子樓(南康/新増)
　白居易庾樓(江州/新増)　　　　王貞白庾樓(江州/新増)
　黄魯直南樓二首(鄂州/下同)　　李白聽黄鶴樓吹笛
　李白黄鶴樓送孟浩然　　崔顥黄鶴樓
　盧郢黄鶴樓　　　　　　蘇子瞻黄鶴樓
　王龜齡黄鶴樓　　　　　李白南樓
　杜甫登岳陽樓(岳州/下同)　　　李白登岳陽樓
　韓愈登岳陽樓　　　　　顔延年登巴陵城樓
　白居易岳陽樓(新増/)　　　王介甫題白雪樓(郢州/下同)
　張繼西樓(新増/)　　　　　　陳去非海山樓(廣州/)
　許渾韶陽樓(韶州/新増)　　　　　蘇子瞻合江樓(恵州/)
　齊唐登城樓(南雄/)　　　　王子明西樓(南恩/)
　栁宗元登城樓(栁州/下同)　　　杜牧迷樓
　孫逖揚子江樓(揚州/)　　　　趙嘏宴花樓(淮安/新増)
　張頔清淮樓(濠州/)　　　　　杜牧齊安城樓(黄州/)
　李白登錦城散花樓(成都/)　　杜甫越王樓(綿州/)
　杜甫最髙樓(䕫州/)　　　　　杜甫題終明府水樓(叙州/)
　白居易四望樓(萬州/)　　　　白居易登東樓(恵州/)
　白居易東西樓二首(咸淳/)　　杜甫宴楊使君東樓(叙州/)
　陸務觀西樓
詩(臺類/)
　楊廷秀姑蘇臺(平江/)　　　　楊廷秀妙髙臺(鎮江/)
　李白越王臺(紹興/下同)　　　　　王龜齡月臺
　李白鳳凰臺(建康/下同)　　　　　王介甫九日臺
　楊廷秀鳳凰臺　　　　　　楊無為雨花臺(新増/)
　周紫芝越臺(新増/)　　　　　杜甫鳳皇臺(新増/)
　蘇子瞻鬱孤臺(贑州/下同)　　　　趙閲道鬱孤臺
　程公闢題鬱孤臺(新増/)　　　蘇子瞻八鏡臺
　王介甫擬峴臺(撫州/)　　　　朱元晦㝎王臺(潭州/)
　鄒志完登嶽麓臺(潭州/)　　劉莘老綘帳臺(江陵/)
　蔡持正釣魚臺(徳安/)　　　郭功父石屛臺(廣州/下同)
　陸天随越王臺　　　　　許渾越王臺
　張九齡登逍遙臺(韶州/)　　胡邦衡望海臺(南恩/)
　蘇子瞻登逍遙臺(濠州/下同)　　蘇子瞻觀魚臺
　文與可天漢臺(洋州/)
詩(閣類/)
　陸務觀至霄閣(台州/)　　　趙季西丹青閣(建寧/下同)
　徐璣丹青閣　　　　　　杜牧滕王閣(隆興/下同)
　王介甫滕王閣　　　　　王平甫滕王閣
　婁乾徳潺潺閣(袁州/)　　　王介甫清風閣(撫州/)
　黄魯直題慈氏閣(永州/)　　黄魯直松風閣(夀昌/)
　秦少㳺雲山閣(揚州/)　　　郭功父天柱閣(安慶/)
　蘇子瞻鑿空閣(夔州/下同)　　　蘇子瞻通明閣
　張唐民捫參閣(昌州/)　　　秦少㳺蓬莱閣(隆州/新増)
　程公闢蓬莱閣(隆州/新増)
詩(館驛類/)
　方干松江驛(平江/新増)　　　　張祜平望驛(平江/新増)
　杜牧雲溪館(吉安/)　　　　李伯紀晞真館(建寧/)
　張祜弋陽館(建康/新増)　　　　李白宛溪館(寧國/)
　韓愈次石頭驛(隆興/下同)　　　朱元晦毛山驛
　羅隠江陵館(江陵/新増)　　　　張祜洞庭南館(岳州/新増)
　韓愈題廣昌館(棗陽/)　　　李紳水館(揚州/新増)
　郭功父鳳凰驛(英徳/)　　　㓂平仲海康西館(雷州/)
　杜牧横江館(黄州/)　　　　張演題萬安驛(綿州/)
　黄魯直題歌羅驛(紹慶/)　　杜甫通泉驛(潼州/)
　鄭國華牛尾驛(昌州/)　　　元㣲之青雲驛(興化/下同)
　胡曽金牛驛　　　　　　李義山望喜驛(利州/下同)
　武元衡嘉陵驛　　　　　李義山籌筆驛
　羅隠籌筆驛　　　　　　杜牧籌筆驛
　薛逢籌筆驛　　　　　　羅隠上亭驛(隆慶/下同)
　楊子方上亭驛　　　　　石才孺青陽驛二首(沔州/)
　薛逢黄花驛(鳳州/)
詩(橋梁類/)
　王介甫垂虹橋(平江/下同)　　　鄭毅夫垂虹橋
　鄭介夫吴江橋(新増/)　　　劉禹錫臯橋
　陸務觀題丁夘橋(鎮江/)　　郭功父洛陽橋(泉州/)
　郭功父三峡石橋(南康/下同)　　蘇子由三峡石橋(新増/)
　楊廷秀三峡橋(新増/)　　　王介甫三峡橋(新増/)
　趙湘天台石橋(台州/)　　　蘇子瞻何公橋(英州/)
　陳君舉洛陽橋(泉州/)　　　蘇子瞻西新橋(恵州/下同)
　蘇子瞻東新橋　　　　　杜甫萬里橋(成都/)
　杜牧二十四橋(揚州/)　　　陶雍折栁橋(簡州/)
詩(佛寺類/)
　白居易天竺寺(臨安/下同)　　　宋之問逰靈隠寺
　蘇子瞻逰靈隠寺次韻　　蘇子瞻逰徑山寺
　白居易望孤山寺　　　　蘇子瞻靈隠寺祈雨
　綦母潜天竺寺(新増/)　　　陶翰天竺寺(新増/)
　白居易逰虎丘寺(平江/下同)　　蘇子瞻逰虎丘寺
　白居易逰靈巖寺　　　　劉禹錫生公講堂
　張繼楓橋寺　　　　　　韋應物承天寺
　孟郊崑山寺　　　　　　張祜崑山寺
　王元之虎丘寺(新増/)　　　李徳裕虎丘寺(新増/)
　王介甫崑山寺次韻　　　沈存中甘露寺(鎮江/下同)
　蘇子瞻逰甘露寺　　　　孝宗皇帝金山寺御製
　張祜金山寺　　　　　　孫魴金山寺
　楊蟠金山寺　　　　　　王介甫金山寺二首
　曽子固金山寺　　　　　蘇子瞻逰金山寺
　郭祥正金山寺　　　　　蘇子瞻訪焦山
　蘇子美金山寺(新増/)　　　羅隠金山寺(新増/)
　盧肇甘露寺(新増/)　　　　張祜慈和寺(新増/)
　梅聖俞鶴林寺(新増/)　　　綦母潜鶴林寺(新増/)
　李渉鶴林寺　　　　　　蘇子瞻逰何山寺(安吉/下同)
　張祜題普利寺　　　　　張祜恵山寺(常州/)
　杜荀鶴石壁寺(衢州/)　　　皮日休國清寺(台州/下同)
　杜荀鶴天台寺　　　　　宋之問雲門寺(紹興/新増)
　趙嘏雲門寺(紹興/新増)　　　　蔡君謨囊山寺(福州/下同)
　丁公言題黄蘗寺　　　　雲峯寺無字碑
　朱元晦西林寺(南劔/)　　　朱元晦題石佛院(泉州/)
　蘇子瞻逰蒋山寺(建康/下同)　　王介甫平山寺
　王介甫定林寺二首　　　温庭筠清凉寺(新増/)
　李白昇元寺(新増/)　　　　　王介甫長干寺(新増/)
　王介甫寳剰院(新増/)　　　杜牧開元寺(寧國/)
　朱元晦歸宗寺(南康/下同)　　　　黄魯直落星寺四首
　王介甫落星寺　　　　　　朱元晦落星寺
　朱元晦萬杉寺　　　　　　朱元晦楞伽寺
　釋無可二林寺(新増/)　　　　馬戴廬山寺(新増/)
　范希文芝山寺(新増/)　　　　蘇子由歸宗寺(新増/)
　蘇子由萬杉寺(新増/)　　　　王介甫落星寺(新増/)
　劉潜夫清凉寺(建康/下同)　　　　劉潜夫鐵塔寺
　陸子静鵞湖寺(信州/下同)　　　朱元晦鵞湖寺
　黄魯直慈雲寺(贑州/下同)　　　蘇子瞻天竺寺
　黄魯直南塔寺(吉州/)　　　白居易大林寺(江州/下同)
　白居易東林寺　　　　　李白東林寺
　王韶東林寺　　　　　　白居易西林寺
　杜甫道林嶽麓寺(潭州/下同)　　韓愈湘西寺
　裴説道林寺(新増/)　　　　崔珏道林寺(新増/)
　韋蟾道林寺(新増/)　　　　劉長卿麓山寺(新増/)
　沈傳師嶽麓寺(新増/)　　　羅隠嶽麓寺(新増/)
　黄魯直頭陁寺(鄂州/)　　　冦平仲甘泉寺(常徳/新増)
　范諷甘泉寺(常徳/)　　　　蘇子瞻靈洲寺(廣州/下同)
　蘇子瞻峡山寺　　　　　李翺峡山寺
　許渾峡山寺　　　　　　楊廷秀峡山寺
　楊廷秀南華寺(韶州/下同)　　　宋之問廣智寺(新増/)
　蘇子瞻栖禪寺(惠州/)　　　徐安國靈峯寺(横州/)
　蘇子瞻宿净行院(亷州/)　　羅隠禪智寺(揚州/下同)
　蘇子瞻石塔寺　　　　　　杜牧禪智寺
　羅隠開元寺　　　　　　　劉貢父長蘆寺(真州/下同)
　王介甫舟過長蘆寺　　　　韋應物永定寺
　黄魯直長蘆寺(新増/)　　　　白居易靈巖寺(招信/新増)
　趙嘏靈巖(新増/)　　　　　　羅鄴靈巖寺(新増/)
　韓子蒼景徳寺(泰州/)　　　　吕坦夫太寧院(無為/)
　岑參凌雲寺(嘉定/下同)　　　　　黄魯直東律院
　陸務觀凌雲大像　　　　　司空文明凌雲寺(新増/)
　陸務觀靈泉寺(歸州/)　　　　杜甫登牛頭寺(涯州/下同)
　杜甫香積寺　　　　　　　丁公言廣利寺
　孫正臣資聖寺　　　　　　崔塗冲相寺(渠州/下同)
　鄭谷題汧江寺　　　　　　陸務觀無等院
　王雍三學山寺(懐安/)　　　　白居易東寺(閬州/)
詩(道觀類/)
　蘇子瞻洞霄宫(臨安/)　　　　葉正則龍瑞宫喜雨(紹興/)
　李白桐栢觀曉望(台州/下同)　　　鄭薰桐栢觀
　孟浩然宿桐栢觀　　　　趙師秀題桐栢觀
　朱元晦景徳觀(南康/下同)　　　楊次公簡寂觀
　朱元晦簡寂觀　　　　　李白送女真歸延真觀
　蘇子瞻簡寂觀(新増/)　　　蘇子由白鶴觀(新増/)
　蘇子由仙都觀(新増/)　　　　李白紫極宫(江州/)
　郭功父五仙觀(黄州/)　　　　蘇子瞻白鶴觀(恵州/)
　鄭畋白鶴觀(梧州/)　　　　蘇子瞻玉局觀(成都/)
　李白訪康山道士(綿州/)　　沈少南題儲福宫(永康/下同)
　胡叔豹題儲福宫
詩(祠廟類/)
　王介甫柘湖神(嘉興/)　　　李紳禹廟(紹興/新増)
　王介甫吴大帝廟(建康/)　　楊廷秀三賢祠(南康/下同)
　黄魯直宫亭廟　　　　　楊廷秀梅仙祠(隆興/)
　胡致隆仰山廟　　　　　白居易靖節祠(江州/)
　陳去非大孤山聖母廟　　韓愈謁南嶽廟(潭州/)
　李白黄陵廟　　　　　　杜甫黄陵廟
　戴叔倫三閭廟　　　　　韓愈謁杜子美祠(衡州/)
　韓愈木居士廟　　　　　羅隠木居士廟
　唐軍將三閭廟(岳州/新増)　　　楊廷秀東廟(廣州/新増)
　郭功父忠景廟(肇慶/)　　　司馬君實伏波廟
　錢諫議淮隂廟(淮安/下同)　　　劉禹錫淮隂廟
　羅昭諫淮隂廟　　　　　許澤淮隂廟
　汪遵淮隂廟　　　　　　張右史淮隂廟
　歐陽永叔露筋廟(髙郵/)　　蘇子瞻彭祖廟(濠州/)
　杜甫項王廟(和州/)　　　　胡曽項王廟
　許表項王廟　　　　　　杜甫武侯廟
　裴徹題孟拾遺祠(眉州/)　　劉禹錫神女廟(䕫州/下同)
　蘇子由髙唐神女廟(新増/)　吴簡神女廟
　白居易神女廟　　　　　李義山神女廟
　李羣玉神女廟　　　　　李賀神女廟
　鮑溶神女廟　　　　　　韋莊神女廟
　李渉神女廟　　　　　　王㣲之神女廟
　蘇子瞻神女廟　　　　　杜甫蜀先主廟
　劉夢得蜀先主廟　　　　杜甫武侯廟二首
　杜甫白帝廟　　　　　　蘇子瞻白帝廟
　蘇子瞻莱公祠(歸州/下同)　　　白居易明妃廟
　杜甫明妃廟　　　　　　李白明妃怨
　楊凌明妃怨　　　　　　王介甫明妃怨
　蘇子瞻嚴顔廟(咸淳/下同)　　　杜甫禹廟
詩(墳墓類/)
　錢惟岳題曹娥墓碑(潭州/下同)　朱元晦過張魏公墓
　韓愈過杜子美墓(衡州/)　　羅昭諫題漂母墓(淮安/)
　蘇子瞻屈原塔(咸淳/)　　　杜荀鶴經賈島墓(遂寕/下同)
　唐安錡過賈島墓
詩(古跡類/)
　王介甫阿姥墩(臨安/)　　　劉禹錫館娃宫(平江/)
　王介甫陸機宅(嘉興/下同)　　　王介甫吴王獵場
　王介甫秦皇馳道　　　　王介甫顧林亭
　翁卷獨孤檜(常州/下同)　　　　　徐凝寒食過蘇小墓
　范希文白雲源二首(建徳/下同)　　權載之釣臺
　黄魯直釣臺二首　　　　　胡明仲題釣臺絶句
　潘徳久題釣臺　　　　　　許渾題釣臺
　項安世題釣臺　　　　　王龜齡過蔡端明故居(興化/)
　劉禹錫石頭城(建康/下同)　　　　劉禹錫臺城
　李白謝公墩　　　　　　　王介甫謝公墩
　劉禹錫烏衣巷　　　　　　陸天随景陽井
　胡曽景陽井　　　　　　　王介甫鍾山草堂
　楊廷秀石頭城　　　　　　李白陸機宅(新増/)
　劉禹錫江令宅(新増/)　　　　楊修晉新宫(新増/)
　李白相公井(太平/下同)　　　　　李白謝公宅
　蘇子瞻過李公擇故居(南康/)　隂鏗豐城劔池(隆興/)
　白居易過陶公故宅(江州/)　　曽子開園詩(潭州/)
　蘇子瞻渚宫(江陵/)　　　　　謝𤣥暉登孫權故城(夀昌/)
　鄭谷莫愁村(郢州/)　　　　　胡曽銅柱(辰州/)
　劉禹錫梁二帝陵(荆門/)　　　楊廷秀韓木(潮州/)
　栁宗元綠珠井(鬱林/)　　　　羅隠題煬帝陵(揚州/下同)
　李義山隋宫　　　　　　　張祜䨇檜
　韓子蒼富公讀書堂(泰州/)　　蒋頴叔玉女井(髙郵/)
　劉禹錫厯陽城(和州/新増)　　　　張安國東坡(黄州/)
　杜甫相如宅(成都/下同)　　　　　岑參草𤣥臺
　岑參琴臺　　　　　　　岑參卜肆
　李白陽春臺(夔州/)　　　　　蘇子瞻永安宫
　杜甫八陣蹟　　　　　　　劉禹錫八陣蹟
　白居易巴子臺(咸淳/)　　　　杜甫陳拾遺學堂(潼州/下同)
　杜甫過代公宅　　　　　　胡曽褒城(興元/)
詩(人物類/)
　真宗賜蔡伯倫御製(福州/)　　蘇子瞻題三賢畫像(平江/)
　蘇子瞻題太白眞(太平/)　　　黄魯直拜劉凝之像(南康/)
　黄魯直梅鄧二仙(臨江/)　　　顔眞卿詠陶靖節(江州/下同)
　黄魯直濂溪詩并序　　　　王介甫題杜子美像(衡州/)
　杜甫同元道州舂陵行(道州/)　劉禹錫詠善卷(常徳/)
　郭功父紀趙康州忠節(徳慶/)　黄魯直東坡謫居(恵州/下同)
　黄魯直題東坡眞　　　　　黄魯直送秦少章(揚州/)
　魏矼紀曹覲忠節(封州/下同)　　　杜牧贈李甘
　王介甫詠范増(無為/)　　　　徐孝節紀趙師旦忠節(淮安/)
　白居易詠麴令(安慶/)　　　　黄魯直題王元之墨蹟(黄州/)
　杜甫詠宋玉(歸州/)　　　　　韓愈詠謝自然(全州/)
　韓愈詠賈島(普州/)　　　　　袁世弼題劉仁瞻像(安豐/)
　陸務觀龍興寺弔少陵(咸淳/)　杜甫詠陳子昻(潼川/)
詩(花木類/)
　髙宗皇帝御製紅木犀(慶元/)　林君復賦梅花(臨安/)
　傅伯成素馨花(泉州/)　　　　陸務觀偃松亭(瑞州/)
　陸抗寄梅花(萬安/)　　　　　二宋落梅(徳安/)
　李徳裕玉蘂花(揚州/下同)　　　　劉禹錫后土廟玉蘂花
　王元之玉蘂花　　　　　　劉原父玉蘂花
　何遜梅花　　　　　　　　范希文牡丹(泰州/)
　蘇子瞻萬松亭(黄州/)　　　　蘇子瞻松風亭梅花(惠州/)
　蘇子瞻龍眼(㢘州/)　　　　　鄭谷海棠(成都/)
　杜甫東閣早梅(崇慶/)　　　　唐子西芙蓉溪(綿州/)
　白居易木蓮(咸淳/)　　　　　杜甫荔支(瀘州/下同)
　蘇子瞻安樂山天符葉　　　黄魯直題此君軒(榮州/)
　黄魯直荔支(叙州/下同)　　　　　黄魯直苦笋
　蘇子瞻篔簹谷(洋州/)　　　　冦平仲慈光院海棠(閬州/)
詩(果實類/)
　韋應物洞庭橘(平江/)　　　　程公闢荔支(福州/)
　蘇子瞻將軍樹荔支(惠州/)　　柳宗元城西種柑(柳州/)
　白居易嘉慶李(萬州/)　　　　杜牧華清宫荔支(涪州/下同)
　蘇子瞻荔支歡　　　　　　白居易荔支樓(咸淳/)
　杜甫荔支(瀘州/)
詩(茶類/)
　杜牧茶山(安吉/)　　　　　　黄魯直謝壑源揀茶(建寧/)
　黄魯直䨇井茶(隆興/)
詩(禽魚類/)
　蘇子瞻五色雀(瓊州/下同)　　　蘇子瞻烏喙
　杜甫杜鵑行(成都/)　　　　杜甫子規(䕫州/)
　杜甫得房公池鵞(漢州/)　　杜甫觀打魚歌(綿州/)
詩(器用類/)
　曽文清竹紙(紹興/)　　　　白居易琵琶行(江州/)
　白居易紫䑓筆(寧國/下同)　　　白居易紅線毯
　王介甫寄謝池紙(池州/下同)　　黄魯直清江紙
　王介甫水晶(信州/下同)　　　　梅宛陵水晶
　韓愈謝蘄竹簟(蘄州/下同)　　　白居易寄元九蘄簟
　李賀紫石硯(肇慶/下同)　　　　　王介甫端石硯
　韓浦蜀牋(成都/)　　　　　杜甫桃竹杖引(潼川/)
　趙閲道聽琴(簡州/)　　　　杜甫翥鹽(大寧/)
詩(節序類/)
　蘇子瞻不及赴觀燈(平江/)　杜牧九日登齊山(池州/)
　蘇子瞻上元夜(惠州/)
詩(寄贈類/)
　方干贈許明府(嘉興/下同)　　　　楊大年寄劉秀州
　王介甫贈湖州守(安吉/下同)　　　白居易寄錢湖州李蘇州
　羅隠贈湖州守　　　　　　鄭谷寄從叔員外(新増/)
　劉禹錫寄常州守　　　　　韓愈寄皇甫湜(建徳/下同)
　許棠寄侯郎中(新増/)　　　　　朱昌叔寄王荆公(江隂/)
　方雄飛贈段處州　　　　　　元微之寄白居易(紹興/下同)
　王介甫寄丁元珍　　　　　黄滔贈霍員外(慶元/新増)
　白居易寄張使君(衡州/新増)　　　陳陶贈温州韓使　(瑞安/新増)
　陳陶贈張怡使君(漳州/新増)　　　李白贈王昇州(建康/)
　李白贈宇文宣城(寧國/下同)　　　李白贈宣州長史
　李白贈崔秋浦二首　　　　王介甫望雲亭贈南康守
　韋應物寄盧侍御(隆州/新増)　　　黄魯直寄廖袁州
　黄魯直寄吉州司法　　　　王介甫贈白華巖李生(撫州/)
　王介甫寄張鄂州　　　　　杜甫贈韓諫議(岳州/)
　柳宗元寄京中親故(柳州/)　　温庭筠贈淮隂縣令(淮安/新増)
　鮑溶贈海陵韓長官(泰州/)　劉禹錫寄楊夀州(安豐/)
　王建寄薛校書(成都/)　　　白居易寄李蘄州
　盧綸寄循州趙司馬　　　蘇子由贈嚴有象(循州/)
　李光贈杜君(昌化/)　　　　郭功父寄吉陽守
　杜甫寄嚴鄭公(成都/)　　　杜甫呈嚴大夫
　韋臯贈何遐(簡州/)　　　　杜甫寄髙彭州
　白居易寄楊萬州(萬州/下同)　　鄭谷寄南浦謫官
　杜甫寄裴施州　　　　　黄魯直寄張施州
　鄭谷寄裴員外(遂寧/)　　　杜甫寄李劔州
詩(和答類/)
　王介甫金陵懐古(建康/下同)　　劉貢父和王介甫韻
　王介甫詶朱昌叔(江州/)　　謝𤣥暉答吕法曹(寧國/)
　蘇子瞻和霍朝請(贑州/)　　劉禹錫詶崔朗州(常徳/)
　蘇子瞻答周循州　　　　達州刺史詶白居易
　白居易和劉和州　　　　白居易詶元刺史(達州/)
詩(餞送類/)
　仁宗御製送梅摯(臨安/下同)　　　王介甫送張仲容赴杭州
　殷堯蕃送客逰呉(平江/新増)　　　杜荀鶴送人逰呉(平江/下同)
　王介甫送長江宰　　　　　張籍送戴𤣥之(新増/)
　歐陽永叔送胡學士(新増/)　　　司馬君實送章伯鎮(新増/)
　方干送霍明府(江隂/新増)　　　　王介甫送顔著作(紹興/下同)
　張籍送朱慶餘　　　　　　范至能送丁司理
　李白送賀監　　　　　　　　張籍送李評事逰越(新増/)
　李白送友人逰越(新増/)　　　　王介甫送張宣義
　蘇子瞻送錢婺州　　　　　李白送楊山人歸天台(台州/下同)
　韓愈送惠師歸天台　　　　方干送孫百篇逰天台(新増/)
　張蠙送董台州(新増/)　　　　方干送永嘉王明府(瑞安/新増)
　趙嘏送張又新除温州(新増/)　杜荀鶴送朱處州(處州/下同)
　孫逖送楊法曹(新増/)　　　　　劉長卿送齊郎中(新増/)
　王介甫送元厚之(福州/下同)　　　　吕伯恭送人歸閩
　朱元晦送胡正字(建寧/下同)　　　　劉長卿送建安陸使君
　黄魯直送閩漕　　　　　　　包何送李泉州
　曹松送方干逰上元(建康/新増)　李白送韋參軍(徽州/下同)
　劉長卿送人之歙　　　　戴叔倫送人之廣信(信州/)
　白居易送人之信州　　　楊大年送章玉山
　盧綸送姚使君(新増/)　　　章孝標送張饒州(饒州/)
　皇甫冉送李録事(新増/)　　姚合送張使君(新増/)
　李端送苗明府(新増/)　　　王介甫送人赴官南康
　王介甫送奉新張宰(隆興/下同)　王介甫送程公之豫章
　孔平仲送分寧宰　　　　黄魯直送武寧尉
　王介甫送李袁州　　　　黄魯直送蜜老住五峰
　鄭介夫送吕司理(贑州/)　　傅伯成送留尚書
　蘇子瞻送江公著(吉州/)　　羅隠别阮兵曹(撫州/)
　曽子固送錢撫州　　　　周繇送薛尚書(江州/新増)
　韓愈送人歸湖南(潭州/下同)　　賈至送王員外(新増/)
　賈至送韋明府(新増/)　　　戎昱送張秀才(新増/)
　張祜送韋整尉長沙(新増/)　張籍送嚴郴州
　姚合送杜邵州(寳慶/下同)　　　朱慶餘送邵州林使君
　杜甫送人之江陵　　　　　杜牧送人歸江陵
　曽子固送漢陽守　　　　　皮日休送弟歸復州
　雍陶送徐使君(岳州/新増)　　　　司空曙送史申之(峽州/新増)
　李白送王君尉龍溪(沅州/下同)　　釋無可送宋明府(新増/)
　韓愈送人從李鄴侯(随州/)　　杜甫送李廣州(廣州/下同)
　韓愈送鄭尚書　　　　　　皮日休送李廣州
　梅堯臣送唐御史(英徳/下同)　　　李誠之送唐御史
　王介甫送人之韶州　　　　陳希元送人及第歸潮州
　韓愈送嚴桂州(静江/下同)　　　　杜甫送楊桂州
　白居易送嚴桂州　　　　　王建送嚴桂州
　張籍送嚴大夫(新増/)　　　　陶弼送人典獄梧州
　張籍送王梧州　　　　　　杜牧送容州守
　陳陶送韋象州　　　　　釋無可送使君赴瓊州(新増/)
　嚴維送李儋州(昌化/)　　　　李白送人之廣陵(揚州/)
　趙嘏送盧緘歸揚州(新増/)　　韓翊送郭贊善(真州/下同)
　王介甫送呉真州　　　　　劉商送元楚州
　羅隠送宿松宰(安慶/)　　　白居易送李使君(蘄州/新増)
　杜甫送嚴公入朝(成都/)　　李百藥送杜蜀州(崇慶/)
　蘇子瞻送吕嘉州　　　　蘇子瞻送張嘉州
　賈島送穆少府(眉州/)　　　蘇子瞻送宋彭州迎侍
　蘇子瞻送周漢州　　　　王介甫送李卭倅
　劉禹錫别官吏(䕫州/下同)　　　盧綸送班使君(新増/)
　司空曙送班使君(新増/)　　元稹别李十一達州
　蘇子瞻送裴施州　　　　唐嘉祐送人赴黔州(紹興/下同)
　劉長卿送任侍御黔中　　杜甫送王判官還黔中
　杜荀鶴送人尉黔中(新増/)　張祜送李長史(涪州/新増)
　姚合送楊東川(潼川/下同)　　　杜甫送李判官
　蘇子瞻送周正孺　　　　王維送梓州李使君(新増/)
　司馬君實送張遂州(遂寧/)　杜甫送祁録事(合州/)
　江總别袁昌州　　　　　杜甫送鮮于巴州
　韓翊送楊巴州　　　　　項斯送姚金州
　方干送姚員外赴金州(新増/)　岑參送程成州(同慶/)
　杜甫送章判官　　　　　　許崇送樊使君(龍州/新増)
詩(飲燕類/)
　杜牧張祜赴燕聯句(揚州/)　　羊士諤燕戍囬將士(資州/)
詩(尋訪類/)
　杜甫謝嚴中丞見訪(成都/下同)　　杜甫謝嚴公携酒枉駕
詩(留題類/)
　回仙題沈東老壁(安吉/)　　　楊廷秀題太平寺畫水(常州/)
　胡徳輝題天慶觀畫龍(常州/)　　楊輔題陳徳逢壁(建康/)
　劉季孫題屛風(饒州/)　　　　周少隠題東坡戴笠圖(昌化/)
　陳無已題紫極觀畫馬(淮安/)
詩(哀悼類/)
　徐得之悼黄山谷(慶逺/)　　　杜甫悼陳子昂(潼川/)
　黄魯直悼陳後山(潯州/)
詩(諸州風土/)
　白居易杭州(臨安/下同)　　　　　　方干旅次錢塘(新増/)
　顧非熊經杭州(新増/)　　　　　白居易杭州春望
　陸機呉趨行(平江/下同)　　　　韋應物郡中燕集
　陸天随呉中　　　　　　白居易姑蘇二首
　杜牧潤州二首(鎮江/下同)　　　李仲殊潤州
　沈存中秀州秋日(嘉興/)　　　林子中湖州(安吉/下同)
　蘇子瞻將之湖州　　　　王介甫常州
　王介甫越州　　　　　　唐人越州
　張伯玉越州　　　　　　　舒信道明州
　顧况永嘉　　　　　　　　韓祇福州
　胡曽劔津(南劔/)　　　　　王介甫漳州
　張籍汀州　　　　　　　謝靈運金陵鼓吹曲(建康/下同)
　王介甫金陵郡齋　　　　曾景建金陵百詠
　李白金陵二首　　　　　劉禹錫金陵懐古
　杜牧金陵懐古　　　　　張宛丘于湖曲(太平/)
　謝靈運宣城登望　　　　謝靈運宣城呈沈尚書
　黄魯直宣城郡　　　　　林子中宣城郡
　曽紆宣州水西(新増/)　　　范希文上饒郡齋
　黄魯直豐城(隆興/)　　　　　蘇子瞻過䖍館作(贑州/)
　白居易初到江州　　　　　白居易江州晚望
　汪聖錫次興國軍　　　　　吕温道州途中即事(新増/)
　戴叔倫過郴州(新増/)　　　　韓愈郴口
　李太白江陵　　　　　　　陸務觀楚城(江陵/)
　盧綸晚次鄂(新増/)　　　　　王建荆門
　杜甫峽州　　　　　　　　蘇子瞻峽州
　胡曽峽州　　　　　　　　歐陽永叔峽州
　韓愈次安陸(徳州/)　　　　　崔實過襄陽(新増/)
　李百藥郢城懐古(郢州/新増)　　　楊廷秀英州(英徳/)
　朱慶餘廣州　　　　　　　韓愈將至韶州
　楊廷秀經韶州　　　　　　韓愈南食(潮州/下同)
　劉夢得潮州　　　　　　　楊廷秀經梅州
　蘇子瞻惠州風物　　　　　李伯紀經循州
　韓愈陽山縣齋(連州/)　　　　章公言南雄州
　沈彬陽朔縣(静江/下同)　　　　　陶弼桂州外縣
　獨孤及揚州　　　　　　陶弼邕州
　栁宗元栁州七首　　　　蘇子瞻藤州對月
　張籍象州　　　　　　　蘇子瞻梧州二首
　宋之問𤼵藤州(新増/)　　　李義山昭州
　陶弼賓州　　　　　　　陶弼容州
　郭功父賀州　　　　　　蘇子瞻儋州擬古二首
　丁公言崖州　　　　　　劉長卿揚州
　韋應物揚州(揚州/下同)　　　　杜荀鶴揚州
　王建揚州　　　　　　　黄魯直過廣陵
　羅隠揚州故都　　　　　孟遲廣陵城
　劉貢父倅海陵(泰州/)　　　陳羽宿淮隂縣(淮安/)
　吕本中次寳應　　　　　陶應次寳應
　歐陽永叔次髙郵二首　　王元之滁陽(滁州/)
　楊廷秀髙郵軍　　　　　喻坦之晚泊盱眙(招信/新増)
　鄭肇合肥郡(廬州/下同)　　　　朱昭合肥
　林君復無為軍　　　　　王介甫封舒國(安慶/下同)
　王介甫到舒州　　　　　杜牧齊安郡三首
　方干齊安郡　　　　　　盧思道成都
　杜甫蜀道畫圗(成都/)　　　薛能𤼵嘉州(嘉定/下同)
　陳羽嘉州聞夷歌　　　　陸務觀嘉州
　蘇子由初𤼵嘉州(新増/)　　文與可彭山縣(眉州/)
　羅隠綿州逢故人　　　　杜甫䕫州五言
　陸務觀䕫府書懐　　　　杜甫䕫州七言
　杜甫巫山縣　　　　　　黄魯直巫山縣
　戎昱雲安阻雨　　　　　杜甫雲安
　陸務觀憶萬州　　　　　黄魯直次清江簿韻(施州/)
　杜甫鄭典設自施州歸　　宋瀚涪陵郡(涪州/)
　杜甫忠州(咸寧/下同)　　　　　白居易忠州八首
　杜甫梓州五言三首(潼川/下同)　杜甫梓州七言二首
　杜甫次鹽亭二首　　　　杜甫通泉縣二首
　范至能合州　　　　　　陸務觀初到榮州(紹熙/)
　蘇子瞻叙州　　　　　　方干金州客舍(金州/新増)
　杜甫𤼵閬中歌(閬州/下同)　　　杜甫蒼溪縣
　和凝洋州　　　　　　　韓億洋州
　陸務觀鳳州　　　　　　韓稚圭鳳州
　王拱辰鳳州　　　　　　趙閲道鳳州
　杜世昌經成州(同慶/下同)　　　杜甫同谷縣
　邵稽仲龍州
詩(拾遺類/)
　蘇子瞻將徃富陽(臨安/下同)　　太學生洪浩父寄詩
　晁无咎七述　　　　　　蘇子由鶴林招隠(鎮江/)
　謝靈運初𤼵都(瑞州/下同)　　　謝靈運齋中讀書
　謝靈運初去郡　　　　　韓愈賦李郴州禱雨
　白居易矮奴(道州/)　　　　黄魯直讀中興頌(永州/下同)
　張右史讀中興頌　　　　米元章讀中興頌
　張安國讀中興頌　　　　潘大臨讀中興頌
　王叔瞻讀中興頌　　　　范至能讀中興頌
　趙汝譡讀中興頌　　　　李白襄陽歌
　張安國送人赴省(江陵/)　　李善美大堤曲(襄陽/)
　蘇子瞻江郊(惠州/)　　　　杜牧揚州珠簾十里
　杜甫負薪行(䕫州/下同)　　　　劉禹錫竹枝歌
　李白自序(珍州/)　　　　　杜甫最能行(歸州/)
　黄魯直竹枝歌(黔州/)
　
　
　
　
　
　
　
　
　
　
　方輿勝覽引用文集目録
欽定四庫全書
　方輿勝覽卷一　　　　　　宋　祝穆　撰
　　臨安府
　　　臨安府(錢塘/於潛)　(仁和/新城)　(餘杭/鹽官)　(臨安/昌化)　(富陽/)
　建置沿革(禹貢揚州之域寰宇記牽牛婺女呉地斗/分野漢地理志春秋時初屬越越敗屬呉)
　(呉㓕又屬越越敗屬楚秦併天下屬㑹稽郡漢因之/東漢分浙西為呉郡陳立錢塘郡隋平陳置杭州唐)
　(改為餘杭郡後復為杭州國朝錢俶納土改為寧海/軍分浙東西為兩路陞為帥府中興駐蹕陞杭州為)
　(臨安府仍舊浙西安撫使兼兵馬鈐/轄統郡八領縣九治錢塘仁和兩縣)
　　兩浙轉運置司
事要郡名行在所(漢書天子以四海為家故所居曰丨/丨丨國朝紹興八年詔昔在光武之)
(興雖定邦於洛而車駕往返見於前史者非一用能奮/揚威靈逓行天討上繼隆漢朕甚慕之朕荷祖宗之休)
(克紹大統夙夜危懼不常厥居比者廵幸建康撫綏淮/甸既已申固邊圉奬率六軍是故復還臨安内修政事)
(繕治甲兵以定基業非厭雨露之苦而圗宫室/之安也遂定都故今日以臨安府為丨丨丨)脩門(見/宋)
(玉/賦)京華(見選/詩)武林(以山/得名)錢塘(九域志錢塘初為潮水所/損州人華信以私錢作塘)
(捍潮因/號丨丨)餘杭(寰宇記夏禹捨舟/航登陸于此因名)風俗其俗輕揚(圗經古/揚州丨)
(丨勁躁而丨/丨故曰揚州)其民好用劔(漢志吴越之君尚勇/故云云輕死易𤼵)其君子
尚禮(隋志云云/庸庻厚厖)其習俗工巧(見後有/美堂記)邑屋華麗(同/上)俗尚
侈靡(臨安/志)米珠薪桂(馬子才送陳自然西上序畧曰朔/風驚沙枯梢號寒子行亦良苦聞)
(之京師曰丨如買丨丨如束丨膏肉如玉酒樓如登天/驟雨至矣黒潦滿道則馬如㳺龍清霜激風客衣無襦)
(抱膝而苦調/則火如紅金)以舟檝為車馬(吴越春秋人性脆水行山/處以舟為車以檝為馬)
商賈並凑(隋志餘杭有海/陸之饒云云)五方雜處(周淙告詞輦轂之/下云云豪强輕扵)
(犯法姦伏易以乗間巧偽充斥/奸獄繁興非得材臣罔克彈治)形勝西界浙河(唐杜牧/云云東)
(奄左/海)内抱湖山(秦少㳺雪齋記杭大州也外帯濤江漲/海之險云云竹林之勝其俗工巧羞質)
(朴而尚靡麗其/事佛為最勤)為一都㑹(見有美/堂記)平陸皆江之古地(蘇/子)
(瞻六井記潮水避錢塘而東擊西陵所從来逺矣沮洳/斥鹵化為桑麻之區而久乃為城邑聚落凡今州之云)
(云/)輦轂之下先彈壓(唐栁仲/郢云)天下之形勢(晁无咎七述/云杭之故封)
(左浙江右具區北大海南天目萬川之所交㑹萬山之/所重複或瀨或湍或灣或淵或岐或孤或袤或連滔滔)
(湯湯渾渾洋洋纍纍浪浪隆隆卭卬若金城天府之疆/其民既庶而且有既姣而多娱可導可疏可航可桴可)
(跂可踰可檋可車若九洲三山接乎人世之廬連延迤/邐環二十里邑居攸聚蟻合蜂起髙城附之如帯繞指)
(隠以為春折以為尾湮河塹華不足方比方城漢水胡/敢競美當昔夫差之盛時内姑蘇以為心腹而外城此)
(以為身革車千乗甲士萬人粟支十年帛散千屯灑汗/成雨連衽成雲乃有大夫伯嚭行人伍貟之徒通其謀)
(將軍孫武公子夫差之徒用其衆嘗以國政之閒𤼵徒/截江命習戰事扵是張翆羽之葢靡魚須之斿擢鵞足)
(之楫曵龍尾之舟凌鱣黿之車戲賁育之儔飄鼓吹乎/下風隘戈矛乎上流乍往乍還乍後乍先若亂而若聨)
(乍止乍馳乍合乍離迭唱而迭随驚鮫人泣馮夷清江/忽兮怒濤颷風為之揚旗已而即次食具樂作三軍皆)
(賀響震山壑其强如此故姑蘇恃以為南蔽而能驅唐/蔡蹂齊魯侵尋乎百粤隳突乎三楚栖勾踐乎窮山鞭)
(平王乎頽墓此亦/天下之形勢也)過其地者必駐軾(西征記自浙江艤/舟古岸下登其上)
(曰杭州横空列城為國大藩乗熊軾而建隼旟必王公/巨人非刺史郡太守常貳千石比也觀其閩商海賈雲)
(赴輻凑犀貝魚鹽駢羅于其中龍山據其首西湖蟠其/腹天竺聳其膺東山卧其背樓臺上下如錦繡圗被髪)
(文身者吴越之舊俗也水犀射首者戰江之餘勇也金/堤玉渠靈臺廣榭者錢氏之故基也霓裳羽衣綽約靡)
(曼者蘇小之遺態也/故過其地者必軾焉)山川鳳凰山(在城中下瞰大江直/望海門今大内在焉)
(○郭璞地記天目山前兩/乳長龍飛鳳舞到錢塘)吴山(在錢塘縣南六里上有/伍子胥廟命曰胥山有)
(井泉清/而且甘)孤山(去錢塘舊治四里湖中獨立一山人多留/題紹興十六年建四聖延祥觀○張祜詩)
(斷橋蒼蘚合/空院落花深)包家山(在嘉㑹門外多植桃春/時都人㳺觀㝡為勝賞)武林山(在/錢)
(塘舊治之北半里今為錢塘門裏太一宫道/院土阜是也元名虎林避唐朝諱改虎為武)寳蓮山(在/呉)
(山之/北)龍山(在城南十里郭璞/所謂龍飛鳳舞)天目山(在臨安縣西五十/里有兩峰峰頂各)
(一池左右相對名曰丨丨丨有洞府/三十六所嘗有徐五仙張道陵飛昇)定山(在錢塘南四/十七里突出)
(浙江数百丈潮至此輒抑聲過此復雷吼霆怒○沈約/早𤼵詩夙齡愛逺壑晚涖見竒山標峰綵虹外置嶺白)
(雲間傾壁忽斜竪絶頂復孤圎歸海流漫漫出浦水濺/濺野棠開未落山櫻發欲然忘歸屬蘭杜懐祿寄芳荃)
(眷言採三秀/徘徊望九仙)浮山(在錢塘舊治東南四十里蘇子瞻奏/狀云潮山東来勢若雷霆而丨丨峙)
(于江中犬牙錯/入以亂潮水)廟山(在錢塘縣南七十里突/出江心潮勢至此方殺)臨平山(晉/武)
(帝時丨丨丨崩出一石鼓擊之無聲以問/張華華云可以蜀中桐木刻作魚形扣之)赤松山(在富/陽縣)
(赤松子嘗/駕鶴于此)萬松山(去錢塘十里夹道栽松○白居易詩/萬株松木青山上十里沙堤明月中)
慈雲嶺(在嘉㑹門外上/有錢王郊壇)風篁嶺(修篁恠石風韻凄/然因名丨丨丨)鷲嶺
(在府西十二里有巖石龍泓洞十三洲記曰錢塘武林/山泉源出焉晉咸和中有西乾梵僧登此山歎曰此武)
(林山是中天竺國靈丨山之小/丨不知何年飛来乃創靈隠寺)北髙峯(在靈隠/山後)南髙峰
(在南山石塢/煙霞洞後)飛来峰(又名天竺山乃葛仙翁得道之所/  郭功甫詩誰從天竺國移得一)
(峰来占盡湖山秀最宜煙雨開○王介甫詩飛来山上/千尋塔聞説雞鳴見日昇不畏浮雲遮望眼自緣身在)
(㝡髙層此亦可見公被遇/神考始終人不能間也)呼猿洞(在飛来峯下其洞/有路可透天竺)水
樂洞(在南山泉流空谷中自/然宫商東陽亦有之)風水洞(去錢塘舊治五十/里在楊村慈巖院)
(洞極大流水不竭洞頂又/有一洞清風㣲出故名)九里松(乃入天/竺路)蘇公堤(元祐/間蘇)
(子瞻築堤湖上自孤山抵北山夹道植栁林子中榜曰/丨丨丨章子厚詩天面長虹一綫痕直通南北兩山春)
(後吕恵卿奏毁之乾道作新堤自南山净慈寺前直抵/北山湖分為兩逰人大舟不能達扵北山紹興中始造)
(二髙橋出北山達扵大/佛頭舟行往来始無礙)浙江(在錢塘荘子云浙河即浙/江取其曲折以為名○吴)
(王既賜子胥死乃取其屍盛以鴟夷之革浮之江中子胥/因流揚波依潮来往蕩激隄岸勢不可禦或有見其乗)
(白馬素車在潮頭者因為之立廟每嵗仲秋既望潮水/極大杭人以旗鼓迓之弄潮之戲盖始乎此然或有沉)
(溺者○治平中郡守蔡君謨作戒㺯潮文云斗牛之分/吴越之中維江濤之㝡雄乗秋風而益怒乃其習俗于)
(以逰觀厥有善泅之徒競作弄潮之戲以父母所生之/遺體投魚龍不測之深淵自為矜夸時或沉溺精魄永)
(淪扵泉下妻孥望哭扵水濵生也有涯盍終扵天命死/而不弔重棄扵人倫推予不忍之心示爾無窮之戒所)
(有今年觀潮並依常例其軍/人百姓輒敢㺯潮並行科罰)海潮(江源自歙州界經州/又東北流入于海江)
(濤每日晝夜再上常以月十日二十五日最小月三日/十七日極大小則水漸漲不過數尺大則濤湧髙數丈)
(每年八月十八日數百里士女共觀舟人漁子泝濤觸/浪謂之迎潮○髙麗圗經云潮汐往来應期不爽為天)
(地之至信古人嘗論之在山海經以為海鰌出入之度/浮屠書以為神龍之變化竇叔蒙海嶠志以為水随月)
(之盈虧盧肇海潮賦以謂日出于海衝擊而成王充論/衡以為水者地之血脉随氣進退率未之盡大抵天包)
(水水承地而一元之氣升䧏扵太空之中地乗水力以/自持且與元氣升䧏互為抑揚而人不覺亦猶坐扵船)
(中而不知船之自運也方其氣升而地沉則海水溢上/而為潮及其氣䧏而地浮則海水縮而為汐計日十二)
(辰由子至已其氣為陽而陽之氣又自有升䧏以運乎/晝由午至亥其氣為隂而隂之氣又自有升䧏以運乎)
(夜一晝一夜合隂陽之氣凡冄升再䧏故一日之間潮/汐皆再焉然晝夜之攻擊乗日升䧏如應乎月日臨扵)
(子則陽氣始升月臨扵午則隂氣始升故也夕潮之期/日皆臨子晝潮之期月皆臨午焉又日行遲月行速以)
(速應遲每二十九度過半而月行及之日月之㑹謂之/合朔故月朔之夜潮日亦臨子月朔之晝潮日亦臨午)
(焉且晝即天上而言之天體西轉日月東行自朔而往/月速漸東至扵漸遲而潮亦應之以遲扵晝故晝潮自)
(朔後迭差而入扵夜此所以一日午時二日午末三日/未時四日未末五日申時六日申末七日酉時八日酉)
(末也至夜即海下而言之天體東轉日月西行自朔而/往月速漸西至扵漸遲而潮亦應之以遲扵夜故夜潮)
(自朔後迭復而入扵晝此所以一日子時二日子末三/日丑時四日丑末五日寅時六日寅末七日夘時八日)
(夘末也以時有交變氣有盛衰而浙潮之所至亦因之/為大小當夘酉之月則隂陽之交也氣以交而盛故潮)
(之大也獨異扵餘月當朔望之後則天地之變也氣以/變而盛故潮之大也獨異扵餘日今海中有魚獸殺取)
(皮而乾之至潮時則毛皆起豈非氣感而類應之自然/歟○吴越備史梁開平四年武肅王錢氏始築捍海塘)
(在候潮通江門之外潮水晝夜衝激版築不就因命强/弩數百以射潮頭又致禱扵胥山祠既而潮水避錢塘)
(東擊西陵遂成隄岸○劉禹錫詩八月濤聲吼地来頭/髙數丈觸山囬須臾却入海門去卷起沙堆似雪堆)
(李白詩浪打天門石壁開海神来過惡風廽浙江八月/何如此潮似連山噴雪来○楊巨源送章孝標歸杭州)
(詩曽過靈隠江邉寺獨宿東樓看海門潮色銀河鋪碧/落日光金柱出紅盆○蘇子瞻望海樓詩海上濤頭一)
(線来楼頭指顧雪成堆從今潮上君須上更看銀山十/二囬○横風吹雨入樓斜壯觀應須好句夸雨過潮平)
(江海碧電光時掣紫金蛇○江神河伯兩醯鷄海若東/来氣吐蜺安得夫差水犀手三千强弩射潮低○楊廷)
(秀海潮詩海湧銀/為郭江横玉繫腰)漁浦潭(在州南○丘希範旦發丨丨/丨詩漁潭霧未開赤亭風已)
(颺擢歌𤼵中流鳴鞞響沓障村童忽相聚野老時一望/詭怪石異象嶄絶峯殊狀森森荒樹齊析析寒沙漲藤)
(垂島易陟崖傾嶼難傍信是永幽棲豈/徒暫清曠坐嘯昔有委卧治今可尚)西湖(在州西周/廽三十里)
(其澗出諸澗泉山川秀發四時畫舫遨逰歌鼓之聲不/絶好事者嘗命十題有曰平湖秋月蘇堤春曉斷橋殘)
(雪雷峯落照南屛晚鐘曲院風荷花港觀魚栁浪聞鶯/三潭印月兩峯挿雲○蘇子瞻修西湖奏狀昔西漢之)
(末翟方進為丞相始决壊汝南鴻源陂父老怨之歌曰/壊陂誰翟子威飯我豆食羮芋魁反乎覆陂當復誰言)
(者兩黄鵠盖民心之所欲而託之天以為有神下告我/也孫皓時吴郡上言臨平湖自漢末草穢壅塞今忽開)
(通長老相傳此湖開天下平皓以為已瑞已而晉武帝/平吴由此觀之陂湖河渠之類久廢復開事關興運雖)
(天道難知而民心所欲天必從之杭州之有丨丨如人/之有眉目盖不可廢也唐天慶中白居易為刺史方是)
(時西湖溉田千餘頃及錢氏置撈湖兵士千人日夜開/浚自國初以来稍廢不治水涸草生漸成葑田熙寧中)
(臣通判本州則湖之葑合者盖十二三年至今纔十六/七年之間遂塞其半父老皆言十年以来水淺葑合如)
(雲翳空倐忽便滿更二十年無西湖矣使杭州無西湖/如人而去眉目豈復為人乎臣愚較之竊謂西湖有不)
(可廢者五天禧中故相王欽若奏以西湖為放生池禁/捕魚鳥為人主祈福自是以来每嵗四月八日郡人数)
(萬㑹于湖上所放羽毛鱗介以百萬數皆西北向稽首/仰祝千萬嵗夀若一旦堙塞使蛟龍魚鼈同為涸轍之)
(鮒則臣子坐觀亦何心哉此西湖之不可廢者一也杭/之為州本江海故地水泉鹹苦居民零落自唐李泌始)
(引湖水作六井然後民足扵水井邑日富百萬生聚待/此而汲食今湖狭水淺六井漸壊若二十年之後盡為)
(葑田則舉城之人飲鹹苦其勢必自耗散此西湖之不/可廢者二也白居易作西湖石函記云放水溉田每减)
(一寸可溉十五頃可無凶嵗今雖不及千頃而下湖數/十里間茭葑榖木所獲不貲此西湖之不可廢者三也)
(西湖深濶則運河可以取足扵湖水若湖水不足則必/取江潮潮之所過泥沙渾濁一石五斗不出三嵗輒調)
(兵夫十餘萬工開浚而河行市井中盖十餘里吏卒搔/擾泥水狼籍為居民莫大之患此西湖之不可廢者四)
(也天下酒税之盛未有如杭者也嵗課二十餘萬緍而/水泉之用仰給于湖若湖水漸狭水不應溝則當勞人)
(取山泉嵗不下二十萬工此西湖之不可廢者五也臣/以侍從出膺寵寄目覩西湖有必廢之漸有五不可廢)
(之憂伏望聖斷賜臣度牒若干道使得畢志半年之間/目見西湖復唐之舊環三十里際山為岸則農民父老)
(與羽毛鱗介同詠聖澤無有窮己臣不勝大願○白居/易錢塘湖春行詩孤山寺北賈亭西水面初平雲脚低)
(最愛湖東行不足綠楊隂裏白沙堤○湖上泛舟詩排/比管絃行翆袖指麾船舫㸃紅旌慢牽好向湖心去恰)
(似菱花鏡上行○西湖留别詩征途行色慘風煙祖帳/離聲咽管絃翆黛不須留五馬皇恩只許住三年綠藤)
(隂下鋪歌席紅藕花中泊妓船處處囬頭盡堪戀就中/難别是湖邊○蘇子瞻懐西湖寄美叔詩西湖天下景)
(誰能得其全三百六十寺尋幽遂窮年君持使者節風/采爍雲煙胡不屛騎從暫借僧榻眠讀我壁間詩清净)
(洗煩煎○湖上詩水光瀲灔晴方好山色空濛雨亦竒/好把西湖比西子淡粧濃抹縂相宜○蘇子瞻云杭有)
(西湖潁亦有西湖皆為逰賞之勝而子瞻連守二州其/初得潁也有潁人在坐云内翰但只消逰湖中便可了)
(郡事言其訟簡也及守杭秦少㳺有詩云十里荷花菡/萏初我公所至有西湖欲将公事湖中了見説官閒事)
(亦無○林君復詩混元神巧本無形匠出西湖/作畫屛春水净扵僧眼碧晚山濃似佛頭青)宫殿大
内(在鳳凰山東以臨安舊子城増築南曰麗正門門外/建東西闕庭東西待漏院北曰和寧門門外亦建百)
(官待漏院東曰東華門朝/野雜記丨丨即杭之州治)慈寧宫(朝野雜記紹興九年/和議成太后有歸耗)
(命有司作/丨丨丨)徳夀宫(中興小厯紹興三十二年望仙/橋新葺宫成詔以丨丨丨為名)重華
宫(夀皇遜位處/此即徳夀宫)慈福宫(即徳/夀宫)夀慈宫(即徳/夀宫)夀康宫(朝野/雜記)
(寧宗受禪丞相趙汝愚議以祕書省為泰寧宫已而不/果行以慈懿皇后外第為之光宗不欲遷因以舊寧福)
(殿為丨丨丨而/更建寧福殿焉)崇政殿(紹興十二年始作行大朝㑹/之禮又有丨丨丨説書之職)垂
拱殿(紹興十二/年始作)紫宸殿(紹興十二年以射殿作崇/政殿遇朔權作丨丨丨)寧福
殿(紹興二十/八年始作)祥曦殿(同/上)文徳殿(䧏赦則/御焉)集英殿(策士/御焉)大
慶殿　講武殿　復古殿(端平元/年重修)選徳殿(孝宗新創扵/御座後作金)
(漆大屛風分畫諸道各列監司郡守扵兩行以/黄簽標識居官者職位姓名其背為華夷圗)東宫(朝/野)
(雜記丨丨舊無冇但聴讀扵資善堂孝宗為皇太子始/居東宫在麗正門内其地甚隘光宗之為太子孝宗謂)
(輔臣曰朕宫中空閒不用/宫殿甚多可掇移修立)皇城(㑹要紹興三十八年殿/前都指揮使楊存中乞)
(通展十三丈以五丈作御路六丈令民居將来/聖駕親郊由候潮門徑從所展御路直抵郊臺)宗廟太
廟(在瑞石山之左朝野雜記京師丨丨舊十六楹其十/四楹為七室東西二楹為夹室及哲宗祔廟七室已)
(滿用李邦直議祔哲宗主于東夹室室既隘神帳祭器/至不能容乃裁削其制創立崇寧始改曰行在太廟)
九廟之制(朝野雜記太廟自仁宗以来皆祀七世崇寧/初始取王肅説謂二祧在七世之外乃建九)
(廟奉翼祖宣祖咸歸本室焉紹興中徽宗祔廟以與哲/宗同為一世故無所祧及升祔欽宗始祧翼祖髙宗與)
(欽宗同為一世亦不祧由是淳熙末年太廟祀九世十/二室及阜陵復土趙汝愚為相遂祧僖宣二祖而祔孝)
(宗有㫖集議○時朱熹方在講筵獨以九廟為正其議/曰今日宗廟之制未能如古姑以權宜而論莫若以僖)
(祖擬周之后稷而祭扵太廟之初室順祖為昭翼祖為/穆宣祖為昭而藏其祧主于西夹室太祖擬周之文王)
(為祖而祭于太廟之第二室太宗為昭擬周之武王而/祭扵太廟之第三室其太祖太宗又皆百世不遷而謂)
(之世室真宗為穆其祧主亦且權藏于西夹室仁宗為/昭為宗而祭于第四室亦為世室如太宗之制英宗為)
(穆蔵主如真宗之制神宗為昭祭第五室哲宗為穆祭/第六室徽宗為昭祭第七室欽宗為穆祭第八室髙宗)
(為昭祭第九室孝宗為穆祔第九室異時亦當為宗為/世室如太宗仁宗之制三嵗祫享則僖祖東享如故而)
(自順祖以下至于孝宗皆合享焉則于心為安于禮為/順盖尊太祖以東享者義也奉僖祖以東享者恩也義)
(者天下臣子今日之願也恩者太祖當日之心也與其/伸義屈恩以快天下臣子之願孰若全義伸恩以慰太)
(祖當日之心乎韓愈所謂祖以孫尊孫以祖詘者正合/此意而又以為四時各祭其廟則所伸之祭常多三年)
(然後一祫則所詘之/祭常少亦中事情)神御殿(在大内朝野雜記東都舊/有之號欽先孝思殿紹興)
(十五年秋始創在崇政殿之東凡朔望莭序/生辰上皆親酌獻行香盖用家人之禮也)景靈宫(在/新)
(莊橋之西朝野雜記祖宗帝后神御皆寓道釋之館神/宗元豐中始倣漢原廟之制即丨丨丨之東西為六殿)
(以奉宣祖以下後殿以奉母后至徽宗時又立丨丨西/丨建炎改元之日即建丨丨丨于江寧而不克成渡江)
(以後祖宗神御皆寓温州天慶宫○中興小厯又云紹/興十三年丨丨丨成祖宗神御自温州来至是達于行)
(在上乃詣天章閣告遷徽宗及恭顯恭肅二后神御乙/未並奉安于丨丨丨四孟躬行獻禮上元結燈樓寒食)
(設鞦韆七夕設摩㬋羅小歴又云紹興十八年監登聞/鼓院徐璉言自古帝王必有佐命之臣功銘鼎彛侑食)
(清廟望詔有司訪求/摹于丨丨丨之兩壁)壇壝圜壇(在嘉㑹門/外南三里)熙成殿(在壇/側)
太社太稷壇(在觀橋/之東)九宫壇(在東青門外一里嵗祀太/乙攝提權主招摇天符青)
(龍咸池太乙/天乙九宫神)先農壇(在嘉㑹門外玉津園南/親耕帝籍以先天下)髙禖壇(在/嘉)
(㑹門/外)館閣龍圗閣(太宗/御書)天章閣(真宗/御書)寳文閣(仁宗/御書)顯謨
閣(神宗/御書)徽猷閣(哲宗/御書)敷文閣(徽宗/御書)煥章閣(髙宗/御書)華文閣
(孝宗/御書)寳謨閣(光宗/御書)寳章閣(寧宗/御書)祕書省(在天井/巷之東)右文殿
(在祕/書省)祕閣(在祕/書省)史館(在祕/書省)苑囿玉津園(在嘉㑹/門外)富景園
(在新/門外)聚景園(在錢湖/門外)集芳園(在北/山)瓊華園(在城/内)南屛園
(在净慈寺又天/竺延祥寺亦有)學校太學(在紀家橋西初十齋曰服膺/禔身守約習是存心允蹈養)
(正持志率履誠意續置七齋曰觀化貫道務本果行篤/信時中循理凡十七齋後増三齋曰節性經徳立禮共)
(二十齋諸齋扁榜皆米友仁書續置三齋張安國書○/紹興十四年光堯太上皇帝祗謁先聖止輦于大成門)
(外䧏登歩移執爵奠拜注視像貌翼翼欽慕復幸丨丨/御崇化堂頒示手詔示樂育羣材之意命國子司業髙)
(閲講周易泰卦賜羣臣諸生坐垂聼講説首肯者再三/復幸養正持志二齋顧瞻生徒肄業之所徘徊久之)
武學(在前/洋街)宗學(在睦親/宮之右)公廨三省樞宻院(在和寧/門北)尚書
六部(在朝天/門裏)御史臺(在清河坊其/餘更不盡錄)禮部貢院(在觀/橋西)都亭
驛(在候潮門裏國信所附朝野雜記云北使至闕先遣/館伴使賜御筵于班荆館明日始至丨丨丨又明日)
(入見伴使至南宫門外下馬北使至隔門内上御紫宸/殿六參官起居北使見畢退赴客省茶訖遂宴垂拱殿)
(酒五行惟從官以上預坐是日賜茶器名菓又明日賜/生餼見之二日與伴使皆往天竺寺燒香上賜沉香乳)
(糖齋筵酒果次日至冷泉亭呼猿洞而歸翌日賜内中/酒果風藥花賜赴守嵗夜筵酒五行用傀儡正月朔旦)
(引見朝賀方北使之始至也閤門官先為之説朝見儀/投朝見榜子至是日禮畢復囬丨丨丨分位上賜被褥)
(紗羅等既而臨安府書送酒食上遣大臣就賜御筵中/使傳㫖宣勸酒九行三日客省僉賜酒食内中賜酒果)
(遂赴浙江亭觀潮酒七行四日赴玉津園燕射朝廷命/諸校善射者假管軍觀察使伴之上賜弓矢酒行作樂)
(伴射官與大使並射弓館伴副使與國信副使並射弩/酒九行退五日大燕集英殿尚書郎監察御史以上皆)
(與學士撰致語六日朝辭退賜襲衣金帯大銀器臨安/府書送贐儀上復遣執政官就驛御宴次日上賜龍鳳)
(等茶金鍍合乗馬出北闗門拏舟宿/赤岸又次日上遣近臣押賜御筵)井泉六井(東都事/略杭瀕)
(海水泉鹹苦唐刺史李泌始導西/湖水入城分為丨丨以便民汲)龍井(去城十五里○/秦少㳺記云丨)
(丨舊名龍泓吴赤烏中方士葛洪嘗煉丹扵此事見圗/經其地當西湖之西浙江之北風篁嶺之上深山亂石)
(之水泉也每嵗旱禱雨于他祠不獲則禱扵此輒應故/老相傳以為有龍居之然泉者山之精氣所𤼵也西湖)
(深靚空濶納光景而涵煙霏菱芡荷花之所附麗龜魚/鳥蟲之所依慿漫衍而不廹紆餘而成文隂晴之中各)
(有意態而不可以言盡也故岸湖之山為所誘而不克/以為泉浙江介于吴越之間一夜一書濤頭自海而上)
(者再疾擊而逺馳兕虎駭而風雨作淜湃而莫可禦乗/髙而望之使人毛髪盡立心掉而不禁故岸江之山多)
(為所脅而不暇以為泉惟此地盤幽而踞阻内無靡麗/之誘以散越其精外無豪悍之脅以虧疎其氣故嶺之)
(左右大率多泉龍井其尤者也嘗有大/魚自泉中躍出然後知井之有龍不謬)參寥泉(在智果/院蘇子)
(瞻嘗/有詩)六一泉(在報恩院孤山之址歐陽永叔雖不/到恵勤思之蘇子瞻因以名此泉)撫掌
泉(在洞霄宫相傳錢武肅王至/宫撫掌而泉湧因以為名)堂亭有美堂(舊在郡治/守梅摯建)
(○歐陽永叔丨丨丨記云嘉祐二年龍圗閣直學士尚/書吏部郎中梅公出守于杭扵其行也天子寵之以詩)
(扵是始作有美之堂盖有取賜詩之首章而名之以為/杭人之榮然公之甚愛斯堂也雖去而不忘今年自金)
(陵遣人走京師命余誌之其請至六七而不倦余乃為/之言曰夫舉天下之至美與其樂有不得而兼焉者多)
(矣故窮山水登臨之美者必之乎寛閒之野寂寞之鄉/而後得焉覽人物之盛麗夸都邑之雄富者必據乎四)
(達之衝舟車之㑹而後足焉盖彼放心于物外而此娱/意于繁華二者各有適焉然其為樂不得而兼也今夫)
(所謂羅浮天台衡嶽廬阜洞庭之廣三峡之險號為東/南竒偉秀麗者乃皆在乎下州小邑僻陋之邦此幽潜)
(之士窮愁放逐之臣之所樂也若乃四方之所聚百貨/之所交物盛人衆為一都㑹而又能兼有山水之美以)
(資富貴之娛者惟金陵錢塘為然二邦皆僣竊於亂世及/聖宋受命海内為一金陵以後服見誅今其江山雖在)
(而其頽垣廢址荒煙野草過而覽者莫不躊躇而悽愴/獨錢塘自五代時知尊中國効臣順及其亡也頓首請)
(命不煩干戈其人民幸富庶安樂又其習俗工巧邑屋/華麗盖十萬餘家環以湖山左右映帯而閩商海賈風)
(帆浪舶出入扵江濤浩渺煙雲杳靄之間可謂盛矣而/臨是邦者必皆朝廷公卿大臣若天子之侍從又有四)
(方逰士為之賓客故喜占形勝治亭榭相與極逰覽之/娱然其扵所取有得扵此者必有遺扵彼獨所謂有美)
(堂者山水登臨之美人物邑居之繁寓目而盡得之盖/錢塘兼有天下之美而斯堂者又盡得錢塘之美焉宜)
(乎公之甚愛而難忘也梅公清謹好/學君子也視其所好可以知其人焉)中和堂(光堯太上/皇帝御製)
(詩一首云六龍轉淮海萬騎臨吴津王者本無外駕言/蘇逺民瞻彼草木秀感此瘡痍新登堂望稽山懐哉夏)
(禹勤神功既盛大後世蒙其仁願同越勾踐焦思先吾/身艱難務遵養聖賢有屈伸髙風動君子屬意種蠡臣)
(又御書謂斯堂偉特之觀無愧上都薰風南来我意雖/快願與衆人共之後改為偉觀堂○先是趙閲道詩老)
(来重守鳳凰城千里人心豈易平樂/職古賢形歎詠中和終不為虚名)虚白堂(白居易詩/刻石堂上)
(○羅隠丨丨丨牡丹詩云莫背欄杆便相笑與君俱受/主人恩盖謂居易植此花又有紫㣲兩本亦謂居易所)
(植蘇子瞻有/詩堂今廢)三賢堂(在孤山竹閣今在湖上/盖樂天君復子瞻也)冷泉亭(在/飛)
(来峯下杭州刺史元藇建○白居易亭記東南山水餘/杭郡為㝡由郡言靈隠寺為尤由寺觀丨丨丨為甲亭)
(在山下水中央寺東南隅髙不倍尋廣不累丈而撮竒/得要地捜勝㮣物無遯形春之日吾愛其草薰薰木欣)
(欣可以導和納粹暢人血氣夏之夜吾愛其泉渟渟風/泠泠可以蠲煩析酲起人心情山樹為盖巖石為屏雲)
(從棟生水與階平坐而翫之者可翟足于牀下卧而狎/之者可垂釣于枕上矧又潺湲㓗澈粹冷柔滑若俗士)
(若道人眼耳之塵心舌之垢不待盥滌見輒除去潜利/隂益可勝言哉斯所以最餘杭而甲靈隠也杭自郡城)
(抵四封叢山複湖易為形勝先是領郡者有相里君造/虚白亭有韓僎僕射臯作候仙亭有裴庶子棠棣作觀)
(風亭有盧給事元輔作見山亭及右司郎中河南元藇/㝡後作此亭扵是五亭相望如指之列可謂佳境殫矣)
(能事畢矣後来者雖有敏心巧目無所加焉故吾繼之/述而不作○孝宗皇帝御製冷泉亭詩一堂虚敞臨清)
(沼宻䕃交加森羽葆山頭草木四時春閲盡嵗寒長不/老○蘇子瞻呈唐林夫詩靈隠寺前天竺後兩澗春淙)
(一靈鷲不知水從何處来跳波赴壑如奔雷無情有意/兩莫測肯向冷泉亭下相縈廽我在錢塘六百日山中)
(暫来不暖席今君欲依靈隠居葛衣草履随僧蔬/能與冷泉作主一百日不用二十四考書中書)浙江
亭(錢起宴浙江西亭詩漁浦浪/花摇素壁西興樹色入秋窓)夢兒亭(在武林山類要/謝靈運㑹稽人)
(也世不宜子息乃扵錢塘杜明甫舍寄養/明甫是夜夢有賢人相訪及曉乃靈運至)樓閣豐樂樓
(在湧金門外/瞰湖楊靖建)四照閣(在孤山○鄭毅夫詩湖山天下之/絶境羣山繞湖十百重碧筍四挿)
(明鏡緑此閣/正落明鏡中)佛寺天竺寺(在北山李心傳繫年錄紹興/十二年虜使劉苦等往上天)
(竺焚香因以為例○中天竺在二者之間○下天竺葛/灃帝都賦傍西深入巖谷益秀○白居易天竺詩一山)
(門作兩山門兩寺元從一寺分西澗水流東澗水南山/雲起北山雲前臺花𤼵後臺見上界鐘清下界聞遙想)
(吾師行道處仙花桂子落紛紛○綦母潜詩郡有化城/㝡西窮疊嶂深松門當澗口石路在峯心幽見夕陽霽)
(髙逢暮雨隂佛身瞻紺髪實地踐黄金雲間竹溪盡月/從花泂臨因物成真悟遺世在兹岑○陶翰詩松栢亂)
(巖石西山㣲徑通天關一峯見宫闕生虚空正殿倚霞/壁上方標石叢夜来猿鳥静鐘梵響雲中峰翆映湖月)
(泉聲亂溪風心超諸境外了與懸觧同明𤼵氣候改起/視長崖東湖色濃蕩漾海光漸朦朧葛仙迹尚在許氏)
(道猶崇獨往古今/事幽懐期二公)天竺觀音像(石晉天福間僧道翊一/夕見山間光明往視之)
(得竒木乃命匠者孔仁謙刻觀音像㑹僧勲従洛陽持/古佛舍利來納之頂間妙相具足吴越時忠懿王夜夢)
(白衣仙人求治其居左右曰天竺觀音白衣仙/像也乃一新道場凡水旱必禱焉至今如此)靈隠寺
(在錢塘十二里靈隠天竺兩山由一門而入○宋之問/逰靈隠夜吟云鷲嶺鬱岧嶤龍宫隠寂寥久不能續有)
(老僧坐禪曰何不道樓觀滄海日門對浙江潮桂子月/中落天香雲外飄捫蘿登塔逺劄木引泉遙云云遲明)
(僧不見人以為駱賔王也○蘇子瞻次李寺丞韻君不/見錢塘湖錢王壯觀今已無屋堆黄金斗量珠運盡不)
(勞折簡呼四方官逰散其孥宫闕留與閒人娱盛衰安/樂兩須臾何用多憂心鬱紆溪山處處皆可廬㝡愛靈)
(隠飛来孤喬松百丈蒼髯鬚擾擾下笑栁與蒲髙堂㑹/食羅千夫撞鐘擊鼓喧朝晡凝香方丈眠氍毹絶勝絮)
(被縫海圗清風時来驚睡餘遂超羲皇傲/几蘧歸時棲鴉正畢逋孤煙落日不可摹)净慈寺(在暗/門外)
(湖上周顯徳建祥符改今額寺有五百羅漢各身髙數/丈大數圍又有大鐡鑊蘇子瞻逰丨丨丨謁本長老詩)
(云卧聞禪老入南山/净掃清風五百間)孤山寺(白居易西湖晚歸囬望孤/山寺詩栁湖松島蓮花寺)
(晚動歸橈出道場盧橘子低山雨重栟櫚葉戰水風凉/煙波澹蕩摇空碧樓殿參差倚夕陽到岸請君囬首看)
(蓬莱宫在水中央○又遇雨詩拂波雲色重灑葉雨聲/繁水鳥䨇飛起風荷一向翻空濛連北岸蕭颯入東軒)
(或擬湖中宿留舡在寺門○張祜詩樓臺聳碧岑一徑/入湖心不雨山長潤無雲水自隂斷橋荒蘚澁空院落)
(花深猶憶西窓/月鐘聲在北林)徑山寺(在餘杭縣北圗經徑山乃天目/山之東北峯也中有徑路後通)
(天目故名徑山有龍井事狀云國一大師因獵者導自/重崗之西至扵危峯之北有頃素衣老人前而致拜請)
(師登山絶頂入五峯之間願捨此地為師立錫之所有/大湫指謂師曰吾家若去此湫當涸留一水穴幸勿堙)
(之我將時至而衛師言訖雲霧晦冥風雨驟作及明既/霽湫水盡涸惟一穴尚存謂之龍井今菴基見在諸草)
(不生○蘇子瞻逰詩衆峯来自天目山勢若駿馬奔平/川中途勒破千里足金鞭玉鐙相廽旋人言山住水亦)
(住下有萬仭蛟龍淵道人天眼識王氣結茅宴坐荒山/顛精神貫山石為裂天女下試顔如蓮寒窓暖足来扑)
(握衣鉢呪水䧏蜿蜒雪睂老人朝叩門願為弟子長參/禪爾来廢興三百載奔走吴㑹輸金錢飛樓湧殿壓山)
(破朝鐘暮鼓驚龍眠晴空偶見浮海蜃落日下數投林/鳶有生共處覆載内擾擾膏火同烹煎近来愈覺世議)
(隘每到寛處差安便嗟余老矣百事廢却尋舊/學心茫然問龍乞水歸洗眼欲看細字銷殘年)大佛石
(乃秦皇繫纜石僧/思净刻作大佛頭)寳所塔(在大佛/頭之上)雷峯塔(在西湖/之南山)六和
塔(開寳中建在龍山月輪峯之開化寺初九級後廢紹/興再造七層○蘇子瞻詩話云舊讀蘇子美六和塔)
(詩松橋待金鯽盡日獨遲留初不喻此語及倅錢塘乃/知寺後池中有此魚如金色也昨日復㳺池上投餅餌)
(乃略出不食復入則此魚自珍貴久矣○搢紳脞説張/君房為錢塘令宿月輪山寺僧報曰桂子下塔君房登)
(塔望之紛紛如煙霧囬旋成穂散/墜如牽牛子黄白相間咀之無味)道觀四聖觀(在西湖/孤山之)
(上祠祐聖翊聖天猷天蓬四聖靖康末上自北邸北使/將就馬或見四金甲神執弓劍以衛顯仁后聞之曰我)
(事四聖香火甚謹必有隂助乃令曹/勛奏上宜加崇奉其像乃沉香斵之)洞霄宫(在餘杭縣/四十八里)
(漢武帝元封開創祥符間改為丨丨丨按真境録宫有/五洞交扃九峯四挹千巖萬谷秀聚其中○蘇子瞻詩)
(上帝髙居愍世頑故留瓊管在凡間青山九鎻不可到/作者七人相對閑亭下泉流翆蛟舞洞中飛䑕白鴉翻)
(長松怪石宜霜鬢不用金丹苦駐顔○又和張子/野過舊㳺便欲洞霄為隠吏一菴閑地且相留)祠廟
胥山祠(盧元輔銘并序元和七年冬十月朝散大夫杭/州刺史上柱國某視事三嵗塵天子書上畏羣)
(靈下慙蒸乂乃啟真祠銘而序曰維唐敷祀典于天下/廢淫置明資父事君罔有不舉寢廟既設我命厥新有)
(周行人伍公字子胥陪吴之職得死直言國人求忠者/之屍禱水星之舍將瞰鴟革遂臨浙江千五百年廟貌)
(不改漢史遷曰胥山今云青山者繆也吁善父為孝記/曰父讐不與共戴天諌君為忠經曰諸侯有諍臣不失)
(國當訪于宋鄭絶楚出疆在平為末官在奢為既壯子/坎壈仗莭乞師于吴軍鼔丁寧于五戰至郢先詰王建)
(邦啟土著以話言戴后惟大人虐惟后成湯用為大義/孔子立為大經子胥修為大仇騷人賦為大怨咸令在)
(上慢惡不生則前戈鞭墓非倒行也後戈走昭非逆施/也夫差既王宰嚭受賂二十年内越祀又顛太伯廟血)
(將乾闔閭劍光且失公朝焉宴焉入則諫焉孰謂矢毒/孰謂力寒雖言屢出口而車甲已困扵齊矣蟹稻已奪)
(于嵗矣屬鏤之賜竟及其身鴟夷盛屍投于水濵憤悱/致怒配濤作神迄今一日再至来也海鴟羣飛陽侯夹)
(從聲逺而近聲近而逺奮于吴怫于越夕于楚乃退扵/是仲秋闕望杭人以旗鼔迓之笳簫和之百城聚覩大)
(耀威靈卷沙墨裂地炭截若岸坼成坑迎潮民格之如/吕梁丈人為靈戈威矛瀲浪百重渚塞不先跳檣掲舷)
(再飯之間絶其音聲蕩漭千里洪濤砥平有滑有腯有/鹹有腥遙實乎下庭山海梯航雞林扶桑交臂于夘堦)
(金狄在戸雷鼓在堂魏樽漢豆六代笙簧可謂奉天爵/之馨香獲神人之盛禮佐皇震怒驅叱大邪萬里永清)
(人觀叶氣銘曰武王鉞紂子胥鞭平為人為父十死一/生矯矯伍貟執弓挟矢仗其寳劔以謁吴子稽首楚罪)
(皆中紂理烝報子妻殱鉏直士赫赫王閭實聽竒謨錫/之金鼓以號以誅黄旗大舉右廣皆朱戮墓非赭瞻昭)
(乃烏後王嗣位執書以泣顛越言潤宰噽讒輯歩光欲/飛姑蘇待執吾則切諫抉眼不入投于河上自古波濤)
(晝夜兩至懐沙類騷洗滌南北簸蕩東西蠻夷卉服罔/敢不来雖非命祀不讓瀆齊帝帝王王代代明明表我)
(忠/誠)古跡陳朝檜(在廣化寺○蘇子瞻詩雙榦一/先神物化九朝三見太平年)仙姥墩
(在府西五里按葛洪神仙傳王方平過蔡經家以千錢/與餘杭姥求沽酒須臾信還得酒五斗許又東晉初有)
(裴氏姥不知何許人居此墩采衆花醖酒沽貧者貰與/經數年忽有三人至姥所各飲數斗不醉謂姥曰予非)
(常士知姥當仙故来相命因授藥數丸姥餌之月餘不/知所在○王介甫送恵思歸錢塘詩綠净堂前湖水綠)
(歸来正復有荷花花前若見/餘杭姥為道仙人憶酒家)名宦袁仁敬(唐明皇自擇/仁敬為刺史)
(嘗種九/里松)宋璟(為刺史在/官清㢘)李泌(為刺史引西/湖水為六井)白居易(為刺/史築)
(堤捍/錢塘)皇朝錢鏐(蘇子瞻代趙閲道撰表忠觀碑云熙寧/十年十月資政殿大學士右諫議大夫)
(知杭州軍州事臣抃言吴越國王錢氏墳廟及其父祖/妃夫人子孫之墳在錢塘者二十有六在臨安者十有)
(一皆蕪廢不治父老過之有流涕者謹按故武肅王鏐/始以鄉兵破走黄巢名聞江淮復以八郡兵討劉漢宏)
(併越州以奉董昌而自居于杭及昌以越叛則誅昌而/倂越盡有浙東西之地傳其子文穆王元瓘至其孫忠)
(顯王仁佐遂破李景兵取福州而仁佐之弟忠懿王俶/又大出兵攻景以迎周世宗之師其後卒以國入覲三)
(世四王與五代相終始天下大亂豪傑蜂起方是時以/數州之地盜名字者不可勝數既覆其族延及于無辜)
(之民罔有孑遺而吴越地方千里帶甲十萬鑄山煑海/象犀珠玉之富甲于天下然終不失臣莭貢獻相望于)
(道是以其民至于老死不識兵革四時嬉逰歌舞之聲/相聞至于今不廢其有徳于斯民甚厚皇宋受命四方)
(僣亂以次削平而蜀江南負其嶮逺兵至城下力屈勢/窮然後束手而河東劉氏百戰守死以抗王師積骸為)
(城釃血為池竭天下之民力僅乃克之獨吴越不待告/命封府庫籍郡縣請吏于朝視去其國如去傳舍其有)
(功于朝廷甚大昔竇融以河西歸漢光武詔右扶風修/理其父祖墳塋祠以太牢今錢氏功徳殆過于融而未)
(及百年墳廟不治行道傷嗟甚非所以勸奬忠臣慰荅/民心之義也臣願以龍山廢佛祠曰妙因院者為觀使)
(錢氏之孫為道士曰自然者居之凡墳廟之在錢塘者/以付自然其在臨安者以付其院之净土寺僧曰道㣲)
(嵗各度其徒一人使世掌之籍其地之所入以時修其/祠宇封植其草木有不治者縣令丞察之甚者易其人)
(庶㡬永終不墜以稱朝廷待錢氏之意臣抃昧死以聞/制曰可其妙因院改賜名曰表忠觀銘曰天目之山苕)
(水出焉龍飛鳳舞萃于臨安篤生異人絶類離倫奮梃/大呼從者如雲仰天誓江日星晦蒙强弩射潮江海為)
(東殺宏誅昌奄有吴越金券玉冊虎符龍莭大城其居/包絡山川左江右湖控引島蠻嵗時歸休以燕父老曄)
(如神人玉帯毬馬四十一年寅畏小心厥篚相望大貝/南金五朝昏亂罔堪託國三王相承以待有徳既獲所)
(歸弗謀弗咨先王之志我維行之天胙忠孝世有爵邑/允文允武子孫千億帝謂守臣治其祠墳毋俾樵牧愧)
(其後昆龍山之陽巋然新宫匪私于錢唯以勸/忠非忠無君非孝無親凡百有位視此刻文)張詠(為/守)
(嵗歉聼民鬻鹽又民家子與壻訟家財云妻父臨終令/異日以十之三付㓜子餘七分與壻詠覽之曰汝妻父)
(以子㓜故託汝儻以家財十之七與子則子/死于汝手矣亟命兩易之人皆服其明斷)范仲淹(以/參)
(政知/州)梅摯(知杭/州)李及(知杭/州)薛映(知杭/州)陳襄(知州務先學/校薦達人才)
趙抃(兩知杭州/諡清獻)蘇軾(熙寧四年通判杭州髙麗使者過/杭但稱甲子遂却其書使者亟稱)
(本朝年號圗經云元祐四年知州適值水旱請于朝减/上供米三之一故榖價不翔全活者衆又蘇氏家傳子)
(瞻知杭州以疾疫多裒羨緍𤼵/私橐作病坊州民全活者甚衆)梅詢(知仁/和縣)毛滂(元祐中/蘇子瞻)
(守杭滂為法曹掾秩滿辭去有小詞卒章云今夜山深/處斷魂分付潮囬去坡曰郡僚有詩人而不及知軾之)
(罪也留/之數日)人物顧歡(鹽官人年六七嵗父使田中驅黄雀/歡作黄雀賦而歸雀食稻父怒欲撻)
(之見賦而止貧無以授業每扵舍後倚聽/隣人誦書夕則燃松節讀書隠居不仕)禇遂良(錢塘/人工)
(𨽻楷為諫議大/夫進拜中書令)許逺(杭人與張廵同年生/唐祚艱難守死成名)羅隠(新城人/有能詩)
(名唐光啟間為錢塘令辟掌/書記後為給事中遷𤼵運使)皇朝錢易(章聖在東宫嘗/圗山水扇命易)
(作歌其卒章有好開今日太平基/萬里山河歸掌握之句帝賞愛之)沈括(字存中錢塘人/為翰林學士)
林逋(錢塘人故廬在孤山處士橋死葬扵廬側仁宗賜/諡曰和靖先生喜為詩其語孤峭澄淡居西湖二)
(十年未嘗入城市李及薛映知州事每造其廬清談終/日而去有梅詩云疎影横斜水清淺暗香浮動月黄昏)
(又云雪後園林唯半樹水邉籬落忽横枝又有詩云草/泥行郭索雲木呌鈎輈皆為士大夫所稱其臨終一絶)
(云湖上青山對結廬墳前修竹亦蕭疎茂陵他日求遺/藁猶喜曽無封禪書○筆談云逋隠孤山蓄兩鶴縦之)
(則飛入雲霄久之復入籠中○泛舟逰西湖諸寺有客/至則童子開籠縦鶴逋即棹小舟以歸盖嘗以鶴為騐)
(也/)洪皓(詩話縂龜餘干進士洪皓熙寧間負笈㳺上庠/力學不偶十年不歸其父年七十思之寄皓詩)
(云太學何蕃久不歸十年甘㫖誤庭幃休辭客路三千/逺須信人生七十稀腰下雖無蘇子印箧中幸有老莱)
(衣歸時㝎約春前後免使髙/堂賦式㣲皓得詩即日辭歸)題詠東南第一州(仁宗賜/梅摯知)
(杭州詩地有湖山美云云剖符宣政化持橐掇才流/暫出論思列遙分旰昃憂循良勤撫俗来暮聴歌謳)呉
國水中央(殷堯藩送客逰吴云云波濤白渺茫衣逢梅/雨漬路入稻花香海戍通鹽竈山村帯客房)
(欲知蘇小小/君試到錢塘)夜艣隔城聞(顧非熊經杭州郡國遶江濆/人家近白雲晚濤臨檻看云)
(云浦轉山初盡虹斜雨未分/有誰知我意心緒逐鷄羣)樹引越山禽(方干旅次錢/塘詩此地似)
(鄉國堪為終日吟雲藏吴相廟云云潮去海/人散鐘遲秋寺深我来無舊識終見寂寥心)三吴佳致
悦髙情(真宗賜王欽若詩二浙奥區期恵化云云○雲/麓漫抄云酈道元水經注吴興郡㑹稽郡謂之)
(三/吴)餘杭形勝世間無(白居易詩云云州傍青山縣枕湖/遶郭荷花三十里拂城松木一千)
(株夢兒亭古傳名謝教妓樓新道姓蘇/獨有使君年太老風流不稱白髭鬚)大屋簷多装雁
齒(白居易守蘇日荅客問杭州詩為我踟蹰停酒盞與/君約畧説杭州山名天竺堆青黛湖號錢塘㵼綠油)
(云云小航船亦畫龍頭所嗟水/路無三百官繫因何得再逰)唯有憫農心尚在(蘇子/瞻同)
(周徐二令禱雨靈隠詩百重堆案掣身閒/一葉秋聲對榻眠云云起占雲漢更茫然)笑歌長在綺
紈間(王介甫送張仲容赴杭州辟詩萬屋相夸漆與/丹云云綵舡春戲城邉水畫燭秋尋寺外山)望
海樓眀照曉霞(白居易杭州春望詩云云䕶堤紅白踏/晴沙濤聲夜入伍員廟栁色春藏蘇小)
(家紅袖織綾夸栁葉青旗沽酒趂梨花/誰開湖寺西南路草綠裙腰一道斜)外邑旦及富春
郭(謝靈運富春渚詩宵濟漁浦潭云云㝎山緬雲霧赤/亭無淹泊􁒂流觸驚急臨圻阻參錯亮乏伯昏分)
(子險過吕梁壑洊至宜便習兼山貴止託平生協幽期/淪躓困㣲弱久露干祿請始果逺逰諾初心漸申冩萬)
(事俱零落懐抱既/昭曠外物徒龍蠖)人行山頂半天上(汪彦章餘杭縣詩/云云舟遶溪流亂)
(石/中)古邑居民半海濤(蘇子瞻千/佛閣詩)金鯽池邉不見君(蘇子/瞻往)
(富陽李莭推先行留風水洞見待詩春山磔磔鳴春禽/此間不可無我吟路長漫漫傍江浦此間不可無君語)
(云云追君直過定山村路人皆言君未逺騎馬少年清/且婉風巖水穴舊聞名只隔山溪夜不行溪橋曉溜浮)
(梅萼知君繫馬巖花落出城三日尚逶遲妻帑怪/罵歸何時世上小兒誇疾走如君相待今安有)
四六(寵疏漢札/尹正周畿)　(擢拜月卿/就兼天府)　(粤繇起部/就尹神臯)　(申命侍臣/就兼京尹)
(欲觀王佐之才/乃付神州之政)　(控于滄海/實曰大藩)　(培基固本/强榦弱枝)　(本根攸繋/膏澤宜先)
(眷三吴之奥壤/屬千里之京畿)　　(擢從宥府/兼尹神州)　(百司庶府/萬旅連營)　(浙右奥區/餘杭故壤)
(天子千里之畿/京師諸夏之本)　(惟浙西之都㑹/冠天下之浩穰)　(控吴越之要區/帶湖山之勝景)
(暫屈帝城之彈壓/仍兼王所之論思)　(奉玉音而分尹就宣彈壓之威/聼金鑰以待朝仍罄論思之益)
(惟三輔幅員之大/萃四民囊橐之姦)　　(分吏六百貟禁暴止貪之非易/居民百萬户𤼵姦摘伏之尤難)
(湖山信美于他邦/獄市亦繁于諸路)　　(下丞相一等西府之任既隆/尹京兆十年南渡以来未有)
(水陸抗舟車之㑹/衣冠當風俗之樞)　　(出則尹正忽傳中夜之敇書/入則論思又奏明朝之封事)
(忽半夜由中而批敇/至黎明交印以尹京)　　(長樂漏催聲撼趍朝之騶導/集英臚唱喜觀擢第之錦標)
(雖六蜚暫駐扵東南/而二浙實為扵畿甸)　　(民居莫枕當嚴周火城之防/嵗課流錢尤重漢𣙜酤之制)
(皇皇千里之畿悉令奠枕/翼翼四方之則無用置筩)　　(前朝後市拱日象之尊嚴/左江右湖控地形之雄麗)
(文昌八座之賢久儀禁路/商邑四方之極就尹神京)　　(擢長月卿妙斡大農之計/就兼天府式觀命世之才)
(千里為畿握麟符而彈壓/九重列衛陪豹尾以論思)　　(夜月九街列兩行之寳貨/春風十里看弗捲之珠簾)
(閩商海賈来萬里之貨珍/越女吴娃妙九衢之歌舞)　　(販銅謀利當嚴江上之雲帆/持楮易錢盍驗市間之茗肆)
(凛凛壯懐肯受湖間之豢養/蕭蕭真隠不知朝市之繁華)　(于時廬旅無非即芮鞫之濵/到處舟航何異處江湖之上)
(漢世以来待張敞王尊之輩/我朝所選若韓維包拯其人)　(萬戸千門之營繕應辦不移/百司庶府之請求供需匪易)
(飱月香水影之清文章京様/覽雲陣銀山之壯意氣天豪)　(堤邉翆葢遺簮墮珥而不辭/湖上畫船脆管繁絃之交奏)
(夜市三更燦爛樓臺之燈火/春風萬井喧闐簾幙之笙歌)　(百萬户之民雜襲訟牒實繁/十三庫之酒盈虧利源所繫)
(度支領二十使是安用于拙疎/京兆須第一流願更求于賢俊)
(提封百萬井有列司庶府之供需/飛甍十二衢乃四海羣方之走集)
　
　
　
　
　
　
　
　
　
　
　
　
　方輿勝覽卷一
欽定四庫全書
　方輿勝覽卷二　　　　　　宋　祝穆　撰
　　　平江府(吳縣/常熟)　(長洲/吳江)　(崑山/嘉定)
　建置沿革(禹貢揚州之域漢地理志吴地斗分野晉/天文志星紀之次周為吴國封太伯扵此)
　(至闔閭强盛浙西盡為吴有後吴地又盡為越有楚㓕/越封黄歇扵吴秦㓕楚置㑹稽郡漢髙帝封荆王賈)
　(吴王濞並有㑹稽之地東漢以浙西為吴郡浙東為/㑹稽郡三國屬吴孫氏陳為吴州隋平陳改蘇州唐)
　(因之國朝太平興國改為平江軍政和/陞平江府領縣六治吴縣長洲兩縣)
　　浙西提刑提舉置司
事要郡名姑蘇(因山/得名)吴郡(見沿/革注)吴㑹(圗經吴東/南一都㑹)吴門
吴中　風俗俗好用劔(郡國志丨丨丨丨輕死盖湛/盧屬鏤干將要離之遺風)所
化者逺(圗經序太伯遜天下季札辤一國徳之丨丨丨/丨矣更厯晉漢風俗清美昔呉太守麋豹出行)
(屬城問功曹唐景風俗所尚景曰處家無不孝之子立/朝無不忠之臣文為儒宗武為將帥時人以為善言)
士夫淵藪(繫年錄諫議鄭殻言陛下南渡當擢吴中之/秀以為用况平江常潤湖杭明越號為呉中)
(丨丨/丨丨)好儒好佛(圗經盖朱買臣陸機顧野王之徒顯名/扵當代而人尚文支遁道生慧嚮之儔)
(倡法于羣山而人/尚佛有所自来也)驕奢好侈(同上然丨丨丨丨自古有/之帝都賦云競其區宇則)
(倂疆兼巷矜其宴居則/珠服玉饌亦非虚語)上元燈毬(郡志丨丨丨影巧麗/他郡莫及有萬眼羅)
(及琉璃丨者/尤妙天下)七夕摩睺羅(同上土人工于泥塑所/造摩睺羅尤為精巧)四郊
無曠土(同上吴中自昔號盛云云髙下悉為田/人無貴賤往往皆有常産故多奢少儉)有海陸
之饒(隋志田澤/衍沃云云)無墊溺之患(舊經城中未嘗有/墊溺蕩析之患)形勝具
區在西(漢地/理志)北枕大江(漢武帝賜嚴助書㑹稽東/接于海南近諸越云云)水國
之勝(范至能吴江主簿㕔壁記松/江太湖云云當天下第一)旁連湖海(徐嘉告詞/眷惟中吴)
(宻拱行闕丨丨/丨丨外控江淮)枕江連海(沈度告詞吴/門价藩云云)為東南冠(孫尚/書普)
(明院記自唐白公為刺史時時即事賦詩已謂八門六/十坊三百橋十萬户丨丨丨之丨詩云茂苑太繁雄是)
(也逮乾符光啓間大盜蠭起争為强雄而武肅王錢鏐/以破黄巢誅董昌之功盡有浙東之地五代分裂諸藩)
(據數州惟王獨嘗順事中國有宋受命盡籍土地府庫/率其属朝京師遂去其國盖自長慶宣和更七代三百)
(年吴人不見兵革覆露生養至四十三萬家而吴太伯/廟棟猶有唐昭宗寧海軍鎮東莭度使錢鏐姓名書其)
(上可謂/盛矣)土産彩牋(郡志吴中所造名聞四方以諸色粉/和膠刷牋隠以羅紋然後砑花唐皮)
(陸有唱和魚牋詩曰向日乍驚新繭色臨風時辨白萍/紋注魚子曰白萍此豈用魚子耶今其法不傳而所造)
(品第尤新竒蠟牋/畫牋尤精絶云)太湖石(郡志出洞庭西以生水中者/為貴石在水中嵗久為波濤)
(所衝擊皆成嵌空石面鱗鱗作靨名曰彈窩亦水痕也/沒人縋下鑿取極不易得石性温潤竒巧扣之鏗然如)
(鐘磬在山上者名旱石枯而不潤或贋作/彈窩以售亦得善價白居易記見安吉州)蓴鱸(郡志生/松江後)
(漢左慈嘗在曹操座曰今日髙㑹珍羞畧備所少吴江/鱸魚耳慈曰求銅盤貯水以竹竿餌釣于盤中須臾引)
(一鱸魚出操使膾之周浃㑹者金谷園記謂鱸魚常以仲秋/後從海入江菰葉南越人以箭笋和為羮甚珍魚白如)
(玉菜黄如金隋人已呼為金羮玉膾云/○蘇子美論風俗丨丨稻蟹可以適口)山川虎丘山(在/城)
(西北九里又名海湧山遙望平田中一小丘○越絶書/吴王闔廬葬丨丨丨下𤼵五都之士十萬人共治葬穿)
(土為川積壤為丘池廣六十歩水深一丈五尺銅棺三/重澒池六尺黄金珠玉為鳬鴈扁諸之劔魚腸之干在)
(焉葬三日金精上騰為白虎蹲踞于上○世説始皇嘗/登此阜將𤼵塜取寳鍔俄有白虎始皇拔劍刺虎虎隠)
(入山因名虎丘後避唐諱改虎為武山有雲巖寺○范/至能再到詩不過溪橋又兩年偶随笻竹訪幽禪有縁)
(再踏雲岩路無處重尋石井泉擬輟半山分座住先携/一枕借床眠覺来飽喫紅蓮飯正是塘東稻熟天○葉)
(正則詩虎丘之名嵗二千虎丘之丘何眇然衆山争髙/隠日月笑此拳石埋平田雖然培塿疑異物劃開隂崖)
(十丈懸冡中有恨索遺指亭上無語傳枯禪徧是吴人/愛山急逐面分方夸凭立屋承隋唐良穏稱墨題熙豐)
(尚新濕松梢莫遺風雨横石盤自添苔蘚/澁春来春去吴人逰足蠒層顛踣應泣)靈巖山(在城/西二)
(十四里又名硯石山吴王之别苑在焉有館娃宫琴臺/響屧廊西施洞山頂有池生葵蒓下瞰太湖望洞庭兩)
(山滴翆叢碧在白銀世界中亦宇内絶/景山前十里有採香徑因置秀峰寺)天平山(在城西/二十里)
(巍然特髙羣峰拱揖郡之鎮也○楊備詩人間多少嶮/巇路縦是天平還不平○蘇子美詩吴㑹括衆山戢戢)
(不可數其間號天平突兀為之主傑然鎮西南羣嶺争/拱輔吾知造物意必以屏大府清溪至其下仰觀勢飛)
(舞偉石如長人聚立欲言語捫蘿緣險嶝爛熳松竹古/中腰有危亭前對紺壁舉石竇落玉泉泠泠四時雨源)
(生白雲間顔色若粉乳旱年或播灑潤可足九土奈何/但泓澄未為應龍取予方棄塵中巖壑素自許盤桓擇)
(雄勝至此快心膂庶得/耳目清終甘心扵虎)姑蘇山(在吴縣西三十里或曰/姑胥或曰姑餘○越絶)
(書闔閭就山起臺三年聚材五年乃成髙見三百里○/史記吴破越越進西施請退軍吴王許之王得西施多)
(逰姑蘇子胥諫曰臣恐姑蘇不久為麋鹿之逰王不聼/○太史公嘗登姑蘇臺以望五湖○李白詩舊苑荒臺)
(楊栁新菱歌清唱不勝春只今惟有西江月曽照吴王/宫裏人○劉禹錫詩故園荒臺在前臨震澤波綺羅随)
(世盡麋鹿占時多築用金槌力摧因/石䑕窠昔年彫輦路唯有採樵歌)包山(在吴縣西南/百二十里又)
(名洞庭山中有洞庭深逺吴王使威靈丈人入洞穴十/七日不能盡因得禹書又有林屋洞十大洞之一也○)
(蘇子美水月院記中有山七十二惟洞庭稱雄其間地/占三鄉户率三千環四十里民俗魯朴以橘柚為常産)
(每秋髙霜餘丹葩朱實與長松茂/樹相差間于岩壑間望之若圖畫)陽山(在長洲西北三/十里又名秦餘)
(杭山有龍母廟相傳東晉隆安中有繆氏女遇一白衣/老人歸而有妊産一肉塊驚棄水中倐化為龍夭矯母)
(前母遂驚絶葬此山下人為立祠紹興間犇雲靉靆起/于是山俄頃肓風暴雨龍自郡城過捲去女墻數百丈)
(居民余氏小亭吸入雲中有/負販者被吸去復墜而無傷)華山(在吴縣西六十里故/老云山頂有池生千)
(葉蓮華人服之能羽化故名丨丨巖石/甚竒勝山半有大壑曰天池最佳處也)石公山(山前有/石板○)
(皮日休詩翆石數百歩如板漂不流空疑水妃意浮出/青玉洲中若瑩龍劍外惟疊蛇矛狂波忽然死浩氣清)
(且浮似將翆黛色抹破太湖秋安得三五夕携酒棹扁/舟召取月夫人嘯歌于上頭又恐霄景闊虚皇拜仙侯)
(欲建九錫碑立當十二樓瓊文忽然下/石板誰能留此事少知者唯應波上鷗)黿山(在洞庭西/出青石可)
(以壓砌/緣池)横山(在吴縣西南十里據/湖山之中以鎮西南)三江(書云丨丨既入/震澤厎㝎丨丨)
(者北江中江南江也厯丹陽毗陵者為北江今之大江/也首受蕪湖東至陽羨者為中江分扵石城過宛陵至)
(具區者為南江三江在/震澤上下而皆入扵海)松江(在吴江縣一名笠澤○范/希文詩有浪即山髙無風)
(還練静秋宵誰與期月華三萬頃○陳希元詩平波渺/渺煙蒼蒼菰蒲纔熟楊栁黄扁舟繫岸不忍去秋風斜)
(日鱸魚鄉○王介甫詩宛宛虹霓墮半空銀河直與此/相通五更縹緲千山月萬里凄凉一笛風鷗鷺稍囬青)
(靄外汀洲時起綠蕪中騷人自/欲留佳句忽憶君詩思已窮)呉江(王介甫詩莽莽昔/登臨秋風一散襟)
(地留孤嶼小天入五湖深柑橘無千里/魚蝦有萬金吾雖輕范蠡終欲此幽尋)五湖(舊經謂貢/湖逰湖胥)
(湖梅梁湖金鼎湖酈善長謂長塘湖上湖滆湖與太湖/而五韋昭云胥湖蠡湖洮湖滆湖就太湖而五虞仲翔)
(云太湖之水通/五道謂之丨丨)太湖(在吴縣南五十里○皮日休詩三/萬六千頃頃頃玻瓈色疎岑七十)
(二□□露寸㦸○陸龜蒙詩嘗聞咸池氣下注作清質/至今涵青霄尚且浴白日○蘇子美詩杳杳波濤閲古)
(今四無邉際莫知深潤通曉月為清露氣入霜天作暝/隂笠澤鱸肥人膾玉洞庭柑熟客分金風煙觸目相招)
(引聊為停/橈一楚吟)石湖(在盤門西南十里葢太湖之派范蠡所/從入五湖者本朝范至能所居孝宗御)
(書丨丨二/字賜之)滬瀆(在吴縣陸龜蒙叙矢魚之/具云列竹扵海澨曰滬)許浦(乃海道/風寒之)
(衝大軍/屯于此)井泉石井(在虎丘張又新水品第三松江第四/橋水第六今丨丨實勝劔池井旁有)
(亭以為烹茶/宴坐之所)白雲泉(在天平山為/吴中第一水)憨憨泉(在寳華山寺/之東極清冽)
(相傳為得道僧名/丨丨者卓錫所出)堂舍州宅(後臨大池○白居易詩紅/紫共紛紛祗承老使君移)
(舟木蘭棹行酒石榴裙水色窓窓見花/香院院聞戀他官舍住䨇鬢白如雲)黄堂(郡志今太/守所居之)
(宅即春申君之子為假君之殿也因數/失火塗以䧺黄故曰丨丨以厭火灾)木蘭堂(嵐齋錄/唐張摶)
(為刺史植木蘭花于堂前嘗盛開宴客命即席賦之陸/龜䝉後至張聨酌浮之徑醉彊索筆題兩句云洞庭波)
(浪渺無津日日征帆逺送人頽然醉倒客續之皆莫詳/其意既而龜蒙稍醒續曰㡬度木蘭船上望不知元是)
(此花身遂/為絶唱)白檜堂(在州治池中小山上有檜/相傳白公手植今非矣)樓閣齊雲
樓(在郡圃子城上宏敞壯麗○白居易齊雲晚望詩重/複江山壯平舒井邑寛丨丨丨北面終日凭欄干)
西樓(在郡治子城門上○白居易丨丨夜宴/詩風月萬家河兩岸笙歌一曲郡西樓)六經閣(建/安)
(志載張伯玉守吴郡語司户曽子固曰我方作丨丨丨/子為我記之子固呈藁終不合意遂自為之子固一見)
(歎服其詞曰丨丨丨諸子百家皆在焉不書尊經也吴/郡州學始由髙平范公經紀之至今尚書富郎中十年)
(更八政學始大成經南嚮史西嚮子集東嚮標之以油/素掲之以油黄澤然區處如蛟龍之鱗麗如日月之在)
(紀不可得而亂矣判天地之極致皇/王之髙道生人之紀律舉在是矣)亭榭西亭(即今西/齋○白)
(居易詩幸有酒與樂及時且歡/娱怱其觧郡印他人来此居)滄浪亭(在郡學東○蘇/子美記予以罪)
(廢無所歸扁舟南逰旅扵吴中始僦舍以處時盛夏蒸/燠土居皆褊狭不能出氣思得髙爽虚曠之地以舒所)
(懐不可得也一日過郡學東顧草樹欝然崇阜廣水不/類乎城中並水得㣲徑于雜花脩竹之間東趍數百歩)
(有棄地縦廣函五六十尋三向皆水也杠之南其地益/廣旁無民居左右皆林木相虧蔽訪諸舊老云錢氏有)
(國近戚孫承祐之池館也㘭隆勝勢遺意尚存予愛而/裴囬遂以錢四萬得之築髙北碕號滄浪焉前竹後水)
(水之陽又竹無窮極澄川翆榦光影㑹合扵軒戸之間/尤與風月為相宜予時榜小舟幅巾以往至則洒然㤀)
(歸觴而浩歌踞而仰嘯野老不至魚鳥共樂形骸既適/則神不煩觀無邪則道以眀返思向之汨汨榮辱之場)
(日與錙銖利害相磨戛隔此真趣不亦鄙哉噫人固動/物耳情横于内而性伏必外寓于物而後遷寓久則溺)
(以為當然非勝是而易之則窒而不開唯仕宦溺人為所/至深古之才哲君子有一失而至于死者多矣是未知)
(以自勝之道予既廢而獲斯境安于冲曠不與衆駈因/之復能乎内外失得之原沃然有得笑閔萬古尚未能)
(忘其所寓自/用是為勝焉)三髙亭(蘇子瞻戲書吴江三賢畫像○范/蠡詩誰将射御教吴兒長笑申公)
(為夏姬却遣姑蘇有麋鹿更憐夫子/得西施○張翰陸龜蒙詩已見人物)松江亭(白居易携/樂觀魚宴)
(宿震澤平蕪岸松江落葉波在官常夢想為客始經過/水面排􁉞網船頭簇綺羅朝盤鱠紅鯉夜燭舞青蛾鴈)
(斷知風急湖平得月多繁/絃與促管不觧和漁歌)吴江亭(蘇子美詩氣象清雄/天與隣世間不合有)
(埃塵擬將累勺酬佳/景只恐江山觧笑人)垂虹亭(米元章有詩云斷雲一葉/洞庭帆玉破鱸魚霜破柑)
(好作新詩繼桑苧/垂虹秋色滿東南)姑蘇臺(在山上○楊廷秀詩有云我/亦閒来散病身㳺人不用避)
(車塵挿天四塔雲中出隔水諸峯雪後新道是逺瞻三/百里如何不見六千人吴亡越霸今安在臺下年年花)
(草/春)館驛姑蘇館(在盤門裏河西城上紹興中為/國信館待之所下有百花洲)平望驛
(張祜題一派吴興水西来此驛分路遙經㡬日身去是/孤雲雨氣朝忙蟻雷聲夜聚蚊何堪秋草色到處重離)
(羣/)松江驛(方干題丨丨丨便向中流出太陽兼疑大岸/逼浮桑門前白道通丹闕浪裏青山占㡬鄉)
(帆勢落斜依浦溆鐘聲斷續在滄茫/古今悉不知天意偏把雲霞媚一方)橋梁臯橋(在閶門/内漢臯)
(伯鸞居此○劉夢得泰娘詩有時粧好乗天氣走上/丨丨折花戲風流太守韋尚書路旁忽見停隼旟)乗
魚橋(在子城西前志琴髙扵此見大/鯉魚長丈餘遂乗魚飛騰上昇)垂虹橋(在吴江縣/即利往橋)
(東西千餘尺用木萬計前臨具區横絶松陵湖光海氣/蕩漾一色乃三吴之絶景橋之中有亭曰垂虹○蘇子)
(美詩長橋跨空古未有大亭壓浪勢亦豪○王介甫詩/三江五湖口地與天不隔日月所蔽虧東西渺然白漫)
(漫浸北斗浩浩浮南極誰投此虹蜺欲濟兩間阨中流/雜蜃氣欄楯相承翼初疑神所為㓕沒有頃刻晨興坐)
(其上傲兀至中昃獨憐造化功不謂因人力今君持酒/漿談笑顧賓客頗誇九州物壯麗此無敵熒煌丹砂柱)
(璀璨黄金壁中家不慮始助我皆豪殖喟予獨不可還/當采民力○鄭毅夫詩三百欄干鎖畫橋行人波上踏)
(瓊瑶挿天蝃蝀玉腰闊跨海鯨鯢金背髙路直鑿開元/氣白影寒壓破大江豪此中自是銀河接不必仙槎八)
(月/濤)小長橋(在石塘累石為之○王逢原詩老匠鐵手風/運斤一挟刅入千山髠明堂有柱不見用此)
(為失地猶濟人西瀦巨澤江海通陽侯利溺驚濤風當道/獨能支地險更東安得與天窮莫比垂天紳莫比跨地)
(帶渇龍乾死枯無鱗絶海失舟鯨踏背秦帝東逰逐仙/迹累重肉多飛不得三洲之水盡朝宗安得身乗破浪)
(風為約他年可歸處獨倚欄干不思去/季鷹范蠡不足竒待我為名千古歸)新橋(在松江○/蘇子美中)
(秋對月和栁令之什月晃長江上下同畫橋横截冷光/中雲頭灔灔開金餅水面沉沉卧彩虹佛氏觧為銀色)
(界仙家多住玉華宫地雄景/勝言不盡但欲追随乗曉風)三百九十橋(白居易三月/三日閑行詩)
(黄鸝巷口鶯欲語烏鵲河頭氷欲消綠浪東西南/北水紅欄丨丨丨丨丨此乃城内官橋大數也)佛寺
虎丘寺(在城西北九里晉司徒王珣及弟珉捨宅為寺/○白居易詩香刹看非逺祗園入始深龍蟠松)
(矯矯玉立竹森森恠石千僧坐靈池一劍沉海當亭兩/面山在寺中心酒熟慿花勸詩成倩鳥吟寄言軒冕客)
(此地好抽簮○又夜逰詩不厭西丘寺閑来即一過舟/舡轉雲島樓閣出煙蘿摇曵䨇紅斾娉婷十翆娥香花)
(助羅綺鐘梵雜笙歌領郡時將久逰山數㡬何一年十/二度非少亦非多○蘇子瞻丨丨丨詩入門無平田石)
(路細穿嶺隂風生㵎壑古木翳潭井湛盧誰復見秋水/光耿耿鐵花秀巖壁殺氣噤蛙黽幽幽生公堂左右立)
(頑獷當年或未信異類服精猛胡為百嵗後仙鬼互馳/騁窈然留清詩讀者為悲哽東軒有佳致雲水麗千頃)
(熙熙覽生物春意頗凄冷我来屬無事暖日相與永喜/鵲翻初旦愁鳶蹲落景坐見漁樵還新月溪上影悟彼)
(良自嗤歸田行可請○李徳裕追和太師顔公同清逺/道士逰寺韻茂苑有靈峯嗟予未逰觀藏山半平陸壞)
(谷多髙岸岡繞數仞墻巖潜千丈榦乃知造化意囬斡/資竒玩鏐騰昔虎踞劍沒嘗龍煥潭黛入海厎崟岑聳)
(霄半層巒未升日哀狖寧知旦綠篠夏凝隂碧林秋不/換冥捜既窈窕囬望何蕭散川晴嵐氣收江春雜英亂)
(逸人綴沂藻前哲留篇翰共扣哀玉音皆舒文綉段難/追彦囬賞徒起興公嘆一夕如再升含毫星斗爛○王)
(元之詩蘚墻圍却碧潺湲曽是當年海湧山盡把好峯/藏寺内不教幽景落人間劍池草色終冬在石座苔花)
(自古斑珍重晉朝吾祖/宅一囬来此便㤀還)生公講堂(在虎丘寺生公異僧/竺道生也講經于此)
(無人信者乃聚石為徒與講至理石皆㸃頭○劉禹錫/詩生公説法鬼神驚身後空堂夜不扃髙坐寂寥煙漠)
(漠一方明/月可中庭)劔池(在虎丘寺始皇試劍于此乃石罅深數/十丈濶丈餘水無厎寺中日汲此水其)
(聲潺湲/極可聼)千人坐(在虎丘山側有平石可坐千人○顔/真卿詩劍池穿萬仭盤石坐千人)靈
巖寺(在吴縣西南三十里舊名秀峯○孫覿殿記梁天/監中以吴館娃宫故地為丨丨丨○白居易詩娃)
(宫屐廊尋已傾硯池香徑又欲平二三月時但草綠㡬/百年来空月明使君雖老頗多思携觴領客處處行)
承天寺(舊名重光寺在長洲縣西北二里庭列怪石有/銅佛像○韋應物詩時暇陟雲構晨霄澄景光)
(始見吴都大十里鬱蒼蒼山川表明麗湖海吞大荒合/沓臻水陸駢闐㑹四方俗繁莭又喧雨順物亦康禽魚)
(各翔詠草木遍芬芳于兹記甿俗一/用勸農桑誠知虎符逺但恨歸路長)楓橋寺(在吴縣西/十里○唐)
(人張繼詩月落烏啼霜滿天江楓漁火對/愁眠姑蘇城外寒山寺夜半鐘聲到客船)崑山寺(在縣/西北)
(三里○孟郊詩昨日到上方片霞封石床錫杖莓苔青/袈裟松栢香晴磬無短韻晝燈含永光有時乞鶴歸還)
(訪逍遙塲○王介甫次韻僧蹊蟠青蒼莓苔上秋床露/翰飢更清風蘤逺亦香掃石出古色洗松納空光久逰)
(不忍還廹迮冠盖塲○張殿詩寳殿依山險凌虚勢欲/吞畫簷齊木末香砌壓雲根逺景窓中岫孤煙竹裏村)
(凭髙聊一望歸思隔吴門○峯嶺千出沒江湖相吐吞/園林浮海角臺殿逺山根百里見漁艇萬家藏水村地)
(偏来客少幽/興祗桑門)水月禪院(在洞庭山蘇子美記予乙酉嵗/夏四月来居吴門始維舟即登)
(靈巖之巔以望太湖俯視洞庭山嶄然特起雲霞綵翆/浮動于滄波之中予時據欄竦首精爽下墮欲乗清風)
(跨落景以翺翔乎其間莫可得也自爾平居紆然思欲/一到惑于險説而未果行則常若有物腷塞于胸中是)
(嵗十月遂招徐陳二君子輕舟出横金口觀其洪川蕩/潏萬頃一色不知天地之大所能并容水陸􁒂洄七十)
(里而達初宿社下踰日乃至入林屋洞陟毛公壇宿包/山精舍又泛明月灣南望一山上摩蒼煙舟人指云此)
(所謂縹緲峯下也即岸歩自松間出數里至峯下有佛/廟號水月者閣殿甚古像設嚴煥旁有澄泉潔清甘凉)
(極旱不枯不類他水梁大同四年始建佛寺至隋大業/六年遂廢不存唐光化中有浮屠志勤者厯逰四方至)
(此愛而不能去復于舊址結廬誦經後因而屋之至數/十百楹天祐四年刺史曹珪以明月名其院勤老且死)
(其徒嗣之迄今七世不絶國家大中祥符初有詔又易/今名予觀震澤受三江吞囓四郡之封其中山之名見)
(圗誌者七十有二唯洞庭稱雄其間地占三郡户率三/千環四十里民俗真朴厯嵗未嘗有訴訟至于縣吏之)
(庭下皆樹桑梔甘柚為常産每秋髙霜餘丹苞朱實與/長松茂樹相差間于巖壑間望之若圗繪金翆之可愛)
(縹緲峯又居山之西北深逺處髙聳出于衆山為洞庭/勝絶之境居山之民已少事尚有嵗時織紃樹藝捕採)
(之勞浮屠氏本以清曠逺事物已出中國禮法之外復寂/居湖山深逺勝絶之地壤斷水接人迹罕至數僧宴坐)
(黙于泉石之間引而與語殊無纎芥世俗間氣韻其視/舒舒而行于于豈世上之遺民者耶予生平病悶鬱塞)
(至此嚗然破散無復餘矣反復身世惘然莫知但如蜕/觧俗骨傅之羽翰飛出乎八荒之外吁其快哉後二年)
(其徒恵源造予乞文識其居之廢興欣其見請攬茟/直述且叙昔㳺之勝焉耳慶厯七年十一月五日記)祠
墓言偃吴公祠(朱元晦記云平江府常熟縣學吴公祠/者孔門髙第弟子言偃子㳺之祠也按)
(太史公記孔門諸子多東州之士獨子㳺為吴人而此/縣有巷名子㳺有橋名文學相傳至今圗經又言公之)
(故宅在縣西北而舊井存焉則今雖不復可見而公為/此縣之人盖不誣矣然自孔子之沒以至于今千有六)
(百餘年郡縣之學通祀先聖公雖以列得從腏食而其/鄉邑乃未有能表其事而出之者慶元三年七月知縣)
(事㑹稽孫應時乃始即其學官講堂之東偏作為此堂/以奉祠事是嵗仲冬長至之日躬率邑之學士大夫及)
(其子弟奠爵釋菜以安其靈而以書来曰願有記也某/惟三代之前帝王之學率在中土以故徳行道藝之教)
(其行于近者著而人之觀感服習以入焉者深若夫勾/吴之墟則在虞夏五服是為要荒之外爰自太伯採藥)
(荆蠻始得其民而端委以臨之然亦僅沒其身而虞仲/之後相傳累世乃能有以自通于上國其俗盖亦樸陋)
(而不文矣公生其間乃獨能悦周公仲尼之道而北學/于中國身通受業遂因文學以得聖人之一體豈不可)
(謂豪傑之士哉今以論語考其話言類皆簡易疎通髙/暢宏達其曰本之則無者雖若見詘于子夏然要為知)
(有本也則其所謂文學固宜有以異乎今世之文學矣/既又考其行事則武城之政不小其邑而必以詩書禮)
(樂為先務其視有勇足民之効盖有不足為者至使聖/師為之莞爾而笑則是與之之意豈淺淺哉及其取人)
(則又以二事之細而得滅眀之賢亦其意氣之感黙有/以相契者以故近世論者意其為人必當敏于聞道而)
(不滯于形器豈所謂南方之學得其精華者乃自古而/然也耶矧今全吴通為畿輔文物之盛絶異曩時孫君)
(于此又能舉千載之闕遺稽占崇徳以勵其學者則武/城絃歌之意于是乎在故某喜聞其事而樂為書至于)
(孔門設科之法與公之言所謂本所謂道及其所以取/人者則願諸生相與勉焉以進其實使此邑之人百世)
(之下復有如公者出而又有以洒夫媮懦憚事無㢘耻/而耆飲食之譏焉是則孫公之志而亦某之願也公之)
(追爵自唐開元始封吴侯我朝政和禮書已號丹陽公/紹興御賛猶有唐封至淳熙間所朌位次又改稱吴公)
(云/)尹和靖祠(在虎丘寺○黄直卿祠記和靖尹先生寓/居平江府虎丘西菴榜曰三畏齋所題雜)
(錄論語觧皆可考所寓即上方也去之七十有五年郡/守直祕閣陳君芾通守太學博士丁君焴始度菴空地)
(為屋繪先生像祠焉尊前賢厲後學也先生諱焞洛陽/人年二十師伊川程子舉闈策士議誅元祐黨人不荅)
(遂棄舉子業靖康初以布衣召不至詔褒為和靖處士/洛陽䧟家殱焉先生死復甦竄長安山谷中逆豫以禮)
(聘溺水逃去展轉蜀道累年紹興五年以崇政殿説書/召凡二十辭八年冬始入見除祕書郎明年遷少監太)
(常少卿權禮部侍郎每遷輒力辭其冬除徽猷閣待制/提舉萬夀觀辭不已遂奉外祠即虎丘以居年已七十)
(矣貧無以為歸也後二年竟沒于㑹稽之寓舍先生所/遇于世如此盖嘗考先生之所學篤于踐行不為虚語)
(未嘗求人之知人亦莫能窺其所藴也今其可見者經/帷進講門人記錄耳惟即其所遇于世者觀其所處然)
(後知先生之扵道卓乎不可及矣利害者人心之私義/理者道心之公公私之間迭為勝負一取一舍而賢不)
(肖可知也至于厯險難之極而不變處貴顯之驟而不/動抱仁戴義終其身而不悔非盛徳能若是乎理義充)
(于中則禍福成敗榮辱得失膠轇萬變日陳乎前而此/心自若也程子之門從逰之士皆閎博俊偉極天下之)
(選而于先生亟稱之其察之審矣顔淵退然如愚而夫/子稱之亦曰簞瓢陋巷不改其樂又曰庶乎屢空然則)
(先生者程門之顔氏歟里巷小人顛冥于利害之塗不/足道學士大夫則知理義矣臨利害未毛髪許棄其所)
(守者可嘆也聞先生之風得無少愧有志于道者亦可/以自勉歟二君為是祠有禆于名教大矣故述其躬行)
(之大節以示學者庶㡬騐/之身而得先生之道云)三髙祠(范至能記乾道三年/二月吴江縣新作丨)
(丨丨成三髙者越上將軍姓范氏是為鴟夷子皮晉大/司馬東曹椽姓張氏是為江東歩兵唐右補闕姓陸氏)
(是為甫里先生三君生不並世而鴟夷子皮又嘗一用/人之國功大名顯而去之季鷹魯望蕭然臞儒使有為)
(于當年其所成就固不可隃度要皆以得道見徴脱屣/天刑清風峻節相望扵松江太湖之上故天下同髙之)
(而邑人獨私得奉嘗以夸于四方曰此吾東家丘云爾/見大夫趙伯䖒以故祠偪陋將改作鄉老王份獻其地)
(雪灘乃築堂于上告遷而奠焉且屬郡人范成大為之/識傳曰不有君子其能國乎今乃自放寂寞之濵人又)
(從而以為髙此豈盛際之所願哉後之人髙三君之風/而跡其所以為世道計者可以懼矣至于豪傑之士或)
(肆志乎軒冕宴安留連卒悔于後者不將有感于斯堂/而某何足以述之然屈平既從彭咸而桂叢之賦猶招)
(隠士疑若幽處林薄不死而仙况如三君蟬蜕溷濁得/全于天者嘗試倚楹而望水光浮空雲日下上風颿煙)
(篷飄忽晦明意必往来其間其亦何足以見之姑效小/山作歌三章以招焉遂從而歌之曰若有人兮扁舟撫)
(五湖兮逺逰衆芳媚兮髙丘忽獨君兮不可留長風積/兮浪波白蕩摇空明兮南極一色鏡萬里兮鞭魚龍列)
(星剡剡兮其下孤蓬眇顧懐兮斯路與凉月兮入滄浦/戰争蝸角兮昨夢一笑水雲得意兮垂虹可以檥櫂僊)
(之人兮夀無期樂哉垂虹兮去復来載歌曰若有人兮/横大江秋風起兮歸故鄉鴻冥飛兮白鷗舞吴波鱗鱗)
(兮而在下嗟人胡為兮天地四方美無度兮吾之土膾/脩鱸兮雪霏登菰蓴兮芼之水仙繽兮胥命君可望兮)
(不可追頫倒景兮揮碧寥娭燕息兮江之臯菉蘋堂兮/廡杜若一杯之酒兮我為君酌又歌曰若有人兮北江)
(之渚披雲而晞兮類煙雨菊莎兮杞棘嵗晼晚兮何以/續君食偭五鼎兮腥腐羞三泉兮終千古秋風露兮歸)
(来故墟月明無人兮蒼不與語牛宫洳兮生蒲荷潮西/東兮下田一波訪南涇兮隣曲山川良是兮丘隴多稼)
(九畹兮今其刈聊舂容兮兹里是嵗六月既望/書遺邑人使習之以侑祠趙伯䖒請遂刻記)吴延陵
季子廟(蕭定改修廟記有吴之興也太伯讓以得之有/吴之衰也季子讓以失之為讓之清同而興衰)
(之體異何哉太伯之讓讓以賢也故周有天下而吴建/國焉季子之讓賢以讓也當周徳之衰而吴喪邦焉或)
(曰非所讓而讓之使宗祀冺絶而不血食豈曰能賢斯至/可謂知存而不知亡者矣夫治亂時也興亾運也故至)
(而不可却終終而不可留黄河既濁阿膠無以正其色/鹽池斯鹹弊簞不能匡其味與夫當濁亂之世召力勝)
(之戎讓與争孰勝乎易曰知㡬其神則季子之見可謂/知㡬矣季子之明可謂知進退存亡而不失其正矣至)
(于聼樂辨列國之興亡交賢知世數之存殁挂劔存不/言之信避國保無欲之貞故有吴之祀寂寥而延陵之)
(饗如在𤣥風可想至徳興歎美之辭哲人其萎表墓著/嗚呼之篆向㣲徳仁兩至則夫子不復歎焉詳其精義)
(被物鈎深致逺之㫖烏可究其津涯而窺其墻仭哉是/知讓之為徳在于生靈不獨其子孫明矣國有祀典人)
(懐永思定忝列藩條欽崇懿範于以加敬嚴乎閟宫别/閨壼之内外正衆神之序位舊以太伯在于蘇臺而制)
(季子之祠像設列于軒廂春秋禮薦爼豆當陳于正寢/俾觀像者識賢人之遺風同律審度者知經徳之禮秩)
(無差末學陋辭不足頌其休烈寒来暑往敢用同扵紀/年時唐大厯十四年己未八月戊戌朔二十七日甲子)
(記/)仲雍墓(在常熟虞/山之東)古跡吴王城(按越絶書曰吴大城/即闔閭之所築周四)
(十七里陸門八以象天八風水門八以象八卦城中有/水城周十三里吴都賦重城結隅通門二八謂此也○)
(劉夢得詩二八城門開/道路五千兵馬引旌旗)吴城五門(春秋諸國之門止一/字今椘與越皆亡矣)
(惟吴中諸門獨仍古不變焉○閶門孫權記注云吴西/郭門夫差作以天門通閶闔故名之後春申君改為昌)
(門陸機詩昌門何峩峩飛閣跨通波○胥門晏公類要/吴相伍貟氏子胥家于此後以諫死令抉其目垂于此)
(門觀越兵之入因以為名○匠門本名干將門有干將/墓後訛為匠○盤門郡國志古作蟠呉嘗刻木為蟠桃)
(之象以厭勝越又吴地記水陸縈囬屈曲故謂之盤○/齊門吴越春秋齊女質吴吴為太子聘之女少思齊而)
(病闔閭乃起望齊門令女逰其上孟/子云齊景公涕出而女扵吴即此)長洲苑(在本縣西/南七十里)
(○吴都賦佩丨丨之茂丨○白居易詩春入長洲草又/生鷓鴣飛起少人行年深不辨娃宫處夜夜蘇臺空月)
(明/)館娃宫(在硯石山上盖以西施得名○劉禹錫詩云/宫館貯嬌娃當時意太誇艶傾吴國盡笑入)
(楚王家月殿餘椒壁天花代舜/華惟餘採香徑一帶繞山斜)響屐廊(在靈巖寺以西/子行則有聲皮)
(日休詩丨丨/丨中金玉歩)真娘墓(在虎丘吴之樂/妓文士多題詠)陸羽泉(在吴縣西/北九里鴻)
(漸以此泉為天下第三水○王元之詩甃石封苔百尺/深試茶嘗味少知音唯餘半夜泉中月留得先生一片)
(心/)南園(在城西吴越錢氏元璙創○石林過庭錄王黄/州初登科知吴縣已有盛名蘇州丨丨為一郡)
(勝處有詩云他年我若成功去乞取丨丨作醉鄉後為/守者因以醉鄉名其堂政和初蔡魯公罷政事欲歸吴)
(下詔以丨丨賜之公戲賦詩曰八年帷幄負清時更/賜丨丨寵退師堪笑當年王内翰功名未有便題詩)鬭
鴨欄(陸龜蒙有丨丨一丨頗極馴養一旦驛使過焉挟/彈斃其尤者龜蒙曰此鴨善人言欲附蘇州上進)
(使者奈何斃之使人懼盡與橐中金以窒/其口徐使人問其狀龜蒙曰能自呼名耳)鶴市(在閶闔/門外吴)
(越春秋吴王有小女王與夫人㑹食蒸魚王嘗半女怨/曰王食魚辱我不忍久生乃自殺闔閭痛之甚葬于郭)
(西舞白鶴于吴市中令萬人随觀逐/男女與鶴入羡門因塞之以送死)栁毅泉(在太湖側/按異聞集)
(唐儀鳳中有儒生/丨丨靈姻于此)名宦太伯(王季厯之兄太王欲立季/厯扵是太伯與弟仲雍乃)
(奔荆蠻斷髪文/身示不可用)鄧攸(為守載米之郡俸祿無所受惟食/吴水而已嵗飢攸輒開倉救之後)
(去郡百姓數千人留牽攸船歌曰紞如打五/鼓雞鳴天欲曙鄧侯挽不来謝令推不去)韋應物(為/蘇)
(州牧惟凝香齋/館哦詩自娱)白居易(作虎/丘路)劉禹錫(為刺/史)張旭(為常/熟尉)
(一日有父老来為判其狀不數日屢至張甚怒以為好/訟欲罪之父老叩頭曰非敢訟也誠見少公筆勢殊妙)
(欲家藏/之耳)皮日休(為郡/從事)王仲舒(變瓦屋隄/松江為路)皇朝王元之(為/長)
(洲宰由此/拜拾遺)張方平(知崑/山縣)范仲淹(吴縣人景祐間為守開/五河公有義宅在普濟)
(橋之側使其族屬世世居焉又有義田以贍羣族○錢/君倚義田記曰范文正公蘇人也平生好施與擇其親)
(而貧疎而賢者咸施之方貴顯時置負郭常稔之田千/畝號曰義田以養濟羣族之人日有食歲有衣嫁娶㓙)
(葬皆有贍擇族之長而賢者主其計而時其出納焉日/食人一升歲衣人一縑嫁女者五十千再嫁者三十千)
(娶婦者三十千再娶者十五千葬者如再嫁之數葬㓜/者十干族之聚者九十口歲入給稻八百斛以其所入)
(給其所聚沛然有餘而無窮仕而家居俟代者與焉仕/而居官者罷其給此其大較也初公之未貴顯也嘗有)
(志於是矣而力未逮者二十年既而為西帥及參大政/於是始有禄賜之入而終其志公既殁後世子孫修其)
(業承其志如公之存也公雖位充禄厚而貧終其身殁/之日身無以為斂子無以為喪惟以施貧活族之義遺)
(其子而已昔晏平仲弊車羸馬桓子曰是隱君之賜也/晏子曰自臣之貴父之族無不乘車者母之族無不足)
(於衣食者妻之族無凍餒者齊國之士待臣而舉火者/三百餘人如此而為隱君之賜乎彰君之賜乎於是齊)
(侯以晏子之觴而觴桓子予嘗愛晏子好仁齊侯知賢/而桓子服義也又愛晏子之仁有等級而言有次也先)
(父族次母族次妻族而後及其疏逺之賢孟子曰親親/而仁民仁民而愛物晏子為近之今觀文正公之義田)
(賢於平仲其規模逺大又疑過之嗚呼世之都三公位/享萬鍾禄其邸第之雄車輿之飾聲色之多妻孥之富)
(止於一巳而已而族之人不得其入者豈少哉況於施/賢乎其下為卿為大夫為士廩稍之充奉養之厚止乎)
(一巳而已而族之人操壺瓢為溝中瘠者又豈少哉況/於他人乎是皆公之罪人也公之忠義滿朝廷事業滿)
(邊隅功名滿天下當必有史官書之者/予可畧也獨高其義因書以遺於世云)孫冕(為守甫及/引年而去)
(詳見/臨江)胡翼之(景祐中范希文以内閣典藩請於朝立學/自安定先生丨丨丨首居於此而博洽有)
(道之士如王逄張芻張伯玉之儔繼處其任學/者甚衆故滕正議元發錢翰林醇老稍稍出焉)張伯玉
(為/守)人物言偃(見前祠/廟注)季札(兄弟四人丨丨賢父欲立之/不可吳人必欲立丨丨札逃)
(去後事闔/廬夫差)澹臺滅明(有墓在呉縣/南八十里)朱買臣(吳人為㑹稽/守前漢縂謂)
(之㑹/稽)嚴助(呉人守㑹稽數年不聞問天子賜書曰君厭/承明之廬勞侍從之事懷故土出為郡吏間)
(者濶焉久不聞問具以春秋/對上書謝願奉三年計最)張翰(呉人齊王冏辟翰為/大司馬東曹翰因秋)
(風起乃思吳中蓴菜羮鱸魚膾曰人生貴得適志何能/羈官數千里以要名爵乎遂命駕而歸○蘇子瞻詩浮)
(世功名食與眠季鷹真得水中仙不/須更説知幾事只為鱸魚也自賢)陸機(吴郡人祖遜/吴丞相父抗)
(大司馬機少有文章弟/雲六嵗能文與兄齊名)陸龜䝉(居松江甫里自號江湖/散人天隨子○蘇子瞻)
(詩千首文章二頃田囊中未有一錢㸔/却因養得能言鴨驚破王孫金彈丸)陸德明(蘇州/人)顧
野王(吴人陳朝/著玉篇)梁鴻(吴縣西四/里有墓)皇朝元絳(字厚之參大/政居是邦)
蘇舜欽(字子美舉進士為大理丞為人倜儻長於古文/歌詩行草士大夫収之以為墨寳范仲淹薦其)
(才得集賢校理監進奏院用故紙祠神㑹賔為御史所/糾除名舜欽既廢居蘇州買水石作滄浪亭以自適後)
(二年得湖/州長史卒)范成大(參政自/號石湖)黄由(狀/元)題詠土風清且嘉(陸/機)
(吴趍行楚妃且勿歎齊娥且莫謳四座並清聽聽我歌/吴趍吴趍自有始請從閶門起閶門何峨峨飛閣跨通)
(波重欒承璇極回軒起曲阿藹藹慶雲被泠泠鮮風過/山澤多藏育云云太伯導仁風仲雍揚其波穆穆延陵)
(子灼灼光諸華王迹頺陽九帝功興四遐大皇自富春/矯首頓世羅邦彦應興運粲若春林葩屬城咸有士吴)
(邑最為多八族未足珍四姓實名家文德熙淳懿武功/侔山河禮讓何濟楚流化自滂沱淑美難窮紀首按為)
(此/歌)兵衛森畫㦸(韋應物郡中與諸文士讌集詩云云燕/寢凝清香海上風雨至逍遥池閣涼煩)
(痾正消散嘉賓復滿堂自慙居處崇未覩斯民康理㑹/是非遣性達形迹忘鮮肥屬時禁蔬果幸見嘗俯飲一)
(盃酒仰聆金玉章神歡體自輕意欲凌風翔吴中/盛文史羣彦今洋洋方知大藩地豈曰財賦疆)人家
盡枕河(杜荀鶴送人遊吴君到姑蘇見云云古宫閑地/少水港小橋多夜市賣菱藕春船載綺羅遥知)
(未眠月鄉/思在漁歌)東下姑蘇臺(杜甫壯遊詩云云已具浮海航/到今有餘恨不得窮扶桑王謝)
(風流逺闔閭丘墓荒劍池石壁側長洲芰荷香嵯/峨閶門北清廟映迴塘每懷吴太伯撫事淚浪浪)盈筐
盛菱芡(陸龜蒙吴中苦雨詩笠澤卧孤雲/桐江釣明月云云滿釜煮鱸鱖)乘船向山寺
(張籍送從弟戴𤣥之蘇州楊栁閶門外悠悠水岸斜云/云著屐到人家夜月紅柑樹秋風白藕花江天詩境好)
(迴日莫/全賒)書後欲題三百顆(韋應物詩聞君病後思青橘/欲摘猶酸亦未黄云云洞庭)
(猶待滿/林霜)蘇州刺史例能詩(劉禹錫詩云云西/掖吟來替左司)家家門外
泊舟航(白居易詩閶門四望鬱蒼蒼始覺州雄上俗强/十萬夫家供課税五千子弟守封疆闔閭城碧)
(鋪秋草烏鵲橋紅帶夕陽處處樓頭飄管吹云云雲埋/虎寺山藏色月耀娃宫水放光曽賞錢塘并茂苑今來)
(未敢苦/誇張)七堰八門六十坊(白居易詩半酣慿檻起四顧/云云逺近高低寺間出東西)
(南北橋/相望)京兆平反一笑春(蘇子瞻和蘇州太守王規父/侍太夫人觀燈之什余時留)
(滯京口不及赴此命其詩云不覺朱轓碾後塵争看翠/幰錦纒輪洛濵侍從三人貴云云但逐東山携妓女那)
(知後閤走窮賔滯留不見/榮華事空作賡歌第七人)外邑草履隨船賣(杜荀鶴送/人宰吴縣)
(詩云云綾/梭隔水鳴)蕭條江縣去鳴絃(王介甫送吴江宰詩邂逅/都門誰載酒云云猶疑甫)
(里英靈在到日/慿君為艤船)四面漁家遶縣城(李貫吴/江縣詩)
四六(維時淛部/有古吴門)　(在昔吴都/于今漢輔)　(二浙雄藩/三吴近輔)　(疏渥漢廷/移牧吴㑹)
(矧闔閭之故城/為浙江之上郡)　(由喉舌司/牧股肱郡)　(矧是蘇臺/密依行闕)　　(俗號富饒/民多輕剽)
(惟吴㑹之奥區/寔日畿之巨屛)　(冠黄圖三輔之雄/森畫㦸千兵之衛)　(矧長洲茂苑之雄/視馮翊扶風之盛)
(襟帶江湖壯虎丘之形勢/輔陪畿甸環象魏之觚稜)　(沃壤平疇稻蠏獨吴中之最/澄湖别溆蓴鱸亦天下之稀)
(燕寢凝香樂郡齋之暇日/鱸魚膾玉尋澤國之勝遊)　(蘭棹榴裙頗稱使君之行樂/金柑玉膾每形文士之清吟)
(樓櫓萬艘據要衝於海道/袴襦千里為屛蔽於京畿)　(割雲翻雪腴田利及於他州/饌玉服珠鉅室習成於侈俗)
(軍餉轉輸舟運自此邦而去/户租充羨倉儲亦他郡所無)
(若論禮遜有太伯季子之遺風/細考詩篇皆夢得樂天之陳迹)
　
　
　
　
　方輿勝覽卷二
欽定四庫全書
　方輿勝覽卷三　　　　　　宋　祝穆　撰
　　　鎮江府(丹徒/金壇)　(丹陽/)
　建置沿革(禹貢揚州之域呉地斗分野春秋時屬呉/其地為朱方後屬越及楚秦改為丹徒屬)
　(㑹稽郡西漢屬江都國東漢屬呉郡孫權自呉徙丹/徒謂之京城亦曰京口晉元帝渡江於京口僑置南)
　(徐州宋以南徐治京口隋文帝於南徐置潤州取潤/浦以名唐因之後改丹陽郡德宗為鎮海軍皇朝陞)
　(鎮江軍節度後以徽宗皇帝/潜邸陞府領縣三治丹徒)
　　淮東總領置司
事要郡名京口(圖經其城因山為壘縁江為/境爾雅邱絶髙曰京故名)南徐(見沿/革注)
風俗人性驕奢(見寰/宇記)習戰尚禮(隋志京口人丨/丨而君子丨丨)六代之
風流(徐鎔甘露寺記云云人物綜萃於/斯三呉之山川林泉肇發於此)形勝東通呉㑹
(郡國志云云西連/都邑南接江湖)西接漢沔(曽改潤州集序控江流/之㑹云云北拒淮泗)浙
西門户(繫年録知鎮江/府劉寜上言云)控扼大江(同/上)内蔽日畿(鎮江志/序云云)
(外連/天塹)望海臨江(見南/齊志)險過金湯(周世宗問孫忌對/曰長江千里云云)桑梓
帝宅(南齊志宋氏/以來云云)北府兵可用(元温嘗謂京口酒可飲/云云○劉貢父詩縹壺)
(盈前京口酒紅/斾相隨北府兵)山川北固山(在州北一里廻嶺下臨長/江其勢險固即府治所㨿)
(及甘露寺基建康實録梁武帝/幸京口登北固楼遂改名北顧)五州山(在城西○蔡天/啟詩西升崇邱)
(望培塿/見五州)蒜山(在城西三里山上多蒜故/名蘇子瞻云丨丨可居)花山(在城東即/東山○蘇)
(子美詩寺裏山因花得名皇/甫冉詩東山復盛遊即此)土山(在城西劉禹/錫有詩見後)茅山(在/金)
(壇縣六十五里即三十六洞天華陽第八洞天也漢有/三茅來治故名真誥云金壇華陽之天茅盈之祖濛得)
(道號/金壇)黄鶴山(在城西南三里宋武帝潜龍時息此山有/黄鶴飛舞因名○一名戴公山南史戴顒)
(世居剡中又徙京口止黄鶴山宋文/帝每欲見之日吾東廵當宴戴公山)京峴山(在府治東/五里謂之)
(京鎮祥符圖經不載京口得名/以此鮑昭有從京峴拜陵詩)丹陽山(古雲陽縣也秦/時亦言其地有)
(天子氣始皇鑿北坑以敗其勢截直道使阿曲故謂之晋/曲阿天寳初號丹陽非晉漢之丹楊漢丹楊郡治宛陵)
(丹楊郡治秣陵/山多赤桞故名)金山(在江中去城七里唐李錡鎮潤州/表名丨丨因裴頭陁開山得金故)
(名山前有三島號石牌稱郭璞墓按唐書韓滉傳建中/之難陳少游在揚州以甲士三千臨江大閱滉亦總兵)
(臨金山與少游㑹則是建中之時已有丨丨之名非始/於李錡也○長編建炎四年夏烏珠回至鎮江韓世忠)
(提兵駐揚子江金山以邀之敵衆数萬世忠戰士纔八/千烏珠約日㑹戰世忠募海船百餘艘泊金山下預命)
(工鍜鐡為長綆貫一大鈎比合戰世忠分海舟為兩道/每縋一綆則曵一舟而入敵不得渡以輕船絶江而遁)
(俘獲殺傷甚衆○政和間嘗以金山龍遊寺改建神霄/宫汪彦章記云父老相傳先唐時嘗以為龍㳺觀已而)
(為浮屠氏所有者幾二百年故金華楊氏洞天記曰中/國洞天不載於名籍者尚多有之丨丨其一也盖其前)
(臨滄海周回大江獨立無倚與天為際風濤朝夕赴其/吞吐日月晦冥環其左右攬𢾗州之秀於俛仰之間而)
(下盤魚龍之宫神靈之府盖宇宙區奥古今勝處也○/周洪道雜記云山在京口江心上有龍游寺登妙髙峯)
(望焦山海門皆歴歴此山大江環遶每風四起勢欲飛/動故南朝謂之浮玉山别有山島相傳為郭璞墓大水)
(不能没下元水府亦在此諺云金山山褁寺焦山寺褁/山○楊廷秀曉登金山詩金山東金山西金山排霄南)
(斗齊天將三江五湖水并作一江字揚子來從九天上/㵼入九地底遇嶽嶽立摧逢石石立碎乾坤氣力聚此)
(江一波打來誰敢當金山一何強上流獨立江中央一/塵不隨海風舞一礫不隨海潮去四旁無蒂下無根浮)
(空躍出江心住金宫銀闕起峯頭搥鼔撞鐘聞九州詩/人踏雪來清遊天風吹儂上瓊樓不為浮玉飲玉舟大)
(江端的替人羞金山端的替人愁○唐韓垂詩云廬山/一峯秀岌然殊衆山盤根大江底撑影浮雲間雷霆常)
(間作風雨時徃還象外/懸清景千載長躋攀)焦山(在江中金焦二山相去十/五里唐圖經云後漢焦先)
(隠於此/山因名)雙峯(在海門○韓持國登潤州城/詩一帶分江紀丨丨照海門)大江(在城北/六里亦)
(名京口○三國志魏文帝將東征出廣陵臨大江戎卒/數十萬旌旗𢾗百里不敢渡嘆曰波濤洶湧天所以限)
(南北也魏雖有武騎千羣何所用之遂於馬上賦詩云/觀兵臨江水水流何湯湯戈矛成山林𤣥甲曜日光猛)
(將懷暴怒膽氣正縱横誰云江水廣一葦可以航○林/大聲詩南徐江水天下雄沿江一水如盤龍○楊傑詩)
(海上波平千里白江東兵壯萬夫雄/雲開雲合山頭月潮落潮生渡口風)練湖(去城四十里/○李華頌并)
(序辭曰土反其宅水歸其壑先王因流下而導之故曰/九川滌源因迤匯而瀦之故曰九澤既陂以䟽天地之)
(氣以利元元之用崇伯汨五行而殛羽山臺駘章大澤/而封汾川洪範首之春秋載之地有廣狹事無今古大)
(江具區惟潤州其薮曰丨丨幅員四十里菰蒲菱芡之/多龜魚螺鱉之産饜飫江淮膏潤𢾗州其傍大族強家)
(泄流為田專利上腴畆收倍鍾富劇淫衍自丹陽延陵/金壇環地三百里数合五萬室旱則懸耜水則具舟人)
(罹其害九十餘祀凢經上司紛紜與奪八十一斷嗚呼/曲能掩直強者以得之老㓜怨痛沈聲無告永泰元年)
(王師大翦西戎西戎既駾矣生人舒息詔公卿選賢良/先除二千石以江南經用所資首任能者是嵗十一月)
(二十三日拜前常州刺史京兆韋公損為潤州聲如颷/馳先詔而至吏人畏服男女相賀即日上無貪刻下無)
(寃憤公素知截湖潤壤災甚螟蝥臨事風生指期以復/羣謗雷動山鎮恬然中明獨裁文之以禮乃白本道觀)
(察使兼御史中丞韋公元浦中丞撫掌惬心如公之謀/且曰興利除害得其人而後行非常之政敢歸叔父公)
(乃申戒縣吏率徒闢之人不俟召呼抃從役畚鍤盖野/峻臯成蹊増理故塘繚而合之廣湖為八十里像月之)
(規儔金之固水復其所如鯨噀射洶洶隱地雷聞泉中/先程三日若海之瀰望灝灝如吞吐日月沈沈如韞蓄)
(風雨所潤者逺原隰皆春耕者飽憂者泰於是䟽為斗/門既殺其溢又支其澤沃塉均品河渠通流商恱奠價)
(人勇輸賦遐邇受利豈惟此州每嵗萌隂乘陽二氣相/薄大雨時行羣潦奔流水勢所入盈而無傷龍見方雩)
(稼蒙其渥時前相國彭城公劉尚書宴統東方諸侯平/其貢稅間而恱之白三事以聞詔書襃異焉彭城公宣)
(命至江南捧詔授公公率元僚椽史令丞已下至于耆/艾西向拜手忻戴皇明人心上感天䧏嘉澤如有神祗)
(昭恊厥志公正直而和專静而斷嫉惡宥過惠人察姦/純鈎精堅百鍊不耗伐冰之貴䧏從士禮詩云靖共爾)
(位好是正直宜其享福也吏人入賀公拱而謝之曰尚/書劉公觀察韋公奉行王澤也鄙何力之有焉丹陽令)
(杜孟寅秉公之清白延陵令季令從如公之愛人金壇/令胡玘禀公之成規及丹陽耆夀周孝瓌百姓湯原等)
(拜首而請曰兊為澤兊恱也水歸於澤而澤恱於人百/年浸塞而公啓之臣哉鄰哉克諧帝休永代是式三縣)
(無灾若不碣而刻之則王命不揚於厥後後之人無以/依㨿也華嘗學古見訪為頌頌曰望沄沄兮視冥冥鳥)
(閑魚樂葭菼生膏腴利倍起訟争斯人怨抑痛無聲韋/公正直動神靈百年游淀為漻清飢者飫兮病者寕詔)
(書光寵恩霈榮劃然毦矒/復皎明追琢刻頌揚棻馨)潤浦(在丹徒縣東二里州/以此得名一曰東浦)新
亭渚(李善注云十洲記在丹陽郡○謝元暉别范零陵/詩停驂我悵望輟棹子夷猶廣平聽方籍茂陵將)
(見/求)西津渡(戴叔倫詩云大江横萬里古渡渺千秋○孟/浩然詩北固臨京口夷山對海濵江風白浪)
(起愁殺/渡頭人)漕渠(貫城中司馬遷曰禹之治水於呉則通渠/三江五湖其來乆矣六朝都建康凢三呉)
(船避京江之險自雲陽西城鑿運瀆徑至都下隋平陳/廢雲陽二瀆大業末穿河西京江至餘杭八百餘里面)
(濶十丈擬通龍舟以偹東遊之役自是始復禹通渠/故道唐世因之白居易詩平河七百里謂此河也)堂
亭衛公堂(在府治/之後)蕭閒堂(在鐵甕門西接茅山洞中有/丨丨居顧况詩蕭閒隱洞房)
相公堂(蘇京宰丹陽奉其父頌至邑遇/誕日築堂為夀後人因名之)向呉亭(在府治/○陸龜)
(蒙詩秋來懶上丨丨丨○王介甫/寄刁景純詩遥約丨丨丨下路)寳墨亭(蘇子美詩云/山隂不見換)
(鵝經京口今傳瘞鶴銘瀟洒集/仙來見記風流太守為開亭)樓觀望海樓(在府治昔/蔡君謨經)
(此題曰丨丨丨城中最髙處旁視甘露金山如屏障中/畫出信江南之絶致也後改曰連滄觀○米元章和孫)
(少述潤州丨丨丨詩雲間鐡甕近青天縹緲飛樓百尺/連三峽江聲流筆下六朝山影落樽前幾畨畫角催紅)
(日無事滄洲起白煙忽憶賞/心何處在春風秋月兩茫然)北固樓(輿地志在北固山/上天色晴明望見)
(廣陵城如青霄中鳥道相去五十里○李白詩丹陽北/固是呉闗晝出樓臺雲水間千巖烽火連滄海兩岸旌)
(旗遶碧山○僧仲殊詩海門礙日山雙聳江北迎人樹/幾行○范希文詩北固髙樓海氣寒使君曾此凭欄干)
(春山雨後青無数/借與淮南子細㸔)多景樓(在甘露寺○曽子固詩欲収/嘉景此樓中倚徙欄干四望)
(通雲亂水光浮紫翠天含山氣入青紅一川鍾唄淮南/月萬里帆檣海外風老去衣衿塵土在祗將心目羨冥)
(鴻○劉改之詩壯觀東南二百州景於多處最多愁江/流千古英雄淚山掩諸公富貴羞北固秪今唯有酒中)
(原在望莫登樓西風戰艦成何事只送年年使客舟○/又詩金山焦山相對起挹盡東流大江水一樓坐斷天)
(中央収拾淮南数千里○米元章題丨丨丨呈太守裴/如晦學士六代蕭蕭木葉稀樓髙北固落殘暉兩州城)
(郭青煙起千里江山白鷺飛海近雲濤驚夜夢天低/月露濕秋衣使君豈負時平樂長倒金鍾盡興歸)得
江樓(盤州洪景/伯為之記)喜雨樓(在城内規模宏壯占一/郡勝處頗有登覽之快)城樓(劉/長)
(卿和顔使君登潤州丨丨山城迢遞敞髙樓露冕吹鐃/居上頭春草連天隨北望夕陽浮水共東流江田漠漠)
(全呉地野樹蒼蒼故蔣州王粲/曽為南郡客别來無處更銷憂)萬嵗樓(皇甫冉同客登/樓詩髙楼直上)
(思依依極浦遥山合翠微江客不堪頻北望塞鴻何事/獨南飛維掦古渡寒煙積𤓰歩空洲逺樹稀聞道王師)
(猶轉戦誰能/譚笑觧重圍)東軒(在甘露寺○周繇詩毎日憐晴眺閑/吟只自娛山從平地有水到逺天無)
(老樹多封楚輕煙暗染呉/雖居此廊下入戸亦踟蹰)北軒(在甘露寺○杜牧寄題/曽上蓬萊宫裏行丨丨)
(欄檻最留情孤髙堪弄桓伊笛縹緲宜聞子晋笙天接/海門秋水色煙籠鹿苑暮鍾聲他年㑹著荷衣去不向)
(山僧道姓名○周繇詩曉色宜閒望山風逺益清白雲/連晋閣碧樹盡蕪城水静沙㾗出煙銷火野平最堪佳)
(此境為我/長詩情)月觀(在譙楼西晋為萬嵗樓唐孟浩然有詩/○汪彦章記云京口以江山名天下其)
(來尚矣而為國屏蔽尤重於齊梁晋宋之間觀其千嶂/所環中横巨浸風濤日夜駕百川而東之其形勢之雄)
(實足以控制南北豈直為騷人覊客區區登覽之勝哉/州治之西有楼焉並城而出名曰千秋者考諸圖志始)
(於晋王恭之時繇楼西南循城百餘歩忽飛簷曲檻崒/然起於城隅之上望數百里見之者月觀也紹興八年)
(呉興劉岑季髙來刺是州承廢亂之後公私掃地無復/故時季髙以精明彊敏之才易民觀瞻於談笑之頃既)
(府寺閭井鳩集經營悉從其初始遑暇於游息之地乃/即丨丨之址輯而新之客有登而歎曰嗚呼壯哉未之)
(見也前此頽甍圯棟蕪没於蒼煙灌莾之中雖江山不/與時變遷者亦莫吾覿今晨霏夕靄晴嵐煙翠復得於)
(几席之上而風颿浪舶離鴻落鶩畢陳於樽爼之前如/客得歸如蒙得發也季髙於此可謂能矣非政有餘力)
(能至是哉或曰是未足以言季髙之政也季髙勞於侍/從之事出分天子顧憂方時艱難此州實為襟要其經)
(理規摹必有足大者嘗與予四顧而望其東曰海門䲭/夷子皮之所從逰也其西曰𤓰歩魏佛貍之所嘗至也)
(若其北廣陵則謝太𫝊之所築埭而居於江之中流則/祖豫州之所擊楫而誓也計其一時英雄懷抱憤中原)
(之未復反虜之未禽欲吞之以忠義之氣雖狹宇宙而/隘九州固其胸中之所積亦江山有以發之今攬而納)
(諸数楹之地使千載之事了然在吾目中則季髙之志/可知矣然自有天地則有山川其閲人多矣而山川勝)
(處非人不傳襄陽峴首以羊叔子傳武昌南楼以庾元/規傳蜀之籌畢驛以諸葛武侯傳吾知月觀與季髙之)
(名籍籍天下矣姑書其本末以補京口故事之遺使後/人知此觀復新自吾季髙始豈不可喜季髙曰可哉)
連滄觀(楊廷秀題丨丨丨呈太守張幾仲詩云開窓納/盡大江秋天半飛楼不是楼獨立南徐鰲絶頂)
(下臨北顧虎回頭蒜山舊址空黄鶴𤓰歩新城/照白鷗好事主人酌詩客風煙一眼到揚州)臺榭妙
髙臺(在金山○楊廷秀丨丨丨詩金山未到時羨渠奄/有萬里之長江金山既到了長江不見只見千歩)
(廊老夫平生不耐事㸃檢風光難可意老僧覺我見睫/眉引入妙髙臺上嬉不知老僧有妙手卷舒江山在懷)
(袖挂上西牕萬丈間長江浮在爐煙端長江南邉千萬/山一時飛入兩眼寒最愛簷前絶竒處江心巉然景純)
(墓僧言道許乃浪傳龍宫特書珠貝篇初云謝靈運愛/山如愛命掇取天台鴈蕩恠石頭疊作假山立中流又)
(云王逸少草聖入神妙天賜琉璃筆格玉硯屏仍將大/江作陶泓老僧聞二説沉吟未能决長年扺死催上船)
(徘徊欲去/空茫然)橋梁清風橋(在府南范希文建子瞻詩/傷心范橋水漾漾舞寒藻)千秋
橋(在府治西晋王恭作萬嵗樓於/城上其下有橋故以千秋名)寺院甘露寺(在城東/角土山)
(上臨大江李德裕建時甘露降因名焉○沈存中詩丞/相髙齋半草萊舊冇風月滿亭臺地從日月生時見天)
(到江山盡處回三國是非春夢斷六朝城闕野花開心/隨潮水漫漫去流徧煙村半日來○蘇子瞻逰丨丨丨)
(有二客相過遂與偕行寺有石如羊相傳謂之狠石云/諸葛孔明坐其上與孫仲謀論曹公也大鑊二按銘梁)
(武帝所鑄畫獅子一菩薩二陸探微筆衛公所留祠堂/在寺手植柏合抱矣近寺僧發古殿基得舍利七粒并)
(石記乃衛公為穆宗造福所葬也詩云古郡山為城層/梯轉朱欄楼臺斷崖上地窄天水寛一覽吞数州山長)
(江漫漫却望大明寺惟見煙中竿狠石卧庭下穹窿如/伏羱緬懷卧龍公挾策事琱鑚一談收猘子再說走老)
(瞞名髙有餘想事徃無留觀蕭公古鐡鑊相對空團團/坡陁受百斛積雨生微瀾泗水逸周鼎渭城辭漢盤山)
(川失故態恠此能獨完僧繇六合人霓衣掛氷紈隠見/十二疊觀者疑夸謾破板陸生畫青猊戯盤跚上有二)
(天人揮手如翔鵉筆墨雖欲盡典刑垂不刋赫赫賛皇/公英姿凜以寒古柏手親種挺然誰敢干枝撑雲峯裂)
(根入石窟蟠薙草得斷碑斬崖出金棺瘞藏豈不牢見/伏理可歎四雄皆龍虎遺迹儼未刓方其盛壯時争奪)
(肯少安廢興属造化遷逝誰控摶况彼妄庸子而欲事/所難古今共一軌後世徒辛酸聊興廣武歎不待雍門)
(弹○盧肇詩云北固巖端寺佳名自上台地從京口斷/山到海門廻曙色煙中滅潮聲日下來一隅通雉堞千)
(仞聳樓臺林暗疑䧏虎江空想度杯福庭増氣象仙磬/落昭回覺路花非染流年景謾催隋宫凋緑草晋室散)
(黄埃西蜀波湍盡東溟日月開如登最髙處應得見蓬/萊○周繇詩盤江上幾層峭壁半垂籐殿瑣南朝像龕)
(禅外國僧海濤摏砌檻山雨洒/窓燈日暮踈鍾起聲聲徹廣陵)金山寺(在金山上屹立/江中真宗夢逰)
(此寺後改名龍游○庚溪詩話載孝宗詩曰崒然天立/鎮中流雄跨東南二百州敵騎每臨須破膽何勞平地)
(戦貔貅有堂曰雄跨盖取聖製中語○張祐詩一宿金/山頂微茫水國分僧歸夜舡月龍出曉堂雲樹影中流)
(見鍾聲兩岸聞因悲在朝市終日醉醺醺○孫魴詩萬/古波心寺金山名日新天多剩得月地少不生塵櫓過)
(妨僧夢濤驚濺佛身誰言張處士題後更無人○楊公/濟陪潤州裴如晦學士逰金山廻作世上蓬萊第幾洲)
(長雲漠漠鳥飛愁海山亂㸃當軒出江水中分繞檻流/天逺楼臺横北固夜深燈火見揚州廻船却望金陵月)
(獨倚牙旗坐浪頭○王介甫詩天末海雲横北固煙中/莎岸似西興已無舡舫猶聞笛逺有樓臺秪見燈山月)
(入松金破碎江風吹水雪崩騰飄然欲作乘桴計一到/扶桑恨未能○又詩北檝南檣泊四埀共憐金碧爛參)
(差孤髙萬丈滄波底除却蛟龍世不知○曽子固詩塵/外岧嶤鷲嶺宫架虚排險出青紅林光巧轉滄波上海)
(色遥涵白日東夜静神龍聽呪食秋凉蒼鶻起摶風連/荆控蜀長江水盡在廻廊顧聁中○羅隱詩老僧齋罷)
(闗門睡不管波濤四靣生○又題僧院根盤蛟蜃路藤/蘿四靣無塵輟棹過得似吾師始惆悵眼前終日有風)
(波○蘇儀甫詩僧依玉鑑光中住人踏金鰲背上行○/蘇子瞻遊金山寺詩長江欲盡開無邉金山當中惟一)
(石潮平風静自浮海縹緲楼臺轉金碧𤓰洲初見石頭/城城下波瀾與海平山中轉拖疑無岸泊舟未定僧先)
(迎山中岑寂恐未足復將江水遶山麓四無鄰家羣動/息鍾聲鏗鍠答山谷鳥鷹力薄墮中路惟有胡鷹石上)
(宿誰知江海多行舟遊人上下集巖幽老僧心定身不/定送徃迎來何足竟朝遊未厭夜未歸愛山徃徃如今)
(稀不待遊人盡歸去恐君未識山中趣○郭功父金山/行金山杳在滄溟中雪崖氷柱浮仙宫乾坤扶持自今)
(古日月髣髴躔西東我泛靈槎出塵世搜索異境窺神/工一朝登臨重太息四時想像何其雄捲簾夜閣掛北)
(斗大鯨驚浪吹長空舟摧岸斷豈足数徃徃霹靂鎚蛟/龍寒蟾八月蕩瑶海秋光上下磨青銅鳥飛不盡暮天)
(碧漁歌怱斷蘆花風蓬萊乆聞未成徃壯觀絶致遥應/同潮生潮落夜還曉物與数㑹誰能窮百年形影浪自)
(苦便欲此地安微躬白雲南來入我望又起歸興隨征/鴻○蘇子美詩孤峯踴滄江突兀臺殿積驚波四面起)
(日夜走礔礰隂壑滀風雲陽崖産金碧離披萬年樹根/抱太古石脩廊轉峻閣窈窕壓山脊寳像浮海來珠瓔)
(冷光滴叩欄見黿鼉揚首意自得偃蹇互出沒日此飽/餘食又有翠羽禽羣飛喜賔客口衘紺蒂花近我若相)
(識開軒必曠絶上下無異色氣象特清壯所覽輒快適/余心本髙洒誤為塵土隔不知人間世有此物外迹落)
(日將發舟低/回空自惜)焦山寺(在江心與金山相對有海雲堂賛/善閣吸江亭○歐陽集古録載華)
(陽真逸撰瘞鶴銘刻於焦山之足常為江水所沒好事/者伺水落時摹而傳之○蘇子瞻自金山訪焦山詩金)
(山楼觀何耽耽撞鍾擊鼓聞淮南焦山何有有脩竹採/薪汲水僧兩三雲霾浪打人迹絶時有沙户祈春蚕我)
(來金山更留宿而此不到心懷慙同遊盡返决獨徃賦/命窮薄輕江潭清晨無風浪自湧中流歌嘯倚半酣老)
(僧山下驚客至迎笑喜作巴人談自言乆客忘鄉井只/有彌勒為同龕困眠得就紙帳暖飽食未厭山蔬甘山)
(林飢餓古亦有無田不退寕非貪展禽雖未三見黜叔/夜自知七不堪行當投劾謝簮組為我佳處留茅庵)
鶴林寺(在黄鶴山舊名竹林寺宋髙祖嘗遊獨卧講堂/前上有五色龍罩即位改名鶴林今名報恩○)
(周寶鎮浙西丨丨丨有杜鵑花寶謂殷七七曰鶴林之/花天下竒絶嘗聞能開頃刻花可副重九乎及九日爛)
(熳如春因遊賞焉○李渉鶴林詩終日昏昏醉夢間忽/聞春盡強登山因過竹院逢僧語又得浮生半日閒○)
(蘇子瞻遊鶴林招隱詩郊原雨初霽春物有餘妍古寺/滿脩竹深林聞杜鵑睡餘桞花墮目眩山櫻然西窓有)
(病客危坐㸔香煙○行歌白雲嶺坐詠脩竹林風輕花/自落日薄半山隂澗草誰復識聞香杳難尋時見城市)
(人幽居惜未深○韓无咎䟦云鶴林招隱皆京口勝處/也余頃遊焉鶴林近城猶屋数間招隱逈在山中屋亦)
(無矣况脩竹哉東坡所謂古寺滿脩竹也惜其未深者/殆鶴林耶○梅聖俞詩松竹暗山門颼颼給清吹傳聞)
(宋髙祖舊宅為兹寺地以黒龍升經因白馬至何必問/興亡山川應可記○綦母潜鶴林寺詩道門隠形勢向)
(背臨層霄松覆山殿冷花藏蹊路遥珊珊寶幡挂熖熖/明燈燒遲日半空谷春風連上潮少慿水木興暫令身)
(心調願謝携手/客兹山禪誦饒)慈和寺(張祐秋夜登潤州丨丨丨上方/詩清夜浮埃暫歇鄽塔輪金照)
(露華鮮人行中路月生海鶴語上方星滿天樓影半連/深岸水鍾聲寒徹逺林煙僧房閉盡下樓去一半夢魂)
(離世/緣)古跡鐡甕城(唐乾符中周寶為潤帥築羅城二十/餘里仍號丨丨丨又云呉孫權所築)
狠石(見甘露寺注○羅隱詩紫髯桑盖此沉吟丨丨猶/存事可尋漢鼎未安聊把手楚醪雖美肯同心英)
(雄已徃時難問苔蘚何知日漸深還/有市㕓沽酒客雀喧鳩聚卧蹄涔)丹徒(地理志秦時/望氛者云其)
(地有天子氣始皇使赭衣三/千人鑿城敗其勢改云丨丨)吕城(去郡城百五十/里吕䝉所築)劉裕
宅(裕徙居京口里○蘇子/瞻詩丨丨丨邉霜竹老)夢溪(沈存中宅在朱方門外/存中嘗夢至一處小山)
(花如覆錦喬木覆其上山之下有水夢中樂之將謀居/焉後守宣城有道人無外者為存中言京口山川之盛)
(且云郡人有地求售存中以錢三十萬得之又六年因/邉議坐謫官乃廬于潯陽元祐初過京口登道人所買)
(之地即夢中所逰處存中嘆曰吾/縁在是矣遂築室焉因名曰丨丨)名宦謝安(都督徐/兖等州)李
德裕(為浙西道/節度使)蕭頴士(為金/壇宰)皇朝范仲淹(自饒州/徙潤)張耒
(以直龍圖/閣為守)程珦(明道伊川之/父為支使)曽布(南豐人元符末拜相/崇寕初守潤州有宅)
(在千石墟之東今/為統制司酒庫)人物韋昭(雲陽/人)祖逖(本傳為奮威將/軍將部曲百餘)
(家自京口渡江中流擊楫而誓曰丨/丨不能清中原而復濟者有如大江)許渾(郡志居京口/有别墅在丁)
(卯橋○陸游詩裴相功名冠四朝丨丨身世/老漁樵若論風月江山主丁卯橋應作午橋)皇朝刁約
(字景純直史館浩然掛冠而歸作/藏春塢為此州絶景日遊其間)陳升之(建陽人後居/于潤神宗朝)
(拜相○沈存中筆談云秀公治第于潤極為宏壯宅成/已疾惟肩輿一登西楼而已為詩曰丞相旌旗乆不歸)
(虚堂寕止嘆伊威緑槐楼閣山蝉/響青草池塘野燕飛盖謂是也)蘇頌(字子容泉之同/安人元祐拜相)
(其父紳為翰林學士宅在朱方門外曽子/開銘之曰築第京口僅庇風雨盖謂是也)張綱(宅在金/壇縣希)
(墟村湯鵬舉宅在縣東同時執/政邑人呼張為西府湯為東府)沈括(字存中錢塘人為/翰林學士謫官至)
(京口營夢溪居焉今/半為農圃半為軍寨)米芾(字元章襄陽人其為文不襲/前人作其字有晋唐風流愛)
(京口溪山之勝遂定居/焉作庵於城東號海岳)題詠鐡甕郡城牢(劉禹錫詩土/山京口峻云)
(云/)城髙逼斗牛(白居/易詩)東南第一州(僧仲殊詩北顧横江/盡云云六朝都在望)
(回首倦/登楼)風俗太伯餘(白居/易詩)城髙鐡甕横強弩(杜牧之詩/謝朓詩中)
(佳麗地夫差傳裏水犀軍云云桞暗朱楼多夢雲畫角/愛飄江北去釣歌長向月中聞揚州塵土試回首不惜)
(千金借/與君)緑水橋邉多酒樓(杜牧詩句呉亭東千里秋放/歌曽作昔年遊青苔寺裏無)
(馬跡云云大抵南朝皆曠逹可憐東晋最/風流月明更想桓伊在一笛閒吹出塞愁)青山不與興
亡事(僧仲殊詩一昨丹陽王氣銷盡將豪侈謝塵囂衣/冠不復宗唐代父老猶能道晋朝萬嵗楼邉誰唱)
(月千秋橋上自吹簫云/云只共垂楊伴海潮)京口浪花迎棹白(王元之送牛/學士知潤州)
(詔從書殿理江干江外生民識諌官云云海門山色入/楼寒茅君仙洞披圖見張祜詩碑拂蘚㸔它日政成無)
(一事好吟新/句寄長安)
四六(呉頭巨鎮/京口名州)　(起從緑野/徃鎮朱方)　(升華中秘/擢守南徐)　(外控大江/南拱行闕)
(眷京口金湯之固/按石頭形勢之雄)　(惟北固之名邦/實近畿之奥壤)　(眷北固之地雄/控大江之天險)
(内蔽日畿莫重南徐之鎮/外連天塹尤雄北府之兵)　(誦東坡甘露之詩足為感慨/讀龍溪月觀之賦直欲規恢)
(陞龍潜之大府地望本雄/宿虎視之重屯軍容尤壯)　(夜望揚州尚見城中之燈火/秋臨京口益嚴江上之鼓鼙)
(遊甘露而誦坡老之名章/訪金山而懐韓公之雄㮣)　(萬旅雲屯軍政必明于紀律/一江天險舟師尤謹于隄防)
(城髙鐡甕既嚴兵甲之屯/境勝金山尤恃波濤之險)　(臨江水以觀兵宜魏人之發嘆/鑿河渠而通漕由隋帝之開端)
(楼登多景可徒悵望于中原/舟濟大江直欲誓清于此水)　(京口卜居有元祐相臣之陳迹/江心奏㨗餘建炎大將之英風)
　　　嘉興府(嘉興/海鹽)　(華亭/崇德)
　建置沿革(禹貢揚州之域呉地斗分野/書於越敗呉于檇李即此地)　　　(春秋/由拳)
　(縣始皇時見山下出王氣使諸囚鑿之囚倦後人訛/為由拳漢因之呉改為嘉禾縣又改為嘉興縣隋属)
　(蘇州又属杭州五代石晋時呉越文穆王元瓘始經/邑為州置秀州國朝賜名嘉禾以孝宗誕聖之地陞)
　(嘉興府領縣/四治嘉興)
事要郡名嘉禾(郡志呉黄龍五年丨/丨生于由拳改今名)檇李(漢志曰由拳/應劭曰即古)
(之丨/丨)風俗風俗淳秀(題名記惟秀介二大府旁接三江/擅湖海魚鹽之利號澤國秔稻之)
(鄉土膏沃饒云云文賢人物之盛/前後相望百工衆技與蘇杭等)慕文勤農(圖經其俗/尤丨丨儒)
(頗丨/丨務)形勝秀澤國也(見月波/楼記)若漢右扶風(張元成嘉禾/志序宻拱鳯)
(城云/云)負海控江(章峴㑹浦河記丨/丨丨丨土為上腴)地為通津(王銍壁記/丨丨丨丨)
(故井邑繁雄訟缿坌壅舟車走集/使賓交馳急索疾呼殆無虚日)土産鹽(海丨縣序云/昔呉王煑丨)
(于/此)草布(鄉落間績此/布以為業)蠏(崇德學記稻丨/之利轉徙数州)山川胥山(在嘉/興縣)
(東三十里舊經伍子胥經營于此水經云子胥死于/呉而浮户于江呉人憐之立祠于江上名曰丨丨)由
拳山(在嘉興縣其/地産佳紙)殳山(在嘉興縣西南六十里/昔道士殳基尸解于此)鳯山(在/華)
(亭/縣)崑山(在華亭縣西北三十里按呉地記陸氏之祖葬/于此因生機雲皆負詞學時人以玉出崑崗而)
(名焉○王介甫和唐詢十詠玉人出此山山宿傳此名/崖風與穴水清越百餘音悲哉世所與一出受欹傾不)
(如鶴與猿棲/息尚全生)金山(在華亭縣南九十里上有寒穴舊經/昔周康王遊鎮大海遂築城以接此)
(山/)澱山(在華亭縣東南/三十里小湖中)秦住山(在海鹽縣十八里輿地/志秦始皇常登因名之)
陳山(在海鹽縣東北四十里/有龍潭及廟祈雨必應)華亭谷(輿地志呉大帝以/漢建安中封陸機)
(為丨丨侯即以所居為封丨出嘉魚蓴菜又多白鶴清/唳故陸機嘆曰千里蓴羮未下鹽豉及臨刑嘆曰華亭)
(清唳不/可復聞)三女岡(在華亭縣東南八十里相傳呉王葬妃/于此○王介甫詩自古世上雄慷慨擅)
(功名豈時强有力能使死者生三女共一/邱此憾亦難平音容若可作無乃傾人城)鶴坡(在華亭/東七十)
(里此地出鶴/俗謂之丨丨)瀚海(在華亭縣西抵/海鹽東抵松江)柘湖(在華亭縣南七/十里湖中小山)
(生柘因名呉越春秋海鹽縣淪没為丨丨呉地記秦時/有女人入湖為神今其祠存○王介甫詩丨林著丨山)
(菱葉蔓湖濱秦女亦何事能為此湖神年年賽/雞豚漁子自知津幽妖屈險阻禍福易欺人)南湖(在/嘉)
(興又名鴛鴦湖按丨丨草堂記檇李澤國也東/南皆陂湖而丨丨尤大其故履百有二十頃)谷水(在/華)
(亭縣南長百五十里舊記曰丨丨出呉小湖逕由拳縣/故城下神異傳曰由拳縣秦長水縣也始皇時縣有童)
(謡曰城門當有血城䧟沒為湖有老嫗聞之旦旦徃窺/城門門侍欲縳之嫗言其故嫗去後門侍殺犬以血塗)
(門嫗又徃見血走去不敢顧怱有大水/乃淪䧟為谷矣因目長水城水曰丨丨)白龍潭(去嘉興/縣五里)
(淳熈中用太平廣記所載攪龍法以長繩繫虎頭骨投/之即雨○許同詩呼吸湖中水山椒寄此身洞門風雨)
(夜電火/逐霜鱗)華亭水(水自華亭谷行三百里入松江○王介/甫詩巨川非一源源亦在衆流此谷乃)
(清淺松江能覆舟蟲魚何所知上下/相沉浮徒嗟大盈此浩浩無春秋)寒穴(在華亭縣○/王介甫詩神)
(泉冽氷霜髙穴與雲平空山渟千秋不出嗚咽聲山/風吹更寒山月相與清北客不到此如何洗煩醒)滬
瀆(在華亭縣東江之側盖/虞潭袁崧防海之處)韭溪(在州南/八里)堂亭思堂(在華/亭丞)
(㕔章質夫建蘇子瞻記曰嗟夫余天下之無思慮者也/遇事則發不暇思也未發而思之則未至已發而思之)
(則無及以此終身不知所思是故臨義而思利則義必/不果臨戰而思生則戰必不力若夫窮逹得䘮死生則)
(吾有命矣且夫不思之樂不可名也虛而明一而通安/而不懈不處而静不飲酒而醉不閉目而睡將以是記)
(思堂不亦謬乎雖然言各有當也萬物並育而不相害/道並行而不相悖以質夫之賢其所謂思者豈世俗之)
(營營於思慮者乎易曰無思也無為/也我願學焉詩曰思無邪質夫以之)月波樓(在州西北/城上下瞰)
(金魚池元祐令狐挺立○後守毛滂重脩記云望而見/月無有逺近容光必照而秀澤國也水濱之人起居飲)
(食與月波接意將覽取二者于一樓之上也○鄭毅夫/詩古壕鑿出明月貝楼閣飛來兎影中野色更無山隔)
(斷天光直與水相通溪藏畫舫清紋接人在荷/花碧玉叢若把金魚破袢暑晚雲深處待歸風)浩燕亭
(在州宅取沈存中丨/丨丨詩意米元章書)花月亭(張子野倅秀創此亭取/雲破月來花弄影之句)㑹
景亭(在春波/門外)列岫亭(在普濟院○張堯同吾州風物好/唯是欠青山忽有洞庭色來從一)
(笑/間)佛寺鹿苑寺(在海鹽縣西北三十五里魯貫之初宰/此邑夢胡僧來迎叅政及瞻羅漢像即)
(夢中/所見)招提寺(在嘉興縣西有靜照堂王介/甫范景仁一時諸賢皆留題)祠墓陸宣公
祠(東萊吕伯恭記云贄蘇州嘉興人在晋時呉越王元/瓘奏以嘉興置州今城東橋有以宣公名者相傳即)
(公所生之地也○其/故宅今為寳花寺)劉伶墓(在嘉興縣東/二十七里)蘇小小墓(在/嘉)
(興縣西南六十歩乃晋之歌姬今有片石在通判㕔題/曰丨丨丨丨豈非家在錢塘而墓在嘉興乎○徐凝寒)
(食詩嘉興郭裏逄寒食落日家家拜掃/回只有縣前蘇小小無人送與紙錢財)古跡呉王獵場
(在華亭谷東陸遜子孫游獵于此又名陸機茸故陸士/衡云五茸春草雉媒嬌○王介甫詩呉王好射虎但射)
(不操戈匹馬掠廣地萬兵助遮羅時平事非/昔此地桑麻多猛獸亦已盡牛羊在田坡)秦皇馳道
(在嘉興西北崑山南四里相傳有大􁫵路即馳道也○/王介甫十詠穆王得八駿萬事不期脩茫茫千載間復)
(此好逺遊車輪與馬跡此地亦/嘗留想當治道時勞者如山邱)禦兒分境(通典呉越分/境之所○國)
(語呉用禦兒臨之○張堯同詩云用此臨呉/戰何人為越謀夫差終不寤亡國始知羞)裴休宅(去/嘉)
(興四里今/為真如寺)陸機宅(在崑山○王介甫詩故物亦已盡嗟/此嵗月深野桃自著花荒棘徒生鍼)
(芊芉谷水陽欎欎崑山陰/俛仰但如昨逝者不可尋)養魚池(在城外即陸琄池又/唐刺史丁延賛得金)
(鯽魚于此即今之西湖○王介甫詩野人非昔人亦復/水上居紛紛水中游豈是昔時魚吹波浮還没競食糟)
(糠餘吞舟不可/見守此嵗月除)顧野王讀書堆(在海鹽縣東顧亭湖即/今寳雲寺○唐詢詩平)
(林標大道曽是野王居徃事將誰語凄凉六代餘○顧/林亭詩寥寥湖上亭不見野王居平林豈舊物嵗晚空)
(扶踈自古聖賢人邑國皆邱/墟不朽在名德千秋想其餘)名宦周顒(隱金陵之北山/應詔出為海鹽)
(令孔稚圭作北/山移文譏之)李諤(為海鹽令在縣西境/創閘二所蓄河灌田)皇朝魯宗道
(為海鹽/縣令)龎籍(知州召為殿/中侍御史)李綱(為華/亭尉)人物陸遜(為孫權/海昌令)
(即今鹽官墓在華亭/縣西北二十三里)陸抗(遜之子守邉與晋羊祜交和/墓在華亭縣北二十三里)
陸機(成都王頴討長沙王乂假機後將軍河北大都督/為孟玖譛於頴遇害于軍中與頴牋詞甚悽惋弟)
(雲亦/遇害)陸雲(機之弟號二陸閔鴻見雲竒之/曰此兒若非龍駒當是鳯雛)朱買臣(嘉興/縣北)
(七里有死灣亭即丨丨丨為内/史衣錦還鄉時其妻羞死之地)皇朝陳舜俞(嘉興人應/賢良第一)
題詠月在江樓倚玉簫(陸魯望和皮日休呉中即/事雲藏野寺分金刹云云)惆悵
月中千嵗鶴(胡曽詩云陸機西沒洛陽城呉國春/風草又生云云夜來猶為唳華亭)華亭
驚夢九臯禽(楊大年寄劉秀州騎置迢迢阻玉音左魚/江海遂初心朱絃道直消浮謗春草才多)
(動苦吟震澤析酲千樹橘云云郡/樓晴日東西望幾處甘棠接翠隂)潮上孤城帶月回(沈/存)
(中秀州秋日草滿池塘霜送梅林踈野色近楼臺天圍/故越侵雲盡云云客夢吟隨風葉斷愁心低逐鴈聲來)
(流年又喜經重九/可意黄花是處開)外邑勤苦字人酬帝力(方干贈嘉興/許明府詩檇)
(李傳聞風教好重門夜不上重闗腰懸墨綬三年外身/去青雲一歩間云云從容對客問家山升沉路别情猶)
(在不忘鄉/中舊徃還)
四六(矧惟檇李/宻拱武林)　(言從檇李/少憇甘棠)　(䟽榮符竹/趣鎮嘉禾)　(廼今一麾/如昔三輔)
(清蹕定都作輔藩而増重/阜陵毓秀陞府號以更新)　(控江負海在藩翰而匪輕/就日望雲去闕庭而不逺)
(封圻廣袤是為槜李之區/井里豐登庸表嘉禾之瑞)　(經行郡境哦荆國之十詩/俛仰思堂誦坡公之一記)
(攬月波于層楼起居必接/酌雲泉于寒穴襟抱俱清)　(羞崑崙薄蓬萊孰窺雅志/左扶風右馮翊欲展通材)
(過宣公之祠下忠槩如生/處章子之堂中記文有警)
　
　
　
　
　
　
　
　
　
　
　
　
　
　
　方輿勝覽卷三
欽定四庫全書
　方輿勝覽卷四　　　　　　　宋　祝穆　撰
　　　安吉州(烏程/長興)　(歸安/徳清)　(安吉/武康)
　建置沿革(禹貢揚州之域古防風氏之國乃震澤具區/之間分野於辰曰丑次曰星紀宿曰斗牛)
　(楚為菰城即春申君之邑也秦以其地置烏程縣属/㑹稽郡漢因之東漢光和末張角亂荆揚尤甚此鄉)
　(守險助國漢朝嘉之立縣名安吉呉置呉興郡隋平/陳廢呉興郡置湖州取太湖為名唐及皇朝因之錢)
　(氏納土陞昭慶軍太平興國析歸安置烏程縣寶慶/二年改湖州為安吉州領縣六治烏程歸安兩縣)
事要郡名呉興　苕溪(在烏程縣南五十歩兩/岸多生蘆葦故曰丨丨)霅川(九/域)
(志霅溪四水合為一溪自清源門入曰苕溪其溪濁自/定安門入曰霅溪其流清餘不溪出天目山前溪出銅)
(峴山舊經謂霅者四水/激射之聲其説誤矣)笠澤(在州東二十二/里又名具區藪)風俗人性
敏柔而惠(三朝國史志云/云尚浮屠之教)奢靡而亡積聚(同上云云急/於圖利竒巧)
(之技/出焉)寡求而不争(蘇子瞻墨妙亭記呉興自東晋為善/地號為山水清逺其民足於魚稻蒲)
(蓮之利云云賔客非特有事於其地者不至焉/故凢守郡者率以風流嘯咏投壺飲酒為事)形勝江
表大郡(顧况壁記云云呉興為一夏属揚州秦属㑹稽/漢属呉郡呉為呉興郡其野星紀其藪具區其)
(貢橘抽纎縞茶紵其英靈所誕山澤所通舟車所㑹物/土所産雄於楚越雖臨淄之富不若也其冠簮之盛漢)
(晉以來敵天/下三分之一)山水清逺(見上/注)土沃候清(李方直白蘋堂/記呉江之南震)
(澤之隂曰湖州幅員千里棊布九邑弁山屈盤而為之/鎮五溪叢流以導其氣其土沃其候清其人夀其風信)
(實/)土産太湖石(白居易太湖石記古之逹人皆有所嗜/𤣥晏先生嗜書嵇中散嗜琴靖節先生)
(嗜酒今丞相竒章公嗜石石無文無聲無臭無味與三/物不同而公嗜之何也衆皆恠之走獨知之昔故友李)
(生名約有云茍適吾意其用則多誠哉是言適意而已/公之所嗜可知之矣公以司徒保釐河雒治家無珍産)
(奉身無長物惟東城置一第南郭營一墅精葺宫宇慎/擇賔客性不茍合居常寡徒游息之時與石為伍石有)
(族聚太湖為甲羅浮天竺之徒次焉今公之所嗜者甲/也先是公之僚吏多鎮守江湖知公之心惟石是好乃)
(鈎深致逺獻瑰納竒四五年間纍纍而至公於此物獨/不亷讓東第南墅列而置之富哉石乎厥狀非一有盤)
(坳秀出如靈邱鮮雲者有端儼挺立如真官神人者有如/縝潤削成如珪瓉者有亷稜鋭劌如劍㦸者又有如虬)
(鳯若跧若動將翔將踴如鬼如獸若行若驟將竦將闘/風烈雨晦之夕洞穴開皚若欱雲歕雷嶷嶷然有可望)
(而畏之者煙霽景麗之旦巖㟧霮䨴若拂嵐撲黛靄靄/然有可狎而翫之者昬曉之交名狀不可撮要而言則)
(三山五岳百洞千壑覼縷簇縮盡在其中百仞一拳千/里一瞬坐而得之此所以為公適意之用也與公廹觀)
(熟察相顧而言豈造物者有意於其間乎將胚腪凝結/偶然成功乎然而自一成不變已來不知幾千萬年或)
(委海隅或淪湖底髙者僅數仞重者殆千鈞一旦不鞭/而來無脛而至争竒騁恠為公眼中之物公又待之如)
(賔友親之如賢哲重之如寳玉愛之如兒孫不知精意/有所召耶將尤物有所歸耶孰不為而來耶必有以也)
(石有大小其數四等以甲乙丙丁品之每品有上中下/各刻于石隂曰牛氏石甲之上丙之中乙之下噫是石)
(也百千載後散在天壤之内轉徙隱見誰復知之欲使/將來與我同好者覩斯石覽斯文知公之嗜石之自)
紫笋茶(見顧/渚注)金虀玉膾(蘇子瞻嘗云呉興庖人斫松江/鱸鱠土人謂之丨丨丨丨○司)
(馬君實送張伯鎮知湖州詩江外饒佳郡/呉興天下稀蓴羮紫絲滑鱸鱠雪花肥)烏程美酒(呉/興)
(新録秦時程林烏巾二/家以釀美酒因得其名)山川何山(在烏程縣亦曰金盖/山○蘇子美遊霅上)
(何山詩今古丨丨是勝遊亂峯縈轉繞滄洲烟含老樹/明還㓕石礙飛泉咽復流徧嶺煙霞迷俗客一溪風雨)
(送歸舟自嗟塵土先衰/老底事孤僧亦白頭)卞山(亦曰弁山上有龍池○蘇/子瞻和章湖州霅水未渾)
(纓可濯弁峯/初見眼應明)杼峯(在烏程南三十里昔夏后杼南遊之/所顔真卿於此起三癸亭陸羽釋皎)
(然皆/有詩)毗山(在烏程縣東北九里○梁呉均和桞惲/丨丨亭詩平湖曠復逺髙樹峻而危)昇山
(王逸少為太守嘗昇此山顧謂賔客曰/百年之後誰知王逸少與諸卿遊此乎)峴山(在州南五/里唐李相)
(適之為别駕有石酒罇在焉○葛立之詩話云羊叔子/鎮襄陽嘗與從事鄒湛登丨丨慨然有泯沒無聞之嘆)
(丨丨亦因是以傳古今名賢賦詠多矣呉興丨丨去城/三里有李適之窪樽在焉蘇子瞻守呉興日嘗登此山)
(有詩云苕水如漢水鱗鱗鴨頭青呉興勝襄陽萬瓦浮/青冥我非羊叔子愧此丨丨亭悲傷意此同歲月如流)
(星湛輩何足道當以德自銘東陽峴山去東陽縣亦三/里舊名三邱山宋殷仲文素有時望自謂必登台輔忽)
(除東陽太守意甚不樂嘗登此山悵然流涕郡人愛之/如襄陽之於叔子因名丨丨二峯相峙有東峙西峴唐)
(寳歴中縣令于興宗結亭其下名曰涵碧劉禹錫有/詩云新開潭洞疑仙府逺㵼丹青到雍州即其所也)三
山(在歸安縣西南八十三里呉興記在太湖中白波四/合三㸃黛色○陸士龍詩我家五湖隂君住三山陽)
天目山(在安吉南七十五里上有兩池故名遯齋閑覽/云昔有登此山者遇暑雨見雲霧皆在山腰雷)
(似嬰/兒聲)西塞山(即慈湖鎮道山磯/詳見張志和注)茶山(在長興縣西産紫/笋茶○杜牧茶山)
(詩山實東呉秀茶稱瑞草魁剖符雖俗吏脩貢亦仙才/溪盡停蛮棹旗張卓翠苔重遊難自尅俛首入塵埃)
五湖(在烏程縣/詳見平江)太湖(在長興東占湖常/宣蘇四州之境)白蘋洲(在霅溪/東梁桞)
(惲詩汀州採白/蘋日暮江南春)顧渚(在長興西北即水口鎮唐置貢茶/院于此張元之銘云昔呉夫差顧)
(其渚次平衍可/為都邑故名)箬水(在呉興縣南有上箬下箬惟下丨/丨釀酒醇美○劉禹錫詩駱駝橋)
(上春風起鸚鵡/盃中丨丨香)前溪(在武康縣西唐于兢云即南朝習/樂之所○崔顥詩舞愛丨丨妙歌)
(憐子/夜長)罨畫溪(在武康縣西八里花時游人常競集于此/溪半有丨丨亭在焉唐鄭谷有詩見後)
霅溪(楊廷秀過霅川大溪詩菰蒲際天青無邉只堪蓮/蕩不堪田中有一溪元不逺摺作三百六十灣政)
(如緑錦地衣上玉龍盤屈於其間前船未轉後船隔前/灣望得到不得及至前灣到得時只與後灣纔咫尺朝)
(來已渡數百榮問知德清猶半程老/夫乍喜櫂夫悶管有到時君莫問)井泉金沙泉(在長/興縣)
(啄木嶺即每年造茶之所也湖常二郡接界于此上有/境會亭每茶節二牧畢至祈泉處沙中居常無水將造)
(茶太守具犧牲祭泉乆之發源清溢造御茶畢水/則微减供堂者畢水已半矣太守造茶畢即涸矣)樓閣
消暑樓(在譙門東○杜牧題呉興丨丨丨詩晴日登攀/好危樓物色饒一溪通四境萬岫遶層霄鳥翼)
(舒華屋魚鱗棹短橈浪花機作織雲葉匠新雕臺榭羅/嘉卉城池敞麗譙蟾蜍來作鑑螮蝀引成橋燕任隨秋)
(葉人空集早朝楚鴻行盡直沙鷺立偏翹暮角凄遊旅/清歌慘泬寥景牽遊目困愁託酒腸消逺吹流松韻殘)
(陽渡桞橋時陪庾公賞還悟脫煩囂○滕宗諒上范希/文詩序曰觀名與天壤齊者有若豫章之滕閣九江之)
(庾樓呉興之消暑宣城之疊/嶂此外不過更二三所而已)明月樓(在子城西○苕溪/詩話刺史楊傑次)
(公詩曰江南地暖少嚴風九月炎凉正得中溪上玉/樓樓上月清光合作水晶宫呉興因此謂之水晶宫)亭榭
碧瀾堂(杜牧建○陳希元詩苕溪清淺霅溪斜碧玉寒/光照萬家誰向月明終夜聽洞庭漁笛隔蘆花)
五亭(白居易記湖州城東南二百歩抵霅溪溪連汀洲/洲一名白蘋梁呉興守桞惲於此賦詩云汀洲採)
(白蘋因以名為也前不知幾千萬年後又數百載有名/無亭鞠為荒澤至大厯十一年顔魯公真卿為刺史始)
(剪榛導流作八角亭以遊息焉旋屬災潦荐至沼堙臺/圮後又數十載委無隙地至開成三年𢎞農楊君為刺)
(史乃䟽四渠濬二池樹三圉構五亭卉木荷竹舟橋廊/室洎遊宴息宿之具靡不備焉觀其架大溪跨長汀者)
(謂之白蘋亭介二園閲百卉者謂之集芳亭面廣池目/列岫者謂之山光亭翫神曦者謂之朝霞亭狎清漣者)
(謂之碧波亭五亭間開萬象迭入嚮背俯仰勝無遁形/每至汀風春溪月秋花繁鳥啼之旦蓮開水香之夕賓)
(友集歌吹作舟棹徐動觴詠半酣飄然怳然遊者相顧/咸曰此不知方外也人間也又不知蓬瀛崑閬復如何)
(哉時予守官在洛陽楊君緘書賫圖請予為記予按圖/握筆心存目想覼縷梗槩十不得其二三大凡地有勝)
(境得人而後發人有心匠得物而後開境心相遇固有/時耶盖是境也實桞守濫觴之顔公推輪之楊君繢素)
(之三賢始終能事畢矣楊君前牧舒舒人治今牧湖湖/人康康之曲革弊興利若改茶法變稅書之類是也利)
(興故府有羡財政成故居多暇日繇是以餘力濟髙情/成勝槩三者旋相為用豈偶然哉昔謝栁為郡樂山水)
(多髙情不聞善政龔黄為郡憂黎庶有善政不聞勝槩/兼而有者其吾友楊君乎君名漢公字用義恐年祀寖)
(乆來者不知故名而字之時/開成四年十月十五日記)西亭(在城西門外臨溪唐/太守桞惲建有詩見)
(白蘋洲注○張籍霅溪西亭晚望霅水碧悠悠西亭桞/岸頭夕陽生逺岫斜照逐廻流此地動歸思逢人方倦)
(遊呉興耆舊盡/空見白蘋洲)六客亭(在郡圃中○元祐中守張復作/後序曰昔李公擇為此郡張子)
(野劉孝叔在焉而楊元素蘇子瞻陳令舉過之㑹於碧/瀾堂子野作六客詞傳於四方今僕守是邦子瞻與曹)
(子方劉景文蘇伯固張秉道來過與僕為六而向之六/客獨子瞻在復繼前作子野為前六客詞而子瞻為後)
(六客/詞)墨妙亭(孫覺建蘇子瞻記自莘老之至嵗適大飢/莘老振廩勸分及朝廷更化當日夜治文)
(書期㑹而莘老以其餘暇網羅前人賦詠數百篇為呉/興新集其刻畫尚存而僵仆斷缺於荒陂野草之閒者)
(又皆集/於此亭)水亭(在定安門外舊尉治○元豐中守蘇子瞻/嘗賦詩云兩尉欎相望東南百歩場挿旗)
(蒲桞市伐鼓水雲鄉巳作觀魚檻仍開射鴨堂全家依/畫舫極目亂紅粧㶑㶑波頭細踈踈雨脚長我來閑濯)
(足溪漲欲浮床澤國山圍裏孤城/水影旁欲知歸路處葦外聽風檣)霅溪館(杜牧得替後/移居此館詩)
(萬家相慶喜秋成處處樓臺歌板聲千嵗鶴歸猶有恨/一年人住豈無情夜凉丨丨留僧語風定蘇潭看月生)
(景物登臨閒始見/願為閒客此閒行)佛寺何山寺(汪彦章何氏書堂記云/呉興環城皆水獨西南)
(崗嶺相属十餘里而得浮屠氏之居二焉東曰道場西/曰何山何山立於宋元嘉中道場近出於唐末五季之)
(初然道場踵相躡得人法席雄盛鍾魚殷殷聲聞東南/何山敗屋數椽殘僧数輩望之蕭然游者弗顧也紹興)
(初余守呉興得二禪老曰慧琳曰慧居使分居二山慧/居何山數年剪薙榛蕪易其圯腐而一新之於是游道)
(場者如入王侯之家其隆棟傑閣足以納光景而吞江/湖已而過何山則􁦍樹葱蘢軒窓窈窕經行之地皆雅)
(潔幽深如造髙人隱士之廬至者/忘歸不勝雄盛移而為清盛也)萬壽院(在道場山詳/見上注○蘇)
(子瞻遊二山詩道場山頂何山麓上徹雲峯下幽谷我/從山水窟中來尚愛此山看不足陂湖行盡白漫漫青)
(山忽作龍蛇蟠山髙無風松自響誤認石齒號驚湍山/僧不放山泉出屋底清池照瑶席堦前合抱香入雲月)
(裏仙人親手植出山回望翠雲鬟碧瓦朱欄縹緲間白/水田頭問行路小溪深處是何山髙人讀書夜逹旦至)
(今山鶴鳴夜半我今廢學/不歸山山中對酒空三歎)東林寺(王㑹回仙碑熈寕間/湖州歸安縣之東林)
(有隱君子沈思字持正隱於東林因以東老名焉能釀/十八仙白酒一日有客自稱回道人長揖曰知君白酒)
(新熟願求一醉東老與之語無不通究知非塵埃中人/也因坐與飲自日中至暮飲𢾗斗殊無酒色回曰乆不)
(游浙中今為子有陰德留詩贈子乃擘席上石榴皮題/詩于壁曰西鄰已富憂不足東老雖貧樂冇餘白酒釀)
(來因好客黄金散盡為収書既别莫知所徃後蘇子瞻/和其詩三首其一曰凄凉雨露三年後彷彿塵埃𢾗字)
(餘至用榴皮縁底事中書君豈不中書/沈氏捨宅為寺即今之東林寺是也)古跡堯市(在長/興縣)
(堯時洪水於此山作市○唐僧皎然曰堯/市人稀紫笋多皮日休詩閑尋堯市山)蘇公潭(唐蘇/瓌為)
(烏程尉墮此潭聞人語云/扶出後為相有記見存)相國池(烏程令李晤生相國/紳於縣廨學弄之嵗)
(誤墮此因名見/李蟾修廨記)何氏書堂(在何山寺汪彦章記圗記相/承以何氏為晋何楷嘗讀書)
(此山後為呉興太守以其居為寺而名其山顔魯公書/杼山碑亦曰寺西南有何楷釣臺則楷嘗居此山無疑)
(然於晋史無所考見惟宋書及/唐林寳姓纂云楷為晉侍中)名宦陸抗(唐顧况湖州/太守㕔壁記)
(鴻名大德在晉則丨丨陸納謝安謝萬王羲之坦之獻/之在宋則謝莊禇彦回在齊則王僧䖍在陳則呉明徹)
(在唐則顔真/卿袁髙于頔)謝安(為守在官無當時/譽去後為人所思)桞惲(為/守)顔真卿(在/郡)
(與李蕚陸羽等討論韻海鑑源烏/程縣西南寳積院寺碑載之甚詳)杜牧(為刺史建碧波/堂先是牧佐宣)
(城幕聞湖州多竒麗徃遊焉刺史崔君張水嬉牧見一/女妓期之曰吾不十年來守此郡不來從所適洎牧守)
(是州女巳從人三載矣牧因賦詩曰/自是尋春去較遲不須惆悵怨芳時)于頔(為刺史修/陂塘溉田)皇
朝胡宿(為守大興學校學者/盛於東南自湖學始)胡翼之(寳元間守滕宗諒/請建學延安定胡)
(翼之主學四方之士雲集受業有經義齋有治道齋是/年京師建太學請下湖學取為太學法○歐陽永叔詩)
(呉興先生富道德詵詵子弟皆賢才/先収先生作棟梁以次收拾桷與榱)蘇軾(自徐徙湖言/者指軾謝表)
(語以為怨謗坐貶/黄州團練副使)陳瓘(為湖州掌書記/召為太學博士)陳與義(為守有/簡齋詩)
文同(字與可/為守)人物呉均(注范曄/後漢書)沈約(著晋宋/梁書)沈傳師(德/清)
(人/)陸羽(隱于苕溪自稱/桑苧翁著茶經)孟郊(字東野武康/人有詩名)張志和(郡人/自稱)
(煙波釣徒又號元真子有漁父詞云西塞山邉白鷺飛/桃花流水鱖魚肥青篛笠緑簑衣斜風細雨不須歸)
皇朝沈括(郡/人)徐處仁(為/相)張子野(詞語清麗/號張三影)題詠霅溪殊
冷僻(白居易寄錢湖州李蘇州俱來滄海郡半作白頭/翁謾道風煙接何曽笑語同云云茂宛太繁雄惟)
(此錢塘郡閑/忙恰得中)全在水雲中(鄭谷寄湖州從叔員外顧渚/山邉郡溪將罨畵通逺看城)
(郭裏云云西閣歸何晚東呉興未窮茶香紫笋露洲逈/白蘋風歌緩眉低翠杯明蠟剪紅政成尋徃事輟棹問)
(漁/翁)夜柵集茶檣(杜牧出守呉興詩縁水棹雲月洞庭歸/路長春橋垂酒幔云云箬影沉溪暖蘋)
(花遶/郭香)呉興水晶宫(歐陽永叔送胡學士知湖州武平天/下才四十滯鉛槧忽乘使君舟傍楫)
(不可䌫都門春漸動桞色緑將暗掛帆千里風水闊江/灔灔云云樓閣在寒鑑橘柚秋苞繁烏程春甕釅淸談)
(越客醉屡舞呉娘艷寄/詩毋憚煩以慰離居念)環城三十里(蘇子瞻荷花詩云/云處處皆竒絶蒲)
(蓮浩如海時/見舟一葉)緑水烏程地(王介甫詩云云青山顧渚瀕/酒醪猶美好茶舞正芳新聚)
(泛尊前月分班焙上春仁風已及俗樂事始闗身橘/柚供南貢楓槐望北宸知君白羽扇歸日未生塵)鱸
鱠雪花肥(司馬君實送章伯鎮知湖州江外饒佳郡呉/興天下稀蓴羮紫絲滑云云星斗寒相照煙)
(波碧四圍桞侯還/作牧草樹轉清輝)詩好何妨戀白蘋(羅隱貴提金印出/咸秦瀟洒江城兩)
(度春一𣲖水清疑見膽數重山翠欲留人望崇早合/歸黄閣云云自是受恩心未足却垂雙翅羡呉均)萬
家笑語荷花裏(林子中詩遶郭芙蕖拍岸平花深蕩/漿不聞聲云云知是人間極樂城)側
聞呉興更清絶(蘇子瞻將之湖州戲贈孫莘老詩餘杭/自是山水窟云云湖中橘林新著霜溪)
(上苕花正浮雪顧渚茶牙白於齒梅溪木瓜紅勝頰呉/兒膾縷薄欲飛未去先説饞涎埀亦知謝公到郡乆應)
(恠杜牧尋春遲鬢絲只好/對禪榻不用湖亭張水嬉)
四六(輟班楓陛/出鎮苕溪)　(眷是呉興/為今馮翊)　(廼顧霅川/實雄浙右)　(苕霅奥區/晉唐名郡)
(銷暑楼髙敷作民間之清䕃/水晶宫爽恍如島上之仙居)　(膏田沃野樂雞豚社稷之豐/大澤荒陂足魚蟹蒲蓮之利)
(郡佳地近昔猶法從之肯來/賦嗇訟嚚今復近親之難問)　(建齋芹泮當稽安定之遺規/擁斾苕溪尚訪文忠之陳迹)
(火雲尚熱諒少留水晶之宫/玉露漸凉當即趍文石之地)　(蓴羮鱸鱠備形迃叟之詩/橘林茶芽更紀坡仙之詠)
(地非孔道罕來車去騎之將迎/郡乃名麾有飲酒投壺之閒雅)
(孫亭無恙或尋斷碑於榛莽之間/胡學未忘願訪遺規於藻芹之地)
　　　常州(晉陵/無錫)　(武進/宜興)
　建置沿革(禹貢揚州之域於天文為須女之分星紀/之次於辰在丑春秋時属呉延陵季子之)
　(采邑也後属越又属楚秦置㑹稽郡延陵等四縣俱/属焉漢改延陵為毗陵縣東漢属呉郡晉為毗陵郡)
　(又諱毗改晉陵郡隋於蘇州常熟縣置常州李唐因/之皇朝平江南歸版圖今領縣四治晉陵武進兩縣)
事要郡名毗陵(見沿/革注)陽羨(輿地志云呉越間謂荆為/楚秦以子楚改為丨丨)錫
山(圖經昔有䜟述其地云無錫寜天/下平有錫兵天下争故縣名無錫)風俗人性吉直(寰/宇)
(記云云黎/庶淳遜)異材挺生(風俗記穎丨之/丨丨丨此邦)學子知所嚮慕(朱/元)
(晦宜興縣學記知縣事括蒼髙君商老之來躬為講説/開之以道德性命之指博之以詩書禮樂之文使其士)
(知所學盖有卓然科舉文/字之外者於是縣人云云)大觀貢士(丨丨三年毗陵丨/丨五十三人實最)
(諸郡天子下詔褒異/守貳教官皆旌賞焉)一榜三魁(熈寜癸丑朝廷方以經/術取士諫議邵林首登)
(天府朝奉邵剛後冠南宫學士余/中遂居廷試襃然之選盡出兹邑)逺鶩之流棲伏于此
(毗陵志由唐以來云云李堪拂衣詞場陸希聲辭聘藩/府又有杜牧之水榭李㓜卿玉潭陸勲禪居顧况茶舍)
(皆見於/紀詠)兼有水族陸産(同上水族之珍陸/産之貴乃兼有之)形勝湖有洮
滆(常州有洮湖滆/湖皆與具區通)林麓欎然(郡志毗陵雖號澤國/而岡阜相属云云)山川
横山(在晉陵徐楷碑云晉/右將軍曺横所葬)慧山(去無錫縣七里山東西/有泉皆合於溪西南入)
(太/湖)柯山(在慧山側呉仲雍五/世孫柯相所治之處)頥山(在宜興縣陸/相隱迹之所)南嶽(雲/杪)
(謾録宜興/亦有丨丨)安陽山(在無錫縣山頗/峻俗號文筆峯)夫椒山(左傳呉王敗/越王於丨丨)
(杜預注太湖/中椒山是也)太湖(在州東/百里)荆溪(在宜興東/北入太湖)百瀆(上丨丨/至宜興)
(縣五十七里下丨丨至宜興縣五十里荆溪既居下流/受𢾗郡之水古人以一溪不能當故於震澤之口䟽為)
(百𣲖乂開横塘一道綿亘𢾗十里以貫丨丨盖横塘/直南北以經之丨丨列東西以緯之分流以下震澤)犇
牛閘(楊廷秀過丨丨丨詩春雨未多河未漲閘官惜水如/金様聚船乆住下河灣等待船齊不教放忽然三)
(板兩板開驚雷一聲飛雪堆衆船遏水水不去船底怒/濤跳出來下河半篙水欲滿上河兩平勢差緩一行一)
(十四艛舡相隨/過閘如魚貫)井泉新泉(獨孤及慧山寺丨丨記此寺/居呉西神山之足山小多泉)
(其高可憑而上山下有靈池異花載在方志山上有真/儒隱客遺事故迹而披勝録異者淺近不書無錫令敬)
(澄字深源以割雞之餘考古按圖葺之築之乃飾乃圬/有客竟陵陸羽多識名山大川之名與此峯白雲相與)
(為賔主乃稽厥創始之所以而志之談者然後知此山/之竒方掩他境其泉伏湧潜泄潗㵫舍下無沚無竇蓄)
(而勿注深源順地勢以順水性始發墾袤丈之沼䟽為/懸流使瀑布下鍾甘溜湍激若醴濃乳噴及于禪床周)
(于僧房灌注于德池經營于法堂潺潺有聲聆之耳清/濯其源飲其泉使貪者讓躁者靜惰者勤道道者堅固)
(境净故也夫物不自美因人美之泉出於山發於自然/非夫人䟽之鑿之之工則水之時用不廣亦猶無錫之)
(政煩民貧深源道之則千室𥜗袴仁智之所及功用之/所格動者響答其揆一也余飲其泉而恱之乃志美於)
(石/)堂亭凝露堂(唐大厯中川内㕔東堦下二松甘/露降刺史獨孤及上其事故名)漪瀾
堂(在慧山坡詩/一歩丨丨丨)五雲亭(陸希聲頥山録曰頥山之前百/餘歩衆水合而東流岸多朱藤)
(花水相映俗呼為罨畫溪又云頥山有/四亭曰緑陰曰西陽曰弄雲曰卧龍)曲水亭(在惠山/泉上)
多稼亭(在郡城上○楊廷秀望丨丨丨詩遥望城頭丨/丨丨亭邉霜檜老更青當年老守携穉子芒鞋)
(葵扇遶城行臘前移梅春挿桞踏雪衝泥不停手桞未/成隂梅未花著帽又迎新太守後來新守復迎新到今)
(新舊知幾人向來手植今/在否寄與此詩聊問春)净逺亭(楊廷秀晚登丨丨丨詩/簿書纔了晚衙催且)
(上髙亭眼暫開野鴨成群/忽驚起定知城背有舡來)寺觀普利寺(在慧山有泉陸/鴻漸煎茶驗其)
(味於諸水為第二○唐張祐詩舊宅人何在空門客自/過泉聲到池盡山色上樓多小洞穿斜竹重階夾瘦莎)
(慇懃望城市雲水暮鐘和○黄魯直詩錫谷寒泉□石/俱併得新詩蠆尾書急呼烹鼎供茗事澄江急雨看跳)
(珠是功與世滌膻腴今我一空常晏如安得左轓箕潁/尾風爐煑茗卧西湖□音妥盖取井旁𢾗小石置瓶中)
(澄水令其不濁○蘇子瞻集焦千之求慧山泉詩兹山/定空中乳水滿其腹過隙則發見臭味實一族淺深各)
(有值方圓隨所蓄或為雲洶湧或作線斷續或鳴空洞/中雜佩間琴筑或流蒼石縫宛轉龍鸞蹙缾罌走千里)
(真偽半相凟貴人髙宴罷醉眼亂紅緑赤泥開方印紫/餅絶圓玉傾甌共歎賞竊語笑童僕豈知泉上僧盥灑)
(自挹掬故人憐我病箬籠寄新馥欠伸北窓/下晝睡美方熟精品厭凡泉願子致一斛)太平寺(費/衮)
(云吾州丨丨丨畫水則郡人徐友作清濟貫河一筆䊸/繞長𢾗十丈不斷却立而觀濤瀾洶湧目為之眩仰首)
(近之凜然若飛流之濺於面也○楊廷秀為守賦畫水/長句曰太平古寺刼灰餘夕陽惟照一塔孤得得來看)
(還不樂竹莖荒處破殿虛偶逄老僧聽僧話道是壁間/留古畫徐生絶筆今百年祖師相傳妙天下壁如雪色)
(一丈許徐生畫水纔盈堵横看側看只麽是分明是畫/不是水中有清濟一線波横貫萬里濁浪之黄河雷奔)
(電卷儘渠猛獨清元自不隨他波㾗盡處忽掀怒攪動/一河秋色暮分明是水不是畫老眼向來元自誤佛爐)
(化作金拖樓銀山雪堆風打頭是月飄然在中流奪得/太一蓮葉舟僧言此畫難再覔官歸江西却相憶并州)
(剪刀剪不得鵝溪匹絹官/莫惜貎取秋濤懸坐側)天慶觀(費衮云吾州丨丨丨/畫龍葢姑蘇道士李)
(懷仁所畫懷仁者酒豪不覊嘗呼龍松江之上狎而觀/之遂畫龍入神品過毗陵丨丨丨大醉索墨漿𢾗斗曵)
(苕帚裂巾袂濡墨號呼奮擲斯須龍成觀者辟易懷仁/後不知所終郡人胡德輝賦古風曰道人龍中來醉與)
(神物會冩兹蜿蜒質日月為冥晦崩翻江海姿素碧起/濤瀨呼吸見雌雄扶石疑可碎蕭森殿隂古衆真儼飛)
(斾注觀忽騰湧夜半失像繪飛光者明珠靈祕一何恠/爛爛照甍棟那得乆在外偷兒伺酣睡不怕嬰鱗害願)
(言慎所託未/用期一快)祠墓五賢祠(盖獨孤及桞開李餘/慶陳襄王安石也)延陵季
子墓(在晉陵縣北六十里申浦之西孔子嘗題其墓曰/嗚呼丨丨丨丨之丨舊石堙㓕唐元宗命仲容模)
(以/傳)古跡獨孤檜(翁卷詩此檜何人種相傳是獨孤年深/成古物名重入州圖老節堅難蠧皴皮)
(裂似枯託根列帝/廟應不慮樵夫)劔井(陸士元記胡文恭公為副樞修/簡公為右丞余中霍端友魁廷)
(試邵剛魁南省邵林魁郷薦蔣公入西府/皆先一嵗瑞氣氤氲升騰數日為之祥證)名宦呉隱之
(為守在/郡清儉)獨孤及(為刺/史)孟簡(為刺史唐志無錫縣有太伯/瀆孟伯所開或云武進嘗與)
(盧仝遊北湖盡買漁人所/獲魚放之仝作放魚歌)皇朝王安石(以常博出/為知州)陳襄
(初建郡學/安石作記)人物周盤龍(齊人位至散騎常侍齊武戲之/云卿着貂蝉何如兠鍪對曰此)
(貂蝉從兠/鍪中生耳)顧凱之(無錫人號/顧虎頭)皇朝胡宿(晉陵人/為樞副)鄒浩(晉/陵)
(人除右正言章子厚用事廢孟后立劉氏為后浩上疏/謂陛下廢孟氏詔書有别選賢族之語故天下釋然不)
(疑今果立之則天下莫/之信矣哲宗怒遂貶竄)名賢蘇軾(以諷時事貶黄徙汝/上書自言有田在常)
(願得/居之)題詠髙城帶水閒(李嘉佑送陸士倫之義興詩陽/羡蘭陵近云云淺流通野寺緑)
(茗滿/春山)天子未嘗陽羡茶(盧仝謝孟諫議詩云/云百草不敢先開花)一壑風煙
陽羡里(杜牧之有卜築陽羡之意/詩云云解龜歸去路非賖)今朝自請左符來(劉/禹)
(錫寄楊虞卿詩曽主虞書輕刺史云云/青雲直上無多路却要斜飛取勢囘)披襟罨畫溪頭
月(齊祖之宰送/義興王尉詩)葦陂竹塢情無限(鄭谷献楊舍人詩云/云閑語毗陵問杜陵)
豈知身得兩朱輪(王介甫酬邵提刑詩曽詠常州送主/人云云田疇泛濫川方壅厨傳蕭條)
(市亦貧以我薄材思俯傴頼君餘教得因/循詢求故有風謡在不鑱詩歌尚未冺)乆聞陽羡溪山
好(王介甫寄闕下諸父兄詩/云云頗與淵明性分宜)
四六(眷惟浙右/有若毗陵)　(雖號小邦/宻栱行闕)　(地望若輕/文風獨盛)　(領此一麾/介于三輔)
(眷毗陵之支郡/亦浙水之輔藩)　(三呉襟帶之邦/百粤舟車之會)　(由民生之孔匱/致郡計之亦艱)
(列屋萬家當舟車之孔道/環地千里亦輦轂之輔藩)　(荆公得郡偏夸陽羡之溪山/坡老卜居亦買宜興之田宅)
(𢾗大觀之儒科號稱多士/讀宜興之學記知慕大賢)　(望罨畵溪頭之月遥共清光/酌惠山谷裏之泉尚同雅趣)
(酌惠山之石泉俗塵滌盡/誦道鄉之諫藁氣節凜存)　(俗陋市貧厨傳有蕭條之歎/地卑川溢田疇多泛濫之虞)
(乏兵厨之美醸敢事苞苴/分錫谷之寒泉或堪餽餉)　(送别毗陵賦竹塢葦陂之句/尋幽錫谷吟泉聲山色之詩)
　
　
　
　
　
　
　
　
　
　
　
　
　
　
　方輿勝覽卷四
欽定四庫全書
　方輿勝覽卷五　　　　　　宋　祝穆　撰
　　　建德府(建德/分水)　(淳安/遂安)　(桐廬/壽昌)
　建置沿革(禹貢揚州之南境斗之分野春秋時属越/秦以為鄣㑹稽兩郡之境漢以𨽻呉郡及)
　(丹陽郡東漢仍之建安十三年分丹陽郡之歙縣立/始新新定等縣置新都郡晉改郡曰新安而縣改新)
　(定曰遂安隋仁壽三年割杭之桐廬立遂安縣置睦/州大業改睦州為遂安郡唐復為睦州而析桐廬為)
　(嚴州七年廢嚴州属東睦州八年去東字乾元復為/睦州建國初錢氏納土始入版圖太宗以親王領防)
　(禦使政和陞為建德軍節度又為髙宗潜邸方臘平/改軍曰遂安軍州曰嚴州咸淳元年八月㫖係今上)
　(潜藩之地陞為建德/府今領縣六治建德)
事要郡名新定　嚴陵　桐廬風俗俗號輯睦(圖經序/云云因)
(以名邦可以無事/治不可以多事理)民貧而嗇(同上州地山谷居多云/云穀食不給仰給它州)形
勝號清凉國(新定志桐廬溪山秀/妙陸魯望所謂云云)浙江上游(錢勰浮/橋記)羣
峯回環(蘇子容靈香閣記郡自晉宋以來文士多稱述/之城邑閭井皆坦途平陸與它州無異及登髙)
(而望則丨丨丨丨一水縈/帶不離指顧而萬景在目)錦峰繡嶺(費衮云圖經載嚴/陵山清麗竒絶號)
(丨丨丨丨乃子陵隱居之所後以名山然嚴陵山水稱/號率有經據如杜若汀洲見於杜紫微詩云杜若芳洲)
(翠嚴光釣瀬喧如丁溪見於杜紫微詩云翠巖千尺倚/溪斜曽見嚴光作釣家越嶂逺分丁字水江梅遲見二)
(年花蔡天啟牋遂用此作四六云溪壑縈回二水合而/成字山城寂歴一葉墜而亦聞莫不有所據又如呉根)
(越角亦見杜牧詩昔事文皇篇中云溪山侵越角/風壤帶呉根獨未知丨丨丨丨圖經何所據而云)州在
萬山中(見杜牧樊/川集云云)山嶮而土嶢(曹耜告詞桐廬居浙右/上流云云民貧而俗悍)
土産蒸茶割漆(圖經惟蚕桑是務且云/云以要商賈貿易之利)山川松巖(在城/東)
雉山(在淳安縣西一/里山形如雉)嚴陵山(在桐廬縣西本漢富春縣/避晉簡文帝鄭太后諱改)
(曰富陽按嚴光傳耕於富春山圖經不載此山但云今/名丨丨丨者是其所耕處却載嚴光富陽人耕於富春)
(山沈約宋書呉時分富春之地置桐廬/縣則丨丨丨即所耕富春山無疑矣)桐君山(在桐廬/有人採)
(藥結廬桐木下人問其姓指桐木示之江山因以桐名/郡曰桐廬○西征記自衢歴婺至新定曰睦州觀二江)
(之水㑹合亭下有山巍然直壓其首如渇鰲怒鯨奮迅/鬐鬛奔而入水之狀上有丨丨祠乃戴顒飛仙之地也)
武強山(在遂安縣西山極險峻人/常保焉盗不能攻故名)靈巖山(在遂安縣北/十五里有洞)
(上有泉分注三井溢/為瀑布二百尺許)戴村(桐廬縣東北/宋戴顒隱處)錦沙村(在淳安/縣西林)
(木森翠波流澄澈映石如錦冠/軍呉喜曰名山美石故不虛賞)浙江(在州南十里新安/東陽水合流入江)
洞溪(一名紫溪水自此溪至於潜/有十六瀬嚴灘乃第二瀬也)七里灘(距州四十餘/里與嚴陵瀨)
(相接諺云有風七里無風七十里謝靈/運七里瀬詩自覩嚴子瀨想属任公釣)井泉孝子泉(九/域)
(志州民夏孝先䘮父廬於墓側嘗有野火/奄至俄而火為之㓕尋復涌泉出其地)亭榭環溪亭
(在郡中○方干詩為是仙才登望處風光便似武陵春/閑花半落猶迷蝶白鳥䨇飛不避人樹影興餘侵枕簟)
(荷香坐乆着衣巾暫來此地/非多日明日那容借冦恂)千峰榭(在州宅自唐有之/范希文喜登後名)
(思范○方干詩豈知平地似天台朱户深沉别徑開曵/響露蟬穿樹去斜行沙鳥向池來窓中早月當琴榻墻)
(上秋山入酒盃何事此中/如世外應縁羊祜是仙才)祠廟嚴先生祠(在釣臺○先/生名光字子)
(陵漢光武少與光同㳺學及即位首以物色訪之得於/齊國累召不至拜諫議不受去耕釣於富春山今有釣)
(䑓祠堂又作九隴寺以奉香火子陵本姓莊避明帝諱/改姓嚴○范希文作祠記云先生漢光武之故人也相)
(尚以道及帝握赤符乘六龍得聖人之時臣妾億兆天/下孰加焉惟先生以節髙之既而動星象歸江湖得聖)
(人之清泥塗軒冕天下孰加焉惟光武以禮下之在蠱/之上九衆方有為而獨不事王侯髙尚其志先生以之)
(在屯之初九陽德方亨而能以貴下賤大得民也光武/以之盖先生之心出乎日月之上光武之器包乎天地)
(之外微先生不能成光武之大微光武豈能遂先生之/髙哉而使貪夫亷懦夫立是大有功於名教也某來守)
(是邦始構堂而奠焉乃復為其後者四家以奉祠事又/從而歌曰雲山蒼蒼江水泱泱先生之風山髙水長○)
(吕伯恭記明道二年范文正自右司諫守是邦始築屋/祠先生而為之記瀬之旁白雲源乃唐人方處士故廬)
(文正公之遊釣臺也嘗絶江訪其遺跡以其象/寘祠之左文正公殁郡人思之遂侑食於右坐)古跡釣
臺(在桐廬西南二十九里東西二䑓各髙數百丈○西/征記自桐君祠而西有羣山蜿蜒如兩蛇對走於平)
(野之上三江之水並流於兩間驚波間馳秀壁䨇峙上/有東漢故人嚴子陵丨丨孤峯特操聳立千仞奔走名)
(利汨沒為塵埃客一過其下清風襲人毛髪豎立使人/有芥視功名之意○權載之詩云絶頂聳蒼翠清湍石)
(粼粼先生晦其間天子不得臣潜驅東漢風日使薄者/淳焉用佐天下持此報故人○許渾詩潮去潮來州渚)
(春山花如綵草如茵嚴陵臺下桐江水解釣鱸魚有幾/人○范希文詩漢包六合網英豪一箇冥鴻惜羽毛世)
(祖功臣三十六雲臺争似丨丨髙○黄魯直詩平生乆/要劉文叔不肯為渠作三公能令漢家重九鼎桐江波)
(上一絲風○又詩古風蕭索不言歸貧賤交逰富貴希/世主若非天下量嚴陵那得釣魚磯○潘德乆詩貂蟬)
(未必似羊裘出處當年已熟籌既有諸公依日月不妨/老子卧林邱英雄陳迹千年在香火空山萬木秋堪笑)
(紅塵吹帽客要來祠下繫行舟○項安世題丨丨詩二/首辣闒山頭破草亭只須此地了生平﨑嶇狹世才伸)
(足又被劉郎賣作名○君房足下竟成諛只有韓歆已/被除豈有江湖釣竿手與君䑓閣奉文書○朱文公水)
(調歌詞云不見嚴夫子寂寞富春山空餘千丈巖石髙/挿碧雲端想象羊裘披了一笑兩忘身世來把釣魚竿)
(不似林間翮飛倦始知還中興主功業就鬢毛班驅馳/一世豪傑相與濟時艱獨委狂奴心事不羡癡兒鼎足)
(放去任踈頑爽氣動/星斗千古照林巒)朱池(距城三十里/朱買臣有祠)名宦房琯(明皇/雜録)
(云開元中丨丨之宰桐廬也邢真人和璞自太山來琯/虚心禮敬因以携手閑歩行數十里之夏口村過一廢)
(佛寺松竹森映和璞坐於松下以杖叩地令侍者掘數/尺得一瓶子瓶中皆是婁師德與永公書和璞謂房曰)
(省在此乎方記其為僧時永公即房之前/身也蘇子瞻詩夏口甕中藏畫像謂此)杜牧(號紫微/為守)
皇朝范仲淹(以論廢郭后/出知睦州)趙抃(為殿院求/郡得睦)胡寅(以待制/知州)
張栻(為/守)陸游(為/守)人物嚴光(詳見前/祠記)方干(故居在白雲源/其子孫登科知)
(名者相繼○范希文詩風雅先生舊宅存子陵䑓下白/雲村唐朝三百年冠盖誰聚詩書教子孫○公又有詩)
(與方楷曰髙尚繼先君巖居與俗分有泉皆漱玉無地/不生雲鄰里多垂釣兒孫半属文幽蘭在深處終日自)
(清/芬)皇甫湜(新安人以卞急數忤同省至不容於朝其分/司東都也適遇裴晉公以德量禮士因修福)
(先寺求文於白樂天而湜怒其舍已逮援筆立就厚贈/遺之復怒以為薄公謝之○韓愈寄丨丨丨詩敲門驚)
(畫睡問報睦州吏手把一封書上有皇甫字拆書放床/頭涕與淚埀泗昏昏還就枕惘惘夢相值悲哉無竒術)
(安得生/兩翅)皇朝江公望(徽宗初任左司諫抗䟽極論/時政及宫禁事坐廢終身)詹良
臣(以罵方賊死子/大方後為簽樞)王縉(並郡人為右司諫與/江諫議並以風節著)題詠瀟洒
桐廬郡(范希文云云烏龍山靄中/使君無一事心共白雲空)不聞歌舞事(又瀟洒/桐廬郡)
(家家是道情云/云遶舍石泉聲)浙水半江分(方干呉山中/路斷云云)湍險方自兹
(晏公類要浙江潮信至桐廬其水泝流故任彦升/詩云滄江路窮此云云疊嶂易成響重以夜猿悲)嵐翠
撲衣裳(杜牧詩水聲/侵笑語云云)夜潮人到郭(張祐詩云云/春樹鳥依山)因君水
更清(劉長卿詩今日/新安郡云云)頻年經虎害(翁卷送嚴州守詩云/云人望使君來地重)
(分旄節州/清管釣臺)部伍雜閩音(許棠寄睦州侯郎中詩云下國/多髙趣終年半是吟潮濤通越)
(分云云曉郭雲藏市春山鳥䕶/林東浮雖未遂日日至中心)名是東南俗阜州(張伯/玉詩)
(碧泉千脉㵼金溝云云任昉舊/詩題縣壁賀齊髙壘照江流)
四六(淛水上游/嚴陵名郡)　(近止朝廷/隱然藩輔)　(桐溪列壤/木瀬横江)　(䟽渥禁嚴/分符新定)
(眷東京漁釣之郷/乃中興龍潜之邸)　(辭闕未更於積日編居半雜於山林/駈東已届於新封稔嵗尤艱於衣食)
(氣象欎葱上聖肇興王之迹/溪山瀟洒前賢餘髙世之風)　(民淳事簡俗相尚於儉勤/山髙水長郡素稱於瀟洒)
(莭麾增重文正之遺愛猶存/江水益清髙齋之餘風可挹)　(嚴先生之清節山髙水長/方處士之遺芬源深雲繞)
(雖土嶢山瘠號民俗之素貧/然勢便地親接皇畿而宻邇)　(廬依桐姓之人幸逄仁政/門扣睦州之吏忽遺素書)
(呻嘆嘔吟宜朝傳而暮達/撫摩涵養當月裕以嵗豐)　(賣絲糶穀農未裕於養生/割漆蒸茶人亦甘於逐末)
　　　江隂軍(江隂/)
　建置㳂革(禹貢揚州之域於天文為須女之分呉地/斗分野古延陵邑之地季札封于延陵故)
　(其地属呉秦漢以來郡則㑹稽呉郡縣則毗陵鄉則/暨陽晉武置毗陵郡併置暨陽縣属焉梁敬宗時始)
　(於此置江隂郡及江隂縣隋廢唐置暨州南唐始建/江隂軍皇朝嘗三廢為縣中興復為軍繼以知縣兼)
　(軍使及金人用兵復為軍其廢也並為毗/陵属邑其復也皆為軍今領縣一治江隂)
事要郡名澄川(保大元年/招隱院記)暨陽(見沿/革注)申浦(春申君所開/今名申港)
風俗人秀而文(葛邲貢院記得江山之助故其丨丨/丨丨有淮楚之風故其人愿而循理)長
栰巨舶輻輳(蔣靜黄田港閘記富商大賈丨丨丨丨夷/蠙海錯魚塩果布之属丨丨城市故居民)
(富饒井/邑繁盛)珠犀魚蠏之富(黄田港記蘇子瞻賡唱/大誇丨丨丨丨丨丨)形勝左
控姑蘇(唐郁羣老建興寺/碑云云右接毗陵)東連海道(向子豐奏劄邉臨/大江正是下流北)
(與通㤗相對云云西/接鎮江最為控扼)背山嚮江(君山浮逺堂記蕞爾邑/介於數大郡之間貢輸)
(之入不能當他郡之十/二三惟云云風物殊勝)山川黄山(在軍治之北六里其/峯如席帽相傳其下)
(乃郭/璞宅)青山(在江陰縣西十里/有干將鑄爐九所)君山(在軍北澄江門外盖/軍之鎮山也上有松)
(風亭下/有寺)暨陽湖(在江隂東/十五里)香灣(十國紀年呉徐温張可/淙以江隂之兵敗呉越)
(於丨丨/即此)井泉玉乳泉(又有金沙泉/劉握有詩)堂亭江隂道院(澠水/燕談)
(江隂北距大江地僻鮮過客將迎之煩所𨽻一縣/民醇士簡士大夫謂丨丨為兩浙丨丨真樂土也)䨇檜
堂(在郡治後/張安國書)清白堂(在郡/圃)浮逺堂(在君山上取蘇子瞻/江逺欲浮天之句北)
(臨大江南望城市東睨鵝鼻西俯黄田號為勝槩○孫/覿詩月墮山城晚沙寒水國秋雲根㧞地起氷柱觸天)
(浮紫翠分鰲嶺青紅雜蜃樓/舟船通萬里城郭數三州)練江亭(在郡圃子城上楊/公濟詩晚日蕭蕭)
(聞落葉晴天/歴歴數飛鷗)翠光亭(蔣静詩君山堆翠出危/尖練水浮光照短簷)古跡釣臺
(在縣東南二十里其石廣一丈三/尺舊經云即姜太公釣魚之所)石虎(石橋東有石如/虎相傳王氏開)
(酤每夜失酒道人過之曰山際有/石如虎為祟即鑿其足虎今猶存)聖跡聖英祠(劉遴之/神録曰)
(或曰魚子英廟按列仙傳子英英鄉人因捕得一魚愛/之養以榖食後遂生角翅天忽雨子英上魚背騰空而)
(去/)名宦李嘉祐(為江/隂令)皇朝楊蟠(為江隂/僉判)人物庾冰(有宅/今為)
(祥符/寺)題詠鄉多釣浦人(方干送江隂霍明府遥遥去舸/新浸郭葦兼蘋樹列巢灘鶴云)
(云江分陽羡雨浪隔廣陵春/知竟三年化琴書外是貧)孤城對海安(李嘉祐詩萬/室邉江次云)
(云朝霞晴作雨/濕氣晚生寒)魚蝦接海隨時足(朱昌叔寄王介甫憶/江隂詩云城上城隍)
(古鏡中城邉山色翠屏風云云稻米連湖逐/嵗豐太伯人民堪教育春申溝港可䟽通)萬里風檣
看賈舡(王介甫酬朱昌叔黄田港口水如天云/云海外珠崖常入市人間魚蠏不論錢)
四六(眷惟申浦/實控江津)　(雖云斗大/實禦風寒)　(裂地雖微/去天為近)　(乃眷江城/素稱道院)
(雖江隂之小壘/實浙右之要區)　　(以江城之斗大/當海道之風寒)
(昔者為邦僅曰雷封之小/今焉陞郡亦唯引壘之微)　(征商稅畆特如劇邑之封/送使留州僅足公家之用)
(人近珠犀之市頗亦富饒/郡居魚蠏之鄉未為岑寂)　(封疆狹小實分輔郡之魚符/節制尊嚴兼縂戍江之虎士)
(雖江流之天險足壯蕃宣/然海道之風寒當嚴偹禦)　(考葛相貢闈之記有取其文/觀荆公港口之詩欲求此郡)
(天近帝畿已覺王公之貴/冠名道院諒无刺史之難)　(江環海繞巨艘長筏之畢輸/地僻海迃駟馬髙車之罕至)
(負海瀕江外控臨於淮甸/連呉引楚内屏蔽於京畿)
　
　
　
　
　
　
　
　
　方輿勝覽卷五
欽定四庫全書
　方輿勝覽卷六　　　　　　　宋　祝穆　撰
　　浙東路
　　　紹興府　(㑹稽/蕭山)　(山隂/餘姚)　(嵊虞/上)　(諸暨/新昌)
　建置㳂革(禹貢揚州之域粤地星紀之次牽牛婺女/之分野夏禹東狩㑹羣臣於㑹稽之山執)
　(玉帛者萬國至少康封少子無餘於㑹稽號曰於越/後二十世勾踐稱王與呉王闔閭戰敗之檇李其後)
　(用范蠡計滅呉後為楚所倂秦立㑹稽郡漢以其地/封同姓更屬江都國東漢以浙西為吴郡浙東為㑹)
　(稽郡晉因之隋改為越州唐改㑹稽郡又為越州唐/末陞義勝軍節度尋改為鎮東軍皇朝中興陞紹興)
　(府兼帥鎭東軍節度今統郡/七領縣八治㑹稽山隂二縣)
　　浙東提刑提舉置司
事要郡名㑹稽(史記㑹計也吴越春秋㑹/計脩國之道因以名山)山隂(秦始皇/移在㑹)
(稽之北故/曰丨丨)越上(見㳂/革注)風俗民性敏柔而慧(三朝國史云/云奢靡而無)
(積/聚)文身斷髪(吏記越世家云/云黿鱓之與處)食物常足(漢志火耕水耨/民食魚稲果窳)
(蠃蛤/云云)有陂湖灌溉之利(㑹稽西阻淛河東漸于海云云故/嵗多順成有絲枲魚鹽之饒故俗)
(重犯/法)以舟楫為車馬(越絶書夫越性詭而/愚水行山處云云)形勝鑑水環其
前(王于鰲閣記云云卧龍擁其/後稽山出其東秦望直其南)天下繁劇(宋略㑹稽編/户三萬號為)
(丨丨/丨丨)襟海帶江(圖經晉元帝以為今之闗中江左諸公/比之鄠杜之間盖其地云云方之千里)
(實為東南一/大都㑹也)浮鄞達呉(王龜齡賦航甌舶閩云/云浪槳風帆千艘萬艫)千巖萬
壑(顧凱之傳人問會稽山水荅曰丨丨競秀/丨丨爭流草木蒙籠于上若雲興霞蔚)山川之美
(王之敬云云使/人應接不暇)勝遊珍觀(秦少游蔣公唱和集序㑹稽/之為鎭舊矣豈惟山川形勢)
(之盛實控扼於東南其丨丨丨丨相望乎楓柟竹箭之/上枕帯乎荇藻芙蕖之濵可以從事雪月優游而忘年)
(者殆非它州所及而卧龍山鑑湖尤為一郡佳處葢府/治所占樓堞臺榭之所凴非若窮崖絶壑游鹿豕而家)
(魚龍不可/與民同樂)土產剡紙(舒元輿有弔剡溪古藤文其意葢/謂今之為文者皆夭閼剡藤者也)
(所以/言弔)竹紙(曽文清詩㑹稽竹箭東南美來伴陶泓住/管城可惜不逢韓吏部相從但説楮先生)日
鑄茶(在㑹稽東南五十里有丨丨嶺其地産/丨歐陽公嘗曰兩浙産茶日鑄第一)山川卧龍
山(府治㩀其東麓越大夫種所葬處一名種山○元稹/州宅詩序子城因種山之勢盤繞囘扼若卧龍形故)
(名○蘇子瞻詩丨丨盤屈/半東州萬室鱗鱗枕丨股)蕺山(在府西六里舊經云越/王嗜丨采於此丨故名)
(○王羲之傳嘗在丨丨見一老姥持六角扇賣之羲之/書其扇各為五字人競買之他日姥又持扇來羲之笑)
(而不/答)宛委山(在縣東南十五里○遁甲開山圖禹開丨/丨丨得赤珪如日碧珪如月長一尺二寸)
(○呉越春秋此山東南曰天柱號宛委中藏金簡書青/玉為字編以白銀承以文玉覆以磐石禹廵衡山血白)
(馬以祭之見赤繡文衣男子自稱𤣥夷蒼水使者云欲/得簡書知導水之方請齋於黄帝之岳乃登山發石果)
(得其文具知四瀆之限百川之/理遂周天下而盡力於溝洫矣)射的山(在縣南十五里/孔曄記山半有)
(石室乃仙人射堂東峯有丨丨遥望丨壁有白/㸃如射侯諺云射的白米斛百射的𤣥米斛千)㑹稽山
(在州西二十里周禮揚州之鎮山曰丨丨又名衡山又/名苗丨○龜山白玉上經丨丨丨周廻三百五十里名)
(陽明洞天一名極𤣥太元之天此三十六洞天之第十/一也○史記封禅書禹封㤗山禅㑹稽又云始皇上㑹)
(稽祭天禹望于南海而立石刻頌秦徳司馬遷傳禹廵/狩至㑹稽而崩因葬焉上有孔穴民間云禹入此穴○)
(遁甲開山圖禹治水至丨丨宿于衡嶺宛委之神奏玉/匱之書十二卷以授禹禹未及持之四卷飛入泉四卷)
(飛上天禹得四卷開而視之乃遁甲開/丨圖因用以治水訖乃緘書於洞穴)鄭宏山(在縣東/南三十)
(里○孔靈符㑹稽記射的山南有白鶴嘗為仙人取箭/漢太尉丨丨嘗采薪得一遺箭頃有人覔見宏還之問)
(何所欲宏識其神人也曰毎患若耶溪載薪為患願朝/南風暮北風後果然故若耶溪風至今呼為鄭宏風亦)
(名樵風○宋之問詩歸/舟何慮晚日暮有樵風)若耶山(在州東南四十里/葛仙翁學道于此)秦望
山(在州南四十里/為衆峯之傑)歴山(在縣東八十里按本紀舜兾州/人耕丨丨      漁雷澤)
(舜陶河濵者葢餘則知舜不居于越明矣今越有丨丨/  井象田      姚縣周䖏風俗記舜之餘族所封舜)
(姚姓故曰餘姚疑其子孫思舜之/鄉取象於此亦猶漢新豐之義也)塗山(在山陰縣西北/四十五里云禹)
(會萬國/之所)東山(在上虞縣西南四十五里○王銍遊丨丨/記㑹稽南則晉太𫝊文靖謝公安石丨丨)
(也巋山出衆峯間如鸞飛鳳舞至山下于千峯掩抱間/得㣲徑循石路而上今為國慶禅院即文靖故居也絶)
(頂有謝公調馬路至此山川始軒豁呈露萬峯林立下/視煙海渺然天水相接葢萬里雲景也文靖樂居其在)
(兹乎山半有薔薇洞相傳文靖携妓處○葛立之詩話/云㑹稽臨安金陵皆有丨丨俱傳以為謝安携妓之所)
(按謝安本傳初安石居㑹稽與王羲之許詢支遁遊䖏/被召不至遂棲遲東土唐裴滉與呂渭等鑑湖聨句有)
(云興衰還尋戴丨丨更問安此㑹稽之東山也本傳又/云安石常住臨安山中坐石室臨峻谷悠然歎曰此與)
(伯夷何逺今餘杭縣有東山蘇子瞻有游餘杭東西巖/詩註云即謝安丨丨所謂獨携縹緲人來上東西山是)
(也此臨安之丨丨也本傳又謂及登台輔于土山營墅/棲館竹林甚盛每携中外子侄遊集今土山在建康上)
(元縣崇禮鄉建康事跡云安石于此擬㑹稽之東山亦/號丨丨此金陵之東山也李白有憶丨丨二絶云不到)
(東山久薔薇幾度花白雲還自散明月落誰家又云我/今携謝妓長嘯絶人羣欲報丨丨客開闗歸白雲不知)
(何䖏之丨丨陳軒乃錄此詩於金陵集中将别有所據/耶南史載宋劉勔經始鍾嶺以為棲息亦號丨丨金陵)
(遂有兩/東山矣)城山(在蕭山西九里闔閭侵越勾踐保丨丨山/冡有泉多嘉魚王意其乏水以鹽菜來餽)
(越取雙鯉報之吴兵夜遁○華鎮詩兵家制勝舊多門/贈答雍容亦解紛緩報一雙文錦鯉坐歸十萬水犀軍)
羅壁山(在餘姚縣南十八里晉人郄愔故居之地○/華鎮詩郄家池館雖蕪沒金谷形容宛自然)天
姥山(在新昌縣東四十五里接天台山○謝靈運詩暝/投剡中宿明登天姥岑高髙入雲電安期還可尋)
(○李白有夢遊/丨丨歌見台州)苧羅山(在諸暨南五里○吴越春秋越/王使相者求美女于中國得之)
(丨丨丨鬻薪之女西施鄭旦家飾以羅縠教以容歩/三年學成而獻有西施家東施家葢姓施而在西也)五
泄山(在諸暨山西南四十里㳂歴五級始下注溪壑故/曰丨丨飛沫如雪淙激之聲雄於雷霆俗謂之小)
(雁蕩下有龍湫檮雨輒應○刁約詩/西源窮盡見東源直注層崖五磴泉)桐栢山(在嵊縣東/七十二里)
(○晏類要越有丨丨/丨金庭養真之福地)浙江(在蕭山縣西詳見臨安有山/居江中潮水衝山即回入海)
(故曰/丨丨)漁浦(在蕭山縣西二十里/對岸則為杭之龍山)西興渡(在蕭山縣西十/二里本名西陵)
(吴越武肅王以非吉語改丨丨○謝惠連西陵遇風詩/云行行道轉逺去去情彌遲昨𤼵浦陽汭今宿浙江湄)
(臨津不得濟佇楫阻風波/積憤成疢痗無萱將如何)鏡湖(在州南二里○後漢馬/臻順帝永和五年為太)
(守於㑹稽山隂二縣界築塘周廻三百一十里以畜水/○輿地志曰南湖在城南百許歩東西二十里南北數)
(里縈帶郊郭連屬峯岫白水翠巖互相映𤼵若鑑若圖/故王逸少云從山隂路上行如在鑑中遊湖水髙平疇)
(丈許築塘以防之開以泄之水適中而止故山陰無荒/廢之田○李白詩鑑湖三百里菡蓞發荷花五月西施)
(採人看隘若耶○杜甫詩越女天下白/鑑湖五月凉剡溪藴秀異欲罷不能忘)若耶溪(在㑹稽/縣東南)
(北流二十五里與照湖合越絶記薛燭對越王曰丨丨/之丨涸而出銅○唐徐浩遊之云曽子不居勝母之里)
(吾豈遊丨丨之丨因改五雲溪○西施採蓮歐冶鑄劔/所李紳詩嵐光花影繞山隂山轉花稀到碧潯傾國美)
(人妖艶逺鑿山良冶鑄罏深凌波莫惜登臨面瑩鍔/當期出匣心應是蛟龍長不去若耶秋水尚沉沉)剡
溪(在嵊縣南一百五十歩一名戴溪○晉王子猷居山/隂夜雪初霽月色清朗四望浩然獨酌酒詠左思退)
(隐詩忽憶戴逵時在剡便夜乘小船詣之經宿方至造/門不前而返人問其故子猷曰本乘興而前興盡而返)
(何必見/安道耶)陵寢􁏟宫(王明清揮麈錄紹興初昭慈聖憲皇/后升遐曽䊸以江東漕兼攝二浙應)
(辦用元符末京西漕陳向故事也朝論欲建山陵䊸議/以為帝后陵寢今存伊洛不日復中原即歸祔矣冝以)
(丨丨為名僉以為當後易􁏟為櫕實始于䊸之請也寕/宗茂陵其地乃泰寕寺之舊址嘉定十七年冬命楊燁)
(為按行使燁歸奏云獨泰寕寺之山山岡偉特五峯在/前直以上皇青山之雄翼以紫金白鹿之秀宜為先帝)
(弓劔之蔵遂/遷寺定卜焉)堂舍鎮越堂(汪綱柱記由蓬萊而下凡三/級始達㕔事承平時皆有堂)
(宇廢圮已久後來者乃由中鑿磴道以便往來而享軍/延見吏民之所遂為通行之路非獨失帥府之觀瞻其)
(於隂陽家尤為妨忌郡寖不如昔民亦多艱未必不由/於此於是補苴罅漏芟夷草萊築一堂于其上以鎮越)
(名葢東南之鎮其山曰㑹稽而鎮東又越之軍鎮也名/實而核地髙而爽堂奥而明秦望諸山皆欣然領㑹其)
(效竒獻秀之勢又創行廊四十間於兩翼聨屬蓬萊且/併與閣一新之山川朝拱氣象環合而斯堂之勝遂將)
(獨擅於/越中矣)觀風堂(紹興中曺詠建○王龜齡詩薄俗澆風/有萬端欲將眼力看應難但令心鏡無)
(塵垢端坐斯/堂即可觀)清白堂(在州治○范希文記㑹稽府治㩀/卧龍之南足其西巖之下有地方)
(數丈宻蔓深叢一日闢之得廢井呼工出其泥滓曰嘉/泉也又云引嘉賔以建溪日注卧龍雲居之茗試之則)
(甘液華滋説人襟觀/因署其堂曰丨丨丨)棣蕚堂(洪邁領帥以其兄适乾道/中嘗出守取綸告中語命)
(名/)州宅(後枕龍卧靣直秦望○唐元㣲之云丨丨居山/之陽嘗以誇于白居易云州城縈繞拂雲堆照)
(水稽山滿目來四面無時對屏障一家終日在樓䑓星/河影向簷前落鼓角聲從地底囘我是玉皇香案吏謫)
(居猶得小蓬萊○居易和荅云賀上人囘得報書大/誇丨丨似仙居知君暗數江南郡除却餘杭盡不如)樓
閣飛翼樓(汪綱柱記越之為都距今二千年遺宫故苑/漫不可考獨丨丨丨范蠡所築雄據西山之)
(巔樓雖不存邦人猶有能指其處者中間易以為亭有/曰望海曰五桂既而亭與桂俱廢復為望海寳慶丁亥)
(六月余帥越至是六年矣望日大風雨屋瓦飛堕亭幾/壓焉遂撤而新之為樓三楹於其上復丨丨之舊而丨)
(之下則仍望海之名萬壑千巖四顧無際雲濤煙浪渺/渺愁予使登斯樓者撫霸業之餘基思卧薪之雄槩感)
(憤激烈以毋忘昔人復仇之義庶幾乎鴟夷子之風尚/有嗣餘響於千百世者余老矣無能為役姑識嵗月云)
越王樓(唐子西登樓詩左綿城北長安道馬足翻翻人/自老丨丨髙丨蔵道邉道上行人迷不到樓前)
(西日堕江紅一見如逢鄰舍翁向/來何處識面目應在杜陵詩句中)蓬萊閣(在設㕔後卧/龍山上吴越)
(錢鏐所建名以丨丨者舊志云蓬萊山正屬㑹稽元㣲/之有詩見州宅注○滕子京知湖州送范希文詩為問)
(玉皇香案吏丨/丨何似水晶宮)臺榭越王臺(舊經在種山今在卧龍之/西汪綱創氣象開豁極目)
(千里為一郡/登臨勝處)月臺(舊有此臺不知其址汪綱創在鎮越/堂之前○王龜齡詩明珠遥吐卧龍)
(頭漸覺清光萬里浮人望使/君如望月要湏如鏡莫如鈎)蘭亭(在山隂縣二十五里/天章寺有曲水○王)
(羲之丨丨敘永和九年嵗在癸丑暮春之初㑹于㑹稽/山隂之丨丨修禊事也羣賢畢至少長咸集此地有崇)
(山峻嶺茂林修竹又有清流激湍映帶左右引以為流/觴曲水列坐其次雖無絲竹管弦之盛一觴一詠亦足)
(以暢敘幽情是日也天朗氣清恵風和暢仰觀宇宙之/大俯察品彚之盛所以㳺目騁懐足以極視聽之娱信)
(可樂也夫人之相與俯仰一世或取諸懐抱晤言一室/之内或因寄所托放浪形骸之外雖趣舍萬殊静躁不)
(同當其欣於所遇蹔得於已快然自足不知老之將至/及其所之既倦情隨事遷感慨係之矣向之所欣俯仰)
(之間已為陳迹猶不能不以之興懷况修短隨化終期/有盡古人云死生亦大矣豈不痛哉毎感昔人興廢之)
(由若合一契未嘗不臨文嗟悼不能喻之於懷固知一/死生為虚誕齊彭殤為妄作後之視今亦猶今之視昔)
(悲夫故列敘時人錄其所述雖世殊事異所以興懷其/揆一也後之覽昔亦將有感于斯文○遯齊閒覽王右)
(軍丨丨敘天朗氣清自是秋景以此不入選然絲竹管/弦語亦重復○續齊諧記晉武帝問尚書摯虞曰三月)
(曲水其義何答曰漢章帝時平原徐肇以三月初生三/女至三日而俱亡一村以為怪乃相携至水濵盥洗遂)
(因洗以泛觴曲水之義起于此帝曰若所談非好事尚/書束晳曰仲治小生不足以知此臣請説其始昔周公)
(成洛邑因流水以泛酒故逸詩曰羽觴隨流波又秦昭/王三日置酒河曲見有金人出奉水心劔曰今君制有)
(西夏乃因其䖏立為曲水二漢相㳂皆為盛/事帝曰善賜金五十斤左遷仲治為陽城令)適南亭(陸/農)
(師記㑹稽為越之絶而山川之秀甲於東南自晉以來/髙曠宏放之士多在于此至唐餘杭始盛而與越争勝)
(見于元白之稱然山川之勝殆有欝而未𤼵者也熙寕/十年給事中程公出守是邦公吏師也下車未幾政成)
(訟清與賔客沿鑑湖上蕺山以尋右軍秘監之跡登望/稍倦未愜公意於是有以梅山之勝告公者葢指其地)
(昔子真之所居也今其少西有里曰梅市其事應史公/聞往焉初届佛刹見湖山一面之秀以為未造佳境也)
(因至其上望之峯巒如列間見層出煙海杳冥風帆隐/映有魁偉絶特之觀而髙情爽氣適相值也已而山之)
(僧固髙築宇名之曰適南葢取莊周大鵬圖南之義暇/日領賔從而賞焉於是闔州以為觀美而春時無貴賤)
(皆往又其風俗潔雅嬉遊皆乘畵舫平湖清淺晴天浮/動及登是亭四眺無路風輕日永若上蓬萊之上可謂)
(竒矣雖然公之美志喜于發揚幽懿豈特賁一山而已/凢此郷人蔵道蓄德晦於耕隴釣瀬屠市卜肆魚鹽之)
(間者庶幾托公之/翼摶風雲而上矣)秋風亭(汪綱柱記秋風亭辛幼安曽/賦詞膾炙人口今廢矣予即)
(舊基面東為亭復創數椽于後以為賔客往來館寓之/地當必有髙人勝士如宋玉張翰者來逰其間㳺目騁)
(懐幸為我㽞其母遽/起悲秋思歸之興云)冷香亭(在倅㕔之東取曽子固憶/越中梅詩冷香幽艶為誰)
(開之/句)佛寺戒珠寺(本王義之故宅門外/有二池曰墨池鵞池)雲門寺(在㑹稽/南三十)
(一里今名雍熈為州之偉觀昔王子敬居此有五色祥/雲詔建寺號雲門○杜甫詩若耶溪雲門寺青鞋布韈)
(從此始○宋之問遊寺詩維舟深静域作禮事尊經投/跡一蕭散為心自杳冥龕交大禹穴樓倚少㣲星沓嶂)
(圍蘭若廻溪抱竹庭覺花塗砌白甘露洗山青雁塔鶱/金地虹橋轉翠屏人天宵現影神鬼晝潜形理勝常虚)
(寂縁空自感靈入禅從鴿繞説法有龍聼刼累終期滅/塵躬豈暫寕摇摇不安寐待月詠巖扄○又宿寺詩雲)
(門若耶裏泛鷁路纔通寅縁綠篠岸遂得青蓮宮天香/衆壑滿夜梵前山空漾漾潭際月飄飄杉上風茲焉多)
(嘉遯數子今莫同鳳歸慨處士鹿化問仙公樵路鄭州/北學井阿巖東永夜豈云寐曙華忽葱蘢谷鳥囀尚澁)
(源桃驚未紅再來期春暮當造林端窮庶幾蹤謝客開/山投剡中○趙嘏浙東陪元相公遊詩松下山前一逕)
(通燭迎千騎滿山紅溪雲乍斂幽巖雨曉氣初髙大斾/風小檻宴花容客醉上方看竹與僧同歸來吹盡嚴城)
(角路轉髙/堂亂水東)天衣寺(在山隂南三十里○于良史/詩掬水月在手㺯花香滿衣)寶相寺
(在新昌縣西南五里有/齊僧䕶鑿百尺彌勒像)道觀龍瑞宮(在㑹稽東南二十/里道家謂黃帝時)
(嘗建候神館于此有龍現壇憲汪綱以旱來祈有物蜿/蜒于壇上人皆知為神龍變化也繼而雨如傾注○葉)
(正則詩感格孰知汪仲舉歩虚未了龍來/語㑹稽秦望都洗清越人喚作提刑雨)千秋鴻禧觀
(初賀知章入道以其所居宅為觀始曰千秋尋改曰天/長乾道四年郡守史浩奏移天長觀於㑹稽東南五里)
(嘉定十三年賜名丨丨丨丨仍為祠官典領之地前有/亭曰鑑湖一曲又一亭曰懷賀皆史浩建觀之前郡守)
(汪綱築一園曰賜榮取李白憶賀/監詩勅賜鑑湖水為君臺沼榮)祠墓禹廟(在㑹稽縣/東南七里)
(今為告成觀獨丨丨為舊址紹興間祠之前一夕忽光/㷔閃爍入即其䖏􁜤之得古珪璧珮環蔵于廟然今所)
(存者非其真矣○李紳詩削平水土窮滄海畚挿東南/盡會稽山擁翠屏朝玉帛穴通金闕駕雲霓秘文􁏫石)
(蔵青壁寳檢封雲化紫泥清廟/萬年長血食始知明德與天齊)曹娥墓(在㑹稽東七十/二里典録云娥)
(上虞人父盱迎江神泝濤為水溺娥年十二投江而死/縣長度尚憐而葬之命邯郸子作碑蔡邕題其後云黃)
(絹幼婦外孫虀臼後人又為立廟○錢惟岳詩曹娥廟/貌樹豐碑千古行人誦色絲苦恨當年題八字不旌賢)
(孝只/旌辭)嚴光墓(子陵本/餘姚人)古跡禹穴(在龍瑞宮之側東萊云/大石中斷成罅殊不古)
(殆非司馬子長所揬也○楊萬里謁永裕陵歸途遊龍/瑞宮觀丨丨我昔騎鳳逰九嶷今復遇風登㑹稽禹穴)
(下窺正深黑地老天荒知是非好峯髙處偏薄霧秋/熱苦時恰輕雨囘頭却望昭陵松雲氣成龍或成虎)窆
石(在禹廟舊經云禹/葬以此石為丨)石甕(在丨帆山下/號秦皇酒丨)坐石(在州西㑹/稽山上輿)
(地志秦始皇刻石前有方石廣數丈云是始/皇座兩邊有方石入所云是丞相以下石)梅梁(在禹/廟中)
(按四明圖經大梅山在鄞縣東七十里葢漢梅子真舊/隐也山頂有大梅木其上則伐為㑹稽禹廟之梁其下)
(則為它山堰之梁禹廟之梁張僧繇畵龍於其上夜或/風雨飛入鏡湖與龍鬬後人見梁上水淋漓而萍藻滿)
(焉始駭異之乃以鐵索鎻于柱舊經云梁時修廟忽風/雨飄一梁至乃丨丨也今梁在禹殿長不能尋丈乃他)
(木耳猶絆以鉄索抑/亦好事者為之也)柯亭(在山隂縣昔蔡邕避難㑹稽/之丨丨仰見椽竹知有竒音)
(取之作笛/遂為寳器)龍井(在餘姚縣○蘇子瞻詩餘姚古縣亦何/有丨丨白泉甘勝乳○王介甫詩山頭)
(石有千年潤石眼泉無一日乾天/下蒼生望霖雨不知龍向此中蟠)浣紗石(在諸暨南五/里苧羅山下)
(相傳云西/施丨丨處)名宦朱買臣(吴人武帝時拜會稽太守懷其/印綬邸吏見之曰會稽太守章)
(也/)劉寵(拜㑹稽太守郡中大化召為將作大匠將去山/隂縣有五六老叟自若耶山谷間出人賫百錢)
(以送寵攀車叩馬寵勞之為人/選一大錢受之號一錢太守)王羲之(為㑹稽内史子/凝之亦為内史)
元稹(為浙東觀察使所辟幕職皆妙選當時文士鑑湖/秦望之逰月三四焉副使竇鞏有海内詩名與稹)
(唱酬號蘭/亭絶唱)顧凱之(為山隂令理繁以約縣内/無事書日埀簾門皆閑寂)嚴助(為㑹/稽守)
(帝賜書曰君厭承明之廬勞/侍從之事懐故土出為太守)丘仲孚(梁時為山隂令有/聲百姓稱之曰二)
(傅沈劉不如一丘盖傅琰父/子沈曼劉元明相繼宰山隂)裴子野(梁時為諸暨令不/行鞠罰闔境無訟)
度尚(後漢時為上虞長/時人稱其神明)皇朝范仲淹(為守諡/文正)趙抃(曽子/固作)
(趙公救菑記曰熈寕八年夏吴越大旱九月知越州趙/公前民之未饑為書問属縣所被菑者二萬一千九百)
(餘人公歛富人所輸及僧道食之羡者得粟四萬八千/餘石又為之出官粟得五萬二千餘石或給或糶又僦)
(民完城四/千一百丈)趙鼎(以紹興元/年知越州)曽公亮(為㑹稽令/後相三朝)曽鞏(為郡/倅)
楊時(號龜山先生/知蕭山縣)汪綱(以郎官為憲兼帥在任/九年除待制召為户侍)人物勾
踐(其先禹之苗裔夏后少康之庻子封/于㑹稽奉禹祭祀文身斷髪披草萊)孫綽(㑹稽人著/天台賦)
丁固(㑹稽山隂人少夢松生腹上謂/人曰松字十八公果為司徒)謝安(山隂/人)王徽之
(詳見剡/溪注)戴逵(字安道/居剡溪)謝靈運(陳郡人移/籍㑹稽)虞世南(餘姚/人)賀
知章(乞為道士賜鑑湖一曲○李白送賀知章詩鏡湖/流水漾清波狂客歸舟逸興多山隂道士如相見)
(應冩黄庭/換白鵞)張志和(㑹稽山隂人/詳見湖州注)皇朝杜衍(㑹稽人封/祁國公)陸
佃(字農師山隂人受經于王/介甫而不以新法為是)李光(上虞人仕/至恭政)陸游(山隂/人左)
(丞佃之孫自號放/翁有劔南詩集)莫子純(狀/元)詹騤(狀/元)王佐(狀/元)題詠越郡
佳山水(權載之詩云云/菁江接上虞)枕戈憶勾踐(杜甫詩云云/渡浙想秦皇)無家
水不通(張籍送朱餘慶歸越東南歸路逺幾日到鄉中/有寺山皆遍云云湖聲連夜雨野氣稲花風州)
(縣知名久争/邀與客同)㑹稽遊宦鄉(王介甫送張宣義詩云云海/物錯勾章土潤箭萌美水甘)
(茶串香君今試暫屈他日恐難/忘惟有西興渡靈胥或怒張)西陵繞越臺(李白送人/尋越中山)
(水聞道稽山去偏宜謝客才千巖泉灑落萬壑樹縈廽/東海横秦望云云湖清霜鏡曉濤白雪山來八月枚乘)
(筆三吴張翰盃此中/多逸興早晚向天台)梅市門何在(張籍送李評事詩未/習風塵事初為吴越)
(遊露沾草湖晚日照海山秋云云蘭/亭水尚流西陵待潮處知汝不勝愁)海天東下越王州
(張伯玉詩云碧城繚繞環山丘春晴紫翠堆綺屋日暮/煙雨蔵朱楼禹祠花底巖穴峻賀老門前銀漢秋何當)
(獨把釣竿手笑/撒一艘東去遊)越絶溪山第一州(陳希元/詩云云)越山長青水
長白(王介甫詩云云越/人長家山水國)蓬萊清淺水仙家(唐人詩緑楊/隂轉畵橋斜)
(舟有笙歌岸有花盡/日㑹稽山色裏云云)郡樓對望千山月(白居易聞元㣲/之除浙東觀察)
(喜得相隣稽山鏡水歡遊地犀帶金章榮貴身官職比/君雖較小封疆與我且為隣云云江界平分兩岸春杭)
(越風光詩酒主相/看更合與何人)路隔西陵三兩水(秦少游詩林聲摵/摵動秋風共躡丹)
(梯上卧龍云云門臨南鎮一千峯湖吞碧落詩争𤼵塔/湧青冥畵幾重非是登髙能賦客可怜猿鶴自相容)
外邑山深水急無艇子(王介甫復至曺娥堰寄剡縣于/元珍詩溪水渾渾來自北千山)
(抱水清相射云云欲從故人安可得故人昔日此水上/罇酒扁舟慰行役津亭把酒坐一笑我喜滿懐君動色)
(今年却坐相逢䖏惆悵難求别時迹/可憐溪水自南流安得溪船問消息)靈胥引水清穿市
(王介甫送蕭山錢著作才髙諸人故無嫌兄弟同時舉/孝亷東觀外除方黒綬西州相見已蒼髯云云神禹分)
(山翠入簾好去絃歌聊/自慰郡人誰敢慢陶潜)南巖氣爽横郛郭(趙嘏𤼵剡中/正懐何謝俯)
(長流更覽餘封識嵊州樹色老依官舍晚溪聲凉傍客/衣秋云云天姥雲晴拂寺樓日暮不堪還上馬蓼花風)
(起路/悠悠)
四六(眷今於越/視漢左馮)　(雄稱東輔/宻爾行都)　(䟽渥中宸/保釐東土)　(西掖出綸/東郊作鎮)
(矧東越之奥區/有㑹稽之巨鎮)　(矧越上之名城/號浙東之都㑹)　(今為闗輔之䧺/更恃寝園之重)
(復勾踐之故棲/想神禹之遺迹)　(連七州之封域/摠一道之兵師)　(惟稽山之巨屏/實行殿之陪都)
(風肅寝園朝百靈於禹㑹/露零原廟祀列聖於漢陵)　(野服黄冠羨季真於剡曲/青鞋布韈相子美於雲間)
(在周則猶鎬京之視雒邑/於漢則譬咸陽之有左馮)　(卧聼鼓角之聲疑從天下/行視山川之色覺在鏡中)
(嘗聞海岱報五月之政成/豈俟㑹稽奉三年之訃最)　(蓬萊閣已似為瀛洲之符/錢塘江豈能作弱水之隔)
(千巖競秀已儲維石之瞻/一葦可杭歸作濟川之用)　(由禹得名至勾踐遂為强國/自秦置郡逮紹興始號陪都)
(暮春天霽摩挲修楔之題/半夜月明縦臾泛舟之興)　(秦帝大書於丕績斷石空存/曺娥嘗刻於豐碑色絲未冺)
(登㑹稽探禹穴足騁壯懐/從山隂訪戴溪聊乘佳興)　(家住樓臺元稹大誇於州宅/身輕軒冕季真願賜於鑑湖)
(望芒碭之雲先兆已知於赤帝/占南陽之氣中興果應於真人)
(會稽東粤之奥區覽萬壑千巖之秀/嶽牧西周之重任擅五侯九伯之征)
　
　
　
　
　
　
　
　
　
　
　
　
　
　方輿勝覽卷六
欽定四庫全書
　方輿勝覽卷七　　　　　　宋　祝穆　撰
　　　慶元府　　(鄞縣/慈溪)　(奉化/象山)　(定海/昌國)
　建置㳂革(禹貢揚州之域粤地星紀之次牽牛婺女/之分野春秋時吴封越王勾踐東至于鄞)
　(即今鄞縣也勾踐滅吴欲徒吴王甬東即此郡之境/秦以其地置鄞縣屬會稽郡漢順帝時以勾章鄞鄮)
　(三縣𨽻㑹稽郡隋併餘繼鄞鄮三縣入勾章縣隷吴/州後改越州仍𨽻焉今之州乃隋勾章一縣之地唐)
　(置鄞州尋廢鄞縣元宗時以越州之鄞縣置明州以/境内有四明山遂名唐末為錢氏所據皇朝改為奉)
　(國軍節度中興兼沿海制置使紹/熈五年陞慶元府領縣六治鄞縣)
事要郡名四明(見㳂/革注)甬東(左傳越滅吴使吴王居于丨/丨注云丨丨越地會稽勾章)
(縣東海中洲也/勾章鄞縣也)風俗尚禮淳厖(隋志君子丨/丨庸庻丨丨)人才比他
郡為冠(李璜撰府學記云四明/山川之勝所以云云)民訟繁夥(晝簾堂記鄞/云云十倍山)
(隂/)富於稲蟹(李璜云鄞縣丨丨丨/丨之利地大物萃)鱻□錯出(錢彥逺衙/司都目序)
(田瘠且隘云云居人啙窳偷時無蓄積之/實衙將員雖百有二十貲産視它郡為瘁)夷商越賈(李/璜)
(學記風颿海舶云云/利源懋化紛至㳫來)民剽多盜(張津告詞四明並海云/云廢其比伍通為囊橐)
(出沒海浪/多所脱遺)形勝東濵海洋(錢彦逺序明州漢之鄮/縣其地云云羣山聨屬)太湖
漫其西南(楊濛引水記四/明澤國也云云)大江帶其東北(同/上)羣山拱其
外(潘良夢三江亭記大江横其前云云島嶼出沒雲/煙有無浪舶風㠶來自天際州之井屋盡在目中)枕
山臂江(李璜學記四明據㑹稽之東/云云重阜峻嶺連亘數千里)蛟門虎蹲(圖經云/明之為)
(州乃海道輻凑之地故南則閩廣東矮人國北控髙麗/商舶往來物貨豐衍東出定海有丨丨丨丨天設之險)
(此亦東南之/要㑹者也)負溟渤控扶桑(九經堂記文云云/倚巨鎮吞長江)肅清海
道(朝野雜記㳂海制/置云云節制水軍)控制海道(趙伯珪告詞四明重鎮/二浙名邦内以藩屏王)
(畿外以丨/丨丨丨)山川四明山(在州西八十里○陸龜蒙云山/有峯最髙四穴在峯上毎天色)
(晴霽望之如户牖相依○福地記云三十六洞天第九/曰丨丨丨山二百八十峯洞周廽一百八十里名丹山)
(赤水之天上有四門通日/月星辰之光故曰四明山)鄮山(在鄞縣東四蕃志以海/人持貨鄮易於此故名)
象山(在州東一百六十里山如象形故名東南北皆至/海惟西南有陸路接台州寕海縣界○山出紅木)
(犀嘗移植禁中髙宗雅愛畵為扇面詩云日宫移向月/宫栽染得嬌紅入面來多謝秋風揚雨露丹心一一為)
(君/開)天童山(在鄞縣東六十里有寺○王介甫詩溪水清/漣樹老蒼行穿溪樹踏春陽溪深樹宻無人)
(處唯有幽/花渡水香)雪竇山(在奉化縣西資聖禅寺南有隐潭東/有石蒼潭前有舍珠林千丈巖瀑布)
(頗為一/郡勝槩)育王山(在鄞縣東三十里○陸務觀詩人/間八萬四千塔便合推為第一仙)蓬萊
山(在昌國縣四面大洋/徐福求仙嘗至此)鄞江(亦曰/鄞水)廣徳湖(在鄞縣西二/十里南豐記)
(東七鄉之田錢湖溉之其西七鄉之田水之注者則此/湖也舟之通越者皆由此湖而湖之産有鳬雁魚鱉茭)
(蒲葭菼葵蓴蓮芡之饒其舊名曰鶯脰湖而今名大厯/八年令儲仙丹之所更御史李後素刺史李敬芳皆賦)
(詩今刻/石湖上)錢湖(在鄞縣東三十/里周八百里)亭榭鮚亭(漢地理志鄞縣/有鮚踦亭顔注)
(云鮚音結蚌也踦岸曲/也其中多鮚故以名亭)西亭(王介甫鄞縣丨丨詩收功/無路去無田竊食窮城度)
(兩年更作世間兒女/態亂栽花竹養風煙)衆樂亭(在西湖中錢公倚所建○/司馬君實詩横橋通廢島)
(華宇出荒榛風月逢知已湖山得主人使君如獨樂衆/庶必深顰何以知家給笙歌滿水濵○王介甫詩使君)
(幙府開東部名髙海曲人知慕艤舡談笑政即成洗滌/山川作佳趣平泉浩蕩銀河注想見明星㺯機杼載沙)
(築成天上路投虹為橋取孤嶼掃除荆棘水中央碧瓦/朱甍隨指顧春風滿城金版舫來看置酒新亭上百女)
(吹笙綵鳳悲一夫伐鼓靈鼉壯安期羨門相與遊方丈/蓬萊不可求酒酣忽跨鯨魚去陳迹空從此地留○錢)
(公輔詩云誰把江湖付此翁江湖更在廣/城中他年若數東南勝湏作蓬萊第一宫)名宦房琯(為/慈)
(溪/令)皇朝王安石(知鄞/縣)曾㑹(天聖中為守丞相公亮在侍/下一日逰延慶寺而主僧知)
(禮夢伽藍告之曰翼日/相公來已而曽公至)曽鞏(為郡/守)栁耆卿(監定海曉峯/鹽場有題詠)
范成大(為/守)人物賀知章(李白詩四明有狂客風流賀季/真然知章越人鄞本越之屬邑)
皇朝史浩(相裕陵/封越王)史彌逺(嗣居相位二十/七年封衞王)題詠魚多騐
海豐(舒信道詩近澤/知田美云云)鮚踦千蚌熟(前人在奉/化縣作)市港兩潮
通(前人郡樓孤/嶺對云云)湖靈夜放光(前人海近春蒸濕/云云謂廣德湖)海日旗
邊出(黄㴞贈明州霍員外恵化如施雨隣州亦可依正/衙無吏近髙㑹覺人稀云云沙禽角外歸四明多)
(隐客閑約/到巖扉)四明山水東南表(舒信道詩云云海鼇背上/三山島麗譙髙逼斗牛寒)
(一曲梅花/萬家曉)南去司刑庇越民(范希文送丁司理赴明州/仙家枝葉令威孫云云金)
(闕道書㣲旨在獄多隂德是真人/道書謂升真者皆湏曽為獄官)大業才臣有此州(王/介)
(甫贈太守王大卿云/云昆孫今駕鹿轓游)尚記西亭一艤舡(王介甫觀明州/圖明州城郭畵)
(中傳云云投老心情非/復昔當時山水故依然)
四六(䟽恩一扎/作鎮四明)　(厥今四明/視漢三輔)　(地重輔藩/權尊制閫)　(雖居海表/實近日邊)
(矧此鄮山之西/實居淛水之左)　(惟四明之窮裔/處百粤之東偏)　(維甬東之名郡/為浙左之奥區)
(相鄉之地/制閫之兵)　　　(有舟車商賈之饒/兼營壘甲兵之衆)　(但令瀚海之澄波/是即京師之䝉福)
(近長安之日赫赫曦曦/望蓬萊之雲紛紛郁郁)　(孫綽賦天台並目靈仙之宅/知章居永興或誤狂客之名)
(地重海邦實鎮臨于蛣岸/天開制閫仍彈壓于鯨波)　(分虎是邦宜有南豐之遺矩/飛鳬支邑亦為荆國之舊逰)
(天設海門之險既重提防/雲屯水戰之師盡歸節制)　(西風便面厭隨京洛之塵/東海邊頭坐挹蓬萊之氣)
(山號四明無隐幽之不及/亭名衆樂欲愁嘆之俱消)　(威孚惠洽肅清東海之波/政通人和牽引西湖之樂)
(世底休明時乃生于多士/氣鍾清淑運實在于四明)　(持橐秉鈞既相輝于同里/本兵興政又並出于明時)
(列戍相望盡縂戈舡之説/百蠻畢至有來卉服之遥)　(琛賮入貢䕶使客之行疆/舳艫相䘖來夷商之互市)
　　　衢州　　(西安/常山)　(江山/開化)　(龍遊/)
　建置㳂革(禹貢揚州之域星紀之次牽牛湏女之分/春秋為越姑蔑之地秦屬㑹稽為太末縣)
　(漢因之東漢分太末立新安縣晉改曰信安唐平李/子通析婺州之西境于信安縣置衢州國朝因之今)
　(領縣五/治西安)
事要郡名三衢(元和志以州有丨丨山故名/吴㑹湏知以路通三越故名)太末(見㳂/革注)
信安(同/上)柯山(見後爛/丨丨注)風俗俗悍以果(程俱保安院記郡/接江閩風氣相薄)
(其山邃以亷其/水清以駛云云)君子尚氣敏於事(同/上)多亢言而厲行(毛/幵)
(超覽堂記其/君子云云)形勝東望九峯(同/上)西瞻靈石(同上南/臨樵谷)姑蔑
之墟(韓愈徐偃/王廟碑銘)四達之衢(趙令矜新政橋記/云云接武江湖)川陸之㑹
(毛幵竚舟亭記衢為云云南走/閩西適楚距浙江五百里而近)當東南孔道(毛幵和風/驛記衢為)
(州云云閩越之交/舟車往來之都㑹)大溪貫其中(北山集溪橋記衢之為/郡郊邑疆里錯䖏衆山)
(間云云東㑹浙江入于海其溪/實出巖谷畎澗至郡城始大)山川三衢山(在常州圖/經昔有洪)
(水瀑出𣲖兹山為三道因名○錢安道云自浙江而東/環郡皆山唯信安得山水之勝而丨丨丨又信安之絶)
(境/)爛柯山(一名石室又名石橋山在西安乃青霞第八/洞天晉樵者王質入此山忽見橋下二童子)
(對奕以所持斧置坐而觀童子指示之曰/汝斧柯爛矣質歸見鄉閭已及百嵗云)江郎山(在江/山○)
(周雲叟詩巨靈一夜擘山開三石推從天外來仙/客斫開修月路化工築作挽河臺○詳見寺廟)烏巨
山(在西安東三十五里竹木/薈蔚乃信安精藍第一山)靈山(在西安縣南七十/里有徐偃王廟)景
星山(在江山縣南五里縣治面之本名突星蔣之/竒詩突星如落星後塔其上邑人始多登第)龜峯
(其形如龜昂首伸足○毛樵記守居跨丨丨之上/環境諸山宜若可以周覽而坐致孟郊羅隐有詩)九仙
巖(在西安東十五里琢削百/仭下有寺趙閲道有詩)仙霞嶺(在江山縣黄巢傳/云巢破饒信衢等)
(州刋山開/道即此)芹嶺(在開化縣○黄冕仲未第時有詩云/任爾巍峩千萬丈也湏還我上頭行)煙
蘿洞(在江山縣南五里/舊傳丨丨子隐焉)縠溪(出西安合江山常山之水/顧野王輿地志丨丨之水)
(交錯如/羅紋)浮石潭(在西安東北五里溪中有/石髙丈餘水泛亦不沒)亭臺風亭(在/城)
(西南洪/邁記)濯纓亭(趙閲道詩釣臺逸老心非傲浮石仙人/迹尚存對岸煙林雙佛寺隔灘風笛一)
(漁/村)縠波亭(吕㣲仲詩地軸抽/不盡風梭織又成)證夢亭(晏類要在州治之/前唐豆盧者夣一)
(老人謂之曰二十年後為此郡/守可于此建亭後果如所言)寺院仙居院(在江山東/南有水簾)
(○王介甫作僧德殊家水簾詩云淙淙萬音落石顛皎/皎一𣲖當簷前清風髙吹鸞鶴唳白日下照蛟龍涎浮)
(雲裝額自能捲缺月作鈎相與懸朱/門試問幽人價翡翠蛟綃不直錢)永年寺(在常山縣/北三十里)
(又名黄岡寺丞相趙鼎侍郎魏矼侍/讀范冲避地南來寓居寺中有酬唱)烏石院(在龍逰縣/北張魏公)
(浚觧相位西歸留題云清河張德逺聴顔師古鼓琴而/去○岳公飛題云紹興三年假宿幽巖覽山川之勝志)
(期為國削平大難恢復輿圖迎二/聖沙漠之還輔聖主無疆之運)石壁寺(在龍游○杜/荀鶴詩石壁)
(早聞僧説好今來偏與我相宜有山有水堪吟䖏無雨/無風見景時漁父晚舡分浦釣牧童寒笛倚牛吹畵人)
(畵得從他畵畵/得應輸八句詩)祠墓徐偃王廟(在西安縣南七十里靈/山下○韓愈撰廟碑云)
(徐與秦俱出伯翳為嬴姓秦䖏西偏專為用武勝卒僨/其國徐䖏得地中文德為治至偃王誕當國益除去刑)
(君國子民一出于仁義時周穆王無道得八龍騎之西/遊同王母宴于瑶池之上歌謳忘歸諸侯争辯者無所)
(質正賔于徐之庭者三十六國穆王恐命造父御長驅/而歸與楚連謀伐徐徐不忍鬪其民北走彭城百姓從)
(而歸之偃王死民號其山為徐山鑿石為室以祠偃王/衢州故㑹稽太末也民多姓徐氏支縣龍邱有偃王廟)
(或曰偃王之逃戰不之彭城之越城之隅棄玉几研于/㑹稽之水或曰徐子章禹之宗族子弟即其居立先王)
(廟/)江郎廟(在江山南五十里文思博要云有江姓三昆/弟登其顛化為三石峯因名焉湛滿者亦居)
(山下其子仕路遭永嘉之亂不得歸滿使祝宗言于三/石之靈能致其子靡愛斯牲旬日中湛子出洛水邊見)
(三少年使閉眼入車欄中但聞去如疾風/俄頃間從空堕良久乃覺是家中後園也)郭璞墓(在㦸/門内)
(相傳謂璞曰五百年太守為吾守墓紹聖二年太守孫/賁知非丨丨丨𤼵之得二石其一題云乾符五年五月)
(安於此見毛/滂雙石堂記)名宦第五𤦺(為湏江丞即/今之江山縣)皇朝陳康伯(為/通)
(判/)李光(知開/化縣)人物趙抃(嘗帥蜀以一琴一鶴自隨諡清/獻嘗作髙齋有詩云軒外長溪)
(溪外山捲簾空曠水雲間髙齋/有問如何樂清夜安眠白晝閑)趙鼎(寓居/常山)劉章(衢州人/乙丑廷)
(試第/一)周頴(朱元晦江山縣學景行堂記云正介先生周/君頴之行信于鄉而聞于朝其立言埀訓褒)
(善貶惡足以/為後世法)毛注(同上諫議丨丨排擊巨姦/奪其政柄不幸廢黜以死)毛㮚(同上/罵賊)
(不屈以明/守官之義)徐揆(同上捐軀虜營/以紓君父之急)徐存(同上逸平先生丨/丨受業于程氏之)
(門人學與行髙講道于家弟子自逺至者常以百數今/未逺也吾意大山長谷之中隘巷窮簷之下必有獨得)
(其傳而深蔵不市者為我訪而/問焉則知所以為教之方矣)題詠千山紅樹萬山雲
(方干衢州别李秀才詩云云把酒相看日/又曛一曲離歌兩行淚不知何處再逢君)風髙綠野苖
千頃(羅隐寄三衢孫員外詩/云云露冷平楼酒滿巵)削玉髙峯環地起(徐嚞超/覽堂詩)
(峥嶸棟宇壓城頭四面清竒入/寸眸云云潑藍逺水拍天浮)野林參天隂翳長(王介/甫衢)
(州道寄平甫弟詩淺/溪受日光炯碎云云)浮石潭邊停五馬(白居易嵗暮在/衢州張使君書)
(并詩因以長句報之兩州彼此意何如官職蹉跎嵗欲/除云云望濤樓上得雙魚萬言舊丰才難敵五字新題)
(思有餘貧薄詩家無好/物反投桃李報瓊琚)
四六(出綍九宸/分符三輔)　(眷惟淛水/莫重衢城)　(姑蔑古郡/淛江上游)　(析壌三衢/去天一握)
(維今四達之衢/即古三輔之地)　(眷太末之提封/實淛河之要口)　(惟兹太末之里/實本東陽之墟)
(衢故太末也今實輔藩/君薄淮陽耶即歸禁闥)　(徒御從容宿㫪粮而已至/吏民企羡晝衣錦以何殊)
(望九重之闕輦轂匪遥/據四達之衢舟車相屬)　(舟車交凑雖名走集之衝/冠葢相望頻有將迎之役)
(昔偃王之遺民尚餘雅俗/今清獻之故國可挹髙風)　(圍棋别墅尋晉朝柯斧之仙/觀瀑名山和荆公水簾之句)
(州當孔道固餙厨傳以邀名/地近神京毎歌袴襦而得召)　(避地黄岡曽有名賢之陳迹/監州縠水亦為公相之舊遊)
　　　婺州　(金華/永康)　(東陽/武義)　(義烏/浦江)　(蘭溪/)
　建置㳂革(禹貢揚州之域粤地星紀之次牽牛婺女/之分野春秋時為越西界後六世王無疆)
　(為楚威王所併秦滅楚屬㑹稽郡即漢之㑹稽烏傷/縣吴分㑹稽置東陽郡在金華山之陽縠水之東因)
　(名東陽縣梁置金華隋廢郡置吴州尋又分吴州置/婺州唐或為金華郡或為婺州石晉時陞為武勝軍)
　(皇朝仍為婺州改武勝軍為/保寕軍節度領縣七治金華)
事要郡名金華(玉臺新咏序云金星與/婺女争華故曰丨丨)東陽(見㳂/革注)婺女
(同/上)寳婺(圖/經)風俗俗勤耕織(見東/陽志)名士輩出(同/上)士知所學
(東萊/祠記)形勝江南劇郡(唐馮伉八詠後序云/云無出宣城東陽)三洞雙溪之
勝(東陽志云云/降靈於人)東陽為山水佳地(權載之送道/士歸婺州序)山川金
華山(在縣北二十里亦曰金盆山一名長山有赤松觀/○神仙傳黄初平蘭陵人年十五家使牧羊遇道)
(士愛其良謹將至金華山石室中四十餘年兄初起尋/之遇道士引山中相見兄問羊安在但見白石初平叱)
(之石皆起成羊數萬首初起遂棄/妻孥食松柏茯苓五萬日後神仙)金華洞(在縣北三十/里第三十六)
(金華洞元之天其洞有三巍然在山去天尺五者曰朝/真洞自朝真而下百餘歩至冰壺洞洞在山之腰視之)
(若井其深百尺泉聲如擊鼓攀崖而下石皆離别水奔/注其中傾沫成簾長三十尺雙石嶄然壁立曰石笋自)
(冰壺而下行五十歩有石若白龍之陞/降者曰雙龍洞可容胡床百數居之)紫微巖(在金華/縣北二)
(十五里有石室梁孝標/棄官舍其下撰類苑)鮑令巖(在縣南五里涵碧亭之/上元豐間知縣鮑拯率)
(僚屬來修禊事縱觀古迹令磨/其崖唐最書鮑令巖三字鐫之)石樓巖(在義烏縣兩巖/層級髙下類重)
(楼複屋葢勝/絶之地也)東陽江(永康丨丨合流為一又名雙溪一/源出東陽一大盆山一源出縉雲)
繡川(在義/烏縣)蘭溪(在縣南七里一名瀫水出于衢㑹于婺/二水類羅紋岸多蘭茝故名○禓廷秀)
(曉泊丨丨詩金華山髙九天半夜雪裝成珠玉案丨丨/水清千頃强朔風動作琉璃缸日光雪光兩相射病眼)
(看來忘南北恨身不如波上鷗脚指為楫身為波恨人/不如沙上雁蘆花作家梅作伴折綿氷酒未是寒曉寒)
(真欲氷我肝急閉蒻蓬擁/爐去竹葉梨花十分注)堂亭仁風堂(在州宅取袁宏/奉揚丨丨之義)
涵碧亭(在東陽縣北五里峴山之下唐寳厯間/東陽令于興宗建劉禹錫有詩故名)水樂亭
(在東陽縣西南八里兩山對峙有飛泉數丈界山而落/泠然有聲宰王槩作亭澗上取元次山水樂之説蘇子)
(瞻寄題詩云但向空山石壁下愛此有聲無調/之清流流泉無弦石無竅强名水樂人人笑)東峯亭
(在蘭溪縣馮宿亭記云/松門葢空石道如帶)最髙亭(葉相園○陸務觀詩髙/亭新築冠鰲峯眼力超)
(然信不窮膚寸油雲澤天下大千沙界納胷中春遊到/䖏羣花擁夜飲歡時百榼空劉向老來忘世味只思詩)
(酒伴/裴公)極目亭(韓无咎丨丨丨詩集序婺之牙城東南隅/有亭纔數椽郡守周彦廣嘗取米元章所)
(書丨丨丨三大字榜之然元章舊題乃上蔡也既䧟沒/不可見猶得見于吾州豈特其名之適實而字畫之妙)
(亦因是顯矣然棟宇狹甚不足以陳觴豆列絲竹客至/倚徙而愛之主人僅為茗飲或奉一杯相夀而已耳予)
(再為婺之明年值嵗豐少事乃闢而新焉其規制不能/侈大頗與其地為稱于是來登者酒酣歡甚往往賦詩)
(或歌詞自見則皆巨公長者及鄉評之彦與經從賢士/大夫也葢婺城臨觀之許凡三中為雙溪樓西為八詠)
(樓東則此亭皆盡見羣山之秀兩川貫其下平林曠野/景物萬態而雙溪直譙門渉通衢百舉武八詠在郡庠)
(之偏距州治尤逺且湏女之祠寓焉二樓不可頻至惟/丨丨丨在後圃之隙不必命駕煩民得與賔客共之予)
(以山林麋鹿之姿遇退食之餘好風佳月必携幼穉支/笻躡屨徜徉于此葢溪光山色竒花美卉無日而非我)
(有也吾恐異時太守之賢不得而廢則嘯歌觴詠有以/慰吾之暇者可不傳乎雖蘭亭逸少之風莫及而峴山)
(叔子之嘆未忘因類而鋟/諸木俾好事者其考之)樓觀八詠樓(在子城西即沈/隐侯元暢樓至)
(道間郡守馮伉更今名○沈約八詠詩登䑓望秋月㑹/圃臨春風秋至愍衰草寒來悲落桐夕行聞夜鶴晨征)
(聴曉鴻解佩去朝市被褐守山東○嚴維詩明月雙溪/水清風丨丨丨少年為客處今日送君行○李易安詩)
(千古風流丨丨丨江水留與後人愁水通南國三千里/氣壓江城十四州○崔灝詩梁日東陽守為樓望越中)
(綠忩明月在青史古人空江静聞山狖/川長數塞鴻登臨白雲晚留恨此遺風)雙溪樓(在郡城/上米元)
(章/書)橋梁山橋(在州北二巖對立溪/流亂石間故名丨丨)寺觀智者寺(在州西/北五十)
(里丨丨禅師道塲後倚/石巖乃金華第一刹也)寶婺觀(在子城門西與州學連/接樓宇髙聳古桐森然)
(諺云桐齊簷出狀元紹興癸丑桐與簷齊而陳亮以廷/試魁多士繼則桐為風折後再生一枝柯葉寖茂至嘉)
(定庚辰桐與簷齊劉渭/繼為大魁應前䜟云)祠廟東萊祠(先生作麗澤書院/為講學之地今為)
(祠堂仍/勅賜額)名宦袁宏(出為東陽太守謝安以扇贈之/荅曰敬當奉揚仁風慰彼黎庶)沈約
(字休文/為太守)于興宗(補東/陽令)皇朝錢藻(為/守)蘇頌(為守遷/州學)人物顔
烏(異苑云東陽丨丨以淳孝稱父死負土成墳羣烏啣/土助焉而烏口皆傷漢烏傷縣以此名今義烏是也)
舒元輿(東陽人作/牡丹賦)皇朝葉衡(金華人/拜相)王淮(金華人/拜相)吕祖
謙(字伯恭號東萊先生申公夷簡之後特賜諡成公○/朱元晦嘗題其畵像賛云以一身而偹四氣之和以)
(一心而㴠千古之秘推其有足以尊主而庇民出其餘/足以立教而埀世然而狀貌不逾乎中人衣冠不詭干)
(流俗迎之而不見其來隨之而莫睹其躅矧乎丹青孰/形心曲惟觀之者有以得其天焉則庻幾遺編之可續)
題詠江天婺女分(唐包何别婺州鄧使君云云風月/隐侯詩别恨雙溪急留歡五馬遲)斗
牛之故墟(王介甫詩况乃/漢烏傷云云)落帆金華岸(李白送魏萬詩/徑入梅花橋雙)
(溪納歸潮云云/赤松若可招)老手便劇郡(蘇子瞻送錢藻守婺州云/云髙懐厭承明聊䊸東陽)
(綬一濯滄浪纓東陽佳山水未到意已清過家父老喜/出郭壺漿迎子行得所願愴悢居者情吾君方急賢日)
(旰坐邇英黄金招樂毅白璧賜虞卿子不少自貶諫議/空峥嶸古稱為郡樂漸恐煩敲搒臨分不敢盡醉語醒)
(還/驚)東陽本是佳山水(劉禹錫寄東陽令于興宗詩云云/何况曽經沈隐侯化得邦人解吟)
(咏如今縣令亦風流新開潭洞疑仙府逺冩丹/青到雍州落在尋常畫師手猶能三㐲凜生秋)縣舍江
雲裏(韓翊送金華王明府詩云云心閒景又偏家資陶/令酒月俸沈郎錢黄蘖香山酒青楓暮雨天時聞)
(引車騎竹/外尚銅泉)
四六(䟽㤙丹綍/作鎮金華)　(䟽綍日畿/分符星婺)　(暫辭北闕/出守東陽)　(眷此輔藩/介于行闕)
(矧婺州之奥區/實浙江之巨鎮)　(輟奉琳霄之館/屈臨寳婺之區)　(進直奎文之閣/出臨婺女之區)
(沈休文之八詠風月長清/劉孟徳之一詩山水増重)　(雙溪勝境守臣乃得于名流/七縣奥區化國正逢于樂嵗)
(秘殿説書幸得金華之彦/名邦出相益増寶婺之輝)　(揚袁侯之扇仁風既幸于及民/趣曺公之装召節即聞于載道)
(金華洞天訪初平之遺迹/紫微石室懐孝標之故居)　(聽履上星辰方覺文昌之炳煥/兵衞森畵㦸遽從婺女以蕃宣)
(元豐茂宰紀修禊于磨崖/淳熙大儒實㑹文于麗澤)　(老手便劇郡抗章自詭于民庸/岳牧用詞臣奏命來宣于王澤)
(洋洋大對相輝魁宿之光躔/赫赫元勲更續相鄉之衣鉢)
(一州七邑之繁上直斗星之次/三洞雙溪之勝素鍾人物之英)
　
　
　
　
　
　
　
　
　
　
　
　
　
　
　
　方輿勝覽卷七
欽定四庫全書
　方輿勝覽卷八　　　　　　　宋　祝穆　撰
　　　台州(臨海/寕海)　　(黄巖/仙居)　　(天台/)
　建置㳂革(禹貢揚州之域南斗湏女之分春秋時屬/越秦屬閩中郡漢屬東甌國後立為冶縣)
　(東漢末吴分冶縣為東南二部都尉東部臨海南部/建安後以會稽東部為臨海郡梁改為赤城郡隋屬)
　(永嘉郡唐改為台州國朝/因之今領縣五治臨海)
事要郡名天台(真誥丨丨山上應台星/故曰丨丨州以此名)霞城(孔靈符㑹/稽記赤城)
(山色皆赤狀似/晨霞亦謂丨丨)臨海(見㳂/革注)風俗閭閻興禮遜(陳述古鄭/閻中仙居)
(詩云云囹/圄長榛蕪)有海陸之饒(圖經云川澤/沃衍云云)形勝託靈越以正
基(神邕山圖采浮屠氏説以為閻浮震旦/國極東處又號靈越故孫綽賦云云)臨海越谷(杜/牧)
(台州/制)三方岸江湖(吕伯恭作修城記臨海郡南東西云/云秋水時至北限大江蹙不得騁怒)
(齧堤足生聚凛凜恃城以為命距海百餘里逋亡剽俠/之所遭惡嵗輒睢盱洲溆睥睨郛郭徼警者不敢弛柝)
(故閉修之政在是郡為首務葢所以逺菑/害銷姦萌非徒區畫封表偹侯邦之制也)距海百餘里
(見/上)春遊天台(續志云云風日和暢秋遊雁蕩/巖壑呈露各因其時之所宜也)山川大固
山(紹興間道士費徳泓卓菴斸地得晉斷碑有龍顧山/字亦曰龍顧即郡之主山在州西北三十歩髙八十)
(丈周回五里按舊經晉隆安末孫㤙為冦刺史辛/景於此掘塹守之㤙不能犯遂以丨丨小固名丨)巾子
山(在州東南一里一百歩連小固山横峙江之下流在/城中雨峯如恰幘其頂雙塔差肩有明慶塔院塔之)
(南有翠㣲閣北有廣軒下瞰闉闍南眺郊藪㕓市山川/之盛一目俱盡故其勝槩名天下登臨者必之焉有曲)
(肱齋齋側有蹙雲軒又其顛有息庵今廢○任翻詩絶/頂新秋生夜凉鶴飛松露滴衣裳前峯月照半江水僧)
(在翠㣲/開竹房)天台山(在天台縣西一百一十里臨海記丨丨/丨超然秀出山有八重視之如一髙一)
(萬八千丈周㢠廻八百里又有飛泉埀流千仭似市○洞/天福地記丨丨丨名上清玉平之天即桐柏真人所理)
(亦名桐柏山○孫綽字興公為永嘉太守意將解印以/向幽寂聞丨丨丨神秀可以長往因使圖其狀遥為之)
(賦賦成示友人范榮期榮期曰此賦擲地必作金聲遊/天台賦云丨丨丨者葢山嶽之神秀也渉海則有方丈)
(蓬莱登陸則有四明天台皆𤣥聖之所遊化靈仙之所/窟宅夫其峻極之狀嘉祥之羙窮山海之瓌富盡人神)
(之壯麗矣所以不列於五嶽闕載於常典者豈不以所/立冥奥其路幽逈或倒景於重溟或匿峯於千嶺始從)
(魑魅之塗卒踐無人之境舉世罕能登陟王者莫由禋/祀故事絶於常篇名標於竒紀然圖像之興豈虚也哉)
(非夫遺世翫道絶粒茹芝者烏能輕舉而宅之非夫逺/寄冥捜篤信通神者何肯遥想而存之余所以馳神運)
(思晝詠宵興俛仰之間若已再升者也方解纓絡永託/兹嶺不任吟想之至聊奮藻以散懐太虚遼豁而無閡)
(運自然之妙有融而為川瀆結而為山阜嗟台嶽之所/竒挺實神明之所扶持䕃牛宿以曜峯託靈越以正基)
(結根彌於華岱直指髙於九嶷應配天於唐典齊峻極/于周詩邈彼絶域幽邃窈窕近智者以守見而不之之)
(者以路絶而莫曉哂夏蟲之疑氷整輕翮而思矯理無/隐而不彰啟二竒以示兆赤城霞起以建標瀑布飛流)
(以界道覩靈騐而遂徂忽乎吾之將行仍羽人于丹丘/尋不死之福庭茍台嶺之可攀亦何羡乎層城釋域中)
(之常戀暢超然之髙情被毛褐之森森振金策之鈴鈴/披荒榛之蒙籠陟峭崿之峥嶸濟楢溪而直進落五界)
(而迅征跨穹窿之懸磴臨萬丈之絶冥踐莓苔之滑石/摶壁立之翠屏攬樛木之長蘿援葛藟之飛莖雖一冒)
(於埀堂乃永存乎長生必契誠於幽昧履重險而逾平/既克隮於九折路威夷而修通恣心目之寥朗任緩歩)
(之從容藉萋萋之纎草䕃落落之長松覿翔鸞之裔裔/聽鳴鳳之嗈嗈過靈溪而一濯疏煩想於心胷蕩遺塵)
(於旋流𤼵五盖之遊䝉追羲皇之絶軌躡二老之𤣥蹤/陟降信宿迄于仙都雙闕雲竦以夾路瓊臺中天而懸)
(居朱閣玲瓏於林間玉堂隂映於髙隅彤雲斐亹以翼/檽皦日炯晃於綺疏八桂森挺以凌霜五芝含秀而晨)
(敷惠風佇芳於陽林醴泉湧溜于隂渠建木减景於千/尋琪樹璀璨而埀珠王喬控鶴以冲天應真飛錫以躡)
(虛騁神變之揮霍忽出有而入無扵是遊覽既周體静/心閑害馬已去世事都捐投刄皆虚目牛無全凝思幽)
(巖朗詠長川爾乃羲和停午遊氣髙搴法鼓琅以振響/衆香馥以揚煙肆覲天宗爰集通仙挹以𤣥玉之膏潄)
(以華池之泉散以象外之説暢以無生之篇悟遣有之/不盡覺渉無之有間冺色空以合迹忽即有而得𤣥釋)
(二名之同出消一無於三幡恣語樂以終日等寂黙于/不言渾萬象以冥觀兀同體於自然○韓愈送恵師詩)
(惠師浮圖者乃是不羇人𤼵迹入四明梯空上秋旻遂/登天台望萬壑皆璘珣夜宿㝡髙頂舉頭看星辰光芒)
(相照燭南北争羅陳兹地絶翔走自然嚴且神㣲風吹/木石澎湃聞韶鈞夜半起下視波光銜月輪○杜荀鶴)
(詩一到天台寺髙低景旋生共僧巖上坐見客海邊行/野色人耕破山根浪打鳴忙時向閒處不覺有閒情○)
(方干詩路入仙溪氣象清埀鞭樹石罅中行霧昏不見/西陵岸風急先聞瀑布聲○李白天台曉望詩天台隣)
(四明華頂髙百越門標赤城霞樓棲滄海月慿髙逺登/覽直下見溟渤雲埀大鵬翻波動巨鼇沒風潮争洶湧)
(神怪何翕忽觀竒疎無倪好道心不歇攀條摘朱實服/藥鍊金骨安得生羽毛千秋卧蓬闕○蔡天啓詩天台)
(四萬八千丈玉京五城十二樓欲/乘西風跨獨鶴直度南斗騎牽牛)赤城山(在天台縣北/六里一名燒)
(山其上石壁皆如霞色望之/如雉堞然故後人以此名山)天姥山(在天台縣之西北/有一峯崛起孤峭)
(秀拔與天台山相對○李白有夢遊丨丨吟云天姥連/天向天横勢拔五嶽掩赤城台山一萬八千丈對此欲)
(倒東/南傾)瀑布山(乃天台山之别岫有瀑布埀流/千丈聲若雷霆觀者為之震掉)寒石山(在/天)
(台縣西北七十里其山深邃當暑有雪亦名寒巖南有/泉如屋霤寺僧縻竹綆引之轉西二里亂泉釃流巖竇)
(間散若虬髯因號髯洞葢台山勝絶處也○郭三益詩/道人棲碧山雲居在空曲十年海潮音外物縁已熟時)
(携貝葉書歩入深林讀宵眠䕶禅虎晝引穿花鹿菴/中三昧語藥我貪嗔毒何當脱雙鳬藜杖追髙躅)劉
阮山(在縣西北二十里先是漢永平有劉晨阮肇入山/採藥失道食盡見桃食之覺身輕行數里至溪滸)
(持盃取水見一盃流出有胡麻糁溪邊有二女子笑曰/劉阮二郎捉向所失流杯來便迎歸作食有胡麻飯山)
(羊脯甚美後欲求去㑹集奏樂共送劉阮指示元路既/出無復相識至家子孫已七世矣○元稹題詩云芙蓉)
(脂肉綠雲鬟罨畵樓䑓青黛山千/樹桃花萬年藥不知何事憶人間)東横山(在天台縣東/十里○許渾)
(宿東横瀬詩孤舟路漸賖時見碧/桃花溪雨灘聲急巖風樹勢斜)韋羌山(在天台山西/四十里上有)
(石壁字如科斗○陳述古詩去年曾覽韋羌圖云有/仙人古篆書千尺石巖無路到不知蝌蚪是何書)福
應山(在仙居縣東二里隂陽家謂其邑居龍首得地之/勝邑人建浮圖其上自是取青紫不乏焉○上有)
(盡美亭張景修記仙居邑之美者也而一山盡焉丨丨/丨之美者也而一亭盡焉盡美於亭者非盡一山之謂)
(也盡一邑/之謂也)葢竹山(在臨海縣中有洞/名長耀寶光之天)金鼇山(在臨海縣/東南百二)
(十里有普濟院西有軒下臨長江前挹海門諸峯○雲/抄漫錄載建炎四年天子航海泊丨丨丨留十四日幸)
(永嘉復幸金鼇捷書/至航海由四明還)委羽山(在黄巖縣南五里世傳仙/人劉奉林於此控鶴輕舉)
(嘗墜羽故名真誥云天下第二洞號大有空明之天○雲/王龜齡詩龜山㰩翠日開屏羽客逍遥此閉扄早起留)
(閒放鶴夜來伴月静看經巖前方石有多好竈裏/丹砂且是靈應有赤城鸞鳳過一聲長嘯入青冥)雙巖
(在縣南十五里峭峻並峙為/江南諸山之冠州治對焉)白巖(在臨海縣南二十四/里孤絶秀異上皆白)
(石/)華頂峯(在天台縣東北六十里葢天台第八重最髙/處髙一萬丈絶頂東望滄海俗號望海尖草)
(木薰郁殆非人世孫綽所謂/陟降信宿迄乎仙都是也)玉霄峯(在天台縣北三十/五里重崖疊嶂松)
(竹葱蒨且產香茅世號小桐柏焉○皮日休詩青冥向/上丨丨丨元始先生戴紫蓉曉按瓊文光洞壑夜壇香)
(氣惹杉松閑迎仙客來為鶴静噀靈符去/是龍子細捫心無俗骨欲隨師去肯相容)瓊臺雙闕(在/赤)
(城山兩峯萬/仭森倚相向)石橋(在縣北五十里即五百應真之境相/傳有方廣寺有石梁架兩崖間龍形)
(龜背廣不盈咫其上雙澗合流洩為瀑布梁既峭危且/多莓苔甚滑下臨絶澗過者心悸石罅有木𤓰華時有)
(蛇盤紏至實落供大七乃去號為䕶聖𤓰○趙湘詩白/石峯猶在横橋一徑㣲多年無客過落日有雲歸水净)
(苔生髪山寒樹着衣如/何方廣寺千古去人稀)丹丘(孫綽天台賦仍/羽人於丨丨)丹霞洞(在/天)
(台觀/東北)玉京洞(在縣北七里赤城山右葢第六洞天許邁/常居之因與王羲之書曰自天台至臨海)
(多有金堂玉室仙人芝草○余爽詩東臨滄海宴羣仙/誤入桃源小洞天一局棋殘消幾刻老龍鬚甲已蒼然)
括蒼洞(在天台縣東南三十里按塵外記丨/丨成德隐元之天葢第十丨天也)蒼嶺(在仙/居西)
(北五十里/髙五千丈)黃巖溪(孫應時詩云得雨溪聲壯無風雲/氣多山花依翠竹灘石亂寒莎)青
溪(在天台縣○謝靈/運詩旦發丨丨隂)尾閭(在仙居縣東海中與海門馬/筯相直惟髙山可望其水湍)
(急陥為大渦者十餘舟楫不敢近/舊傳為東海泄水處詳見夷堅志)東湖(在崇和門外為/春夏行樂之勝)
(境/)堂閣静鎮堂(在州治唐李嘉祐為守竇/常賛之有丨丨方州之句)三瑞堂(洪公/弼為)
(寕海主簿時建適以荷花桃實竹榦有連理之瑞已而/生子适○故适以貳車行縣題詩云久矣馳魂夣今登)
(丨丨丨故山有喬木近事話甘棠展驥慚充/位占熊憶問祥白雲留不住極目是吾鄉)巖老堂(在/仙)
(居縣㕔東令陳襄建/自注云嘗穿池引水)分繡閣(在添倅㕔洪/景伯為記)玉霄閣(在天/台寺)
(○陸務觀詩竹輿曽兩到天台綠樹隂中小/閣開榜作玉霄君㑹否要知小吏按行來)亭榭交翠
亭(在寧海縣㕔/洪景伯建)赤城竒觀(在郡圃/後山上)萬壑風煙(在倅/㕔後)寺觀
國清寺(在天台縣北十里隋僧智顗夢定光告曰寺若/成國即清故名李邕記栁公權書額時以齊州)
(靈巖荆州玉泉潤州棲霞台州丨丨為四絶今名景德/丨○皮日休詩十里松門國清路飯猿臺下菩薩樹恠)
(來煙雨路晴天元/是海風吹瀑布)崇道觀(在桐柏山山間環有九峯玉/女卧龍紫霄翠㣲玉泉蓮華)
(華琳香琳玉霄是也○唐崔尚碑連山峩峩四野皆碧/茂木欝欝四時並青雙峯如闕中天開豁一道瀑布洞)
(門長松夾道○孟浩然桐柏觀詩海泛信風㠶夕宿逗/雲島捫蘿亦踐苔輟棹窮幽討○鄭薰詩深山桐柏觀)
(殘雪路猶分數里踏紅葉全家穿碧雲月寒巖障曉風/逺蕙蘭芬明日出林去吹笙不可聞○趙師秀詩山深)
(地忽平縹緲見殊庭瀑近春風濕松多曉日青石/壇遺鶴羽粉壁剥龍形道士王靈寳輕强滿百齡)祠廟
滕侯廟(東萊修城記宣和中盜發仙居闖虚罙入城薄/欲登則有户掾滕君膺師厲吏士圉以方畧冦)
(不為患父老紀焉○郡人為立/祠於郡側山上朱元晦有記)天王祠(舊説唐太宗從/髙祖起義兵有)
(神自稱毘沙門天王願同力定亂將有猪首象鼻者故/所向成功及即位詔天下公府皆祀之天寳初又詔諸)
(郡於城隅置祠仍建/佛寺俱以天王為額)古跡狀元塘(在州東一里舊為普/濟寺陳侍郎公輔居)
(之客忽謂曰此寺為池當有擢上第者後/徙寺地竟為池陳果魁辟雍遂以名其塘)僉㕔(宣和間/台州守)
(奏今尚書省公相㕔已改作都㕔内外都㕔並行禁止/欲將本州都㕔以丨丨為名詔從之此丨丨得名之始)
(也/)名宦孫綽(為臨海令嘗作/天台賦詳見前)謝靈運(為内/史)江淹(嘗為臨/海王長)
(史/)鄭䖍(貶司户○杜甫懐台州鄭司户詩天台隔三/江風浪無晨暮鄭公縱得歸老病不識路)皇
朝畢士安(為守真宗有/君子人之稱)章得象(為/守)夏竦(大中祥符元年/為通判值山水)
(泛濫率僚屬禱于山椒忽見黄衣道士泛舟冒雨而來/衣不沾濕目竦曰若遂修道可登真籙答以欲作顯官)
(以報罔極道士曰亦湏位極人臣/拂衣登舟而去見王樂道談淵)陳襄(號古靈知仙居/縣和鄭閎中詩)
(十一首皆以我/愛仙居好𤼵端)曾肇(為黄巖簿建中初為翰林學士時/治上封事異趣者因追求肇草求)
(言詔貶濮州/又徙台州)元絳(吕伯恭記云慶歴之水幾不為/郡元章簡公來守而城復立)趙汝
愚(吕伯恭修城記乾道九年里旅不戒於火延及郡城/堵頺甃圯徑踰無禁害氣來格民譌不寕間一嵗太)
(守丨侯丨丨自信徙鎮暇日循行□落曰屏蔽廢撤若/是其何以待不虞土功於古雖有常律傳春秋者復出)
(啟塞從時之例豈非城闉之啓塞實有邦之大紀隨時/築治有不得而已者耶又云大抵取具於莊城之籍間)
(民願即工者厚酬之不願勿强維侯憂民急病之意既/達於下而精思周慮又足以綜理之故公無羨費人無)
(留力工無餘技役事首尾歴再時版臿並作/觀堞崛興而後郊之甿初未嘗釋隴畆也)尤袤(自號/遂初)
(嘗為守禱旱有詩云三日霪霖已渺漫未晴三/日又言乾從來説道天難做天到台州分外難)人物顧
歡(隐天台山早孤讀詩至哀哀父母輒廢/書慟哭由是受學者廢蓼莪篇不講)王逺知(異人/記台)
(州道士丨丨丨善易知生死禍福作易説千五百卷一/日雷雨雲霧中一人叱逺知曰所泄者其人何在上帝)
(命吾攝六丁雷電追取逺知惶懼㨿地旁有六人青衣/已捧書立矣老人責曰上方禁文自有飛天保衛金科)
(秘蔵𤣥都汝何者輒蔵緗帙逺知曰青邱元老傳授/也○韓愈詩天官勑六丁雷電下取將葢用此也)司
馬承禎(續仙傳字子㣲隐於天台山玉霄峯自號白雲/子蜀女謝自然泛舟將詣蓬萊求師舡為風飄)
(到一山見道人指言天台山丨丨丨丨名在丹臺身居/赤城此真良師也蓬萊隔弱水三萬里非舟楫可往非)
(飛仙不到自然囘來承/正受度後白日上昇)皇朝吕頥浩(濟南人/寓于台)謝深甫(為/宰)
(相自深/甫始)左譽(自稱中谷道人為杭州司録丁難居鄉謝/恭政為守簽一僧開堂疏見一聫云盡十)
(方佛真教進歩無門此一瓣香未審何人有分大喜既/登政府遂薦之謝常舉以自代有謝啓云知揚雄之竊)
(比孟氏嘗有是心雖孔子/謂不如顔淵何害於聖)名賢陳瓘(南劔人字瑩中號/了翁初為司諫上)
(疏論神宗實錄辨宣仁誣謗/得罪京卞編置台州諡文肅)陳與義(西洛人自號簡齋/紹興恭知大政建)
(中避地/臨海)題詠剖竹赤城邊(李白送楊山人我家小阮賢/云云詩人多見重官燭未曾)
(燃興引登山屐情催泛海舡/石橋如可度携手弄雲煙)藥少覺山貧(杜牧詩魚多/知海熟云云)
台州地闢海冥冥(唐杜甫送鄭著作詩云/云雲水長和島嶼青)山城别是武
陵源(劉長卿送李使君詩露冕新承明主恩云/云花間五馬時行縣户外千峯常在門)海邊津
吏棹舡迎(方干詩山下縣/僚張樂送云云)髙低無處不泉聲(方干送孫/百篇詩遊)
(天台東南去路落斜行入樹穿村見赤城逺近常聞皆/藥氣云云映巖月向牀頭沒濕燭雲從柱底生更有仙)
(花與靈草恐君/多半不知名)一江寒水抱城斜(舒信道詩聞説天台/太守家全家日日在)
(煙霞四郭青山/連市合云云)
四六(塗芝天闕/剖竹台城)　(陞華奎閣/作鎮霞城)　(疏恩丹陛/趣鎮赤城)　(眷是天台/介于日甸)
(惟天台之古郡/實海嶠之奥區)　(惟是赤城之壤/實鄰翠向之封)　(惟赤城本今古之福庭/在靈越為東南之佳郡)
(霞起赤城獨擅興公之賦/雲和青嶼繼傳子美之篇)　(摩挲壁記分符多入於黃扉/㸃檢圖經得道或升於丹闕)
(託靈越以正基山夸神秀/説天台之為郡家住煙霞)　(弦歌小試古靈老子之曽遊/簿領卑棲南豐先生之不鄙)
(海深山複素稱魚稻之鄉/事簡民醇各遂蠶桑之業)　(海闊冥冥雲水長和於島嶼/色齊兩兩星躔上映於台符)
(碧雲紅葉聊尋野逕之幽/流水胡麻頗覺仙源之近)　(濵水三方當謹嚙城之患/距海百里或多蔵藪之姦)
　
　
　方輿勝覽卷八
欽定四庫全書
　方輿勝覽卷九　　　　　　宋　祝穆　撰
　　　瑞安府　　(永嘉/平陽)　(瑞安/樂清)
　建置㳂革(禹貢揚州之域斗牛須女之分野春秋屬/越秦屬閩中郡漢初為東海王之都武帝)
　(時東甌舉國内徙屬㑹稽郡之回浦縣後改回浦為/章安縣章帝分章安縣東甌鄉置永寕縣吴孫亮以)
　(㑹稽東郡都尉為臨海郡晉明帝分臨海郡五縣立/永嘉郡隋改括州唐初置東嘉州復為括州髙宗分)
　(括州置温州後建静海軍使國朝降為軍事咸淳元/年八月㫖係今上潜藩之地陞瑞安府今領縣四治)
　(永/嘉)
事要郡名永嘉(見㳂/革注)東嘉(同/上)東甌(寰宇記永嘉為丨/丨欝林為西甌)風
俗俗少争訟(隋志永嘉之丨/丨丨丨尚歌舞)俗喜競渡(舊俗以端午日/競渡於㑹昌湖)
(里人遊觀彌岸綺翠綵艦/鱗集數里華麗為它郡㝡)婦勤紡績(同上丨之丨於丨/丨有夜浣紗而旦)
(成布者俗/謂之雞布)富貴不務本(郡志土狹民貧云云嗇用嫁娶/以財氣相髙䘮葬以緇黄自固)
織紝工而器用備(永嘉志温居塗泥之鹵土薄艱植民/勤於力而以力勝故地不宜桑而丨)
(丨丨不宜漆/丨丨丨丨)不宜粟麥而稲足(同/上)海育多於地產(商舶/貿遷)
(云/云)名流繼踵(同上此邦素號多士學有淵/源近嵗丨丨勝士丨丨而出)以齒不以爵
(每嵗旦於郡學養源堂上交拜敘賀鄉曲聚㑹云/云郡守致酒三爵而退至今以為常自許横塘始)其俗
剽悍以嗇(席益告詞永嘉閩粤之交云云其貨/纎靡其人多賈其士風任氣而矜節)形勝城
當斗口(郡志始議建城郭璞登山相地錯立如北斗城/之外曰松臺曰海壇曰郭公曰積穀謂之斗門)
(而華葢直其口瑞安門外三山曰黄土巽吉仁王則近/類斗柄因曰若城于山外當驟致富盛然不免兵戈水)
(火之虞若城繞其顛冦不入斗則安逸可以長保於是/城于山且鑿二十八井以象列宿又曰此去一千年氣)
(數始/旺云)負山瀕海(趙㞦㕔壁記温之為州㝡浙東之/窮處云云冬無祁寒夏無盛暑)百里
荷花(郡志自百里坊至平陽嶼一丨丨皆丨/丨王羲之自南門登舟賞荷花即此也)土産柑宴
(繫年錄民有柑實毎霜後郡例科市於民以遺權要張/子韶為州罷丨丨○故事上元燈夕上御端門以温州)
(所進柑分賜從/臣謂之傳柑)山川東山(在子城西南二里一名海壇/○童江心謡海壇沙漲温州)
(出/相)西山(去城三里連嶂疊巘永嘉登覽/勝處○謝靈運詩遥望西城岑)華葢山(去子城/一里山)
(有洞乃容城太玉之天第十八洞天也○楊蟠詩七/山如北斗城鎻幾重重斗口在何處正當丨丨峯)鳴
山(在平陽之萬全鄉山腹月大洞/宂舊常有聲故名其上多亭樹)鴈蕩山(在樂清縣敘/山云此山數)
(百谷邃峯疉行者不能徧分而為東西谷列而為十八/寺始有駐足之地能仁寺今為雁山第一刹靈巖寺所)
(擅竒恠為丨山第一峯又北有白巖/石溪九折仙橋跨焉斯水之竒也)南雁蕩(在平陽縣/北自穹嶺)
(丨迤至西五十里間皆丨丨山也初吴越錢王與僧願/齊同參韶國師於天台願齊遊永嘉禮智覺真身聞平)
(陽明王峯頂有鴈蕩山天晴則鐘梵相聞杖錫尋訪喜旦/曰此山水盡處龍雁所居豈非西域書所謂諾矩羅震)
(雁蕩龍湫者耶結茅其間黃冕仲云觀此則平陽雁蕩/五代時已著樂清雁蕩乃祥符間始見○沈存中筆談)
(温州雁蕩山天下竒秀然自古圖牒未嘗有言者祥符/中因造玉清宫伐山取材方有人見之此時尚未有名)
(按西域書阿羅漢諾矩羅賛有雁蕩經行雲漠漠龍湫/宴坐雨濛濛之句此山南有芙蓉峯下有芙蓉驛前瞰)
(大海然未知雁蕩龍湫所在因伐木始見此山頂有大/池相傳以為雁蕩下有二潭水以為龍湫又有經行峽)
(宴坐峯皆後人以貫休詩名之也謝靈運為永嘉守凢/佳山水處遊歴殆徧獨不言此山葢當時未有雁蕩之)
(名予觀雁蕩諸峯皆峭拔險恠上聳千尺穹崖巨谷不/類它山皆包在諸谷中自嶺外望之都無所見至谷中)
(則森然干霄原其理當是為谷中大水衝激沙土盡去/惟巨石巋然挺立如大小龍湫水簾初月谷之類皆是)
(水鑿至之穴自下望之則髙巖峭壁從上觀之適與地/平以  諸峯之頂亦低於山頂之地面世間溝壑中水)
(鑿之處皆有植土龕巖亦此類耳今成臯陜西大澗中/立土動及百尺逈然聳立亦雁蕩具體而㣲者但此土)
(彼石耳既非挺出地上則為深谷林莽所/蔽故古人未見靈運所不至不足恠也)白鶴山(在樂/清縣)
(一名丹霞舊傳王右軍訪文君遁入竹中右軍不獲見/而去○李建中詩云玉簫峯下仙君宅千樹巖花幾百)
(春當日㑹稽王内史/如何不見竹間人)白石山(在樂清縣名嶼鄉謝靈運/有詩○王龜齡詩路從飛)
(鳥上頭過人在/白雲髙處行)青奥山(在永嘉海中宋郡守/顔延之于此立亭)大若巖(在/城)
(北百五十里其山水石清激勝/處大略如雁蕩又有水簾谷)醉翁巖(在平陽之鳳棲/鄉○王龜齡詩)
(兩石如丨丨格清兀然相對坐丨扄/啼春山鳥自相勸滿地落花猶未醒)孤嶼(在城北江中/東西有雙峯)
(○謝靈運詩江南倦歴覽江北曠周旋懐雜道轉逈尋/常景不延亂流趍正絶丨丨媚中川雲日相輝映空水)
(共澄鮮表靈物莫賞藴真誰為傳想象崑山資緬邈區/中縁始信安期術得盡養生篇○李白與周生宴清溪)
(玉鏡潭詩康樂上官去永嘉遊/石門江亭有丨丨千載迹猶存)温嶺(去永嘉縣一百六/十里其地常燠少)
(寒/)丹芳嶺(一名四十九盤/自此入雁山境)永嘉江(在丨/丨縣)瑞安江(東連/大海)㑹
昌湖(在州西南受三溪水○謝靈運/詩昏旦變氣候山水含清輝)南塘(在雁山之南/舊多荷花夾)
(岸多/橘圃)象浦(在樂清縣六十七里○謝靈運/詩廨宇隣蛟室人煙接島夷)龍潭(在瑞安/縣東北)
(四十里有瀑布四/道皆懸流數百尺)龍湫(在鴈蕩山○陳去非詩白龍三/十丈欲下層顛來○范宗尹詩)
(丨丨信竒絶飛泉落雲間晚投野僧家山作碧玉環○/趙師秀詩一𣲖落虚空如何盡得同髙風吹作雨低日)
(射成虹西域書曾説先朝路始/通或言龍已去幽處别為宫)井泉蒙泉(在城内深二/尺許其味極)
(清甘今汲/以醸酒)堂亭西堂(在州宅謝靈運知族弟惠連有竒/才謂人曰每對惠連輒得佳句嘗)
(於永嘉丨丨思詩竟日不就忽夢恵連即得池塘生春/草之句○登池上樓詩潜虬媚幽􁌚飛鴻響逺音薄霄)
(愧雲浮棲川怍淵沉進德智所拙退耕力不任徇禄反/窮海卧疴對空林衾枕昧節候褰開暫窺臨傾耳聆波)
(瀾舉目眺嶇􁃓初景革緒風新陽改故隂池塘生春草/園栁變鳴禽祁祁傷豳歌萋萋感楚吟索居易永乆離)
(羣難處心持操豈/獨古無悶徴在今)西射堂(在城西南十里○謝靈運晚/出丨丨丨詩歩出城西門遥)
(望城西岑連嶂疉巘崿青翠杳深沉曉霜楓葉丹夕曛/嵐氣隂節往嵗不淺感來念已深羈雌戀舊侣迷鳥懐)
(故林含情尚勞愛如何離賞心撫鏡華緇/鬢束帶緩捉衿安排徒空言幽獨頼鳴琴)戯彩堂(在倅/㕔通)
(判趙㞦迎其父清獻公抃來遂以名堂○蘇子由詩春/晚安輿遍浙東永嘉别乘喜無窮槖裝已笑分諸子吏)
(道何妨/問薛公)南亭(在城郡之南一里許○謝靈運有遊丨丨/詩云時竟夕澄霽雲歸日西馳宻林含餘)
(清逺峯隐半規久痗昏墊苦旅館眺郊岐澤蘭漸被徑/芙蓉始發池未厭青春好已覩朱明移慼慼感物歎星)
(星白髪埀藥餌情所止衰疾忽在斯逝將候/秋水息景偃舊崖我志誰與亮賞心惟良知)北亭(在州/東五)
(里圖經云太守謝靈運於此與吏民别詩云晚末/愛餘榮憇泊甌海濱前期眇已往後㑹邈無因)樓觀
思逺樓(劉述建對西山羣峯瞰㑹昌湖里人於此觀/競渡今人歌丨丨丨前路之詞即此是也)寺
觀龍翔院(在永嘉縣江中二峯對峙舊有斷流截其中/建二浮圖于上○程兵部詩東西二寺絶塵)
(嚻齊鼓全慿早晚潮解事江流更分斷與君題作小金/焦○建炎四年髙宗皇帝幸是刹御書清暉浴光二軒)
(名/)天慶觀(在華葢山/殿閣壯觀)名官孫綽(王右軍引為/長史後為守)王羲之(守/永)
(嘉庭列五馬綉鞍金勒/出即控之今有五馬坊)謝靈運(本傳出為永嘉太守郡/有名山水靈運素所愛)
(好出守既不得志遂肆意遊遨理人聽訟不復闗懐所/至輒為詩詠以致其意在郡一周稱疾去職靈運因祖)
(父之資生產甚厚鑿山浚湖功役無已尋山陟嶺嘗着/木屐上山則去其前齒下山去其後齒嘗自始寕南山)
(伐木開徑直至臨海從者數百太守/王琇驚駭謂山賊未知為靈運也)李繁(韓愈撰孔子/廟碑云刺史)
(鄴侯丨丨新作孔子廟其/為政知所先後可歌也已)張又新(為守自孤嶼以/下賦三十五篇)顔延
之(為守作/五君詠)丘遲(為守嘗於吹臺山採/琴撲寄吴興栁暢)皇朝楊蟠(嘗為守/有百韻)
(詩/)張九成(紹興間出守時米斛匹絹率倍其輸曰/重斂疲民二千石之責斗尺皆立定制)人物
皇朝周行已(為太學博士求便養親詔授本州敎授從/程氏學發明中庸之㫖此邦始知有伊洛)
(之/學)劉安節(紹聖間與弟安上從程氏/學俱以學行見推鄉里)仰忻(家于永嘉/以孝行稱)徐
履(紹興為省元時相秦檜欲以女妻之履乃陽狂廷對/不答一字乃附第五甲末時人為之語曰殿榜君還)
(顛倒掛丨丨/依前作狀元)王十朋(紹興魁多士有梅溪文集○朱元/晦為之序云子嘗切推易説以觀)
(天下之人凢其光明正大踈暢洞達如青天白日如髙/山大川如雷霆之為威而雨露之為澤如龍虎之為猛)
(而麟鳳之為祥磊磊落落無纎芥可疑者必君子也而/其依阿淟涊囘互隐㐲紏結如蛇蚓𤨏細如蟣蝨如鬼)
(蜮狐蠱如盜賊詛呪閃倐狡獪不可方物者必小人也/而况於事業之際尤所謂燦然者彼小人者雖曰難知)
(亦豈得而逃哉又云所謂光明正大踈暢洞達磊磊落/落而不可揜者太子詹事王公龜齡其亦庻幾乎此者)
(矣/)陳𫝊良(字君舉/號止齋)蔡幼學(為南/省魁)葉適(字正則/號水心)題詠述職
期闌暑(謝靈運之郡初𤼵都詩云云理棹變金素秋岸/澄夕隂火旻團朝露平昔誰為情逰子值頺暮)
(愛似莊念昔久敬曽存故如何懐土心持此謝叔度李/牧愧長袖郤克慙躧歩良時不見遣醜狀不成惡曰余)
(亦支離依方早有慕生幸休明世親䝉英達顧空班趙/氏璧徒乖魏王瓠從來漸二紀始得傍歸路將窮山海)
(迹永絶/賞心悟)虚館絶争訟(謝靈運齋中讀書詩昔余逰京華/未嘗廢邱壑矧乃歸山川心迹雙)
(寂寞云云空庭來鳥雀卧疾豐暇豫翰墨時間作懐抱/觀古今寢食展戲謔既笑沮溺津又哂子雲閣執㦸亦)
(已疲耦耕豈云樂萬事/難並歡達生還可託)促裝返柴荆(謝靈運初去郡詩/彭薛裁知耻貢公)
(未遺榮或可優貪競豈足稱達生伊予秉㣲尚拙訥謝/浮名廬園當栖巖卑位代躬耕顧已雖自許心迹猶未)
(并無庸方周任有疾象長卿畢娶類尚子薄逰似邴生/恭承古人意云云牽絲及元興解龜在景平負心二十)
(載於今廢將迎理棹遄還期遵渚騖修坰遡溪終水渉/登嶺始山行野曠沙岸静天髙秋月明憇石挹飛泉攀)
(林褰落英戰勝􁁺者肥止鑒流/歸亭即是羲唐化獲我擊壌聲)夷歌出煙島(顧况詩東/甌傳舊俗)
(風月江邉好何/處樂神聲云云)從來喚作小杭州(楊公濟詩一片繁華/海上頭云云水如棊)
(局分香陌山似/屏風繞畵樓)海國甌鄉浙水東(宋綬詩云云暫/煩良守此慿熊)分野
長如二月天(方干送王明府詩云波/濤不應三春雨云云)地與剡川分水石
(趙嘏送張又新除温州詩云東晉江山稱永嘉莫辭紅/斾向天涯凝絃夜醉松亭月歇馬曉尋溪寺花云云境)
(將蓬島共煙霞却愁明詔/徴非晚不得秋來見海槎)嚴城鼓動魚驚海(陳陶贈温/州韓使君)
(康樂風流五百年永嘉鈴閣又登賢云云華屋樽開月/下天内史筆鋒光案牘鄢陵詩句滿山川今來誰似韓)
(家貴越絶麾/幢雁影連)土宜多説似吴風(方干送永嘉王明府雖/展縣圖如到縣王程猶)
(入縉雲東山間閣道盤花底海界孤村在浪中禮法未/聞離漢制云云字人若用非常術唯要旬時便立功)
四六(出綸西掖/剖竹東嘉)　(輟班朝路/出守海邦)　(環地千里/負海一偶)　(人才最盛/文獻可稽)
(土俗頗淪于奢侈/民生多務于貿遷)　(郡當甌粤之窮/地負海山之險)　(維此東甌之勝/實居左淛之窮)
(躋攀雁蕩請稽沈氏之筆談/顧盼龍湫更和簡齋之詩句)　(地近海鄉頗富魚鹽之利/郡隣仙境號為龍雁所居)
(詩成孤嶼棹舟尚想於長庚/訟息空庭蠟屐宜追於靈運)　(報政東嘉之郡愛滿甘棠/賦詩西射之堂夢生春草)
(雁蕩幾千年康樂未窺於勝槩/龍湫三十丈簡齋曾託於雄觀)　(鈴齋多暇聊成夢草之章/貢篚所將行侍傳柑之宴)
(周太𫝊明伊川之學葢得正傳/朱夫子序梅溪之文尚存勁氣)　(陳止齋之文足為模範/葉水心之學信有淵源)
　　　處州　(麗水/縉雲)　(龍泉/青田)　(松陽/慶元)　(遂昌/)
　建置㳂革(禹貢揚州之域古縉雲之墟天文吴地斗/分野春秋時屬越秦屬㑹稽郡後越王無)
　(疆七世孫搖佐漢有功立為東越王都東甌今温州/永嘉是也後以甌地為廻浦縣東漢改為章安吴立)
　(臨海郡晉分臨海立永嘉郡隋改為處州尋改為括/州領括蒼麗水二縣唐為松州元宗改為縉雲郡德)
　(宗又改為處州大歴間以處士星見詔/更州名國朝因之今領縣七治麗水)
事要郡名括蒼(見㳂/革注)古括(同/上)縉雲(同/上)風俗地瘠人貧(圖/經)
(縉雲連山瀕溪云云/故躬儉嗇尚朴素)家習儒業(同上自郡侯李繁/興學之後云云)賦輸
素辦(楊大年與章廷評/書獄訟甚稀云云)形勝宛在窮山(楊大年書郡齋/岑寂云云引領)
(寓目羣峯倚天清溪南奔淺深/見底人家櫛比多在煙嵐中)湍流險阻(郡志云云九/十里間五十)
(六/瀬)黃牛卧處好安州(舊城在州東南七里今呼為舊州/唐末郡人盧約竊㨿是州遂徙今)
(地舊傳約之將徙訪三平和尚云云/因訪近山適有黄牛吪寢因徙于此)郡齋夐在霄漢(楊/大)
(年與李起居書云云石磴盤屈/䇿馬登臨嵐靄滴衣煙霞滿目)山川括蒼山福地(為七/十二)
(福地/之一)小括山(髙三十五丈周廽三里州治在其上其路/屈曲為九盤以入譙門寰宇記云括蒼山)
(在台州今之蒼嶺是也/隋志云處州有括蒼山)天王山(在州西北隅城壁繞其/上有唐時天王像故名)
縉雲山(在麗水縣舊傳黃帝遊仙之處有孤石特起髙/二百丈峯數十或如羊角或如蓮花有龍鬚草)
(云是羣臣攀龍髯所墜者○徐凝題丨丨丨詩黄帝旌/旗去不回空餘片石碧崔嵬有時風卷鼎湖浪散作晴)
(天雨/㸃來)仙都山(在縉雲東三十里謝靈運名山記山傍有/孤石屹然髙二百尺三面臨水周圍一百)
(六十丈山頂有湖生蓮花○輿地志云即三/仙子都○曺唐詩孤峯疑碍目一柱自擎天)吏隐山(在/州)
(東北五十里山南有唐李陽氷為縉雲令秩滿退居于/此為窪樽瀑布飛泉灑落三百餘尺上有四井周廻四)
(丈因名丨丨丨留題/篆刻至今人寶之)瀑布山(在縉雲縣北三十/五里○詳見上注)謝公巖
(好溪上亦/名康樂巖)馮公嶺(在縉雲西亦名木合嶺○胡升詩萬/山髙處更髙峯俯瞰茫茫雲滿空)
石門洞(在青田縣七十五里兩峯壁立髙數十丈相對/如門因名有瀑布直㵼至天壁凡三百尺自天)
(壁飛洒至下潭凡四百尺有亭曰噴/雪道書載青田山元鶴洞天即此)好溪(在麗水縣東/五里舊名惡)
(溪内多水恠唐叚成式為刺史/有善政恠族自去改名好溪)洄溪(大溪/之源)雙溪(在遂/昌)靈
溪(在龍泉東一里崇因薦福院北其溪夾長洲為兩𣲖/里䜟云沙洲到寺上龍泉出宰相沙洲到寺前龍泉)
(出狀元後何執中拜相劉知/新釋褐為首葢符其䜟云)鼎湖(在仙都山頂相傳/以為黄帝上仙處)幞
頭壇(在遂昌縣東五里大溪中其狀似之水涸則見謠/言丨丨丨上岸遂昌官一半今溪南漲沙與山麓)
(等去壇纔數尺而/登桂籍者相望)堂亭州宅(長編咸平二年知處州楊/意言本州城壁舊在平隰)
(唐末冦亂移於山上吏民不/便請復之上以嵗旱不許)照水堂(在郡治米/元章書)㸃易亭
(在南園○唐明皇贈葉法善詩青溪道士人不識上/天下天鶴一隻洞門深鎻碧忩寒滴露研硃丨周丨)樓
閣煙雨樓(在州治范至能書○錢仲韶詩風/雲出沒有時有丨丨空濛無日無)洄溪閣(在/州)
(宅取謝靈運對/嶺臨丨丨之句)少㣲閣(在州治少㣲/乃郡之星也)留槎閣(在龍泉縣/濟川橋畔)
(有東坡留題○何才翁詩朱户/夜開千嶂月畵簾秋捲兩溪風)名官李邕(為刺/史)叚成式
(嘗為守詳/見好溪注)李陽冰(為縉雲令詳/見前吏隐山)皇朝楊億(為/守)人物皇朝
葉致逺(王介甫贈丨丨丨直講詩云葉侯越著姓/冑出實楚葉縉雲雖窮逺冠葢傳累葉)何執
中(龍泉人/為太宰)葉夢得(字少藴累遷左/丞號石林先生)名賢秦觀(紹聖中坐/蘇子瞻黨)
(謫監/酒稅)題詠路創李北海(李白送王屋山人魏萬詩縉雲/川谷難石門㝡可觀瀑布掛北)
(斗莫窮此水湍噴壁灑晴雪空濛生晝寒却/寕懼惡溪惡咆哮七十灘水石相噴薄云云)
(謝巖開/  康樂)來守縉雲城(楊大年詩逺辭/金虎觀云云)官舍類樓居(楊大/年郡)
(齋書事征途㳂/木合嶺名云云)生齒三萬家(楊大年詩括蒼/古名郡云云)溪清玉有
聲(沈約禮好溪詩山/碧煙無色云云)瀑布和雲落(姚令送薛員外赴處/州詩云云仙都與世)
(疎/)勸耕滄海畔(劉長卿送齊郎中典括州星象移何處/旌麾獨向東云云聴訟白雲中樹影雙)
(溪合猿聲萬嶺同石門/康樂在幾里枉帆通)巖險煩登陟(孫逖送楊法曹按/括州東海天台山)
(南方縉雲驛溪澄問人隐云云潭壑隨星/使軒車繞春色儻尋琪樹人為報長相憶)郡城孤峭似
仙居(方䧺飛贈段郎中詩云幸見仙材領郡初云云杉/蘿色裏登臺閣瀑布聲中閲簿書德重自將天子)
(合情髙元與世人疎寒潭是/處清連底賔席何心望食魚)連屬君家弟與兄(杜荀鶴/寄處州)
(朱尚書并呈軍倅崔太博詩縉雲名郡昔推名云云教/化静師龔渤海篇章髙體謝宣城山從海畔粧吟景水)
(自城根演政聲今日老輸/崔博士不妨疎逸傍雙旌)雲開逺樹層城出(班宏送李/處州詩云)
(云路轉千/峯五馬遲)聲聲弦誦半儒家(姚述堯過青田詩簇/簇魚鹽喧古市云云)
四六(出綍嚴城/分符古括)　(眷是縉雲/介于浙水)　(括山名郡/浙水窮源)　(雖連浙部/實控閩山)
(何太宰之名邦既䧺地望/葉石林之故里亦富人才)　(維縉雲山之墟實為古郡/當少㣲星之分宜屬名流)
(瀑飛湍噴好賡太白之名篇/縣古山深更訪陽氷之遺刻)　(雲蔵州宅覺嵐翠之染衣/月映譙樓聽江流之喧枕)
(宅在雲霄内相之書詞備述/樓名煙雨石湖之題扁猶存)　(鄴侯興學郡始盛於儒風/成式化民溪自銷於恠族)
(閲簿書於瀑布聲中抑何清也/聴弦誦於魚鹽市裏可謂盛哉)　(郡齋岑寂既訟獄之素稀/編户樸淳亦賦輸之易集)
　
　
　
　
　
　
　
　
　
　
　方輿勝覽卷九
欽定四庫全書
　方輿勝覽卷十　　　　　　宋　祝穆　撰
　　福建路
　　　福州(閩縣/長樂)　(侯官/福清)　(連江/永福)　(懐安/)　(閩清/寧徳)　(古田/羅源)
　建置㳂革(禹貢揚州之域星紀牛女須之分野古閩/越地周為七閩地後屬楚秦為閩中郡其)
　(後七世至閩君摇佐諸侯平秦髙帝復以摇為越王/王閩中故地都冶        武帝屬㑹稽郡後漢始)
　(有侯官縣又改曰東侯官又分冶地為㑹稽東南二/部吴分南部置建安郡晉屬揚州陳置閩州隨改泉)
　(州煬帝為閩州尋改建安郡治東侯官唐置泉建二/州又移泉州於晉江縣置而此復為閩州更閩州為)
　(福州自此福建泉三州始不相紊唐末王潮之弟審/知入福州升為威武軍後封國王周改威武為彰武)
　(軍皇朝屬兩浙西南路復為威武軍雍熈分為福建/路陞為帥府今統郡八領縣十二治閩侯官兩縣)
　　西外宗正福建提刑置司
事要郡名合沙(郭璞遷城䜟南臺沙合河口/路通先出狀元後出相公)三山(在城/裏故)
(名/)長樂(閩中記地名丨/丨居者安之)福唐(見㳂/革注)閩中(見道山/亭記)東冶(漢/立)
(冶縣以越王/冶鑄得名)東甌(舊經閩越地即古/丨丨今建亦其地)七閩(職方氏注閩/子孫分為七)
(種故曰/丨丨)風俗民俗紓緩(長樂志由建劍溪湍而下泉蒲/潮漲而上適至是而平民生其)
(間故其性紓緩其志强力/可以久安無憂真樂土也)産薄用嗇(長樂志丨懼丨以/勤羡丨喜丨以實)
(華/)君子内魯外文(同上其云云而/小民謹事畏法)女作登於男(同上市/廛阡陌)
(之間/云云)四民皆溢(同上云云雖樂嵗無狼戾能執/伎以遊四方者亦各植其身)海濱㡬
及洙泗(圖經晉永嘉衣冠趨閩自是畏亂無復仕神龍/中州人薛令之始登上第其後李錡常衮皆以)
(崇重學校為意於時云云如/歐陽詹林藴咸登於朝焉)百里三狀元(乾道丙戌狀/元蕭國梁居)
(永福之重峯第二科己丑狀元鄭僑居永福界上/之龜嶺第三科壬辰狀元黄定居永福之龍淑)遇兵
不饉(郭璞遷城有銘曰泰康之載遷挿歐基四色牢城/層巒三徑洪許南流瑞龍地應其主螺女現對花)
(峯千載不雜世代興隆諸邦萬古繁盛仁風其城形狀/如鸞似鳳勢氣盤拏云云遇荒不掠逢灾不染其甲子)
(滿廢而/復興)上元燈毬(郡志燃燈弛門禁自唐先天始本州/準假令三日舊例官府及在城乾元)
(萬嵗大中慶成神光仁王諸大刹皆掛燈毬蓮花燈百/花燈琉璃屏及列置盆燎惟左右二院各三或五並徑)
(丈餘簇百花其上燃蠟燭十餘炬對結綵樓争靡鬭熖/又為紙偶人作縁竿履索飛龍戯獅之象士民觀賞者)
(通夕/不絶)形勝東帶滄溟(舊記百川叢㑹控/清引濁隨潮去來)北抵永嘉(同上/云云)
(南出莆田/西連延平)南望交廣(郡志云云北睨淮浙渺在天外乘/風轉拖不過三數日嵗小儉穀價)
(薄涌南北艦/囷載倐至)順流東下(同上自劍津云云縈紆數百里/危陘狹徑行者蠒足輕舟朝發)
(一夕/可至)吻海派江(沈亞之閩城祀/云云附山以居)越地肥衍(韓愈作歐陽/詹哀詞有云)
(閩丨丨丨丨有/山泉禽魚之樂)其地坦夷(舊記上四州多溪山之險謂/建劍汀邵下四州云云謂福)
(泉漳/莆也)東南一都會(何述祭文無/諸國為云云)土産荔支(按丨丨譜有/曰江家綠曰)
(十八娘紅曰狀元紅曰將軍紅此皆絶品也○程公闢/詩水浮蓬島通賓館日出扶桑照㦸門一等翠林無别)
(木四邊惟/有丨丨園)素馨(蔡君謨詩素馨出/南海萬里來商舶)末麗(蔡君謨詩團團/丨丨叢繁香暑)
(中/坼)漁鹽(郡志其地瀕海/故擅丨丨之利)壽山石(出懷安縣稷下里潔浄/頗如玉柔而易攻蓋珉)
(類/)山川烏石山(在州西南一里形如龜亦曰閩山其東/則九仙山其北則粤王山此三山皆在)
(城裏○歐陽光祖皇華館記仙人/釋子之宫縹緲於三山煙翠間)九仙山(在閩縣又名/于山相傳何)
(氏兄弟九人登仙於此其上有四徹亭○蔡君謨詩偶/爾尋幽上翠微遊人啼鳥侣前期花間行印露沾紙山)
(下放衙雲滿旗艷艷舞衣朝日處飄飄商櫓/落潮時傳盃且與乗春醉身世悠悠兩自遺)越王山(在/城)
(内九域志丨丨無諸九月九/日嘗宴於此大石為樽尚存)鼓山(在閩縣有石狀如丨/故名或云每雷雨作)
(中若鼓聲有銘曰鼓屴崱頂峯特窮島夷鴵封城上有/亭朱元晦書天風海濤四大字○趙子直嘗賦詩云㡬)
(年奔走厭塵埃此日豋臨亦快哉江月不隨流水去天/風直送海濤來故人契闊情何厚禪客飄零事已灰堪)
(嘆人生祇如此虚/欄獨倚更徘徊)鐘山(在城西内有山/時聞鐘聲故名)方山(在州南○/王逵詩衆)
(狀皆窮險兹山獨擅方坦/夷中砥礪端正外青蒼)長樂山(在州南六里越王時有/神仙騎白馬來又名白)
(馬/山)鳳池山(在閩縣有丨丨寺按十國紀年云閩王/葬夫人任氏於此山其後忠懿亦葬焉)釣
龍臺山(在州南九里臨江舊記昔/越王餘善於此釣得白龍)怡山(在侯官縣南梁/王霸善黄老術)
(嘗登/此山)福山(在長樂縣郡國志上有神人祼身散髮人見/必有福又云董奉嘗隱此山故其名遂著)
霍童山(在寧徳北七十里洞天記所謂霍林洞天是也/唐武后時司馬煉師於此修煉後駕鶴昇天遂)
(賜名鶴林又吴郡人鄧元鹽官人禇伯玉沛/國王𤣥甫於此授餐青精飯白霞丹景之法)太姥山(在/長)
(溪縣王烈蟠桃記堯時有老母得/九轉丹法登仙此山有三十六峯)石竹山(在福清縣南/一里有林真)
(君𤣥光煉/丹於此)南交山(在海/洋中)鼇頭峯(在閩縣嘉福院乃陳誠/之肄業之所○王逵詩)
(眼看滄海近身與白雲髙/逥影連三島盤根壓六鼇)梨嶺(歐陽詹詩南北風煙即/異方連峯危棧倚蒼蒼)
(哀猿煙水偏髙處/誰不沾衣望故鄉)宿猿洞(在烏石山怪石森聳藤蘿翁/鬱昔隱者蓄一猿俗因以名)
(○林迥詩荔支影裏安/吟榻紅藕香中繫釣舟)榴花洞(在閩縣之東山唐永太/中樵者藍超遇白鹿逐)
(之渡水入石門始極窄忽豁然有雞犬人家主翁謂曰/吾避秦人也留卿可乎超云欲與親舊訣乃來與丨丨)
(一枝而出恍如夢中/再往竟不知所在)靈巖洞(在鼓山○蔡君謨詩孤/青浮海山長白掛天瀑)西
洋(在巨海中/莫知畔岸)金﨑江(在閩縣東南七十里昔/漁者於此釣得金鏁)螺江(在侯/官縣)
(西北二十五里○搜神記閩人謝端得一大螺如斗畜/之家每歸盤飱必具宻伺之乃一姝麗甚問之曰我天)
(漢中白水素女天帝遣妾具君/膳令去留殻與君其米常滿)浴鳳池(在鼓山大頂峯/北唐末樵者見)
(五色雀羣/浴於此)龍首澗(在閩縣東山乃/許將肄業之所)蘇溪(在福清䜟語云/丨丨不用船此)
(時出/狀元)鯤潭(在永福縣䜟云丨丨生芝草/溪沙架髙數此時出公侯)東湖(在閩縣/西二里)西
湖(在閩縣北三里○陳長卿詩鑿開百頃碧瀜瀜潁上/錢塘約畧同楊栁兩堤連緑䕃芰荷十里馥香風波)
(涵翠巘層層出潮接新河處處通輿/誦載塗農事起從今歳歳作年豐)井泉湧泉(在鼓山/有一竇)
(自平地/丨出)湯泉(在湯院○僧可遵詩云必待衆/生塵垢盡我方清冷混常流)學校州學
(朱文公丨丨經史閣記福州之學在東南為最盛弟子/員常數百人比年以來教養無法師生相視漠然如路)
(人以故風俗日衰士氣不作長老憂之而不能有以救/也紹熈四年今教授臨卭常君濬孫始至既日進諸生)
(而告之以古昔聖賢斆學之意又為之飭厨饌葺齋館/以寧其居然後謹其出入之防嚴其課試之法朝夕其)
(間訓誘不倦於是學者兢勸始知常君之為吾師而常/君之視諸生亦閔閔焉惟恐其不能自勉以進於學也)
(故常慮其無書可讀而業將病於不廣則又為之益置/書史合舊為若干卷故度御書閣之後更為書屋以藏)
(之而以書來請記其事且致其諸生之意曰願有以教/之也子惟古之學者無他明徳新民求各止於至善而)
(已夫其所明之徳所止之善豈有待於外求哉識其在/我而敬以存之其亦可矣其所以必曰讀書云者則以)
(天地隂陽事物之理修身事親齊家及國以至於平治/天下之道與凡聖賢之言行古今之得失禮樂之名數)
(下而至於食貨之源流兵刑之法制是亦莫非吾之度/内有不可得而精粗者若非考諸載籍之文沈潜參伍)
(以求其故則亦無以明夫明徳體用之全而止其至善精/微之極也然自聖學不傳世之為士者不知學之為本而)
(唯書之讀則其所以求於書不越乎記誦訓詁文詞之/間以釣聲名干利祿而已是以天下之書愈多而理愈)
(昧學者之事愈勤而心愈放詞章愈麗議論愈髙而其/徳業事功之實愈無以逮乎古人然非書之罪也讀者)
(不知學者之有本而無以為之地也今觀常君之為教/既開之以古人斆學之意而後為之儲書以博其問辨)
(之趣建閣以致其奉守之嚴則亦庶乎本末之有序矣/予雖有言又何以加於此哉然無已而有一焉則亦曰)
(姑俟二三子者知夫為學之本有無待於外求者而因/以致其操存持守之力使吾方寸之間清明純一真有)
(以為讀書之地而後宏其規宻其度循其先後本末之/序以大玩乎閣中之藏則夫天下之理其必有以盡其)
(纖悉而一以貫之異時所以措諸事業者亦將有本而/無窮矣因序其事而并書以遺之二三子其勉之哉)
堂亭止戈堂(在州治○汪彦章題程學士丨丨丨詩此/老胷中百萬兵暫勞試手犬羊羣山頭不)
(復望廷尉柱後何妨用恵文解帶為城聊戯劇賣刀/買犢便耕耘三山勝處開華屋千載人傳舊史君)睂
壽堂(在州宅張丞相浚為/其母秦國夫人建)道山亭(曽子固丨丨丨記閩/故𨽻周者也至秦開)
(其地列於中國始并為閩中郡自粤之太末與吴之豫/章為其通路其路閩者陸出則阨於兩山之間山相屬)
(無間斷累數驛乃得一平地小為縣大為州然其四顧/亦山也其塗或逆坂如縁絙或垂崖如一髮或側徑鈎)
(出於不測之溪上皆石芒峭發擇地然後可投步負載/者雖其土人猶側足然後能進非其土人罕不躓也其)
(谿行則水皆自髙㵼下石錯出其間如林森立如士騎/滿野千里上下不見首尾水行其隙間或衡縮蟉糅或)
(逆走旁射其狀若蚓結若虫鏤其旋若輪其激若矢舟/泝㳂者投便利失毫分輒破溺雖其土長川居之人非)
(生而習水事者不敢以舟楫自任也其水陸之險也如/此漢嘗處其衆江淮之間而虚其地蓋以其陿多阻豈)
(虚也哉福州治侯官於閩為土中所謂閩中也其地於/閩為最平以廣四出之山皆逺而長江在其南大海在)
(其東其城之内外皆涂旁有溝溝通潮汐舟載者晝夜/屬於門庭麓多桀木而匠多良能人以屋室鉅麗相矜)
(雖下貧必豐其居而佛老子之徒其宫又特盛城之中/三山西曰閩山東曰九仙山北曰粤王山三山者鼎趾)
(立其附山蓋佛老子之宫以數十百其瓌詭殊絶之狀/蓋已盡人力光祿卿直昭文館程公為是州得閩山嶔)
(崟之際為亭於其處其山川之勝城邑之大宫室之榮不/下簟席而盡於四矚程公以謂在江海之上為登覽之觀)
(可比於道家所謂蓬萊方丈瀛洲之山故名之曰道山/之亭閩以險且逺故仕者常憚往程公能因其地之善)
(以寓其耳目之樂非獨忘其逺且險又將抗其思於埃/壒之外其志壯哉程公於是州以治行聞既新其城又)
(新其學而其餘功又及於此蓋其嵗滿就更廣州拜諌/議大夫又拜給事中集賢院修撰今為越州字公闢名)
(師孟/云)春野亭(在州宅○蔡君謨詩云江/潮漲晚綠山麓延朝紅)環峯亭(在越山/吉祥寺)
(亭占山巔乾/道間賜宸翰)碧巖亭(王汝舟詩云人去已升蓬島路客/來空愛玉溪泉仙翁世界藏仙洞)
(佛子樓臺/出半天)樓閣萬象樓(在州/治)衣錦閣(在州治以大理余/復常典鄉郡故名)
佛寺雪峯寺(在侯官縣西百餘里○唐咸通中真覺禪/師義存遊吴楚至武陵傳法於五祖徳山)
(乃歸閩居芙蓉山石室其徒蝟集於是得象骨峯誅茅/為菴一日登嶺遇雪留宿其上因名雪峯○閩中實錄)
(閩王問雪峰禪師住象骨峯有何異荅曰山頂暑月常/有積雪審知曰可稱丨丨○寺中無字碑或人題詩云)
(一片如屏紫翠間風吹日炙蘚花斑/莫言个□無文字正要當人着眼看)囊山寺(在城西有/石屏蔡君)
(謨書陳伯孫詩六合萬籟息秋林/月正輝琴中彈不盡石上坐忘歸)大乗寺(在州西寺有/榴花洞神移)
(泉/)黄蘖寺(在福清縣西南有瀑布數十丈○丁公言題/詩云莫言塵世人來少幾許遊方僧到難)
名宦常衮(韓愈作歐陽生哀詞云閩越雖有長才秀民/通文書吏事與上國齒者未嘗肯出仕丨丨)
(為福建諸州觀察使往治其地衮以文詞進縣鄉小民/有能誦書作文詞者衮故宰相有名於時臨涖其民親)
(與之為客主之/禮未幾皆化)皇朝蔡襄(東都事畧襄以右正言直史/館知福州以便親遂為福建)
(路觀察轉運使仁宗聞其母老特賜冠帔以寵之遷龍/圖閣直知開封府進宻直知泉州徙福州復移泉州又)
(秦減閩人五代/時丁口税之半)曽鞏(以龍圖知/召赴闕)元絳(以天章待制知/在任遷給事中)張
浚(先謫後知/繼奉祠)陳俊卿(以觀文知/後再知)史浩(以節度/使判)梁克家(以/資)
(政殿學/士知)胡銓(出為/僉判)人物皇朝陳襄(侯官人為御史知雜/乞罷青苗貶斥王安)
(石吕恵卿以謝天下熙寧中在經筵/薦司馬光等三十三人皆為名臣)許將(魁嘉祐進士/仕至門下侍)
(郎時章子厚羅織元祐臣僚言者欲發司馬光墓/將曰發人之墓非盛徳事哲宗曰朕意與卿同)鄭俠
(福清人曽師事王安石調光州司法秩滿至京師見安/石具言青苗免役用兵之害安石不荅久之監安上門)
(㑹大旱又上疏云今天下憂苦質妻鬻女父子不保遷/徙逃竄困頓藍縷拆屋伐桑争貨於市輸官糴米皇皇)
(不給之狀繪為一圖此臣安上門所見陛下觀臣之圖/行臣之言自今以往十日不雨即乞斬臣以正欺罔之)
(罪神宗出圖以示宰執且責之安石遂出知江/寧命下之日京師大風雨後詔赴獄編管英州)陳烈(髙/卧)
(七閩屢詔不起初與蔡君謨同研席君謨鎮福唐先生/往見焉聞其嚴察不入謁留題津亭曰溪山龍虎蟠六)
(月夜衾寒殷懃祝舟子移棹/過前灘公見之為少霽威嚴)鄭穆(字閎中篤/學修飭)周希孟(字/公)
(闢通五經/尤長於易)劉彞(字執中少師事/胡安定先生)陳祥道(博學嘗/著禮書)陸祐(刻/意)
(禮/書)余深(為太宰以衞/國公知本州)朱倬(右/相)陳誠之(狀/元)蕭國梁(狀/元)黄定
(狀/元)蔡伯倫(應童子科真宗賜詩七閩山水多竒俊四嵗/兒童出盛時家世應傳清白行嬰孩自謂老)
(成姿纔方學步來朝謁未及能言便賦/詩更勵孜孜圖進益青雲千里有前期)題詠雲海訪甌
閩(唐孟浩然詩云/云風濤泊島濱)海隅山谷間(王介甫送元厚之知福/州詩云云人物最多處)
(平旦息相吹連城黦如霧閩王舊宫室丹漆美無度今/為大帥府千里來赴愬元侯文章翁更以吏能著峩峩)
(中天閣鳴玉新改步衘詔出梨嶺方為逺人慕旌旗滿/流水冠蓋東西駐四座共咨嗟賢侯不當去張仲稱孝)
(友樊侯正求助名城/雖云樂行矣未宜遽)忽擁貔貅鎮越城(劉禹錫送唐舍/人暫辭鴛鷺出)
(蓬瀛/云云)北畔是山南畔海(杜荀鶴閩中秋思雨沾紫菊叢/叢蘂風弄紅蕉葉葉聲云云不)
(堪圖畫/只堪行)中華地向城中盡(韓偓詩云云外國雲從島上/來四序有花長見雨一冬無)
(雪却/聞雷)巷南巷北讀書聲(東萊吕伯恭送朱叔賜赴閩中/詩路逢十客九青衿半是同牕)
(舊弟兄最憶市/橋燈火静云云)家家同念佛經聲(連真詩除却弦/歌庠序外云云)萬戸
青帘賣酒家(黄康民詩三山寳/刹棲禪地云云)蒼煙巷陌青榕老(龍昌/期詩)
(云云向露園/林紫蔗甜)潮上百川皆倒行(黄通詩云春歸萬/木不知老云云)百貨
隨潮船入市(龍昌期詩云云萬/家沽酒戸垂簾)潮田種稻重收穀(謝泌/長樂)
(集云云山路/逢人半是僧)盤餐唯候兩潮魚(龍昌期詩飲宴直/嘗千戸酒云云)魚蝦
入市不論錢(鮑祗詩兩信潮生海接天云云戸/無酒禁人争醉地少冬霜花正然)夜間七
塔萬枝燈(謝泌詩城裏三/山千簇寺云云)
四六(抗章九陛/作牧三山)　(輟班八座/謀帥七閩)　(矧是福唐/冠於歐越)　(三山鼎峙/八都支分)
(惟南閩之都㑹/有東魯之文風)　(既襟山而帶海/亦控廣而連吳)　(惟閩越東歐之俗/本㑹稽南郡之邦)
(三山鼎峙疑海上之仙家/千刹星聯實人間之佛國)　(騎麒麟而上閭闔方覩儀朝/擁貔貅而鎮粤城忽聞謀帥)
(十連謀帥適臨荔子之邦/八郡承休盡是棠隂之愛)　(河圖寓直峻躋七閣之班聯/畫錦還鄉喜動八州之歌詠)
(海山環境古稱富庶之邦/人物瑞朝今曰詩書之國)　(三山七塔少供但坐嘯之娱/一札十行即有不俟駕之召)
(道山記在特暫訪於蓬萊/文石班髙即趣歸於禁籞)　(彬彬文物有唐常衮之遺風/井井提封實秦閩君之故壤)
(大魁十年三度自古則然/進士三萬終場於今尤盛)　(燈火静而讀書東萊之詩特美/文詞工而干祿雲谷之訓甚嚴)
(陳古靈之薦賢此邦鉅望/蔡端明之便養當日至榮)　(天風海濤飛動朱文公之妙畫/稻田僧路形容謝長樂之新詩)
(付屏翰於魏公正禮樂詩書之謂也/求學記於朱子豈辭章議論之云乎)
　　　邵武軍(邵武/泰寧)　(光澤/建寧)
　建置㳂革(星土分野與建寧府同本漢治縣之地吳/於此立昭武鎮屬建安郡晉平吳更昭武)
　(曰邵武縣至隋郡縣俱廢尋復立邵武縣屬撫州唐/屬建州石晉復為昭武縣劉漢又改為邵武縣皇朝)
　(陞為邵武軍仍割建之三縣來屬又/添置光澤縣𨽻焉今領縣四治邵武)
事要郡名昭武(見㳂/革注)武陽　樵川風俗人性獷直
(郡志云云尚氣治/生勤儉力農重穀)儒雅之俗(同上昭武人喜以儒術相/髙是為云云里人獲薦登)
(第則厚贐慶賀是為樂善之俗○葉/惇禮泰寧縣記云弦誦之聲相聞)地狹山多(郡志云/云田髙)
(下百/疊)賈售他州(郡志云家有餘夫則/賫健往丨丨於丨丨)形勝東抵富沙(同/上)
(云云西抵盱江南/抵臨汀北抵廣信)前據重岡(胡明中作軍治記/云云後帶鹿水)三峯峙
其南(郡志云云一/水界其北)甌閩西戸(胡明仲/軍治記)四州之上游(郡志/云云)
(其封畧與/江東西接)如在碧玉環中(同上其土夷曠其氣清淑其/勢蜿蜒抱負云云○袁轂詩)
(云邦人遊冶處/如在月輪中)山川登髙山(在郡西嵳峩聳特下瞰城/郭為邦人嵗時遊觀之地)
(上有熙春臺釣魚臺守張/師中建菴其上號吉老)七臺山(在邵武縣東百里山/有七級峯巒相比故)
(名磅礴於邵武汀劔三州之境昔福劉道人居/之號劉聖者善役虎豹勑封真濟慧應大師)雞籠山
(在邵武縣西以形得名土人祠龔劉二/聖者於其上水旱必禱有飛蜂之應)雞鳴山(在邵武/東二十)
(五里昔盧絳叛兵入閩人未知逃避夜有雞鳴/山頂人皆起而賊適至一方免害故以名之)龍湖山
(在郡西五十里寳乗院在焉唐僖宗子圓覺道場/山頂有天湖溉田三萬餘頃相傳有老蛟穴其中)烏君
山(在光澤縣○寰字記秦漢間有徐仲山於此山/遇神仙其妃偶多假烏皮為羽飛走上下故名)爐峯
山(在泰寧縣治之西圓峙/如香爐乃一邑之勝㮣)金鐃山(在泰寧縣跨建泰寧/化三邑○陳軒詩巨)
(為三縣鎮雄/據衆山尊)道人峯(在邵武縣八十里負長溪面樵水/秀峙於城南數十里外為郡山之)
(冠其最險處曰紫雲巖下臨絶壑上有盤石嵗旱禱雨/置净瓶石下有水滴瓶中水滿自止極為神異郡志云)
(昔有道人結菴巖下號修竹菴喜乗龍/往來頗有異迹勑封神濟妙應大師)瑞豐巖(在泰寧/縣西四)
(十里上有院初闢時得龍骨數車取其牙刻觀/音像至今存中有金身羅漢五百尊莊嚴巧絶)甘露巖
(在泰寧縣西南二十五巖外石門天成秖通單騎/往來俯瞰溪流澄碧數十頃尋幽者以不到為恨)飛猿
嶺(在邵武縣西百七/十里其地産紙衾)百丈嶺(在建寧縣乃閩楚分界鳥/道懸絶昔越王築臺之所)
筆笏石(在泰寧縣南七十里雙峙/雲外有卓筆植笏之象)樵溪(在邵武縣此溪/凡九曲正朝郡)
(治/前)杭溪(在光澤縣/東二里)龍潭(郡志灘江之水自何山下環遶/泰寧縣治遂儲為潭其勢漸若)
(斗角故老傳有何潭流/斗角此地出三元之䜟)館前洲(在縣東水心狀如游魚/出水楊栁生其上有游)
(魚出鬛侍/郎生之䜟)亭臺㑹景亭(在登髙山最髙絶處前視井邑/萬瓦鱗次左瞰清流右臨碧巘)
熙春臺(在登髙山頂蓋/一郡最髙處)祠廟廣祐廟(在邵武縣西五十/里○王諱祐姓歐)
(陽洛陽人也隋義寧中為溫陵太守代還舟過大乾愛/其江山之勝顧夫人崔氏曰此可立廟發舟之夕江水)
(暴漲王夫婦溺焉其尸㳂流而下至向所艤舟處輒止/見者隨流送之二十里翌日泝流復返再送之加十里)
(又如之於是衆驚異歛而葬之屢出靈響逺近争來椎/牛刺豕以祭有龍湖山圓覺大師憫戕物命遺偈以告)
(遂以齋羞易血食或云師嘗與神以道力角勝負廟傍/有大松師舉手以梢拂地者三神僅能再遂屈而從之)
(水旱之禱如響邵武謂之去天五十里云按夢録士有/以前程來謁夢者皆騐○李公綱字伯紀邵武人嘗造)
(祠下夢王者降階延接遜以主位李固辭王曰他日更/仗主盟及為相值王加封果與署名○葉公祖洽字惇)
(禮邵武泰寧人先名光字亨父謁廟夢王者令掌籍判/官檢簿與看即無葉光止有葉祖洽名字遂用之當年)
(果領舉赴省謁廟王者將一片犬肉置於几上命食之/又殿下有竹一束王者指示云此是題目莫曉其義明)
(年作大魁方悟一片犬肉乃狀字置於几上乃元字殿/下竹一束者以前廷對出賦題殿試問策自祖洽時始)
(竹一束乃策字也○黄公中字通老方勝冠同友二三/人詣正殿黄於中途適值親戚酌以大斗及到祠下酣)
(猶未醒是夜俱無夢惟友人之臧亦宿於廟夢王者云/荷你秀才來甚至誠只有一个黄尚書如何喫得恁地)
(醉後黄作大魁以有官人降第二果仕至尚書八十五/嵗終贈端明而友人者止為秀才云○袁公樞字機仲)
(建寧府人嘗到祠下夢云溫黄前後並殿下不須行覺/而惡之以並病同音後省試木待問作省元乃溫州人)
(第二名黄洽袁以賦魁第四是嵗諒隂榜不放殿試即/殿下不須行也○曽公從龍溫陵人也慶元戊午之秋)
(即於私居遥禱正殿是夕夢云兩爵並躍於今秋一薦/獨横於天下又夢一人屈指數云四十年事是科兄弟)
(同發舉所謂兩爵並躍於今秋明年從龍作狀元所謂/一薦獨横於天下四十年者葢泉州自梁克家作大魁)
(之後到從龍時恰四十年也○福唐人蘇大章治易其/家瞻奉香火甚勤慶元戊午之秋即於私居齋宿有禱)
(中夢一朱衣吏分明報云今年發舉名位已排定第十/一語之再三及覺頗異其事詰旦告人人稍疑之試期)
(遂為衆士人經州投狀而絶無曉示及開榜至十一名/府主不許拆號懷中出士人前所投詞遂於待補中取)
(一名易卷對號及拆卷乃是蘇大章而待補却是為狀/首之人明年蘇作狀元亦豈偶然○江俞建昌人也治)
(聲律詣祠下有禱中夜夢王者坐於殿庭屏退左右之/人呼而告之曰俗不如古語之至于數四及覺莫之曉)
(次夜復假宿其夢如初於是專誌之後於壬子年解試/出聖上樸以皇質賦韻脚以聖上以此還民之淳初欲)
(押還字民字之字俱不穩忽思夢中之句遂押淳字破/云俗不如古聖期再淳以此皇風之質樸夫天下之人)
(主司批破題四字冠場遂中魁選○髙宇夢得詩云碧/瓦朱簷天外聳黄花六葉掌中開纔登第娶黄司業女)
(六娘為妻碧瓦朱簷乃髙宇也○建安詹必勝兄弟三/人謁夢得詩云萬里無雲天一色秋風吹起鴈行髙乃)
(倒書之及秋闈同預薦果弟先/而兄後餘不勝紀悉見謁夢錄)李忠定祠(在軍學朱元/晦記云少有)
(大志自為小官即切切然以天下事為己憂宣和初一/日大水猝至㡬冐都城人莫能究其所自來相與震懼)
(而無敢以為言者公時適為左史以為此水主兵戈之/象亟上䟽言之遂以謫去數嵗得召還則敵騎已入塞)
(而長驅向闕矣公復慨然圖上内禪之策言未及發而/大計已决敵圍既迫羣小方謀挾至尊犯不測為幸免)
(計公又獨扣殿陛力陳大義得復城守以退敵兵然自/是割地講和之議遂起公又再謫而大事去矣光堯太)
(上皇帝受命中興首召公宰相方誅僭逆而/小人有害公者遂三謫以去而不復還矣)古跡瑞榴
之䜟(海錄碎事郡庭有石榴士人觀所實之數以為登/科之信熙寧間結二實頗大是年葉祖洽上官均)
(名在一二祖洽詩云已分桂/葉争雲路不負榴花結露根)名宦皇朝張士遜(知邵武/縣後為)
(相/)石中立(知軍後/參政)蘇為(知軍/能詩)宋咸(建陽人知軍建公廨/創學舍置田以給生)
(徒李泰伯/作庄田記)上官均(郡人廷試第一厯御/史論蔡確謫知光澤)吳逵(知泰寧縣/愛民如赤)
(子馭吏/如束濕)尹師魯(知光/澤縣)沈該(知光/澤縣)人物葉祖洽(神宗初革/聲律命以)
(策廷試多士祖洽陳數千/言貫穿古今擢為第一)孫諤(邵武人字正臣王介甫/集雨未止孫正臣欲行)
(以詩留之紛紛應接使人愁與子從容喜/問酬它日故將泥自庇今朝欲以雨相留)黄履(再登/右轄)李
綱(殿撰李䕫之子右丞黄履之/甥相髙宗纔七十五日而罷)黄潛善(為右僕射時/李綱左僕射)黄
中(字通老仕至端明/朱元晦作墓誌)黄渙(南省/第一)題詠登臨髙下樓(郡守/蘇為)
(詩愛重八九月云云紅/雲何處起寒瀨泊漁舟)東南千里遥(司馬君實送張景/陽知邵武詩閩嶺)
(知何在/云云)路入樵溪似到家(方雄飛詩舟停漁/浦方為客云云)溪上千峯
碧玉環(葉儀鳯詩云云瞰溪臺榭紫雲間烏/啼花落非人世似在金鏊山上山)天鍾秀氣
魁文陛(前人詩云云池/湧仙源接武夷)
四六(疏榮芝檢/作鎮樵川)　(樵川小郡/閩水上游)　(郡多顯族/代有聞人)　(賦甚蠒絲/鹺為命脉)
(眷武陽之名壘/據閩嶠之上游)　(昔時最盛於文風/今日乃餘於獷俗)　(山川之秀甲於全閩/人物之興盛於今日)
(昔號雷封本建安之支邑/今稱斗壘乃閩越之上游)　(元魁繼作皆元祐之聞人/鈞軸對持有建炎之盛事)
(斗絶一隅在衣冠而獨盛/雲蒸多士亦絃誦之相聞)　(雖里閭安集業寖復於耕桑/然井邑蕭條地或餘於荆棘)
(樵川邑小懷師魯之舊遊/㑹景亭高訪蘇為之妙句)　(妙斡神機多唐代禪棲之侣/黙持文柄有隋朝廟食之賢)
　
　
　
　
　
　
　
　
　
　
　
　方輿勝覽卷十
欽定四庫全書
　方輿勝覽卷十一　　　　　宋　祝穆　撰
　　　建寧府(建安/崇安)　(甌寜/政和)　(嘉禾/松溪)　(浦城/)
　建置㳂革(禹貢掦州之域星紀須女之分古閩越地/秦屬閩中郡漢立無諧為閩越王王閩中)
　(故地武帝立為冶縣属㑹稽郡後漢改為東侯官其/後分冶地為㑹稽東南二郡都尉東曰臨海南曰建)
　(安是也呉孫休分南部為建安郡隋廢為縣属泉州/煬帝立建安郡隋末改為泉州唐改建安郡後為建)
　(州唐末為閩王所有改鎮安軍又改鎮武軍南唐改/永安軍又改忠義軍國朝初𨽻江南又𨽻兩浙南路)
　(尋以𨽻福建路又陞為建寜軍孝宗潛/邸陞建寜府領縣七冶建安歐寜兩縣)
　福建轉運提舉置司
事要郡名建安(韓无咎丨丨縣題記自秦收閩粤漢始/縣閩丨丨中分東侯官益置丨丨縣葢)
(用漢/年也)富沙(古有丨丨驛城北有大/洑洲意者以此得名歟)東甌(郡國志建安縣/有古丨丨城漢)
(呉王世子劉駒𤼵/兵圍丨丨即此也)風俗尚侈而好浮(郡志處市井者云/云田里者勤身而)
(樂/業)尚業而喜節(同上云云易鬬而輕生君子/勇於為善小人敢於為惡)其民之秀
者狎於文(韓无/咎記)賦其厲氣者亦悍以勁(韓无咎記云云/佩刀挾矢開起)
(而為鬬暴不則匿役避/賦持短長以競其私)民猱黠而易隨(盛均論建州/之民云云)家
有詩書(韓无咎記云云户藏法/律三歳貢籍甲東南)道義之鄉(郡志自朱元/晦倡道東南)
(彬彬然/云云)山多田少(郡志云云/溪峻水湍)力耕崔嵬(朱行中詩云水/無涓滴不為用)
(山到崔嵬/猶力耕)形勝當閩之上游(韓无/咎記)東閩劇地(權載之送/建州趙使)
(君序是邦為云云故/相安平穆公常理焉)襟山束水(盛均送建安郡守序閩/嶠一臂西指則建安在)
(焉其郡/云云)東接括蒼(建安志云云/北距上饒)西南抵延平(同上南/北帶溪)碧
水丹山(楊大年談苑吾鄉山水竒秀梁江淹為浦城令/以為云云珍木靈草平生所愛不覺行路之逺)
溪行石中(韓无/咎記)土産書籍行四方(富沙崇化兩坊産書/號為圖書之府○朱)
(元晦嘉禾縣學藏書記云建陽版本丨丨丨丨丨者無/逺不至而學于縣之學者乃以無書可讀為恨今知縣)
(事姚某始鬻書于市上自六經下及訓傳史記子集凡/若干卷以充入之又云嗚呼讀聖賢之言而不通于心)
(不有于身猶不免為書肆況其所讀又非聖賢之書/哉以此道人乃欲望其教化行而習俗美豈不難哉)貢
龍鳯等茶(北苑焙在城東二十五里鳯凰山南唐保大/間命建州製的乳茶號曰京鋌臘茶之貢自)
(此始遂罷陽羨茶貢○郡志其品大概有四曰銙曰截/曰鋌而最麄為末國朝太平興國二年始置龍焙造龍)
(鳯茶咸平丁晉公為本路漕監造御茶進龍鳯團慶厯/間蔡公端明為漕始改造小龍團仁廟尤所珍惜是)
(後最精者曰龍團勝雪外有宻雲龍一品號為竒絶方/靈芽初折之時常先民焙十餘日異時進發飛騎疾馳)
(不出中春頭綱已至京師○韓无咎記云其地不富于/田物産瘠甚而荈利通天下每歳方春摘山之夫十倍)
(耕者○黄魯直謝送壑源揀芽詩矞雲從龍小蒼璧元/豐至今人未識壑源色貢第二春緗奩碾香供玉食眷)
(思殿東金井欄甘露薦椀天開顔橋山事嚴庀百局補/衮諸公省中宿中人傳賜夜未央雨露恩光照宫燭右)
(丞似是李元禮好事風流有涇渭肯憐天祿校書郎親/收家庭遣分似春風飽識天官羊不慣腐儒湯餅腸捜)
(攪十年燈火讀令我胷中書傳香已戒應門老馬走客/來問字莫載酒○王介甫送元厚之詩新茗齋中試一)
(旂茶芽謂之一槍一旂○韓无咎次韻沈清臣遊龍焙/詩武夷山人厭塵埃金鞭白馬飛崔嵬丹砂已就不可)
(識尚有瑤草分靈栽千花翦巧綴宻露秀色不待春風/催東溪路入三千里山如舞鳯連翩來䅮旂未動供採)
(掇疊鼔夜作空山雷蒼虬繞圭龍䕶璧面為鐵石心瓊/瑰烹煎鬬水出好事珠瓔玉字相榮迴巳嗟雙井甘退)
(步況復日注真難儕我來竊食端為此把玩一日三徘/徊手㪺清泉吊陸子底用濁酒供歡咍頭風快愈春睡)
(散老眼尚為羣書開知君此/遊故不惡坐有纎纎時奉盃)兔毫琖(出甌寜之水吉黄/魯直詩曰建安甆)
(碗鷓鴣班又君謨茶録建安所造黑琖紋如兔毫然/毫色異者土人謂之毫變琖其價甚高且艱得之)紅
綠錦(出嘉禾有濁錦橋又/號嘉禾為小西川)紙被(出松溪縣○陸務觀謝/朱待制丨丨之況二首)
(紙被圍身度雪天白于狐腋煗于錦放翁用處君知否/不是蒲團夜坐禪○又詩云木枕藤床席見經卧看飛)
(雪入窻櫺布衾丨丨元/相似只欠高人為作銘)山川雞籠山(城東北五里又有/馬鞍山在城東北)
(三里皆以形得名二山/連屬乃府治之主山也)鐵獅頂(在城南三里即府治對/山也山之巔有菴有鐵)
(鑄文殊獅子像先是隂陽家謂府治來山若猛虎出林/溪西諸山若對羊然欲其不為傷也乃於對山置鐵獅)
(以鎮之宣和間移置開元寺未幾葉范二寇繼作且有/虎波河之異紹興間守劉子翼復還故處或云恐鐵獅)
(下視城中仍于府治之㕔事及建安堂柱/下埋小獅二十四以明子母相應之義)紫芝峯(在鐵/獅之)
(左王審知據閩/日其山産丨丨)雲際山(在鐵獅之右有陸羽泉疑後人/託為此名○楊大年詩陸羽不)
(到此標名/慕昔賢)黄華山(在東北二里寰宇記元嘉初太守華/瑾之徙郡治于此山之西南建炎初)
(韓世忠討范汝/為屯兵其上)白鶴山(在郡城東二里東晉時望氣者/言此山有異氣命工鑿之已而)
(有白鶴雙翔其上因名今立嶽祠于/山之麓有靈泉有病者飲之輒愈)鳯凰山(在城東北/二十五里)
(○蘇子瞻鳯咮石硯銘序云北苑龍焙山如翔鳯下飲/之狀當其殊有石熙寜中大原王頤取以為硯余名之)
(鳯咮然其産不富或以黯黮灘/石為之狀酷𩔖而多拒墨云)壑源山(在鳯凰山之南/北山之茶為外)
(焙/冠)梨山(在郡城/十五里)　梅山(在城南三里方輿記梅福/嘗煉丹于此有升仙壇)響山
(在城南三里其山空/洞行人相語則響荅)菴山(在嘉禾縣東南十五里舊志/後唐時有處士姓石名湖結)
(菴此山因名今有廟/神像乃石所刻成)雲谷(朱元晦記云在嘉禾西北七/十里蘆山之巔處地最高而)
(羣峯上蟠中阜内寛外宻自為一區雖當晴晝白雲坌/入則咫尺不可辨倐忽變化則又莫知其所如徃乾道)
(庚寅予始得之因作草堂間榜曰晦菴又云昔有王君/子思者棄官棲遁學練形辟穀之法數年而去今東尞)
(即其居之遺址也然地高氣寒又多烈風飛雲所霑器/用衣巾皆濕如沐非志完神旺氣勝而骨强者不敢久)
(居其四面而登皆縁崖璧援蘿葛﨑嶇數里/非雅意林泉不憚勞苦者則亦不能至也)百丈山(在/崇)
(安朱文公記其上皆蒼藤古木雖盛夏停午無暑氣東/南望見瀑布自前巖穴瀵湧而出投空下數十尺其沫)
(乃如散珠噴霧日光燭/之璀璨奪目不可正觀)龜山(在嘉禾有萬夀院陳軒讀/書于此○及第後重遊詩)
(云寒樹似添新喜色/野猿猶聴舊吟聲)硯山(在嘉禾縣東北三十五里山/之西有石如巨硯相傳華子)
(期師甪里/先生于此)夢筆山(在蒲城縣西五里/其下有江淹祠)游果山(在遷陽鎮/之南乃周)
(樸真人修/煉之所)武夷山(在建安南三十里山多獼猴按神仙/傳第十六昇真元化洞天昔有神仙)
(降此山曰予為武夷君統錄地仙受館于此由是得名/○武夷志云周迴百二十里凡峯巒岩石三十有六此)
(外以名著者復不下十餘所○古紀云昔有神降于山/自稱武夷君後人因名曰武夷又云混沌初開有神星)
(曰聖姥母子二人來居此山秦時號為聖姥衆仙立為/皇太姥聖母又天台山𤣥虛老君華真仙師遣第七子)
(屬仁乗雲駕鶴遊歴此山銓叙地仙今稱控鶴仙人是/也又云昔有張湛孫綽趙元竒彭令昭劉景顧思逺白)
(石先生馬鳴生并胡氏李氏二魚氏三姓女子四人凡/十二人同詣此山求道偕謁魏王值魏王祭仙祈雨湛)
(等獻詩仙人甚喜乃遣何鳯兒徃天台山取仙籍囘歸/探視具載魏王子騫與張湛一行先于上筵飲酒過度)
(觸犯黄元真人謫居此山八百年後方得換骨歸天時/仙人既見此籍各有姓名因語魏王等至八百年後可)
(所取黄心木為函於小藏岩中沖化迄今存焉○朱元/晦武夷圖序云武夷君之名著自漢世祀以乾魚不知)
(果何神也今崇安有山名武夷相傳即神所宅峯巒巖/壑秀拔竒偉清溪九曲流出其間兩崖絶壁人迹所不)
(能到處徃徃有枯查挿石罅間以度舟船棺柩之属柩/中遺骸外列陶器尚皆未壤頗疑前世道阻未通川壅)
(未決時夷俗所居而漢祀者即其君長盖以避世之士/生為衆所臣服而傳以為仙也今山之羣峯最高且正)
(尢以大王為號半頂有小丘焉豈即君之居耶然舊記/相傳詭妄不足考信故有版圖迫迮漶漫亦辨識今沖)
(佑羽人高君文舉始復更定此本于是鄉偕隠顯之間/為能有以盡發其祕且屬隠屏精舍仁智堂主為之題)
(其首以袪舊傳之惑云○趙閲道遊山詩武夷之山千/萬峯一溪詰曲流其中尋真結勝舟楫過登舟仰視竒)
(靈蹤白鶴不翥寫峭壁彫虎一嘯來清風遺棺蛻骨遺/化外絶壑駕船神鬼功寒巖鼎灶失雞犬宻搖松檜盤)
(蛇龍行行自喜亡塵容觀身頓覺辟樊龍當年今日是/高㑹左仙右仙之曲紅紫皇歸去曾孫散不見漫亭橋)
(跨虹余亦捫心有素藴待逃韁鎖追鴻濛可得洪崖浮/邱輩揖袂拍肩吾適從○建守陳覺民武夷詩昇真洞)
(口接天門靈草丹桃日日春聴説列仙來瑞世三朝徳/業在斯民葢章聖出自武夷事見楊大年家集神考哲)
(宗朝武夷真君應世故此有三朝徳業之句事見氏族/編○楊大年詩靈嶽標真牒孤峯入紫氛藤蘿暗仙穴)
(猿鳥駭人羣白道千年在懸流萬壑分漢壇秋蘚駁曽/祀武夷君○朱元晦詩秋聲入庭户殘暑不敢驕起趂)
(汗漫期兩袂天風飄眷焉此家山名號列九霄相與一/來集曠然心朗寥棲息共雲屋追尋喚漁舠一水屢縈)
(迴千峯鬱岧嶤蒼然大隠屏林端聳孤標下有雲一壑/仙人久相招授我黄素書贈我英瓊瑤茅茨幾時見自)
(此遺紛囂○方伯謨過武夷作丹崖石氣凝高秋碧溪/上引天河流金堂石室不可到玉棺莓苔生古愁仙人)
(昔乗紫雲去白馬搖鞭在何處茫茫塵世那得知幔亭/空記當年事君不見茂林松竹已蕭疎乾魚猶祭同亭)
(祠/)車錢山(古記云聖姥嘗鞭牛/以車載錢于此因名)幔亭峯(一名鐵佛嶂○/古記云秦始皇)
(二年八月十五日武夷君致酒殽㑹鄉人于丨丨丨上/初召男女二千餘人如期而徃乃見山徑平坦虹梁架)
(空體輕心喜不覺其倦至山頂有縵亭綵屋玲瓏映隠/前後左右可數百間就幔亭北壁中間設一寶床謂之)
(太姥玉皇座北壁西厦設一寳床謂之太姥魏真人座/北壁東厦設一寳床謂之武夷君座悉施紅雲裀紫霞)
(褥初鄉人至幔亭外聞撃鼓聲少頃空中有呼鄉人為/曾孫男由東序女由西序進既而聞讀讃者云汝汝曽)
(孫可拜又聞讚者云命鼓師張安陵打引引鼓趙元竒/拍副鼔劉小禽坎鈴鼔曽少重擺鼗鼓喬智滿振嘈鼓)
(高子春持短鼓管師鮑公希吹横笛板師何鳯兒拊節/板于是東幄奏賓雲左仙之曲次命弦師董嬌娘弾坎)
(篌謝英妃撫長琴吕荷香戛圓鼓琵琶管師黄次姑噪/悲慄簞篥秀淡鳴洞簫朱小娥運居巢笙金師羅妙容)
(揮䤶銚銅鈸于是西幄奏賓雲右仙之曲行酒進食百/味珍竒皆非世俗之所有乃令歌師彭令昭唱人間可)
(哀曲詞曰天上人間兮合㑹疎稀日落西山兮夕鳥歸/飛百年一餉兮志與願違天宫咫尺兮恨不相隨歌罷)
(彩雲四合環珮人馬之音亘空而至俄而聞讃者云曽/孫可再拜而别乃下山則風雨暴至囘顧山頂無復一)
(物但葱翠峭拔如初耳鄉人感/幸因相與立祠其山號同亭云)天柱峯(一名大王峯在/武夷山東南隅)
(石壁上有室曰昇真洞洞中有神仙蛻骨莫計其數室/前有黄心木棧又有四木船兩兩相覆亦盛仙骸半枕)
(室棧不墜不壊峯南一隅稜層三出可編梯級而上近/峯之頂有天鑑池絶頂有投龍洞洞門小而且直下縋)
(緶百二十丈乃可至水每朝家遣使投金龍玉簡之屬/悉詣之峯上有嘉竹仙柏仙橘仙李仙荔枝之類○蕭)
(子開建安記巖石悉紅紫二色其石間有木碓礱簸籮/箸什物○昔魏王子鶱于此得道有張湛等十二人偕)
(謁魏王㑹天旱魏王置酒脯祭仙祈雨時控鶴仙人乗/紫雲跨白馬從空而下大霈雨澤湛等獻詩云武夷山)
(上武夷君白馬垂鞭入紫雲空裏/只聞三奠酒龍潭波上雨雰雰)玉女峯(辛幼安詩丨/丨丨前一櫂)
(歌煙鬟霧髻動情波游人去後/後楓林夜月滿空山可奈何)鶴巖(在溪北峭/壁化仙鶴)仙學堂
巖(在溪南半岩有石室其間几/按具在葢仙家翰墨之館)仙掌巖(掌面三處石紋/紅潤如掌有瀑)
(流界于仙掌學堂/二山直下三尺)仙機巖(在武夷溪北水際巖上/有石室石機杼猶存)石堂
院巖(在溪北岩石環列景物俱勝先是我朝天聖十年/四月一日子夜大風雷雨院東白面岩開剝巨石)
(一片飛下覆壓院宇五十餘間/翼旦鄉鄰視之已為深沼矣)小藏巖(在溪南下際無/底之淵上亘斗)
(絶之壁中間數室皆挿版木望之如棧室中有器圓者/如斛方者如笥又有如盤如杵之狀者古記云昔有仙)
(雞棲鳴其間故/又名仙雞岩)鼓樓巖(在武夷溪北岩間有樓其下四/楹有路可以攀援而上舊記云)
(是仙家鼔樓/旁有鼎灶)換骨巖(在幔亭峯北中岩一室平廣可六/七丈室前路斷數尺不可度舊有)
(黄心木一根為橋不知年代而堅固不壊故世人得以/造其間室内有仙脫九函又有四柱樓一所如世俗庋)
(閣其上置脱函函中仙脫皆質小而色紅相傳方外之/士得道尸解者悉于此岩換骨不獨武夷一洞天而已)
虎嘯巖(昔嘗有虎/嘯于此)金雞巖(在崇安縣北十五里岩有瀑/布下有龍井深不可測舊記)
(云或見二金雞/翔集其上故名)昇真洞(在大王石東隅石壁之上谽谺/一室徑數丈而深倍之中冇雷)
(文甆􁋋五盛仙脫其一置石窖中不可出窖口狹而束/故也餘􁋋列布窖外洞室之前悉以黄心木縱横為棧)
(若可通神仙往來者洞室之上又有一穴横挿雙木為/橋修踰三丈橋之西壁近在十數步之内别開一罅方)
(廣丈餘中有香爐藥瓶之屬可望而不可親也洞室/之下直裂一隙具旁鼎爐存焉相傳仙人煉丹之所)毛
竹洞(在西溪上流去武夷山百餘里徧生毛竹每節出/一幹其鉅細與根等○李義山詩只得流霞泛一)
(盃空中簫鼔當時囘武夷洞/裏生毛竹老盡曽孫更不來)風洞(在九曲之上其/中謂之一線天)玉清
洞(在郡之水西天慶觀側深潭中○蕭子開建安志云/昔漁人入潭中見石室金字題額曰玉清之洞有一)
(青衣童子出曰此/司命真君之府也)三娘石(亦名玉女峯並肩而立紅膩/玉色○古記云秦時三少女)
(遊其/上)兠擔石(一名賭婦岩○古記云昔有娶婦者與/仙人賭而隨其去遺下兠擔化而為石)三
姑石(在換骨岩北三十步三石連屬紅白鮮/膩○舊記云秦時冇三女遊此石因名)絪縩石(石/紋)
(縷絡如卷/縩之狀)城高石(山形高峙長亘五/十餘丈儼若城壁)大隱屏(在武夷山/○朱元晦)
(詩上有蒼石屏百仭聳雄觀蔪岩露垠堮突兀倚霄漢/公自注云此峯夷上鋭下拔地峭立如方屋帽遂築武)
(夷精舍/于此)九曲溪(在武夷山西南隅𤼵源于毛竹洞灣環/九曲貫于羣岫○洪邁赴建安守泛舟)
(遊九曲詩武夷之山如畫圖中有玉洞藏仙都一溪穿/空舞澎湃九曲度盡方盤紆細看直疑路中㫁已轉始)
(覺川平鋪諸峯削成鳥亦怖危磴豈復人能踰機岩學/館第傳授鼓樓石床知有無坐令丹梯化一鶴又喚立)
(笋成三姑游人來觀但借問道士指説猶驚呼神君曽/孫在何許想見幔亭空藥爐千崖萬壑心賞倦正喜松)
(風清坐隅歸舟瞥然箭脱手醉目眩我雙明珠○李左/史詩溪流玉雪三三曲山鎖煙霞六六峯○朱元晦棹)
(歌武夷山上有仙靈山下泉流曲曲清欲識个中竒絶/處棹歌閑聴兩三聲○一曲溪邊上鈎舡幔亭峯影蘸)
(晴川虹橋一㫁無消息萬壑千岩鎖翠烟○二曲亭亭/玉女峯挿花臨水為誰容道人不復荒臺夢興入前山)
(翠幾重○三曲君看架壑舡不知停櫂幾何年桑田海/水今如許泡沫風烟敢自憐○四曲東西兩石岩岩花)
(垂露碧毶毶金雞呌罷無人見月滿空山水滿潭○五/曲山高雲氣深長時烟雨暗平林林間有客無人識欵)
(乃聲中萬古心○六曲蒼屏遶碧灣茅茨終日掩柴闗/客來倚櫂岩花落猿鳥不驚春意間○七曲移舡上碧)
(灘隠屏仙掌更回看人言此處無佳景只有石堂空翠/寒○八曲風烟翠欲開鼓樓岩下水縈迴莫言此處無)
(佳景自是遊人不上來○九曲將窮眼豁然桑麻/雨露見平川漁郎更覔桃源路除是人間别有天)龍潭
溪(在武夷山/之東南隅)建溪(源出武夷至/城外今東溪)驂鸞渡(在郡城南蕭子/開建安記真人)
(上升墜馬于山之西松溪/因曰墜馬洲渡曰丨丨丨)瀑布泉(在浦城西北四十五/里萬葉寺後亘地數)
(百尺天下號/為第三瀑布)水簾(在九曲溪/之上流)堂榭玉仙堂(在郡圃以玉/清洞梅仙山)
(合/名)修貢堂(在漕/臺)觀妙堂(在武夷山沖佑觀○李彌遜觀/妙堂遇雨既渡復迴一日竟)
(遊九曲而行賦詩二首人間何地寄衰翁偶到神仙一/葦中可是仙君謝逋客舡頭無處避罡風○渡口回舟)
(未忍移净舫聴雨坐題詩餘齡儻有尋真路試與披雲/問鳯兒○朱元晦跋云觀妙堂東楹李公侍郎遺墨語)
(意清婉字畫端勁至其下輒諷玩不能去然歳久剝裂/又適當供帳處後十數年當不復可讀矣别為模刻授)
(道士使陷寘壁間庶幾來者得以想見前輩風度李公/諱某時以力詆和議出守臨漳云慶元乙夘正月新安)
(朱某謹/奉書)紫霞洲(在郡圃取幔亭紫霞褥之義舊記其水/𤼵源于處之龍泉至烏龍窠口有一澗)
(南注經月城僧舍穿城而入至閩王無/諸祠東折絶濠達于子城以郡郡圃)紅雲島(在龍/焙)丹
青閣(在開元寺側元豐初太守石禹勤建○宣和中趙/季四命名且賦詩云跨壑飛簷屋數楹上横山色)
(下溪聲等閑題作丨丨丨未必丹青畫得成○徐璣留/題云翠靄空扉忽有無筆端誰著此功夫溪山本被人)
(圖畫却道溪/山是畫圖)晝寒亭(在崇安縣五夫里之宻庵朱文公/嘗遊○韓无咎詩紅塵熱客那知)
(此赤脚青/松意自閒)聚星亭(在嘉禾之考亭○朱元晦作畫屏贊/并序云按世説陳太丘詣荀朗陵貧)
(儉無僕役乃使元方將車季方持杖從後長文尚少載/著車中既至荀使叔慈應門慈明行酒餘六龍下食文)
(若亦小坐著膝前于時太史奏真人東行考亭陳氏故/有離榭名以聚星葢取續陽秋語中更廢壊近始作新)
(適邇敝廬因得相其役事既又為之本原事迹畫著屏/上并為之贊以視來者云猗歟陳子神嶽鍾英文淵懿)
(範道廣心平危孫汚隆卷舒自我是曰庶幾無可不可/獻身安衆弔孺全邦炯然方寸秋月寒江願言懐人曰)
(我同志故朗陵君荀季和氏連峯對起麗澤潜滋僾而/不見有黯其思薄言造之顧無僕役獨呼二兒駕子以)
(出青芻黄犢布幰柴車策紀前衛杖諶後趍所造伊何/高陽之里維時荀君聞至而喜顧謂汝靖往應于門七)
(龍矯二布席開罇靖肅而前翁拜其辱何悟斯晨得見/清穆命爽行觴旅饋次陳獻酬交錯禮度情親載笑載)
(言罔非徳義益邁乃猷以輔斯世髧髦兩雅亦置膝前/源深本固莫出匪賢維此慈明特謝儔匹晚際國屯敢)
(憚濡迹贅旒之命恃以少延邦朋之最孰與為先彧乃/附曹羣亦忘漢嗣守之難古今共嘆崇臺回極于以占)
(天猶曰茲野徳星萃焉我㝢有亭舊蒙斯號今刺前聞/象儀以告高山景行好徳所同課忠責孝獨概予衷百)
(爾窺臨鏡考毋怠死國承家永奉明戒/○今士大夫亦多以此圖繪于屏云)滄海精舍(朱元/晦築)
(于考亭以館四方之學者/周益公題扁今為祠堂)武夷精舍(朱元晦築于五曲/大隠屏之下○韓)
(无咎記武夷在閩粤直北其山勢雄深槃礴自漢以來/見于祀事閩之諸山皆後出也其峯之最大者豐上而)
(斂下巋然若巨人之戴弁縁隙蹬道可望而不可登世/傳避秦而仙者蛻骨在焉溪出其下絶壁高峻皆數十)
(丈岸則巨石林丘磊落竒秀好事者一目不能盡則卧/小舟杭溪而上號為九曲以左右顧視至其地或平衍)
(景物環㑹必為之停舟曳杖徙倚而猶不忍去山故多/王孫鳥則白鷴鷓鴣聞人聲或磔磔集崖上散漫飛走)
(而無驚恐之態水流有聲其深處可泳草木四時敷華/道士即溪之窮僅為一廬以待遊者之食息往往酌酒)
(未半已迫曛暮而不可畱矣山距驛道纔一二里許逆/旅遙望不憚僕夫馬足之勞幸而至老氏之宫宿焉明)
(日始能裹飯命舟而溪之長復倍於驛道之逺促促而/來遽遽而歸前後踵相屬也予舊家閩中兩官于建安)
(葢亦遽歸之一耳吾居于五夫山在武夷一舍而近若/其後圃暇則遊焉與其門生弟子挾書而誦取古詩三)
(百篇及楚人之詞我而歌之得酒嘯詠留必數日蓋山/中之樂悉為元晦之私也予毎愧焉淳熙十年元晦既)
(辭使節於江東遂賦祠官之祿則又曰吾今營其地果/盡有山中之樂矣葢其遊益數而于其溪之五折負大)
(石屏規之以為精舎取道士之廬猶半也誅鋤草茅僅/得數畆面勢幽清竒石佳木拱揖映帶若隂相而遺我)
(者使弟子輩具畚鍤集瓦竹相率成之元晦躬畫其處/中以為堂旁以為齋高以為亭宻以為室講書肄業琴)
(歌酒賦莫不在是予聞之恍然如寐而醒如酲而析隠/隠猶記其地之美也且曰其為我記之夫元晦儒者也)
(方以學行其鄉善其徒非若畸人隠士遁藏山谷服氣/茹芝以慕夫道家者流也然秦漢以來道之不明久矣)
(吾夫子所謂志於道亦何事哉夫子聖人也其步與趍/莫不有則至于登泰山之嶺而誦言於舞雩之下未嘗)
(不遊胷中葢自有地而一時弟子鼓琴鏗然春服既成/之詠乃獨為聖人所予古之君子息焉者豈以是拘拘)
(乎元晦既有以識之試以告夫來學者相與酬酢於精/舍之下俾或自得其視幔亭之風抑以為何如也是歳)
(八月潁川韓无咎記○朱元晦行視武夷精舍作神仙/九折溪㳂泝此中半水深波浪闊浮綠春渙渙上有蒼)
(石屏百仭聳雄觀嶄岩露垠堮突兀倚霄漢淺麓下縈/迴深林久叢灌胡然閟千載逮此開一旦我乘星村舡)
(輟棹青草岸榛莽喜誅鋤面勢窮考按居然一環堵妙/處豈輪奐左右矗竒峯躊躇極佳玩是時芳節闌紅綠)
(紛有爛好鳥時一鳴王孫逺相喚暫遊意已愜獨往身/猶絆珍重舍琴人重來足幽伴○詩云琴書四十年幾)
(作山中客一日茅/棟成居然我泉石)仁智堂(我暫仁智心偶自愛山水/蒼崖無古今碧澗日千里)隠
求齋(晨葱林影間夜枕山泉嚮/隠去復何求無言道心長)觀善齋(負笈何方來今/朝此同席日用)
(無餘功相/看俱努力)止宿寮(故人肯相尋共宿一茅宇/山水為留行無勞具雞黍)石門塢(朝/開)
(雲氣擁暮掩碧蘿深自/笑晨門者那知孔氏心)寒棲館(竹間彼何人抱甕靡遺/力遙夜更不明焚香坐)
(看/壁)晚對亭(倚笻南山嶺卻立有晚對/蒼峭矗寒空落日明影碎)鐵笛亭(舊名奪秀/亭故侍郎)
(胡公明仲嘗與山之隠者劉君兼道游陟而賦焉劉少/豪勇游俠使氣晚更晦迹自放山水之間善吹鐵笛有)
(穿雲裂石之聲胡公詩有更煩横鐵笛吹與衆山聴之/句○何人轟鐵笛噴薄兩崖開千載留餘響猶疑笙鶴)
(來/)釣磯(削成蒼玉稜倒景寒潭碧/永日静垂竿茲心竟誰識)茶竈(仙翁遺石竈宛/在水中央飲罷)
(方舟去茶/烟裊細香)魚艇(出載長烟重歸裝片月輕千岩猿鶴友/愁絶掉歌聲○以上係朱文公武夷雜)
(詠/)晞真館(起居舍人龔原記在第六曲仙掌峯之側以/為遊人一息之地○李伯記云奈今夏夢乘)
(舟亂石間四顧峯巒竒秀有如玉色者覺頗異之及謫/官劒浦道武夷山小舟泝流水落石出徧覽勝槩至丨)
(丨丨雪作岩石皆白恍如舊游然後信出處之分定而/斯遊之清絶已先兆于夢寐之間雖欲不到不可得也)
(作小詩以紀其事○詩云清夢先曽到武夷玉峯/積雪倍幽竒小舟遊罷尋歸路恰似翛然夢覺時)晦菴
(朱文公建廬峯上○詩云憶昔屏山翁/示我一言教自信久未能岩棲冀微効)夢筆山房(魏華/父記)
(世傳江文通為呉興令夢人授五色筆繇是文藻日新/令浦城縣故呉興也縣故有孤山里人因以丨丨稱之)
(鄉先生楊文莊公嘗讀書其間比歳真希元于山之麓/得數畆地藝卉木營闔廬為息遊藏修之所既為文莊)
(識其事又以書扺了翁曰子為我𤼵之了翁每惟由周/而上聖賢之生鮮不百年葢厯年彌久則徳盛仁熟故)
(雖從心所欲罔有擇言皆足以信今貽後詩三百聖賢/憂憤之所為者十六七六藝之作七篇之書亦出于厯)
(聘不遇凡皆坦明敷暢日星垂而江河流也聖人之心/如天之運純亦不已如川之逝不舍晝夜雖血氣盛衰)
(所不能免而才壯志堅始終弗貳曷嘗以老少為鋭惰/窮達為榮悴者哉靈均以來文詞之士興已有虛驕恃)
(氣之習魏晉而後則以織文麗藻為學問之極致方其/年盛氣强位亨志得往往時以所能譁世眩俗歳滔月)
(邁血氣隨之則不惟形諸文詞衰颯不振雖建功立事/蓄縮顧畏亦非復盛年之比無他非有志以基之有學)
(以戍之徒以天資之美口耳之知才驅氣駕而為之耳/如史所書任彦升丘靈鞠江文通諸人皆冇才盡之嘆)
(而史于文通末年至謂夢張景陽奪錦郭景純徴筆才/不逮前夫才命于氣氣稟于志志立子學者也此豈一)
(夢之間他人所得而予乎窮當益堅老當益壯而他人/亦可以奪之乎為此言者不惟昧先王夢䘲之義亦未)
(知先民志氣之學由是夢筆之事如王允琳紀少瑜李/巨山李太白諸人史不絶書而杜子美歐陽永叔陳履)
(常庶幾知道者亦曰老去才盡曰詩隨年老曰才隨年/盡雖深自抑損亦習焉言之不知二漢時猶未有是説)
(也希元用力于聖賢之學今既月異歳殊忘隨年長其/自今所資益深所居益廣則息遊藏修于是山也其必)
(謂吾言然矣睿聖武公年九十五作抑之詩曰相在爾/室尚不愧于屋漏嗚呼為學不倦如此才可盡而志可)
(躓乎既以復于希/元又以自儆云)橋梁平政橋(跨大溪立趾十有一各/高七十二尺釃水之道)
(有九梁空而行復為屋二百/六十楹于其上而欄翼之)萬石橋(在北津為趾十有/五屋一百七十有)
(二楹長百/四十餘丈)朝天橋(在嘉禾/縣南)拱辰橋(在嘉禾/縣北)佛寺開元寺
(在郡西有丹青閣/相傳為吕蒙故宅)東西二端相院(在封山崇峽兩保之/間唐天后垂拱二年)
(正月八日有佛像從空而降漸隠入地飯牛姥適見之/抱持號呼逺近皆至掘得半軀于是刻木以續之高七)
(尺一寸手結盧舍那佛印因號天降盧舍那/佛兩保居民争奉事之遂建二院更迭迎奉)瑞巖院(在/崇)
(安乃扣氷禪師道場俗姓翁名藻光崇安人母將娠父/感夢老北丘荷錫求宿乃生襁褓中視經像輒有笑容)
(出家得度參雪峯真覺師深肯之謂曰汝後必為王侯/師嘗移錫霄厯道場院前有溪遇冬輒扣氷而浴常衣)
(楮衣不為暑變云○舊傳唐末有唐葛周三將軍隠于/此又傳古有雙劒藏于巖下趙清獻公詩寒氷扣曉人)
(無垢古劒藏/秋谷有聲)道觀沖佑觀(在崇安縣武夷山舊名武夷/觀保大間更曰㑹仙泉宋紹)
(聖二年改賜金額聽秩二千石奉/祠者領之觀之北有漢社壇存焉)祠廟朱文公祠(先生/子子)
(在今煥章待制建從士友之請也○祝和父撰上梁文/云先儒講道續泗水之正宗後學建祠宅富沙之勝槩)
(非徒崇于香火將昭示于典型恭惟故太師徽國朱文/公為百世師承千聖統自孔子以來未有豈孟氏之後)
(無傳乃若四書尤勤乙覽巍巍丹扆恨不與之同時濟/濟青衿悵莫親于前哲故或生長燕遊之地以寓其焄)
(蒿悽愴之心然孕靈匪屬于吾州而卜宅又居于外邑/曾是大府維桑之敬獨無精廬釋菜之儀宜國人于是)
(推尊實天下所同嚮慕逺想元公于湓浦近稽吕氏于/金華皆即鄉邦立為祠宇援例朋來于學子合詞共請)
(于都堂雖吾道無終窮當自識其大者然名世不常有/要使聞而知之盍畧倣于舊規庶共知其景行今則侍)
(郎欽承朝㫖來相城邑爰卜室廬是即肯堂之意先建/宗廟未忘過庭之時睠兹幾楹闤闠之㕓闢此數畆高)
(明之址將奉安于遺像幸甫就于僝功要皆士友之僉/謀豈特人子之私願鄉黨恂恂朝廷侃侃宛如親見于)
(平生雲山蒼蒼江水泱泱相與永存于奕世用陳短韻/敬舉修梁抛梁東編簡常存道不窮孔孟以來千百載)
(泰山今復仰文公抛梁西道統如今説建溪好似雷霆/驚衆瞶又如日月覺羣迷抛梁南隃望延平古劒潭弦)
(歌已創新書院道統寜忘舊晦菴抛梁北一葦可航懷/舊宅精神如水行地中鑿井得泉隨所得抛梁上升堂)
(再拜瞻遺像云胡必擇郡城中祇為邦人知所嚮抛梁/下玩索遺編毋暫捨儻將持敬為入門何患淵源不游)
(夏伏願上梁之後敎雨潜施文風益暢天開休運表章/既重于聖經代有偉人啟沃必推于家學抑使甌閩之)
(俗永為鄒/魯之鄉)澤民廟(在城東十五里梨山祥符郡守盧榦/立碑謂唐宗室李回按本傳則回未)
(嘗仕閩運使鄭士秀以為李頻盖頻為建/州刺使郡人立廟祀之當以鄭碑為正)靈濟廟(在建/安縣)
(登仙里神姓倪諱産松大唐人祖居貴溪/世授龍虎山天師法遊建安家于黨溪)威懷廟(在嘉/禾縣)
(南二十五里地名葢竹神姓陳諱□昔為邑錄事以直/方清幹為己任子三人俱以行義稱當唐正元中父子)
(以讒同時遇害投于溪泝流/而上數千里邑人收而瘞之)庇民廟(在嘉禾縣東三步/神姓李第三偽閩)
(時王從珂舉兵侵州境李嘗率義兵拒守授銀青光祿/大夫檢校太保領嘉禾縣崇樂鎮公事以戰殁葬于水)
(南之/後版)名宦江淹(方輿志浦城邑本漢東侯官之北鄉呉/永安三年改為呉興縣圖經晉尚書陸)
(邁梁尚書郎江/淹皆為呉興令)陸長源(唐人為/太守)皇朝龎籍(景祐中為/轉運使)陳
襄(以宻直知浦城人有失物捕得莫知的為盜者述古/乃紿之曰某廟有鐘能辨盜不為盜者摸之無聲為)
(為盜者摸之則有聲述古率同列禱鐘甚肅乃隂使人/以墨塗鐘祭訖以帷圍之引囚逐一令引手入帷摸之)
(出乃驗其手惟一囚無/墨訊之遂伏見筆談)趙抃(為崇安寄立祠/于學朱元晦記)汪應辰(以/正)
(字轉對及和議有上下/相䝉之語出為建州倅)陳俊卿　王淮　梁克家(並以/宰相)
(判/)𫝊自得(為漕子伯夀/伯成並為守)韓元吉(為建安宰自作㕔壁記/云用廣而賦嗇貿遷鹹)
(鹺以佐其費折獄蔽訟/之外計量猶大商也)人物顧野王(其先呉郡人因官/居建嘗撰建安記)
(後又撰玉篇輿地志/為陳光祿卿今有坊)江為(嘉禾人有詩名今靖安寺乃/其故居○殿院陳洙詩云處)
(士亡來一百年故居牢落變祇圏詩/名長共江山在劒氣尚磨星斗昏)潘佑(郡人為南唐/禮書今有坊)
(存/焉)皇朝章得象(浦城人/為相)章楶　章授　葉煥(並省/魁)楊億
(浦城人生之夕祖/父夢懐玉山人來)楊儀之(浦城人諡/曰文莊)祖秀實(釋褐/狀元)葉齊
(端拱初廷/試第一)徐奭(郡人今建安/有狀元坊)章衡(浦城人/大魁)楊蟠(建安人/嘉祐間)
(有詩/名)呉育(建安人中賢良科/慶厯中參大政)呉充(育之弟/知禮院)章子厚(浦城/人作)
(相嘗與蘇子瞻遊南山抵仙遊潭下臨絶壁萬仞岸甚狹/子厚推軾下潭書壁軾不敢子厚攝衣而下以漆墨濡筆)
(大書石壁上曰蘇軾章惇來軾拊/其背曰子厚必能殺人子厚大笑)阮逸(嘉禾人景祐初/上樂論十二篇)
(與布衣胡爰同召/校定新舊樂律)柳耆卿(崇安白水人長于詞范蜀公/嘗曰仁宗四十二年太平鎮)
(在翰苑十餘載不能出一語歌詠乃于耆卿詞見之仁/宗嘗曰此人任從風前月下淺斟低唱豈可令仕宦遂)
(流落不偶卒于襄陽死之日家無餘財羣妓合/金葬之于南門外毎春月上冢謂之弔栁七)陳升之
(嘉禾考亭人為/相後居潤州)陳洙(考亭人仁宗朝上疏助司馬光論/建儲且飲藥而卒以明無所顗望)
陳師錫(為殿中侍御史論蔡京蔡/卞者四論章子厚者三)陳軒(嘉禾人元祐中/廷試居第二先)
(是進士賜袍笏例于廷下脱白服緑軒衣如懸鶉上解/黄衣賜之至今賜袍笏有淡黄衣自軒始後知汀州)
游酢(嘉禾人徽廟朝為監察御史○朱元晦作州學祠/記云按龜山楊文靖公作先生墓記云予元豐中)
(受學明道先生兄弟之門有友二人焉曰上蔡謝顯道/公其一也初伊川先生以事至京師一見公謂其資可)
(以適道是時明道知扶溝縣事先生兄弟方以唱明道/學為己任設庠序聚邑人子弟敎之召公來識學事欣)
(然往從之得其微言于是盡棄其學而學焉其後得邑/河清予往見之伊川謂予曰游君徳器粹然問學日進)
(政事亦絶人逺甚于師門見稱如此其所造可知/已又云乃悉論著楊公本語而不敢輒賛一辭云)劉韐
(崇安人靖康時東京城陷虜聞其名必欲得之宰相遣/韐往虜欲用之韐曰當以死報國耳遂自經死諡忠顯)
(子子羽寳學侍/郎孫珙為樞宻)胡安國(崇安人高宗朝張浚薦公遂進/春秋傳後諡文定子寅號致堂)
(以論秦檜謫新州著讀史管見寜嘗仕亦忤秦檜遂被/論罷去宏不仕自號五峯敬軒從之遊有知言皇王大)
(紀/)胡憲(居崇安之籍溪嘗為本州敎官召為正字○朱/元晦以詩送之倂呈劉共甫云先生去上芸香)
(閣閣老新峩豸角冠留取幽人卧空谷一川風月要人/看又云甕牖前頭列畫屏晚來相對静儀刑浮雲一任)
(閑舒卷萬古青山只麽青後胡五峯更為一章云幽人/偏愛青山好為是青山不老山中出雲雨太虚一洗塵)
(埃山更好朱元晦為之䟦云右衡山胡子詩也初紹興/庚辰某卧病山間親友仕于朝者以書見招某戲以兩)
(兩代代書報之曰云云或傳以語胡子子謂其學者張/欽夫曰吾未識此人然觀此時知其庶幾能有進矣特)
(其言有體而無用故吾為是詩以箴之庶其聞之而有/𤼵也明年胡子卒又四年某始見欽夫而後獲聞之恨)
(不及見胡子而卒請其目也因叙其本/末而書之于策以無忘胡子之意云)劉子翬(崇安人/號屏山)
(先生有/文集)劉勉之(字致中少入辟雍從涪陵譙定明易象/之學諫議劉公安世一見器之以白衣)
(再召至闕竟/引疾而歸)朱熹(新安人後居嘉禾之考亭甫冠屏山/劉子翬字公以元晦而祝之曰木晦)
(于根春華曄敷人晦于身神明内腴故號晦菴云年十/九登第仕至侍講諡文後御筆以所著四書有補治道)
(特贈太師○先是太常章徠撰諡議云公躬履純誠潛/心問學近承伊洛逺接洙泗居鄉則信于朋友而有講)
(切之功居官則信于吏民而以敎化為務為郡太守則/勤恤民隠如恐傷之任部使者則糾𤼵大吏雖忤時相)
(必得其職乃已至于立朝則從容奏對極言無隠方權/臣初得志竊弄威福知其漸不可長乃指陳時事抗章)
(極論繼于講筵宻奏雖知取禍弗顧也尋以論者詆為/偽學奪職而公繼亦下世矣○劉議正覆議云公中科)
(第時猶少也薄遊徑𨼆閉門潛思朝夕每以好官召莫/能屈不得已而出惟恐去之不早官滿考者九而閑居)
(者四十餘年山林之日長學問之功深也嗚呼師友道/喪人各自是公力扶聖緒本末宏闊而弄筆墨小技者)
(以為迃㿑于山澤與世無競而汨没朝市者以為矯自/少至耄動以禮法而跅弛捐繩墨者姍笑以為誕世嘗)
(以是病孔孟/矣公何恨焉)魏掞之(嘉禾人自號艮齊以白衣召為國/錄天子悦之擢為學官在職末幾)
(數上書論政事以至力遏近倖之/不當進者遂不安而告歸以卒)真徳秀(浦城人中宏/博科仕至參)
(政諡文忠○王邁作文集序云先生壯年游蓬山直鼇/嶺立螭㘭每上一諫疏草一制誥朝大夫與都人士争)
(相傳寫出而駕使□開大藩府凡囊封驛奏之達于上/若庭諭壁戒之布于下鋟梓一出深山長谷窮櫩委巷)
(之氓鳥蠻象郡風帆浪舶之賈競售之如獲至寳中間/嘗勇退閒居執經問難于學易之齋葢有來自岷蜀萬)
(里/者)題詠春灘建水狂(羅昭諫送沈侍/侍御閩中詩)建溪富竒偉(蘇子/瞻詩)
(云云葉氏/方隠淪)惸獨困吏饕(黄魯直送劉士彦赴福建運判/詩紅葉雨墮來冥鴻天資高車)
(馬氣成霧九衢行滔滔中有寂寞人靈府扄銷牢西風/持漢節騎從嚴弓刀維閩七聚落云云土敝禾黍惡水)
(煩鱗介勞南驅將仁氣百城共一陶察人極涇渭問俗/及豚羔官閑得勝日杖履之林臯人間閲忠厚物外訪)
(英/豪)漢廷初拜建安侯(劉長卿送建州陸使君詩云云天子臨軒寄/所憂從此向南無限路雙旌已去水悠悠)
四六(疇咨明牧/易鎮潛藩)　(建水上游/富沙名郡)　(建安古郡/甌粤奥區)　(溪行石中/田墾山上)
(劉龜城之雄據/竇龍邸之初潛)　(惟建溪之作屏/實代邸之啟封)　(當一路之屏藩/亦八州之睂目)
(向多名徳之相忘/今亦人才之輩出)　(眷真主潛龍之邸/實大臣歇馬之邦)　(習俗輕生而好鬬/比閭多忿而喜争)
(試言白玉之堂蚤陪後乘/修貢紅雲之島幾作先驅)　(雄稱大府台符之所肯臨/對峙崇臺地望於焉增重)
(肆夏升歌擬宣麻于文徳/陽春有脚還擷茗于武夷)　(列營増竈務莫急于軍儲/滄海熬波利每虧于私鬻)
(朱幡皂葢分刺史之左符/碧水丹山入詩人之吟筆)　(鄭由槖座而分符俄歸枋地/傅自玉堂而出牧旋拜樞庭)
(修貢春山尋端明之舊譜/懐賢雲谷訪侍講之遺編)　(問俗及羔豚山谷之詩云耳/羨君超鸞鶴玻仙所詠非耶)
(家有伊洛之書見聞逺矣/俗如鄒魯之國文物藹然)　(桑麻被隴知農業之甚勤/茶笋連山喜土風之差勝)
(生武夷之下其稟至清/近考亭之居所漸者逺)　(或以布衣而力排于近習/或以聘幣而高卧于故山)
(文章則楊内相得其宗/氣節則劉忠顯為之冠)　(章陳秉鈞輔慶厯熙寜之際/游胡講學承伊川明道之傳)
(牙籖玉軸産人間未見之書/玉乳金甌貢天上至珍之味)　(兩橋虹卧素稱宏壯之䂓模/萬室星聨頗有繁華之氣象)
(武夷洞天訪仙子履舡之遺迹/大隠精舍誦儒宗倚棹之清歌)
　
　
　方輿勝覽卷十一
欽定四庫全書
　方輿勝覽卷十二　　　　　宋　祝穆　撰
　　　南劒州(劒浦/將樂)　(順昌/尤溪)　(沙縣/)
　建置沿革(三國以前並同建安吳孫休立建安郡以/南平縣屬焉晋武平吳易南平為延平縣)
　(宋明帝廢延平縣五代王審知以為延平鎮審知子/延翰改為永平鎭又改為龍津縣王延政僣位于建)
　(州國號大殷以將樂縣為鏞州延平鎭為鐔州南唐/分延平劒浦冨沙三縣置劒州皇朝以利路亦有劒)
　(州乃加為南劒州/今領縣五治劒浦)
事要郡名延平(見沿/革注)劒津(晋書張華傳言斗牛之間有/紫氣在豫豐城補雷煥為豐)
(城令掘獄基得䨇劒一與張華留一自佩華得劒報煥/曰詳觀劒文乃干將也莫邪何為不至天生神物終當)
(合耳華死失劒所在其後煥之子持劔行延平津劒忽/躍出堕水使人没水取之但見兩龍時人以為䨇劒復)
(合/)鐔川　龍津風俗民儉嗇而尚氣質(延平郡志云/云不為姦詐)學
館肇于天聖(天聖中郡將曹修古建學館于西山為諸/郡倡慶歴三年始詔天下修學校置師儒)
(之官而延平有/學已二十年矣)學有淵源(郡志/云云)形勝劒溪環其左(金良/弼䨇)
(溪樓記云云樵川/帶其右二水交流)負山阻水(延平郡志云云為/福建襟帶之地)枕寒泉
倚青嶂(黄冕仲撰遊/山記云云)崇山峻嶺為郛郭(龜山楊中立作/資善禅院記云)
(云驚湍急/流為溝池)竹引山泉(郡志郡居山椒清泉自石崖奔迸/而下用鉅竹引泉綿亘數里徧及)
(郡/中)居七閩之咽喉(郡志/云云)山水為東南最(楊中立乾明修/造記丨丨清明)
(偉䴡丨/丨丨丨)土産石硯(葉少藴云此石有二種其一出鹵水/去黯淡四十里細潤而不甚𤼵墨黯)
(淡灘石冝墨而膚理不逮然世亦未知此石/之可珍也○蘓子瞻鳯咮硯或以為此石)山川衍仙
山(在劔浦縣東北十里昔衍客避晋亂結廬煉丹其上/相傳以為仙去○吴致堯神秀軒記延平號山水佳)
(處衆峯連屬鳯騫鼇峙望之/蔚然神刓天劃者衍山也)百丈山(在劒浦縣北越/王于此建臺榭)董
山(在尤溪縣北二十里山上/有石室董真人嘗居之)文筆峯(在劒浦/三十里)䨇峯(一名/䨇髻)
(山在尤溪縣北二十五里峭/壁萬仞如倚䨇劒于天外)七峯(在沙縣李/丞相有詩)中巖(在劒/浦縣)
(東北五里兩山對峙/即感慈大師道塲也)靈惠巖(在尤溪縣西百四十里中/有巖竇可入若㕔事者二)
(所可環/坐千人)玉華洞(去將樂縣十五里有兩門相距/一二里中分二路後復相通)交劒潭
(東溪自建溪來西溪邵武順昌/沙縣來合流于此即劒躍之所)太史溪(在沙縣七峯之/下丞相李伯紀)
(初以太史/謫官于此)黯黮灘(在郡東十里灘/極峻人多憚之)學校延平書院(在水/南陳)
(宓/建)堂閣衍仙堂(在郡圃據山之阜溪山環/繞一目可盡有登覽之竒)劔歸閣(在郡/志之)
(後丞相李/伯紀書碑)凝翠閣(在沙縣李伯紀詩七峯倒影/蘸層碧千里平津流向東)亭軒畵
屏軒(蔡君謨舟宿延平津詩畵屏曽/指孤舟看今日孤舟在畵屏)野軒(黄魯直作野/軒賦開軒如)
(村落/故名)溪山偉觀(在判官㕔真景元記延平據山為州軍/事判官㕔處山之半後枕重阜前挹大)
(溪溪之南九峯森羅雄峙天表㕔事之西故有小亭對/溪山最佳處予之為判官也方習詞科兀坐亭中繙閲)
(古今書間一舉首則/澄光秀氣歕入几席)寺觀西林寺(朱元晦云紹興庚辰/予來謁隴西先生退)
(而寓于西林院惟可師之舍以朝夕徃來受教焉○詩/云窈窕雲房溪復深層軒俄此快登臨捲簾一目遥山)
(碧底是髙人逹觀心○又賦詩云一自藍輿去不囬故/山空鎻舊池臺傷心觸目經行處幾度親陪杖屨來○)
(上疏歸來空皂囊未妨随意宿僧房/舊題嵗月那堪数慙愧平生一瓣香)黯黮院(在郡東十/里有妙峯)
(閣蔡君/謨題字)天慶觀(在溪南有吟風閣而衍山俯/劒潭登斯閣者有出塵之想)名宦皇朝
張觷(閩縣人攝郡事郡卒丘虞童歡等結黨為變觷得/其籍凢六十人捕而殺之無漏網者紹興初為守)
(㑹范汝為叛謀據福唐頼觷堅守其/咽㗋瀕海四郡不罹其禍觷之力也)李綱(邵武人宣和/上疏論時政)
(謫監沙縣/税後為相)朱松(為尤溪尉榜一室曰韋齋/子文公始生于尉之廨舍)石墪(為尤溪/宰重修)
(縣學○朱元晦為作學記云縣之學故在縣東南隅地/隆然以高面山臨流背塵囂而挹清曠石君始撤而新)
(之又能使其學者知修身窮理以成其性厚其倫為事/而視世俗之學所以干時取寵者有不屑焉則石君之)
(敷教作人可/書之大者)人物黄裳(郡人字冕仲為書生時常有魁/天下之志元豐四年郡之譙門)
(一柱忽為迅雷所擊冕仲聞之口占四句云風雷昨夜/破枯株借問天公有意無莫是卧龍頭角困放教頭角)
(入亨衢次年對/䇿為天下第一)胡璞(劒浦人經采石渡留一絶句云抗/議金鑾反見讎一抔蝉蛻此江頭)
(當時醉弄波間月今作寒光萬里/流蘓子瞻見之疑唐人作嘆賞之)陳瓘(郡人徽廟朝除/右正言以論蔡)
(京罷後又著尊堯集竟/以貶竄而卒自號了齋)楊時(字中立將樂人號龜山先/生為學者所崇故當時以)
(為吾道南矣○朱元晦云公師事河南二程先生得中/庸鳶飛魚躍之傳矣于言意之表踐履純固卓然為一)
(世儒宗或云蔡京用事國勢益壊一旦招福州士人張/觷居館席誨其子觷但教以健走父頗怪訝使問之觷)
(曰天下為汝父弄得如此如何不走京因就問計焉觷/曰今惟召用善類可以收拾人心且以龜山為薦遂有)
(除/命)廖剛(順昌人為中丞秦檜欲斥逐異已者/遣人風之荅曰枉道狥人非吾志也)李侗(號延/平先)
(生承朱元晦祭文道喪千載兩程勃興有的其緒龜山/是  龜山之南道則與俱有覺其徒望門以趨惟時豫)
(章傳得其宗一簞一瓢凛然髙風猗歟先生早自得師/身世兩忘惟道是資精義造約窮深極微凍觧氷釋𤼵)
(于天機乾端坤倪鬼秘神彰風霆之變日月之光爰暨/山川草木昆蟲人倫之正王道之中一以貫之其外無)
(餘縷析毫氂其分則殊體用混員隠顯昭融萬變並酬/浮雲太空仁孝友弟灑落誠明清通和樂展也大成云)
(云/)題詠兩溪相並水歸南(竇鞏題劒津詩䨇劒/已成龍化去云云)峭壁危
岑一萬重(胡曽詠史詩延平津路水溶溶云云/昨夜七星潭底見分明神劒化為龍)䨇流分
處帶三州(黄徳美詩化成丹碧出鰲頭獨占閩/川最上游兩劒合來靈一境云云)秪欠休
文八詠樓(廖挺䨇溪閣詩餘波/直下䨇溪水云云)何須欲速冒驚湍(倪思/港灘)
(詩長㡬贑石三百里險過瞿唐/十八灘幸有溪傍平稳路云云)
四六(鳯檢䟽榮/龍津出鎮)　(延平古郡/閩粤上游)　(前臨深壑/後逼峻崖)　(星芒落地/寳氣騰空)
(惟䨇劒之要津/乃七閩之孔道)　(倚重山以為郛郭/枕巨壑以為灘池)　(不離几席之間/盡閲溪山之秀)
(鳯扆䟽榮帝遣一麾之出/龍津增煥神催䨇劒之歸)　(征商龍斷曽李忠定之謫居/寓宅􁊮灘應朱文公之毓秀)
(千山拱秀雲霞棲衍客之舟/二水交流雷電化張侯之劒)　(閣題凝翠永懐李忠定之風/軒號畫屏請和蔡端明之句)
(閩山八郡文星輝斗野之躔/劒水萬家寳氣聚龍津之浦)　(地居閩㑹衝衝來徃之舟車/郡枕水濵屹屹高低之樓閣)
(了齋氣節冕仲聲名人才獨盛/龜山淵源延平學問道統有傳)
　　　泉州(晋江/永春)　(南安/安溪)
　建置沿革(禹貢揚州之域星紀牛女湏之分野古閩/粤地秦為閩中郡後閩君摇佐諸侯平秦)
　(漢興復立摇為粤東海王又立無諸為閩粤王漢元/封廢建武中屬㑹稽郡吳改𨽻建安郡晋屬揚州陳)
　(立閩州又改豐州隨為南安縣屬建安郡又改為泉/州名葢始此然其治乃在今福州唐聖厯分泉州置)
　(武榮州治南安即今泉州是也天寳後為清源郡乾/元復為泉州唐末為王潮王審知所有既而留從効)
　(據漳泉二州南唐陞泉州為清源軍以從効為節度/使又稱藩于周從効卒李煜授陳洪進清源節度使)
　(國初陳洪進納土改為平/海軍今領縣七治晋江)
　　南外宗正福建市舶置司
事要郡名温陵(圖經其地少/寒故曰丨丨)清源(見沿/革注)武榮(同/上)桐城(留/從)
(効重加版築傍植刺桐環繞其木髙大而枝葉蔚茂初/夏開花極鮮紅如葉先萌芽而其花後𤼵則五糓豐熟)
(○丁公言亷問至此賦詩云聞知鄉人說刺桐葉先/花𤼵始年豐我今到此憂民切只愛青青不愛紅)風
俗風俗淳厚(治中張闡趙都官契雪/録序泉之為郡云云)名賢生長(郡治韓/魏公生)
(于州治陳了翁兩隋待來/守郡此泉人所喜談者)民淳訟簡(詹事王龜齡止訟/文泉在七閩之中)
(云云素/號易治)其人樂善(同上云云/素號佛國)素習詩書(曺修時/建學表)多好佛
法(圖經/云云)煮鹽鬻魚為業(同上/云云)重昬姻䘮祭(同上云云/儉薄為恥)商
賈鱗集(同上冨商巨/賈鱗集其間)㯽榔代茶(㯽榔消瘴今賔客相見/必設此為重俗之昏聘)
(亦籍此/以贄焉)形勝其地瀕海(圖經/云云)逺連二廣(連南夫修地記/近接三吳云云)
(萬騎貔貅/千艘犀象)川逼溟渤(歐陽詹作二公亭記云云山/連蒼梧炎氣時廻爽氣多來)閩粤
領袖(張賛明記/清源云云)環島三十六(泉之晋江東出海間舟行/三日抵彭湖嶼在巨浸中)
(云云○施肩吾詩腥臊海邊多鬼市島夷居處/無鄉里黑皮年少學採珠手把生犀照鹹水)土産蕃
貨(諸蕃有黒白二種皆居泉州號蕃人巷每嵗以大舶/浮海徃來致象犀玳瑁珠璣玻璃瑪瑙異香胡椒之)
(屬/)荔支(郡有荔支㕔蔡端明嘗為之譜○韓偓/詩遐方不許貢珍竒宻詔惟教進荔支)素馨花
(傅伯成詩昔日雲鬟鎻翠屏只今煙塜伴荒城香魂斷/絶無人問空有幽花獨擅名注云素馨南漢宮女名)
山川泉山(郡之主山又名北山在州北五里周環四十/里顔師古注漢書朱買臣所謂越王所保之)
(泉山是也山有石乳泉泓澄清潔而味絶甘美其源流/衍下逹于江以泉名山及州以清源名郡豈亦本于此)
紫帽山(郡之前山嵳峩摩天其絶頂常有紫雲故名○/山椒有泉眼相傳有龍蟠其間故名龍池○李)
(邴詩序云唐時有泉人客洛陽邂逅一羽士衣折簡寄/丨丨丨人既歸逹簡山人遺以粟米半升及到家視之)
(乃金/粟)九日山(去城十五里延福寺之後山也舊俗常以/重陽日登髙于此故名○朱元晦有寄題)
(丨丨丨豁然亭詩云昨逰九日山散髪岩上石仰㸔天/宇近俯歎塵境窄歸來今㡬時夢想掛蒼碧聞名結茅)
(地恍復記疇昔年随流水逝事與浮雲失了知谿然處/初不從外得遥憐植杖翁鶴骨䨇眼碧永歗月明中秋)
(風桂/花白)䨇髻山(在永春縣鄭厚/朱元晦皆有詩)九座山(在徳化縣東北八/十里唐正覺大師)
(智廣道場重巒疊嶂小路嶮巇走危飛峭瞬者足掉始/到大師隠迹處初大師至此有巨蠎錦皮電睛盤遶于)
(庵師端坐禅寂蠎遂化去且山有石龕廣濶数丈/昔師由九仙來宴坐其間故俗謂師坐蠎口中)大輪
山(在同安縣一里羣峯環列如異人竒鬼或乘車張葢/或衣冕峩冠或如帯甲或如躍馬勢若奔輪故名有)
(寺曰梵天最據勝境建隆初寺僧名自岩者乃南/安巖主定光圓應白衣菩薩也其靈迹不可勝紀)城山
(在惠安/東南)文圃山(在同安縣西上有花圃/唐文士謝修嘗居此)高士峯(在九日/山西昔)
(秦系隠于/此因名)姜相峯(在九日山之東唐姜公輔貶為州别/駕居此○王龜齡詩相國忠如宋廣)
(平危言流落晋江城天資自/立無心買何事青山亦得名)石笋峯(譙楼上梁詩人/傑已知符石笋)五
峯巖(中一峯有大石穴可容百人異石/森列游人未嘗不徘徊而去也)龜巖(在泉山乃/昔林藻林)
(藴歐陽詹讀書之/室有石硯存焉)無等巖(在延福寺西唐髙僧丨丨禅/師住此四十年號西菴山有)
(古木不知名○處士周朴詩建造上方藤影裏髙僧/徃徃似天台不知名樹簷前長曽問道人岩下來)魁
星巖(永春縣庠/之對山)龍頭嶺(歐陽詹/别墅)醉月石(在龜安見/李文敏記)清源
洞(在泉山之巔有岩石皆瓌傑山之隂有梵刹四區峻/峯疊巘寓目登眺如在天上郡人歳時遊焉有蔡尊)
(師居此修真/蛻骨而去)海道(出東海行二日/乃至高華嶼)晋江(在縣南一里以/丨之南渡衣冠)
(士族避地者/多沿丨以居)洛陽江(在州東二十里源𤼵于惠安至晋/江入海與潮水通廣三百丈石橋)
(下生蠣房其品為泉州珍異○圖經唐宣宗微行覽山/川勝槩有類吾洛陽之語舊傳以為落洋乃洋水之所)
(落處其說俚甚/當以丨丨為正)黄龍江(在南安縣相傳有黄龍現于溪/南而曽楚公㑹為進士第二乾)
(道四年龍復見石起宗亦為第二○王龜齡題法石院/詩清源太守鬢蓬鬆未遂歸農又勸農農事正興天不)
(雨誰能喚/起老丨丨)金溪(按夷堅志云去南安縣數里䜟語云丨/丨通人行狀元方始生建炎丁未宰江)
(公謹命為小橋是/年梁克家始生)巽水(按建安志云葉庭珪如泉州嘗/通丨丨云後十年當出大魁後)
(梁克家果/魁天下)東湖(在城之東歐陽詹記曰郭丨竒阜高不/至崇卑不至夷舍之以澄丨萬頃絶之)
(以竒峯/千疊)堂亭中和堂(在郡治○王龜齡詩堂前老木㡬/經春徧閲泉南舊守臣盡向丨丨)
(丨上坐中和/為治有何人)安静堂(在郡治○王龜齡詩前賢治迹尚/堪尋留得堂名直至今若欲斯民)
(各安静要湏/安静自家心)愛松堂(蔡君謨詩偏愛東堂砌下松三年/瀟洒伴衰翁寒聲動蕩潮初上踈)
(影孤圓/月正中)魁瑞堂(在州學○觧邦俊記紹興己夘䨇蓮生/于梁文靖讀書堂次年克家廷對魁天)
(下乾道戊子生于貢院石起宗復以亞魁顯慶元/戊午䨇蓮復産于州學之槐亭曽從龍作第一人)四卿
堂(在城西朱明院天聖中藍承趙誠宋宜陳/侁于此讀書其後登科同時為列卿故名)二公亭(在/東)
(湖中正元間郡牧席公别駕姜公得竒阜二公建/亭郡人名之○歐陽詹席公嘗宴舉子于東湖亭)茅亭
(陳洪進宴遊之地今廢○太守孫逄吉詩陳氏當年為/勝槩吾徒今日作良遊時遷代謝皆如此細雨燈花莫)
(浪/愁)西軒(在同安縣簿㕔○朱元晦有詩云窻戸納凉/氣吏休散朱墨暫愒豈非閑無論心與迹)高
士軒(朱元晦記云同安簿廨西北隅一軒亢爽可喜予/因更以為高士軒客或難予曰漢世高士不為主)
(簿者實御史屬漢官御史府典制度文章大夫位上卿/亞丞相主其簿書名秩亦不卑矣彼猶以為凂已而不)
(顧焉故足以為高也今子僕僕焉塵埃之中左右朱墨/䝉犯捶楚以縣主簿于此而以高士名其居不亦戾乎)
(予曰固也夫士誠非有意于自高然其所以超然獨立/乎萬物之表者亦豈有待于外而高耶知此則知主縣)
(簿者雖甚卑果不足以害其高而/此軒雖陋高士者亦有時而來也)橋梁萬安橋(一名洛/陽橋嘉)
(祐間太守蔡君謨勸州民成此橋○蔡君謨石橋記曰/累址于淵釃水為四十七道梁空以行其長三千六百)
(尺廣丈有五尺翼以扶欄如其數之長而兩之靡金錢/一千四百萬云○洛陽橋有題柱詩不知何人作云百)
(年河洛汚膻腥何事斯橋浪得名欲洗胷中不平恨時/來倚柱㸔潮生○陳君舉洛陽橋詩跨海為橋布石牢)
(那知直下壓靈鰲基連島嶼規模壯勢截淵潭氣象豪/鉄馬横行通絶漠玉鯨張鬛露寒濤縑圖已幸天顔照)
(應得元豐史筆褒葢元豐初運使王公嘗進畫本天子/嘉賞乆之故卒章及此○王公詩接玉架開三島勢積)
(金衝斷兩潮聲泥沙浦溆/時時見風月樓䑓夜夜清)太師橋(在同安之東留從効/用石架陳洪進嗣成)
(之/)安平橋(在石井鎭紹興中趙令/衿造其長八百餘丈)寺院開元寺(在州西/唐武后)
(垂拱二年居民黄守恭宅園中桑樹忽生白蓮花因捨/宅為寺又戒壇居殿後可容千人堂宇静深巷陌縈䊸)
(廊廡長廣别為院一百二十為天下開元寺之第一/東塔咸通間僧文偁造西塔梁正明間王審知造)粥
院(在開元寺古傳有兵官就院索兩大粥桶盛草餧馬/一宿主僧曰本院土地不能守䕶之捲畵像壓磨石)
(下後一夜于長廊誦經忽見一人曰容為取之是夜兵/官兩馬俱斃亟敲門還兩粥桶後復見神曰願從今去)
(守香積厨永無䑕雀耗/遂許之仍立廟像焉)承天寺(在子城東南鄂國公留/從効舊宅規模雄壮為)
(泉南/第一)延福寺(在南安縣西一里山水秀絶為七閩之冠/○唐處士劉乙有詩云曽㸔畵圖勞健羨)
(今來親見/畵猶麄)石佛院(在九日山有亂峯軒○朱元晦留題/云因倚古佛居結屋寒林杪當户碧)
(峯稠雲煙自昏曉○又詩云岩中老釋子/白鬚對青山不作㸔山想秋雲時徃還)祠墓蘓公祠
(公諱頌○朱元晦立祠在同安縣學作記云公博洽通/古今通知典故偉然君子長者也嘗掌外制時王丞相)
(用事欲有所引㧞公以其人不可用且非故事封上之/用此罷歸不自悔守益堅當世髙其節于李才元宋次)
(道並稱三舍人又祝文惟公著節於熈寜登庸于元祐/而幅巾謝事偃仰婆娑于紹聖元符之間然則公之進)
(退可謂無/所茍矣)二朱先生祠(在石井○傅伯成記紹興初故/吏部郎朱公松為鎮士向慕之)
(故侍講贈太師諡文熹後二十年來安同安間至鎮與/鎮之長上訪父時事嘉定中鎮官游絳於鎮西為書院)
(繪二先生/像而祠焉)飛陽神廟(晋太康中夜有雷電起于廟庭及/明日已移于江北故名○嘉祐中)
(蔡君謨為守嘗禱雨于廟作詩曰年年乞雨問山神羞/見耕耘隴上人太守自知材徳薄彼蒼何事罪斯民)
姜相墓(吳栻詩滿林黄葉墜紛紛耆老猶言别駕/墳舊府光華關隴月故鄉蕭索海南雲)名宦吳
隱之(為/守)席相(為守歐陽詹北樓序云安/定席公正元七年下車)姜公輔(正元末/謫為别)
(駕後築室九日山與秦系/相近見系輒窮日不能去)留從効(仕閩主王氏為本郡/神機指揮使天徳二)
(年朱文進竊國以黄紹頗為泉州刺史從効殺紹頗迎/立王繼勲為刺史王延政降南唐李氏從効刼繼勲入)
(建康白領留務嗣主即以泉州為清源軍授從効節度/及王氏滅汀建歸南唐而福州為錢氏所有從効以海)
(濵之州介于江廣吳越三國之間雖稱藩南唐而實自/雄據一隅彼雖環視莫敢議者先是妙應大師黄湼槃)
(者䜟云先打南後打北留取清源作佛國既而清源果/無干戈之擾乃從効姓名所應建隆間封鄂公後以病)
(亟乃令從弟從譓賫符印出授統軍陳洪進乾徳二年/朝廷命康延澤來建平海軍特加洪進太傅泉州刺史)
(初王潮剽略草間盡有閩地弟審知襲位而審知又能/喜儒招賢亦一時之傑丨丨丨有意雄據一方陳洪進)
(見㡬而作納欵天朝/保其令名榮矣哉)皇朝蔡襄(仁宗朝以便養知泉州/架洛陽橋先是蔡君謨)
(為閩部使者夾道種松以蔽歊毒閩人即橋旁作堂以/祠之○又作詩二章以貽閩父老俾祠公而歌之一曰)
(道邊松大義渡至漳泉東問誰植之我蔡公嵗乆廣䕃/如雲濃甘棠蔽芾安可同委蛇夭矯騰蒼龍行人六月)
(不知暑千古萬古長清風一曰洛陽橋一望五里排琨/瑶行人不憂滄海潮衝衝來徃乘仙颷蔡公作成去還)
(朝玉虹依舊横青霄考之溱/洧功何遼千古萬古無傾摇)游酢(授學于二程為泉州/僉判召為監察御史)
陳康伯(為/守)劉子羽(為/守)趙鼎(為/守)孫逄吉(為守後/移福州)陳俊卿(泉/州)
(察推後/知泉州)汪藻(父榖嘗任晋江丞于時公始生後為郡守/藻謝表曰訪六十年之父老恍若前生佩)
(二千石之印/章敢期今日)朱熹(為同/安簿)王十朋(為守嘗宴七邑宰詩九/重宵旰愛民深令尹宜)
(懐撫字心今日黄堂一/盃酒慇懃端為庻民斟)人物秦系(㑹稽人天寳末避亂/客㳺于泉愛九日山)
(因廬其上穴石為硯注老子彌年不出刺史薛播徃見/之嵗時致餽而系未嘗至城門與劉長卿善以詩相贈)
(答權徳輿常曰長卿自以為五言/長城系用偏師攻之雖老益壮)韓偓(鄭誠之哀詞云/有唐翰林丨丨)
(因左遷/遂家焉)歐陽詹(晋江人也唐常衮為福建觀察使一見/大竒之詹首舉進士登正元第與韓愈)
(等聨名詹為榜眼皆天下選時稱龍虎榜/韓愈嘗作哀詞云閩人舉進士自詹始)皇朝曽愈(進/士)
(第二人及/第子公亮)曽公亮(公亮精于法令多知朝廷典章䑓閣/故事韓𤦺為上相歐陽修為参政𤦺)
(于法令以問公亮文學人才以問修公請老/次子孝寛簽書宻院西府侍養時人榮之)蘇紳(同安/縣人)
(終于翰林院/學士子頌)蘇頌(字子容紳之子元/祐拜相縣學有祠)傅察(孟州人蔡京/欲妻以女察)
(力拒之宣和中使金國見斡喇布不拜遂死之夫人趙/氏清獻公之女也抵泉因居焉子自得○朱元晦狀云)
(自得以忠肅死節補官居泉杜門讀書三應博學/宏詞科子伯成伯夀皆登進士第伯夀復中宏詞)梁克
家(為/相)留正(為/相)劉逹　石起宗(並榜/眼)題詠清源第一州(謝/履)
(泉南詩閩嶺天南表云云/朝廷推重鎮師帥得賢侯)江通百粤州(前人蛇岡躡龜/背蝦嶼據龍頭)
(岸隔諸蕃/國云云)連年不見雪(包何送李使君赴泉州詩傍海/皆荒服分符重漢臣雲山百粤)
(路市井十州人執玉來朝逺還/珠入貢頻云云到處即行春)肥膾海鄉魚(李畋詩紅/沽村落酒)
(云/云)水清山秀𫝊温陵(鄭介夫酬蘇/源明詩云云)山至崔嵬猶力耕(朱/行)
(中詩水無涓滴/不為用云云)泉州人稠山谷瘠(謝履泉南歌云云/雖欲就耕無地力)每
嵗造舟通異域(同上泉南歌州南/有海浩無涯云云)千家沽酒萬家鹽(楊/炳)
(詩云云釀溪/煮海恩無極)蒼官影裏三州路(李文敏詩云云漲/海聲中萬國商)外邑
縣郭四依山(朱元晦留安溪縣作云云清流下如駛居/民煙火少市列無行次又云奉檄正淹留)
(何當語/歸計)枳籬茅屋共桑麻(韓偓寓/南安詩)飯思白石紅桃米(曽/㑹)
(詩云云莱憶黄龍紫芥心/黄龍白石皆南安縣地名)
四六(前驅畵㦸/出鎮清凉)　(顯膺芝檢/榮牧桐城)　(選牧中宸/開藩南國)　(乃眷泉城/素稱佛國)
(眷武榮之奥壤/居海嶠之一隅)　(偉平海之望郡/實全閩之奥區)　(商賈舟車之所㑹/簿書訟獄之尤繁)
(水陸據七閩之㑹/梯航通九譯之重)　(外宗分建于維城/異國悉歸于互市)　(中藏闤闠餘十萬家/外宿貔貅凢數千竈)
(清源紫帽素標圖牒之傳/石筍金溪屢䜟衣冠之盛)　(温詔趣行笑擁東方之千騎/先聲還暨來為南國之諸侯)
(清源紫㡌素稱節制之雄/皂葢朱幡莫重藩宣之寄)　(姜公流落正人之遺迹未忘/秦系徜徉隱士之清風猶凜)
(七閩埀盡雖寝逺于神京/五季以來實共推于佛國)　(蔡侯分虎難泯洛陽橋之功/朱子棲鸞可稽高士軒之記)
(試考州圖有鮮荔蠏蠔之美/更夸蠻貨多象犀珠貝之珍)　(百世本交分寓麟宗之籍/四夷琛賮聿來駃舌之民)
(歐陽之後六人亞魁虎榜/魯公以來四相輔治龍池)　(桐木環城每兆積倉之慶/虹橋跨海頗疑鞭石之功)
(二十年而蘓聨曽駕登鳯凰池/三百載而梁繼歐聲書龍虎榜)
(汪龍溪由垂弧而至剖竹恍記重來/陳退傳先入幕而後把麾卒基大用)
　
　
　
　
　
　
　方輿勝覽卷十二
欽定四庫全書
　方輿勝覽卷十三　　　　　宋　祝穆　撰
　　　興化軍(莆田/興化)　(仙遊/)
　建置沿革(星土分野與泉州同陳文帝朝陳寳應走/至莆口其地始見載籍唐析泉州置豐州)
　(領縣二曰南安曰莆田又置武榮州莆田𨽻焉后武/榮州改為泉州莆田自此常為屬縣五代初屬王氏)
　(又屬留從効後屬陳洪進國朝太宗時洪進納土于/泉州游洋百丈鎮置太平軍尋改為興化軍及置興)
　(化縣併割莆田仙遊等縣以屬焉又以游洋地不/當衝要移於莆田縣為軍理今領縣三治莆田)
事要郡名莆田(見沿/革注)莆陽　莆中風俗秀民特多(陳長/卿作)
(貢院記云莆蕞尔介與福泉之間/市㕓戸版不能五之一而云云焉)比屋業儒(游驛通判/題名記民)
(物繁夥云云號衣冠/盛處至今公卿相望)儒風非在常衮後(郡志梁陳以來/已有鄭露書堂)
(及唐正元林藻伯仲因之𨽻業歐陽詹來/自泉山原其所倡葢非常衮入閩之后)形勝南揖壺
公(莆田志郡治自游洋徙建始因都廵檢廨為之即異/僧黄湼槃所指之地北枕陳岩云云東薄寜海西縈)
(石室木蘭夀/溪環流左右)山川之秀(同上云云/甲于閩中)介泉福之間(游醳記/莆田云)
(云通海道/舟車所㑹)土産荔支(徐師仁壺山集云蔡君謨譜荔支/以宋家香為上品至和丙申宋氏)
(老嘗以餉公公謝以詩其叔云世傳此植已三百年黄/巢兵過欲伐之時王氏主其木媼抱木願并戮巢兵為)
(之不伐今雖老矣其實益/滋繁味益甘滑真佳植也)子魚(王介甫詩長魚爼上通/三印○蘓子瞻詩通印)
(丨丨猶帯骨○黄魯直/詩丨丨通印蠔破山)山川烏石山(在城北一里郡志/莆田荔支為天下)
(第一烏石荔支為莆田第一䜟云烏石山前官職聨/聨自唐以來曰林陳黄方曰宋劉王鄭李皆世居之)壺
公山(在城南二十里頂有泉脉通海視潮盈縮舊經云/昔隱者遇一老人於絶頂為言神仙事恍惚如夣)
(中宮闕臺殿似非人間老人曰此壺中日月也因名○/唐諫議翁承賛詩井邑斜連北蓬瀛直倚東秋高巖溜)
(白日上海波紅○御史黄滔詩日月中時近龍蛇蟄處/腥又云井通鰌吐脉僧隔虎栖禅注云正元中有僧號)
(法通曽下山遇虎/争一牛隔而分之)福平山(在郡西北二十里/歐陽詹讀書之所)䨇髻山(在/莆)
(田東五十里/亦名筆架山)梁山(在仙遊西四十里平田之中突起/一峯層巒挿溪多為神祠佛寺)百
丈山(在興化東北/山有六巖)湄州山(去郡東北七十里在海上與/流求國相望出博石可為黒)
(白碁/子)州峯(在軍治/之西)陳巖(在城北十里古有陳姓者隱此/山上有石洞廣可數丈旁有巨)
(人迹石茶/竈石棊枰)石室巖(在城西三里/有二石室)北山巖(在興化北十里/有石室可坐百)
(人○鄭樵詩云倚杖巖頭/秋獨坐稀踈煙壠是人間)蔡溪巖(在興化西六十里陳/聘君易隱居于此)
粘蠔石(在陳巖山上距海七十里山頂有石蠔山粘殻/猶在○方以雲詩纍纍蠔山着石靣此非所有)
(能無疑細看太石深孔竅舟人撑篙跡猶遺乃知此山/千載前洶湧尚作海渺瀰蛟龍魚龞占窟宅不省造化)
(能宻/移)仙篆石(在陳巖巨石坦平文跡縱横若篆/書○方次雲詩如讀岣嶁神禹碑)上溪(在/莆)
(田縣西二里○蔡君謨詩尋溪因過上溪遊雨後/溪渾水亂流因傍堤邊郤飛葢為聞山鳥輟鳴騶)赤湖
(在莆田縣/四十里)子魚潭(在莆田縣東北五十里迎仙橋下潭/僅數百歩所産之魚為真而不可得)
(王介甫諸賢皆曰通印按藝苑雌黄云古人以為食味/之珍通印者言其不可容印今潭之旁有䨇魚山上有)
(小廟政和間里人劉仲審題其額曰通印實在王介/甫作詩之后或者遂謂通應子魚豈非傳襲之訛)井
泉蟹井(在壺山石穴中有䨇蟹嵗旱縣官率詣祈禱以/茅葉引之至缶中迎歸即雨○劉子翬詩髣髴)
(小䨇蟹控/御蛟龍隨)學校㴠江書院(在涵頭去軍二十里知軍事/楊棟建景定四年知軍事徐)
(直諒奏請于朝御書今額時祝洙任山長併露章特薦/云臣世郡弗蹟誤渥還班䘖荷聖恩蔑然稱塞惟有薦)
(進賢士圖報萬分臣恭惟本朝以人文化天下道學大/明濓洛諸儒𤼵其祕於前考亭朱熹集其成于後陛下)
(臨御以來尤尊尚朱熹之學是以登其門者如陳文蔚/黄榦蔡元定製其傳者如真徳秀蔡抗或蒙褒録或蒙)
(擢用天下咸知聖意之所向矣臣竊見廸功郎宜差興/化軍㴠江書院山長祝洙趨向不凢學問有本其祖姑)
(實為朱熹之母朱熹嘗述外大父遺事且俾時出以厲/其子孫洙生也後雖不及親炙其父穆隱徳弗仕從朱)
(熹於雲谷之間微言緒論目染耳濡洙其家庭講論精/宻嘗讀朱熹四書集註見其間有引而不發者遂掇諸)
(家語録附註于逐章之下名曰附録参稽互考曲暢旁/通洙嵗在丙辰䝉恩賜進士第于時宰執程元鳯蔡抗)
(嘗取其書進呈乙覽有㫖與陞擢差遣洙一第八年方/爾初筮孤寒安分不求躁進比來涵江闡揚師說𤼵明)
(經㫖講篇時出士論稱之臣察其人觀其學葢得朱熹/之正者若進進不已當亦能以其道鳴于世臣嘗以關)
(陞奏舉之矣私竊又念陛下不鄙踈逺小臣之請特賜/御書㴠江書院四大字聖恩沛然吾道榮甚而洙適居)
(長席逢千載之幸㑹伏望睿慈特賜録用若後不/如所舉臣甘坐繆舉之罰謹録奏聞伏候勅㫖)堂舍
壺公堂(在郡治/之内)共樂堂(在州峯之巔為城中登眺勝處/○蔡君謨詩曽巒高與赤霄通)
(嵗節歡娛衆庻同庭有美音非獨樂㑹當炎暑自多風/山川勝勢欄干下井徑追遊月色中共賞編民居客在)
(使君樽酒未應空○陳應求詩共樂堂前花木深登臨/當暑豁塵襟紅垂荔子千家熟翠擁篔簹十畆隂老退)
(已尋居士服清歡時伴醉翁吟慿/欄四望豐年稼差慰平生憂國心)國清堂(鄭耕老詩六/月丨丨丨上)
(望依稀身/更在西湖)祠廟聖妃廟(在海島上舟/人皆敬事之)名宦皇朝薛奎(嘗/為)
(莆田令盡削王氏/無名之租以便民)廖剛(南劒人為陳瑩中所知時蔡氏/當國剛未嘗造其門外補興化)
劉子翬(通/判)人物林藻(唐人仕至/侍御史)林藴(藻之弟元和間為/西川節度推官劉)
(闢有逆謀藴切諫闢戒行刑者抽刀磨其頂藴叱/之曰死即死我頂豈礪石耶闢知不可屈乃釋之)歐陽
詹(有墓在靈叢/浮屠之隂)林攅(事母孝有白烏甘露之瑞/旌表門閭歐陽詹為之記)黄滔(唐/光)
(化中為/御史)翁承賛(天啟中/為諫議)皇朝蔡襄(莆田人歐陽永叔論/書云蔡君謨獨歩當)
(世此為至言行書第一小楷第二草書第三○王龜齡/過端明故居詩懐章道出蔡公鄉駐馬遥瞻数仞墻丹)
(荔枝枝經品藻喬松葉葉廕清凉四賢詩出人増氣三/諫章成國有光真是濟川三昧手清源游戯作虹梁)
陳次升(入元祐/黨籍)徐鐸(狀/元)劉夙(南省第二人遷著作/佐郎上封事詆近習)劉朔
(南省第一人/召對論近習)鄭樵(以布/衣召)鄭厚(長於/易)葉顒(丞/相)陳俊卿(歴侍/御首)
(劾韓仲通黨附秦檜論奪大將楊存中/兵請起張浚尋授尚書左僕射諡正獻)龔茂良(參知/政事)鄭
僑(廷試第一/仕至樞宻)黄公度(廷試第一唐/御史滔之孫)林光朝(專心踐履之/學自號艾軒)
(仕至工/部侍郎)鄭鑑(字自明莆田人○朱元晦祭文比年以來/士氣衰弱觀時俯仰狥勢前却其心有一)
(身而無天下其口有唯唯而無諤諤偉哉自明之為人/信所謂喧啾百鳥之羣忽見秋天之一鶚者也葢自其)
(布衣而已有憂天下之心其揖遜人主之前則直欲排/佞倖之萌而折其角其言明白切至磊磊落落憤激峻)
(厲嶢嶢嶽嶽明主所為虚心而嘉歎羣公所為變容而/駭愕善類所為喜幸而心開邪黨所為戚歎而氣索偉)
(哉自明之為人凛乎其有古争臣之風求之近世則措/之鄒陳之間而無怍者也夫何天命之不延竒禍一朝)
(而遽作使前日之悲者喜而喜者悲紛慶弔之交錯嗚/呼哀哉君昔過我寒泉之濵一語定交情義日親逮上)
(饒之草次語宵分而更僕謂當擇善以潜心毋以一長/而自足粤今兹之秋孟又扎書以申之眷予心之悃欵)
(實千載以為期書適徃而訃來噭然號其焉及我殄瘁/之悲詩坌百憂之來集惟平生之忠赤諒雖死而不忘)
(跪陳情於一酹/詞與淚而俱揚)題詠莆陽朱紫半(古䜟云水遶壺公山/此時方好看壺公山)
(欲斷云云蔡君謨興水利灌民田引/水遶壺公山而登第者較前為多)一方文武魁天下
(薛奕熈寜九年武舉第一時徐鐸亦擢進士第/一神宗御製詩賜之云云萬里英雄入彀中)海國民
皆興禮義(陳長卿送葉守詩云云潢池盗已息干/戈農桑四境豐年屢笛皷千村叶氣多)
四六(抗章楓陛/作鎮莆田)　(環城千里/並海一隅)　(閩嶠將窮/海邦尤盛)　(水繞壺山/地窮海嶠)
(乃眷莆陽之郡/實為荔子之鄉)　(維莆水之為邦/實桐城之析壤)　(地不大於曹滕/俗已㡬於鄒魯)
(七閩衣冠之區蔚為小壘/千里袴襦之慶宛在細侯)　(燕寢香凝但覺壺天之永/龍墀詔下即為文石之趨)
(端明筆法葢坡老之所推/艾軒心傳自程門而有得)　(荔錦離離暇日閲端明之譜/稼雲渺渺豐年歌正獻之詩)
(爼登通印之魚詩夸荆國/品貴莆田之荔譜述端明)　(陳退傳之全名大節巍巍堂堂/鄭正字之讜論危言嶢嶢嶽嶽)
(瀕海而居頗擅漁䀋之利/自閩而論素稱文物之鄉)　(介二大國版籍較泉福而獨微/考諸名儒文風自梁唐而已盛)
　　　漳州(龍溪/龍巖)　(章浦/長㤗)
　建置沿革(自唐以前並同泉福武后時析閩州西南/境置漳州以南有漳浦故名初置于漳浦)
　(縣南八十里後徙治李澳川改漳浦郡復為漳州徙/治龍溪今州理是也唐末光州刺史王緒渡江䧟漳)
　(州為王潮所殺遣王審知圍泉州㧞之遂有漳泉之/地梁封王審知為閩王至后晋齊王時朱文進擅命)
　(以程贇為漳州刺史既而泉州留從効聞之亦殺程/贇迎王繼成為刺史從効遂據泉漳二州改漳州為)
　(南州從効卒陳洪進有其地皇朝乾徳以南州為漳/州太宗朝陳洪進獻漳泉二州今領縣四治龍溪)
事要郡名漳浦(見沿/革注)臨漳　龍溪風俗其民務本(傅自/得道)
(院記云云不事末/作而資用饒給)俗故窮陋(朱元晦作龍巖縣學記云/予聞龍巖為縣斗僻介於)
(兩越之間云云其為士者雖或負聰明樸茂之姿而莫/有開之以聖賢之學是以自其為縣以來今數百年未)
(聞有以道義功烈顯于時者是豈為材之不足哉殆為/吏者未有以興起之也因告其諸生曰夫所謂聖賢之)
(學者非有難能難知之事也孝弟忠信以養其心禮義/亷恥以修其身而求師取友誦詩讀書以窮事物之理)
(而已是二端者豈二三子之所不知不能哉惟在反是/心以求之而一用其力則實大聲閎將有自然不可揜)
(者/矣)形勝地曠土沃(傅自/得記)建州泉潮之間(唐垂拱間陳元/光威烈廟記云)
(公乞丨一丨於丨丨丨丨/以控嶺表即其屯置郡)以控嶺表(同/上)居閩㑹之極南
(登科記/序云)婆娑乎山水之間(郭功父記為守/令者得云云)山川梁山(在/城)
(西古記梁岳閩中之望也秀䴡而崇圓又名圓山大峯/一有二圖經序云丨丨紀董奉之遊○郭功父詩廟食)
(丨丨忘歳年自言耽酒未能還身披羽衣手持藥時時/混迹在人間○潘存實詩盤根來楚蜀作鎮表甌閩)
九侯山(在漳浦圖經謂丨丨傳夏后之緒似指為夏之/子孫而蔡如松漳南十辨則云九峯之神各主)
(一山/不同)登高山(在州治之/西二里)岐山(郭功父有岐山仙/亭巖乃作十詠)天城山
(一白名第山后有/周潘書堂遺基)石獅巖(李彌遜詩翠合峯巒萬葉稠/雲擎佛屋出巖幽春光不到)
(庭隂樹曉日/光明竹外樓)蓮峯石(即前梁山中峯相傳為齊武帝所/賞晋亭在其西○張登詩孤髙齊)
(帝石瀟洒/晋亭峯)漳江(在梁山下徐俯/有丨丨晚望詩)龍溪(即九龍山下水梁/大同中有九龍遊)
(戲此江今祭/九龍翁甚盛)南溪(端明蔡君/謨有詩)東湖(在州東郭/功父有詩)西湖(泉極/甘美)
(可以辟瘴癘○蔡君謨詩湖上/山光一望青佛宮高下倚巖扄)井泉瀑布泉(在梁山蔡/希遽詩㑹)
(稽之南羅浮北中有大梁神仙宅瀑/流古今掛長虹冩下銀河數千尺)亭臺序賔亭(蔡君/謨有)
(詩/)清白亭(王鞏嘗/有詩)䨇清亭(林廸/有詩)白雲亭(在開元寺蔡/君謨有詩)月
淵亭(在净衆院○郭功父詩仰攀明月輪俯瞰滄海淵/乾坤惜形勢此地何其偏靈溪九龍躍仙山一峯)
(圓邂逅攝邦守/所樂多林泉)得仙亭(在名第山○程瑀詩危亭誰結/據山椒名第仙人不可招繞郭)
(溪山敞圖畵萬/家樓閣挿雲霄)澤露亭(李亨伯守邕管丁内艱邊郡不/許解官五章哀請而后許明年)
(甘露降其家庭栢之上張商音作詩/以賦其事鄒志完陳瑩中皆有詩)臨漳䑓(唐張登/有詩)嘯
䑓(郭功父詩縹緲臨渚峯幔捲濃/雲開秀特不可掩擎天碧崔嵬)半漳䑓(郭功父詩簷/飛突兀壓層)
(邱見盡臨/漳一半州)池館滿月池(在開元寺蔡/君謨嘗有詩)臨漳道院(郡志官/於此者)
(徃徃樂其風俗之簡/静號為丨丨丨丨)漳浦驛(蔡君謨王/陶有詩)樓閣南樓(唐尹/􁒱有)
(陪韓漳州/登丨丨詩)齊雲閣(蔡君謨詩紫閣青梯壓翠岑春愁秋/思昔登臨雨嵐供眼横千仞星漢垂)
(簷直/半尋)祠墓陳侯祠(廟碑云公姓陳諱元光永隆二年盗/次潮州公擊賊降之請置漳州委公)
(鎮撫乆之蠻賊復嘯聚公因戰殁廟食于漳○李顒詩/當年嶺北正危時数郡生靈未可知不是有人横義㮣)
(也應無計/保藩維)義塜(危稹記人死曰歸葬曰藏歸者復其所/也藏者欲人之不得見也故先王制禮)
(䘮葬有期下至於士則踰月而已何漳之為子若孫者/乃有不葬之俗耶其親死徃徃舉其柩而置之僧寺是)
(葢始於茍簡中則因循乆而忘之矣嗚呼已則忘之矣/而不知虚廊冷殿之間寒聲泣霜弱影弔月其望于子)
(孫一旦之興念者猶未已也葢常命官僚覈其事近城/之五里乃有未瓦棺合二千三百有竒爰擇于城之西)
(南北高燥地立為義塜三每所大為之域既封覆以青/莎使如舊壠前塗白堊書其有名氏者庻㡬子孫猶來)
(祭享也訖事郡人合辭以請記余曰義之名立其始於/不義而后見也此其不義果起於誰乎曰僧人其作俑)
(者也是間層山疊林梵宇無數廊廡間率不置神若佛/類為土室其入如竇黯然無光斯皆誘愚俗以來殯者)
(也彼棘人者舉其親而即安于彼死者一入杳無葬期/使其子若孫良心䧟溺不復知有天理之正人道之終)
(此有識者之所深恨也原道曰不塞不流不止不行近/因為令下諸浮圖必令盡改其室以為僧房不改則鞭)
(其人而俗之籍其田而公之葢治盗之法治其藏者此/法常存則誘者始有所畏死者始有所歸矣是為記)
名宦皇朝蔡襄(常為州/判官)胡銓(知/州)朱熹(知州欲行經/界法不果)人物
周康物(唐人漳之擢/第自康物始)皇朝李亨伯(郡人仕至全州守王/鞏作神道碑劉安世)
(書其碑隂曰自嘉祐以來引年而去者如歐陽永叔以/六十五范景仁以六十三公掛冠方六十四耳目之所)
(覩者三/人而已)高登(朱元晦作東溪先生高公祠記云公靖康/間遊太學與陳公少陽伏闕拜䟽以誅六)
(賊留种李為諸用事者欲兵之不為動也紹興初召至/政事堂又與宰相秦檜論不合去為静江府古縣令后)
(投檄以歸秦聞大/怒奪官徙容州)名賢趙鼎(自潮量移/漳居住)劉子羽(謫/居)題詠
剖竹海邊州(郭士元送陸員外赴漳/州詩含香臺上栢云云)言送漳州牧(白居/易送)
(呂漳州今朝/一壺酒云云)城標漲海頭(張登詩漳州悲逺道地里/極東甌境曠窮山外云云)閩
山到漳窮(王介甫送李宣叔倅漳州詩云云地與南越/錯山川鬰霧毒瘴癘春冬作荒茅篁竹間蔽)
(虧有城郭居人特鮮少市井宜蕭索野花開無時變酒/持可酌窮年不用客誰與分杯杓朝廷尚賢俊磊砢充)
(臺閣君能喜節行文藝又該博超然萬里去識者為不似/樂予聞君子居自可救民瘼茍能禦外物地得無美惡)
(聞最南方比客令勿葯林麓換風氣獸蛇雕毒蠚如漳/猶近州氣冷又銷鑠珍足海物味其厚不為薄章舉馬)
(甲柱固已輕羊酪蕉黄荔子丹又勝柤梨酢縫衣比多/士徃徃在邱壑從容與笑語豈不慰寂寞太守好觴詠)
(嘉賔應在幙想即有/新詩流傳至京洛)南盡封郵見好山(楊𤼵漳浦驛詩/云云蒼蒼桂嶺)
(類商顔誰憐后夜思鄉/處白葦黄茅舊漢關)風候已應同嶺北(常衮漳浦驛/詩云云雲山)
(仍喜似/終南)漳溪郡有佳山水(桑維翰云云遷客因之作勝/遊恠得千峯聳晴巘枯槎百)
(尺擁/寒流)庾嶺東邊吏隱州(唐韓泰詩云云溪/山竹樹亦清幽)徃徃六月披
重袍(郭功父詩長風吹/海作寒霧云云)仙魚通印勝鴞炙(郭功父詩云/云荔子丹艶)
(疑蟠/桃)漳州畵㦸擁詩人(陳與義贈漳守綦叔厚詩/過盡蠻荒興復新云云)水遶
漳城潮已平(張至能詩云云向來有記出公卿白/袍不倦三冬學錦綬行看駟馬榮)符節
恩深隔瘴雲(陳陶贈漳州張怡使君舊徳徐方天下聞/當年熊軾繼清芬井田異政光蠻竹云云)
(已見嘉祥生比戸嘗嫌夷貃蠧南薰/㡬時徴拜征西鉞學着縵胡從使君)回峰疊嶂遶庭隅
(歐陽詹詩云云散㸃烟霜勝畵圖月/暮華軒卷長箔太清雲上對蓬壺)外邑蠻煙漁火接
鯨波(陳希元題漳浦縣壁云云樹樹花枝處處/歌况是天涯好行樂莫教憔悴鬢霜多)
四六(䟽榮鳯闕/出守龍溪)　(分符丹闕/問道清漳)　(維漳為郡/與潮相隣)　(臨漳古邦/閩嶠窮處)
(葢七閩窮絶之郷/實今日安閒之地)　(眷臨漳之小壘/居區越之窮陬)　(地居漲海之濵/城俯清漳之上)
(人生五馬賸收及物之功/山有九龍豈少專城之樂)　(摩挲壁記乃朱文公所莅之邦/㸃檢圖經亦趙忠簡曽遊之地)
(魚佩虎符香自凝於燕寢/鳯城龍渚患何有於鰐溪)　(青梯横星漢盍尋端明之舊遊/畫㦸擁詩人為和簡齋之妙句)
(地瀕嶺嶠不無瘴霧之侵/郡屬甌閩尤覺文風之盛)　(道院名標務本考傳公之記/漳州氣冷産珍夸荆國之詩)
(虎榜儒科自元和而已盛/龍巖學記欲伊洛之有傳)　(剖海邊半竹有郭正元之賦詩/送漳州一壺乃白居易之載酒)
　　　汀州(長汀/武平)　(寧化/清流)　(上杭/蓮城)
　建置沿革(禹貢揚州之域閩在揚州東南汀又在閩/之南周職方氏有七閩猶列於荒服秦併)
　(天下逐閩粤王無諸列其地為閩中郡後漢屬㑹稽/郡晋分建安郡置晋安郡又立新羅縣而汀州始基)
　(於此宋而後無所考據唐開撫福二州山洞置汀州/因長汀以為名治新羅改臨汀郡復為汀州初置州)
　(在新羅後移理長汀白石村唐王緒䧟汀漳二州不/能有而王潮又䧟福建汀等州潮卒其弟審知繼有)
　(其地國朝平江南地歸/版圖今領縣六治長汀)
事要郡名臨汀　鄞江(即東/溪)平沙(圖經水際平沙曰汀/又云南丁位也以水)
(合丁於/文為汀)風俗民生尚武(鄞江/志)島居安漁䀋(同上丨丨者/丨丨丨之利)
山居任耕織(丨丨者丨/丨丨之勞)形勝南通交廣(張潜修學記云/云北逹江右實)
(甌閩之/奥壤也)西接贑水(戴覺同慶寺羅漢閣記云云/南鄰百粤深林茅竹之間)南接潮
海(鄞江郡志云云實江/西二廣徃來之衝)後枕卧龍(黄啟宗記前/直圓峯云)慿山負
海(杜佑通典閩越遐/阻僻在一隅云云)在閩山之窮處(戴覺記汀為州云/云復嶂重巒亘數)
(百/里)介於䖍梅之間(鄭強移剏州學記汀在西南/境云云銅塩之間道所徃)山川南
山(在州南一里屹然如屏其下坦夷有文殊同慶二寺/○陳軒詩吁然碧玉洞屹立分䨇户天生䕶佳景常)
(恐塵/土汚)卧龍山(州主/山)圓珠山(在州正南一里/隂陽家為應山)梁山(在武平/東三十)
(里山上/有仙巖)銅鼓山(在武平東南二百里石壁/上有倒書千年字今猶存)金山(在上杭/縣西十)
(里康定中/産金因名)鷄籠山(在長汀縣○郭功父詩神仙之/府名鷄籠千尋翠玉擎寒空)靈洞
山(在武平有湯泉大洞/三十六小洞二十八)南安巖(去武平八十里○郭功/父詩汀梅之間山萬重)
(南安巖竇何玲瓏青瑶屹立敞四壁巧匠縮手難為工/○按定光佛泉州人姓鄭名自嚴乾徳二年駐錫武平)
(南安巖淳化二年别立草庵居之景徳初遷南康郡盤/古山祥符四年汀守趙遂良即州宅剏後庵延師至八)
(年終于舊巖見周/必大定光庵記)侍郎巖(在清流縣乃熈豐中侍郎張/駕祭酒楊時左司陳瓘少時)
(讀書之所舊傳三公肄業其間不/置卧榻歠粥飲水終嵗不到巖下)獅子巖(在長汀東南/五十里定光)
(佛初振/錫于此)蒼玉洞(在城東五里洞口兩石/壁天然成門清氣逼人)潭飛磜(在寜化/縣南鄉)
(重岡複嶺環布森刻登陟極難磜居其中坦然而平山/環水合有田有池草茂林深易于藏聚㓂恃其險為私)
(販為剽盗根據百年莫敢誰何此紹定間始/禍之地未幾為淮兵蕩平之因置南平寨焉)三溪水(東/溪)
(水自鄞坑來西溪水自湘洪來合○陳軒/詩一川逺匯三溪水千嶂深圍四面山)寅湖(在長汀/縣東二)
(里居郡/寅位)五百灘(自汀抵潮其/灘險有五百)堂亭三瑞堂(在州/治)横翠亭
(在東禅寺中門之左/山光野色横在目前)樓閣南樓(郡志郭功/父有詩)北樓(陳丨丨/郭功父)
(有/詩)謝公樓(張九齡詩謝公樓上好/醇酒二百青蚨買一㪷)䨇清閣(在濟川門之/左或謂有滕)
(王閣/氣象)名宦陳劒(唐人為刺史先是開元置郡累遷東方/口劔始更卜卧龍之白石與汀相為終)
(始/焉)皇朝陳軒(為守○黄魯直贈詩平生所/聞陳汀州蝗不入境年屢豐)郭祥正(為别/駕與)
(陳軒登山臨水/觴詠酬唱極多)人物羅彧(長汀人登太平興國第當眞/廟親征彧扈從至澶淵與宰)
(相參議軍務虜人乞和遣彧為報使還京丐歸里賜錦/衣金帶錦旂二仍繡八字云明時折桂衣錦還鄉領本)
(州刺/史)鄭文寳(寜化人登太平興國第官至工部侍郎○/嘗題緱氏山云秋隂漠漠秋雲輕緱氏山)
(頭月正明帝子西飛仙馭逺不知何處夜吹笙○歐陽/永叔亦稱其詩一聨云水暖鳬鷖行哺子溪深桃李卧)
(開/花)湯莘叟(郡人能詩○嘗有馬上吟曰宿雨洗山新緑/嫩曉風吹杏淺紅乾沙頭路暖日欲上行客)
(揚鞭不/覺難)名賢曽肇(元祐間/貶汀州)李光(以論蔡攸朱靦/謫監汀州酒稅)題詠全
家逺過九龍灘(張籍送汀州元使君詩云曽成趙北歸/朝計因拜王門最好官為郡暫辭䨇鳯)
(闕云云山鄉秪有輸蕉户水鎮應多養鴨/欄地僻尋常來客少刺桐花𤼵共誰㸔)木犀花𤼵認
春香(孫奮學詩慈竹笋/生翻夏籜云云)花繼臘梅長不歇(陳軒云云鳥/啼春谷半無)
(名/)地有銅鹽家自給(陳軒詩居人不記甌閩事遺跡空/傳福撫山云云嵗無兵盗戍長閑)
水與潮陽作上流(陳軒山連庾嶺/為南嶠云云)嵐煙蒸濕同梅嶺(郭/功)
(父詩云云地脉/逶迤接贑城)
四六(䟽榮中扆/趣鎮平沙)　(顯膺渙綍/出守臨汀)　(雖連閩部/實邇炎方)　(秀氣攸鍾/異材間出)
(雖居南粤之窮陬/實有中州之雅俗)　(幸賦輸之易集/亦獄訟之甚稀)　(里閭安循吏之撫摩/景物繼詩人之題詠)
(析福撫二州之山洞肇創此州/接梅潮兩郡之隣封獨推雅俗)　(峻陞奎閣之清自天錫命/為愛汀州之好特地分符)
(自洞㓂敢矜於地險輒肆慿陵/幸淮兵克振於天聲乞從掃滌)　(地瀕庾嶺豈無瘴霧之侵/境接閩山頗覺文風之盛)
(郡城更卜自唐刺史以開先/年穀屢豐惟陳汀州而鮮儷)　(巖谷盤旋有張楊之遺迹/郡齋酬唱多陳郭之名篇)
(辭䨇鳯闕抗章自詭於民庸/過九龍灘滌籕俶開於藩府)　(斗絶一隅罕車馬徃來之迹/雲埋疊嶂多銅鹽負販之姦)
　
　方輿勝覽卷十三
欽定四庫全書
　方輿勝覽卷十四　　　　　宋　祝穆　撰
　　江東路
　　　建康府(上元/溧水)　(江寧/溧陽)　(句容/)
　建置㳂革(禹貢揚州之域吳地斗分星紀之次春秋/屬吳戰國屬越後屬楚初置金陵邑秦改)
　(曰秣陵屬鄣郡漢改鄣郡為丹陽郡吳大帝自京口/徙此因改為建業晉武帝改為秣陵又分秣陵北為)
　(建業改業為鄴後避愍帝諱改為建康東晉元帝渡/江復都焉又為丹陽郡宋齊梁陳因之隋廢郡更於)
　(石頭城置蔣州唐為揚州置江寧為潤州屬縣後改/為卑州偽吳改為江寜府國朝尅復為昇州仁宗以)
　(昇王建國復陞江寧府建康軍節度六飛駐蹕詔改/建康府建行都紹興八年移蹕錢塘置行宫留守司)
　(今統郡八領縣/五治上元江寧)
　　淮東總領江東轉運置司
事要郡名陪都(見文選吳都賦建康志/序坐鎮江淮以為丨丨)金陵(楚威以其/地有王氣)
(埋金鎮之故曰丨丨或曰以其地接華陽金壇之陵勝/盱江曾極百詠詩丨丨云鑿池破除函谷帝埋金厭)
(郢中王興亡總不闗君/事五百年前枉斷腸)秣陵(詳見秦/淮注)建業(見㳂/革注)白下(在/上)
(元縣西北十四里唐武德移江寜於此故名丨丨/王介甫贈上元宰詩云丨丨有賢宰能詩如紫芝)風俗
衣冠萃止(通典永嘉/以後云云)藝文儒術為盛(同上云云有顔/謝徐庾之風)有
風㠶海舶之饒(胡安定云三吳為東門荆蜀為西戸/丨七閩二廣丨丨丨丨丨丨為南府)形
勝西以峨嵋為壁壘(唐李白為宋中丞請都金陵表云/云東以滄海為溝池守海陵之倉)
(獵長洲/之苑)南以長淮為伊洛(藝文類聚丹陽尹序東以赤/山為城臯云云北以鍾山為)
(曲阜西以大/江為黄河)北據大江(胡安定文集云/云外阻長淮)内控湖海(繫年/録衞)
(膚敏言外運江淮云/云為東南要㑹之地)長江天塹(陳孔範曰云云/豈能飛渡耶)金陵天
險(繫年録劉珏云云前/據大江可以固守)龍蟠虎踞(諸葛亮謂呉大帝曰/鍾阜龍蟠石城虎踞)
(真帝王/所都也)黄旗紫葢(司馬德操與徐恭嗣書/丨丨丨丨運在東南)戰艦所聚(通/監)
(梁徐温以金/陵形勝云云)經營四方之根本(王導曰金陵帝宅孫仲/謀劉𤣥德皆言欲經營)
(四方者未嘗不以此為根本憤言行録張德逺/謂人主居此則北望中原常  惕不敢暇逸)實王者
之都(衞敷敏云建康倚山𢃄江云云/可以控扼險阻以建不拔之基)山川鍾山(在上元/縣東北)
(十八里尉輿地志古曰金陵山縣名因此又名蔣山漢/末秣陵  蔣子文討賊死事於此呉大帝為立廟子文)
(祖諱鍾因改曰蔣山此山本無草木東晉時刺史還任/者栽松三千株下至郡守各有差一名北山齊周顒隠)
(於此丈王介甫丨丨詩偶向松閒覔舊題野人休誦北/山移  夫出處非無意猿鶴從来自不知  小雨輕風)
(落棟花細紅如雪㸃平沙槿籬竹屋江村路時見宜城/賣酒家  投老歸来供奉班塵埃無復見鍾山何須更)
(待黄梁熟始信人間是夢間樂蒼藤翠木江南山激激/流水兩山間山髙水深魚鳥  車馬迹絶人長閒雲埋)
(樵聲隔葱蒨月弄釣影臨潺湲黄/塵滿眼衣可濯夢寐惆悵何時還)東山(在上元縣南三/十里丹陽記晉)
(太傅謝安舊隠㑹稽丨丨築此擬之無巖石又/名土山  王介甫詩定林瞰土山近乃在眉睫)攝山(在/城)
(東北四十五里有齊文惠太子鑿石為佛見存江乘地/記村有草可以攝生故名陳軒有丨丨十詠  曾極詩)
(詠一丈唐碑今露立十尋梵塔已低摧/層層石佛雲間出坐閱齊梁成刼灰)三山(在上元縣/西南四十)
(五里京謝𤣥暉晚登三山還望京邑詩㶚溪望長安河/陽視  縣白日麗飛甍參差皆可見餘霞散成綺澄江)
(靜如練喧鳥覆春洲雜英滿芳甸去矣方滯滛懐哉罷/歡宴佳期悵何許淚下如流霰有情知望鄉誰能鬒不)
(變/)方山(葛𤣥煉丹之地虚曽極百詠人間㡳事有方壺/劔截青瑶界碧  試上殊庭瞻醉葛仙雲垂帶)
(䕶儲/胥)湯山(在溧水縣東北五十里其山/不甚髙有湯泉大小六處)鳳臺山(在城南/二里餘)
(保寜寺是也宋元嘉中鳯凰集於是山乃築臺山以旌/嘉瑞  唐李白詩置酒延落星金陵鳳凰臺長波冩萬)
(古心與雲俱開昔時有鳯凰鳯凰為誰来鳳凰去已久/正當今日回明君越羲軒天老坐三台豪士無所用彈)
(琴醉金罍東風吹山花安可不盡杯六帝没幽草深宫/冥緑苔置酒勿復道歌鐘但相催  宋齊丘詩磋峨壓)
(洪泉岝客撑碧落宜哉秦始皇石駈炙不鑿上有布政/臺八顧皆城郭山蹙龍虎健水墨螭唇作白虹欲吞人)
(赤驥相􁫥燦畫棟泥金碧石路盤墝埆倒挂哭月猿危蛇/立思天鶴鑿池養蛟龍栽桐棲鸑鷟梁間燕教雛石罅)
(懸殻養花如養賢去草如去恶日晚嚴城鼓風来蕭寺/鐸掃地駈塵埃剪蒿除鳥雀金桃帶葉摘緑李和衣嚼)
(貞竹無盛衰媚柳先摇落塵飛景陽井草合臨春閣芙/蓉如佳人迴首似調謔當軒有直道無人肯駐脚夜半)
(鼠勃窣灭隂鬼敲㧻松孤不易立石醜難安著自憐啄/木鳥去蠧終不錯晚風吹梧桐樹頭鳴嚗嚗峩峩江令)
(石青苔何淡薄不話興亡事舉首思眇邈吁哉未到此我/褊劣同尺蠖龍鶴羡鳬毛猛虎愛蝸角一日賢太守與)
(觀槖籥徃徃獨自語天帝相唯喏風雲偶不来寰宇銷/一畧我欲烹長鯨四海為鼎鑊我欲取大鵬天地為増)
(繳安得生羽翰/雄飛上寥廓)牛頭山(在上元縣南四/十里兩峯如闕)幕府山(在郡西/二十五)
(里晉琅琊王初渡江丞/相王導建幕府於其上)三茅山(在句容縣南五十里君/山記云漢時有三茅)
(各乘一鶴来此故名焉秦始皇聞民一冇謡曰神仙得/者茅初成駕龍上界入太清時下三洲戲赤城繼世而)
(往在我盈於是有尋仙之意後有茅盈茅固茅哀即三/茅君也  大茅山𤣥帝命東海神埋大銅鼎於上有盤)
(石鎮之秦始皇命李斯篆壁文道王介甫登大茅山頂/詩一峯高出衆山顛擬隔塵沙  里千俯視烟雲来不)
(極仰攀蘿蔦去無前人間已換嘉平帝地下誰通句曲/天陳迹是非今草莽紛紛流落尚師仙  中茅山司命)
(真君埋玉門丹砂以鎮之石上有徐鍇篆字王介甫詩/云百年風雨草苔昏尚有當年寶墨存祇恐終隨嶧碑)
(盡西風吹燒滿秋原中王介甫小茅山詩捫蘿路到半/天窮下視茅州杳靄  物外真逰来几席人間榮願付)
(苓通白雲坐處龍池杳明月歸時鶴馭/空四首三君誰更似子房家世有高風)覆舟山(在城北/五里晉)
(北郊壇宋藥園壘樂遊苑冰井甘露亭皆在此山/極詩六代興亡貉一丘繁華夢逐水東流操蛇神)　(曽/)
(三百年向山前笑/      来幾覆舟)樂官山(南唐初下時諸將置酒樂人/大慟殺之聚瘞此山故名)
(曾極詩城破轅門宴賞頻伶倫執樂淚横/巾駢頭就戮縁家國愧死南歸結綬人)天門山(又號/東西)
(梁山詳見太平川建曽極詩鯨翻鰲負倚江潭天險/由来客倦談高屋  瓴無計取二梁剛把當殽函)雞
籠山(寰宇記在城西北九里宋雷次宗居此元嘉中/改曰龍山以黑龍常現於真武湖此山臨湖上)千
佛嶺(在攝山棲霞寺之側按江總棲霞寺碑明僧紹居/士子仲􁫶為臨沂令於西峯石壁與度禪師䥴造)
(無量夀佛嶺之中道有沈𫝊/師徐鉉張稚圭王雱題名)西原(曽極詩衰草寒雲雁/一行牽愁水似九廻)
(腸逰人欲問千官事/翁仲無言卧夕陽)龍洞(在清凉寺前平曽極詩江流/遠引皆烟嵐  陸何年重舉)
(帆斷岸插天危欲墜/六朝龍去祇空巖)段石岡(在上元縣南三十里丹陽/記云有大碣石長二丈折)
(為三段紀呉功德其文東觀令華覈作其字大篆或又/六皇象書也  梅聖俞詩云岡頭雖斷石文字未全訛)
(年算赤烏逺/書疑皇象多)鍾阜(在縣東北周回六十里之南史宋散/騎常侍劉勔經始鍾嶺  南以為棲)
(息又雷次宗元嘉中文帝為築室於此山又陳後主與/張機遊是山嘗以松枝代麈尾故梅摯詩有千松麈尾)
(之/句)三巖石(在臺城内千福禪院本梁同泰寺有小石池/言是陳時景陽井今有古石井欄其上有刻)
(字惟戒哉/二字可辨)三品石(曽極詩一士真能重本朝中原勍敵/是天驕無情石却登三品不念忠賢)
(屈下/僚)鍾山石(此山有石脉理皆紅潤殷曽極詩戰血潛/流石脉中蒼崖鑿斷見  紅千年殺氣方)
(回薄草木無/春山盡童)梁金華宫石(蕭梁故基在青溪旁石今在/府治  曽極詩云照影青溪)
(眩耀竒推遷十代市朝非莫欺/蘚眼蒼苔面曽見昭明識蔡妃)大江(魏文帝出廣陵望/丨丨曰嗟乎此天)
(所以限南北也得曽極詩刀兵嵗嵗涉江干將帥/誅求盍少寛未  三軍如挾纊憑誰數處䕶風寒)秦淮
(在縣南三里始皇時望氣者言金陵有天子氣使朱衣/鑿山為凟以斷地脉改金陵為秣陵晉陽秋秦開故曰)
(丨丨或云淮水發源屈曲不類人工知杜牧詩烟籠寒/水月籠沙夜泊丨丨賣酒家商女不  亡國恨隔江猶)
(唱後庭花石曽極詩鑿斷山根役萬人祖龍癡/絶更東廵  城幾度更新主嬴得淮流尚繫秦)元武湖
(在上元縣北十里宋元嘉間有黒龍見故名今為後軍/寨  唐李義山詩丨丨丨中玉漏催雞鳴埭口繡襦廻)
(誰言瓊樹朝朝見不及全蓮步歩来馬曽極詩當日湖/光澈鐃心龍旗風吹此登臨而今鐵  迴旋地斜照黄)
(塵一/尺深)丹陽湖(在溧水縣西/南二十八里)四太子河(曾極詩上東門嘯/本同科天誘金人)
(智詐多刀斗夜鳴兵四/合五更平陸已成河)青溪(宋都記鼎族多居其側建/康志吴大帝鑿通城北塹)
(以洩𤣥武湖水發源於鍾山接於秦淮及楊溥城金陵/丨丨始分為二在城外者自城濠合於淮在城内者湮)
(塞僅/存)新林浦(去城二十里永謝眺之宣城出丨丨丨詩/云江路西南  歸流東北鶩天際識歸舟)
(雲中辨江樹旅思倦摇摇孤遊昔已屢既懽懷禄情復/協滄洲趣囂塵自兹隔賞心於此遇雖無𤣥豹姿終隠)
(南山/霧)西浦(張碩遇杜蘭香處粧曽極詩珠璫錯落江臯/佩羅韈輕盈洛浦  欲採蘋花擲春信停梳)
(難覔杜/蘭香)桃葉渡(一名南浦渡之金陵覽古在秦淮口桃/葉者晉王獻  愛妾名也獻之詩云桃)
(葉復桃葉渡江不用楫但渡無所苦我自迎接汝渡不/用楫者謂横波急也獻之歌此送之  曾景建裙腰芳)
(草抱長堤南浦年年怨别離水送/横波山斂翠一如桃葉渡江時)采石渡(事見揮麈/前録及談)
(苑塵曽景建石琢浮屠遍水濵興亡嵗久已/成  長江靜夜蘆花月莫信牽愁撥棹人)五馬渡(晉/元)
(帝渡江童謡云丨丨丨江一化龍識者謂呉越之地當/興王  曽景建仲逹欺孤與操同豈能長世撫提封瑶)
(圖暗换君知否班/特浮江自化龍)白鷺洲(丹陽記在江中心南邉新林/浦西邊丨丨丨上多白鷺故)
(名圍曽景建江水悠悠緑染衣淮山渺渺翠/成  南朝鷺序歸何處惟見滄洲白鷺飛)蔡洲(在上/元縣)
(西二十五里元和志/宋高祖於此擒盧循)黄天蕩(曾景建受金縱敵將何知/曹沬功名失此時鴈足不)
(来貔虎散沙頭/蚌鷸謾相持)三十六陂(曾景建渺然丨丨丨丨春石/黛潮生嵗嵗新楊柳杏花渾)
(好在吟邉只/欠跨驢人)覆盃池(在城北三里一名西池因晉元帝/頗以酒廢政王導諌帝  丨丨於)
(此/丨)落义池(在誌公塔之東悟真庵前舊傳迦毗羅神/隋梵僧密多至此與神交戰丨丨於此丨)横
塘(金陵覽古樓江口㳂淮築池謂之丨丨詩呉都賦曰/丨丨查下  臺之盛天下莫比  李白  人言丨丨)
(好我言横江惡一風三日/吹倒山白浪髙於瓦棺閣)潮溝(金陵覽古呉大帝/以引潮抵於秦淮)霹靂
溝(建康志在城西五里騎王介甫詩丨丨丨西/路柴荆四五家憶曽  欵段隨意入桃花)直瀆(呉/後)
(主孫皓所開楊修詩注云瀆在幕府山東北長十四里/濶五丈深二丈初開之時晝穿夜復自塞經年不就傷)
(足役夫卧其側夜見鬼物来填因嘆曰何不以布囊盛/土棄之江中使吾徒免殫力於此傷者異之曉白有司)
(如其言乃成瀆道直故名丨丨北征記吳將甘寧墓在/此俗云墓有王氣孫皓恶之乃鑿其後為直瀆  孫盛)
(晉春秋云方山有丨丨甫唐人詩雲開丨丨三千里青/葢何曽到洛陽  王介  詩山蟠丨丨輸淮口水挹長)
(干轉/石頭)井泉臙脂井(曽景建寒泉玉甃没春蕪石染丨丨/丨不枯杏怨桃紅嬌欲墮猶將紅淚)
(灑黄/奴)寳公井(在市心苔曾景建一片當街百尺深行人/環轍免  侵塵容俗狀暫窺影欲汲寒泉)
(洗此/心)湯泉(在上元縣/東六十里)行宫大内(即舊/府治)木圍(曽景建寢殿/重重設丨丨)
(﨑嶇天位不勝危髙人巢許/應如此占得箕山最坦夷)射殿(有七十間旁多槐竹/李賀詩春熱張鶴葢)
(兎目官槐小蘇子瞻竹詩紛紛蒼雪落夏簟丁公言詩/困憶南朝石歩廊  曽景建鶴立隂隂覆苑墻更添蒼)
(雪助清凉高皇儉德規/模遠不作南朝石歩廊)行廊(曽景建負矢前驅敵未擒/虎侯高愒意何深文皇决)
(拾精天下徧愛/良工辨木心)古龍屏風(宣和舊物高宗携之渡江後/瓌爛宫官惜之裁剪背成屏)
(風立殿上可曾景建乘雲遊霧過江東繪事當/年笑葉公  恨横空千丈勢剪裁今入小屏風)堂舍玉
麟堂(在府治取留守/玉麟符之義)芙蓉堂(在舊府治今在行宫猶有/舊基  王介甫荅韓持國)
(詩投老歸来一幅巾尚私榮禄備藩臣/丨丨丨下疏秋水且與龜魚作主人)亭臺新亭(在城/南十)
(五里洛陽四山圍伊洛瀍澗在中建康亦四山圍秦淮/直瀆在中故云風景不殊舉目有山河之異李白云山)
(似洛陽多許渾云只有青山似洛中謂此也蔡薿作天/津橋亦以此  曽景建青山四合遶天津風景依然似)
(洛濵江左于今成樂土丨丨垂淚亦無人宴楊廷秀丨/丨送客詩六朝豈是乏勲賢為底京師不  然柏壁置)
(人天一笑楚囚對泣後千年鍾山喚客長南望江水留/人懶北旋强管興亡談不盡枉教吟殺夕陽蟬  楊修)
(詩滿目江山異洛陽北人懷土淚千行/不如亡國中書令歸老丨丨是故鄉)水亭(在臺城寺/即今法寳)
(寺白林君復詩云金井前朝事林僧問不知緑苔欺破/閣  鳥占閒池清楚曽經晉荒凉直到隋南廊一聲磬)
(斜照獨/疑思)白鷺亭(在府城上與賞心亭相接下瞰/白鷺洲柱間有蘇子瞻留題)賞心亭
(下臨秦淮盡觀覽之盛丁晉公謂建嘗以周昉所畫袁/安卧雪圖張千屏後太守易去續志又云丁始典金陵)
(陛辭之日真宗出大幅袁安卧雪圖付丁謂曰卿到/金陵可選一絶景處張此圖謂遂張于丨丨丨柱上)
(有蘇子瞻題名猶存榛王介甫詩檻竹簷傾野水旁臺/城佳氣已消亡難披  莾尋千古獨倚青㝠望八荒坐)
(覺塵沙昏遠眼忽㸔風雨破驕陽扁舟此日東南興欲/盡江流萬里長  曾景建柱上題名客姓蘇江山清絶)
(冠南都六花飛舞憑欄/處一本天生卧雪圖)佳麗亭(太守馬亮建在折栁亭/之東  杜牧之詩謝眺)
(詩中佳麗地夫差傳裏水犀車入王介甫/詩盤互長干有絶陘并包丨丨  冮丨)折柳亭(張忠/定建)
(為祖餞/之所)半山亭(即王介甫故宅在城束北蔣山半道年/王介甫詩放歌扶杖出前林遥和豐)
(撃壤音曽侍玉皇知帝力曲/中時有丨丨心餘不盡載)此君亭(髙齋詩話王介甫/題金陵丨丨丨詩)
(誰憐直節生来痩/自許髙才老更剛)翠㣲亭(在城西五里清凉寺山頂南/唐建  林君復詩亭在江干)
(寺清凉/更翠㣲)籌思亭(在漕司氏王介甫詩昔人何計亦何司/許國憂  適此時寓興中原為逺趣託)
(名華榜/有新詩)越臺(在縣西七里今尉亭後故老相傳云昔越/王女嫁於此懷土思歸故取越土築臺以)
(居之慰其懷土之思癡周紫芝古樂府越臺吟云玉顔/如花越王女自小嬌  不歌舞嫁作江南國主妃日日)
(思歸淚如雨冮南江北梅子黄潮頭夜漲秦淮江江邉/雨多地卑濕旋築髙臺匀曉粧千艘命載越中土喜見)
(越人仍越語人生脚踏鄉土難無復歸心越中去高臺/何異傾曲池亦復平越姬一去向千載不見此臺空有)
(名/)鳯凰臺(故基在保寧寺後流李白詩丨丨丨上鳯凰/遊鳳去臺空江自  吳時花草埋幽徑晉代)
(衣冠成古丘三山半落青天外二水中分白鷺洲總為/浮雲敝白日長安不見使人愁  杜甫題亭亭丨丨丨)
(北對西康州西伯今寂寞鳯聲自悠悠山峻路絶蹤石/林氣髙浮安得萬丈梯為君上上頭恐有無母雛飢寒)
(日啾啾我能剖心血飲啄慰孤愁心以當竹寳炯然忘/外求血以當醴泉豈徒比清流所重王者瑞敢辭㣲命)
(休坐㸔綵翮舉縱意八極周自天銜瑞圖飛下十二樓/圖以獻至尊鳯以垂鴻猷再光中興業一洗蒼生憂深)
(衷正為此羣盗何淹留鳯楊廷秀望丨丨丨詩云千年/百尺鳳凰臺送盡潮回  不回白鷺北頭江􁦍合烏衣)
(西面杏花開龍蟠虎踞山川在古徃今来鼓/角哀只有謫仙留句在春風掌管拂珠煤)雨花臺(梁/武)
(帝時有雲光法師講經于此感得天雨賜花天厨獻食/  楊無為詩空書来震旦康樂造淵㣲具葉深山澤㬅)
(花半夜飛香清雖透筆蘂散不霑衣舊社白蓮老遠公/應望歸  王介甫詩盤互長干有絶陘并包佳麗入江)
(亭新霜浦溆綿綿净薄晚林巒徃徃青南上欲窮牛渚/怪北尋難忘草堂靈箯輿却走垂楊陌已載寒雲一雨)
(星時劉潜夫詩云昔日講師何處在髙臺猶以雨花名/有  寳向泥尋得一片山無草敢生落日磬殘鄰寺閉)
(晴天牛上廢陵耕登臨不用/深懷上君㸔鍾山幾個爭)梁昭明讀書臺(在蔣山定/林寺後山)
(北高/峯上)樓閣冶城樓(曽景建裊裊踈林集晚鴉鍾山雲氣/入簷牙何人乘月吹長笛夜㸔雲陵)
(百萬/家)烽火樓(在石頭城南最高處康楊修詩注云㳂江/築臺以舉烽燧自建  至江陵五千七百)
(里有警半日而達魏太/武齊武帝皆嘗登此樓)石頭驛樓(張九齡候使登樓作/山檻慿欄望川途渺)
(北流遠林灭翠合前浦日華浮萬井緣津渚千艘咽渡/頭漁商多末事耕稼少良疇自守陳蕃榻嘗登王粲樓)
(徒然騁目處豈是獲心遊向跡雖愚谷/求名亦盜丘息隂勞木所空復起鄉憂)昇元閣(一名瓦/棺閣乃)
(梁朝建髙二百四十尺李白有日月/隠簷楹之句今之丨丨丨非古基矣)軒榭南軒(在保寧/寺方丈)
(旁有小屋魏公開督府時子讀書於此號丨丨下有井/人指為建業水  曽景建詩劒磨驢膊倦征途三歲)
(丨丨客寓居建業水甘供/日飲波間亦有武昌魚)苑囿芳樂苑(齊東昏侯方在/位時與宫人於)
(閲武堂元㑹皇帝正位閹人行儀帝戎服臨視又於閲/武堂為丨丨丨日與潘妃故恣又於苑中立店肆模大)
(市日遊市中雜取貨物與宫人閽豎共為禆販以潘妃/為市令自為市吏録事將鬬者就妃罰之帝小有得失)
(則杖又開渠立埭躬自引船埭上設店坐而屠肉/于時百姓歌云閱武臺種楊柳至尊屠肉妃沽酒)芳林
苑(一名桃花園本齊髙帝舊宅在府城之東秦淮土路/北武帝永明五年嘗幸其苑褉飲王融曲水詩序云)
(載懷平浦乃/眷芳林即此)上林苑(建康實録在縣北十三里有/古池號飲馬池地接雞籠山)桂林
苑(在縣北落星山之陽左太冲/呉都賦數軍實於丨丨之丨)館驛涼館(在府治/米芾書)弋陽
館(張祜題一葉飄然下弋陽殘霞昏日樹蒼/蒼葛溪謾淬干將劔却是猿聲斷客腸)橋梁板橋
(在城内元曾景建輪鞅千年路欲迷丨丨名在/市城非  暉太白㣲吟處獨酌悠然命駕歸)寺院蔣
山寺(去城十五里太平興國寺西有木末軒王介甫命/名俯視巖壑虬松參天為山之絶景王介甫詩見)
(鍾山注然蘇子瞻同王勝之遊蔣山詩到郡席不暖居/民空惘  好山無十里遺恨恐他年欲欵南朝寺同登)
(北郭船朱門收畫㦸紺宇出青蓮夾路蒼髯古迎人翠/麓偏龍腰蟠故國鳥爪寄曾顛竹杪飛華屋松根泫細)
(泉峯多巧障日江遠欲浮天略彴横秋水/浮屠插暮烟歸来踏人影雲細月娟娟)半山寺(今名/保寧)
(寺即王介甫故宅自東門徃蔣山至此半道故以為名/亦曰白塘自王介甫卜居乃鑿渠决水以通城河後請)
(以宅為寺因賜今額照王介甫詩水際柴門一徑開小/橋分路入蒼苔背人  影無窮柳隔屋吹香並是梅)
定林寺(定林有上下二寺舊基在蔣山應潮井後王介/甫讀書處米元章榜曰昭文齋李伯時冩王介)
(甫真於壁楊次公為之贊杖王介甫詩定林修木老參/天横貫東南一道泉五月  藜尋石路午隂多處弄潺)
(湲臨屋繞青溪竹繞山溪山却在白雲/間  溪放艇依山坐溪鳥山花共我閒)髙座寺(名永寧/寺在城)
(南門外或云晉朝法師竺道生所居因號丨丨丨葢用/劉禹錫詩中語見蘇州注  曾景建石子岡前丨丨丨)
(犢車曽向此徘徊清談未解/傾人國更引胡僧度海来)清涼寺(即李主殿樹温庭/筠黄花紅  謝芳)
(蹊官殿參差黛巘西詩關曉窓藏雪嶺畫堂秋水接藍/溪松飄晚吹樅金鐸竹䕃寒苔上石梯妙跡竒名竟何)
(徃下方烟暝草萋萋鼓曽景建秋月春花迹未陳衮龍/曽繞夢中身夷門金  從天落驚起床頭鼻鼾人  李)
(主避暑處至今多竹曽極詩嗚鞘響斷苑墻平敲戞惟/聞風雨聲三百年間陵谷變寒潮不到石頭城  劉後)
(村詩塔廟當年甲一方千層金碧萬緇郎開山佛已成/枯骨住院僧猶説李王遺像有塵龕壞壁斷碑無首立)
(斜陽惟應駐馬坡頭/月曾見金輿夜納凉)昇元寺(即瓦棺寺也在城西隅前/瞰江面後據崇岡最為古)
(跡李主時昇元閣猶在乃梁朝故物髙二百四十尺李/白詩所謂日月隠簷楹是也今西南隅戒壇乃是故基)
(南唐將歸我宋數年前昇元寺殿基掘得古記乃詩䜟其/辭曰若問江南事江南自有憑抱雞昇實位        先)
(犬出金陵/夜燈)　　　　(子建居南極騎虎渡河氷安仁秉/東陵驕小女)
(沙城河陸地生青瓦棺寺之名起自西晉長興年中長/              蓮兩朶民間聞之官司掘得一瓦棺)
(開見一僧形貌儼然其花從舌根頂顱生出詢及父老/父老曰昔有一僧不説姓名平生誦法華經萬餘部臨)
(終遺言曰以瓦棺𦵏之此地所司具奏朝廷乃賜建蓮/華寺五代兵火焚之  李白登瓦棺閣極眺金陵詩鍾)
(山對北戸淮水入南榮漫漫雨花落嘈嘈天樂鳴兩廊/振法鼓四角吟風筝杳出霄漢上仰攀日月行山空覇)
(氣滅地古寒隂生寥廓雲漢晚蒼茫宮觀平門餘閻闔/寺樓識鳳凰名雷作百山動神扶萬拱傾靈光何足貴)
(長此鎮/吳京)長干寺(郡南五里有大長干小長干東長干並/是地名江東謂山隴之間曰干長干寺)
(今名天禧寺在長干不王介甫詩梵館清閒側布金小/塘回曲翠文深柳條  似千絲直花葉相依萬葢隂淡)
(淡層雲相上下翩翩沙鳥自浮沉羈/人樂此忘歸意忍向西風學舊名)棲霞寺(在攝山齊/明僧紹故)
(宅也宋仁廟朝嘗賜金寳方牌熈寧間取寄華藏寺中/石佛額有玻璃珠後墜地因置閣盛之大觀中為權要)
(取去米芾嘗作詩紀其事寺今有唐髙宗陳尚書令江/總碑沈𫝊師齋疏及沈𫝊師徐鉉題名按陳軒金陵集)
(劉長卿顧况李紳皮日休韓熈載徐鉉權德輿皆有詩/德輿詩略云縈紆松路深繚繞雲山曲重樓回木杪古)
(像鑿巖腹皆/山中景也)法寳寺(在城北亦名臺城寺寺前有醜石/四各髙丈餘俗呼為三品石及政)
(和間取/歸京師)能仁寺(保大中李建勲/嘗捨莊田入寺)同泰寺(在臺城内梁武/帝窮竭帑藏造)
(大佛閣七層為天火所焚屬曽極詩布薩闗齋涕泗揮/大通基在昔人非此身終  侯丞相誰辨金錢贖帝歸)
宋興寺(劉裕故居也桓曽極詩晉至昌明祚已終䜟文/猶有兩昏童  𤣥偷得官中壐却屬新河伐荻)
(翁/)湘宫寺(事見通鑑然曽極詩數椽敗屋丨丨丨虞愿/忠規正凜  十級浮屠那復有虚抛貼婦賣)
(兒/錢)鐵塔寺(元懿太子􁏟官在焉兵劉後村詩細認苔間/字方知鑄塔時不因  廢壞似有物扶持古)
(殿人開少深窻日上遲僧言明受事相對各攅眉塔曽/極詩逝水無情去不回黄簾窣地隔風埃摩挲鐵  堪)
(流涕此是先/皇思子臺)太平興國寺(在蔣山梁武帝天監十三年/以錢二十萬易定林寺前岡)
(獨龍阜以𦵏誌公/今寺即其地也)石頭城寺(張祜詩山勢抱烟光重門/突兀傍連簷金像閣半壁)
(石龕廊碧樹叢髙頂清池占下/方徒悲宦遊意盡日老僧房)寳剩院(乃齊周顒隠居/之所時有釋慧)
(約姓婁少逹妙理顒素所欽乃造草堂寺以居之坡王/介甫草堂寺詩周顒宅作阿蘭若婁約身歸窣堵)
寳公塔(蘇子瞻詩欲向鍾山訪寳公雲間白塔如歸鶴/  曾建詩六代圍陵墮刼灰獨餘靈骨𦵏崔嵬)
(行人指㸃雲間鶴/喚得齊梁一夢回)長干塔(事見僧史鐵曾極詩十丈祥/光起相輪  浮屠鎮法王墳)
(只愁西域神僧至/夜捧丨丨丨入雲)劉莎衣菴(金亮入冦髙宗召問之云/没事没事兩家都換主)
(曽極詩佛貍麾騎飲長江呼吸安危闔國/忙南北兩家都換主從容一悟忙髙皇)八功德水(在/蔣)
(山悟真菴後按梅摯亭記天監中有胡僧曇隠寓錫于/此山中乏水時有龎眉叟相謂曰子山龍也知師渇飲)
(惜之無難俄而一沼沸成後有西僧繼至云本域八池/已失其一似竭彼盈此也其泉一清二泠三香四柔五)
(甘六净七不饁八蠲痾故名丨丨丨丨自梁以前嘗取/給  曽極詩數斛供㕑替八珍穿松潄石瑩心神中涵)
(百衲烟霞色不/染齊梁歌舞塵)道觀三茅觀(在句容南五十里晉茅君/得道於此九域志即三十)
(六洞天之第八洞金壇華陽之洞天山中有十五觀又/元符宫石刻云真宗嘗遣左璫詣茅山祈嗣遇異人)
(言王真人已降生於宋朝璫問何人答曰古燧人氏/而章懿皇后亦夢羽衣數百人從一真人來託生及)
(生宫中火/光燭天)祠墓後主祠(曽極詩真珠簾下變離聲多少/嬌妃掩面聽贏得牢愁三萬斛)
(孤舟撑入/大梁城)荆公祠(曽極詩霜筠雪竹古積藍投老歸與/  志自甘一食萬錢終忍垢魚羮飯)
(美憶/江南)文孝廟(曽極詩德隠前星民已和山隈水曲廟何/多皇孫不得承天統猶使而翁恨蠟䲭)
謝元廟(曾極詩兒輩能軍國未危更令朱序助聲/威秦人若也全師集雲母車盛晋鼎歸)蔣帝
廟(曾極詩白馬千年繫廟門爐烟浮動衮龍/昏闔棺謾説榮枯定青骨猶當履至尊)吳大帝廟
(在石頭城世代相傳廟基即呉時故宫花王介甫詩云/强吳大帝矜雄圖上樓酒洒羣臣趍蘆  枝葉石城廟)
(行人過者皆嗟吁國曽極詩云曽將一劍定全呉斗/大祠庭泣楚巫故  神遊應撫掌蘆花楓葉幾年無)晉
元帝廟(曾景建茅茨綿蕝寄江東陵廟回㸔喋血/紅右祍危冠纔自保未能無責敢言功)中主
像(據敖為粥事見五代史老曾景建乘時草竊豈無人/三主相傳事有因必竟  天憐一念據敖為粥飯飢)
(民/)謝公像(曽景建失喜向来因攝屐含悲今日為聞/筝人間悲喜何時了携妓東山載酒行)大
茅君像(曾景建面如赬玉碧矑寒散髪垂腰槲葉/乾不向大茅峯頂見時人多作伏羲㸔)吴大
帝陵(曽極詩老瞞虎裂横中州何物生兒作仲/謀四十帝中功第一園陵無主使人愁)荆公墓
(曽極詩謀把清標犯世紛平生功業自超/羣如何今代麒麟閣只道詩名合䇿勲)卞將軍墓(曽/景)
(建握節顔公拳透爪歸元先軫面如生/晉陵發掘今無主獨有忠魂只冶城)張麗華墓(在掌/心亭)
(天井中間有光氣如匹練掬之如水銀漸流散尺曽景/建伴侣聲沉王氣銷香魂血涴有誰招蓬科三  光塵)
(在猶作臺/城花月妖)古跡五城(唐德宗時浙江觀察使韓滉於建/康石頭築丨丨曰石頭城曰冶城)
(曰臺城曰苑/城曰新城)臺城(曽景建紫葢横天整復斜興亡接翅/似昏鴉舊時石闕摩雲處䕶屋荆扉)
(一兩/家)冶城(即今天慶觀地本吳冶鑄之/地晉元帝移於石頭城東)石頭城(葢六朝/形勝所)
(必爭之地在城西二里東劉禹錫詩山圍故國周遭在/潮打空城寂寞回淮水  邉舊時月夜深還過女牆来)
(仁楊萬里詩序陪留守全處恭總領錢進思提刑傳景/  游清凉寺即古石頭城詩三首山自新亭走下来化)
(為一虎首重回平吞雪浪三江水卧對雨花千丈臺檢/㸃故城遺址在凄凉浩歎宿雲開六朝踪跡登臨徧底)
(事兹遊獨壯哉削萬里長江天上来石頭却欲打江回/青山外面周如  紫府中間劃洞開蘇峻戰場今草樹)
(仲謀廟貌古塵埃多情白鷺洲前水月落潮生聲自哀/  已守臺城更石城不知併力或分營六師只遣還天)
(闕一壘真成借冦兵向者玉蘇俱解此寃哉隗/協可憐生若言虎踞渾堪倚萬嵗千秋無戰爭)東府城
(輿地志晉安帝時築其城西本簡文為㑹稽時第其東/丞相㑹稽王道子府謝安石薨以道子代鎮揚州州在)
(第西時人號/為東府西州)宋受禪壇(曽景建赤紙藤書晋鼎歸寄奴/柴燎告功時普天大慶交新主)
(惟有徐公/雙涙垂)南唐郊壇(曽景建上帝神兵破石頭别離歌/奏六宫愁燔柴空有髙壇在乞與)
(千年麋/鹿遊)李氏宫(本朝修李氏宫掘地得水銀數十斛宫/娥棄粉膩所積也事見湘山野録  曽)
(景建埋愁無地奈君何可是黄壚飲恨/多玉鐃臺前棄脂水深泉流汞尚盈科)晉新宫(謝安作/新宫造)
(太極殿欠一梁忽有梅木流至石頭城下因取為梁殿/成乃畫梅花於其上以表嘉瑞  楊修詩玉案金爐對)
(御床巋然應似魯靈光螭頭直/下雙魚尾不讓西京舊栢梁)金華宫(輿地志云梁大/同中所築昭明)
(太子蔡處所/居在青溪東)靈和殿(北史齊武帝時益州刺史劉浚獻/蜀柳帝命植於丨丨丨帝曰此柳)
(風流可愛似/張緒當年)含章殿(宋武帝女壽陽公主人日卧於/丨丨丨簷下梅花落公主額上)謝
安墩(在半山寺後公李白登冶城望丨丨丨詩冶城訪/古跡猶有謝  墩憑覽周地險高標絶人喧想像)
(東山姿緬懷右軍言即謝安與右軍王羲之同登處我/王介甫詩我名公字偶相同我屋公墩在眼中公去)
(来墩屬我不應/墩姓尚隨公)長干里(去上元縣五里李白長干行同/居丨丨丨乃秣陵縣東里巷江)
(東謂山隴/之間曰干)景陽井(在法華寺或云白蓮閣下有小池面/方丈餘或云在保寧寺覽輝亭側)
(陳末後主與張麗華孔貴嬪投其中以避隋兵舊傳云/□有石胍以帛拭之作胭脂痕一名胭脂井又名辱井)
(蒼陸龜䝉詩古堞烟埋宫井樹陳主吳姬墮泉處舜没/  梧萬里雲却不聞將二妃去  胡曽詩景陽宫井剩)
(堪悲不盡龍鸞誓死期腸斷吳/王闗外水濁泥猶得𦵏西施)澄心堂(王直方詩話云/丨丨丨紙江南)
(李後主所製後劉貢父詩當時百金售一副丨丨/丨中千萬軸  人聞名寧復得就令得之當不識)新亭
(金陵覽古在江寧縣十里俯近江渚晉初過江僕射周/顗與羣公游宴坐中歎云風景不殊舉目有河山之異)
(因而流涕王導曰諸公當戮力中原以/壯王室何至作楚囚對泣耶衆皆肅然)割青亭(在叚約/宅今青)
(溪上有故基存焉割王介甫詩昔時江令宅/今日叚侯家又有  我鍾山一半青之句)勞勞亭(在/勞)
(山上日新亭中曰臨滄觀又名丨丨丨盡李白詩金陵/勞勞送客堂青草離離生道傍古情不  東流水此地)
(悲風生/白楊)東冶亭(晉時士大夫餞别之所冶王介/甫詩欲望鍾山岑因知  城路)九日臺
(四蕃記齊武帝九月九日宴羣臣於孫陵岡即此也去/城南十五里  王介甫詩九日無歡可得追飄然隨意)
(歴山陂蔣陵西曲風烟/澹也有黄花一兩枝)華隠樓(即陶隠居宅㸔曽極詩/松聲聽罷獨  雲丨丨)
(丨中控鶴身治國神方難/自獻祇將本草語時人)華林園(曽極詩羽葆来臨鼓/吹停華林暢飲倒長)
(瓶萬年天子瞢騰眼/錯認長星作酒星)養種園(後主於宫中作紅羅亭賞/紅梅韓熈載獻詞云桃李)
(不須誇爛熳已輸了春風一半林曽極詩百花堂裏賞/芳菲江左覊臣淚濺衣腸斷上  桃李樹春風一半未)
(全/歸)樂遊苑(在覆舟山南宋文帝楔飲於丨/丨丨㑹者賦詩顔延之為序)潑墨池(在茅/山費)
(長房學道處圖經云石墨池葢大小二酉山藏異書見/穆天子傳唐人穴石為硯注道德經見隠逸傳  曽極)
(詩二酉珍儲已徧窺仙班寧肯列愚癡/注經穴石須勤苦留得千年丨丨丨)商飈館(即九月/臺也地)
(産胭脂菊曾曽極詩商飈基在昔人非草木猶/為富貴移  是六朝歌舞地黄花一半染胭脂)夢筆驛
(曾極詩晉尚清談筆力衰文章髙下亦隨/時景純不作文通死五色毛錐付與誰)蛇盤驛(曽極/詩枳)
(籬華屋半雕殘列肆屠羊客缷鞍霸/氣銷沉形勝歇龍盤何事作蛇盤)朱雀橋(晉孝武建/朱雀門上)
(有兩銅雀故橋亦以此/得名去烏衣巷不遠)朱雀航(在城東南四里至王敦/作亂温嶠燒絶  是始)
(用杜預河/橋法作之)邀笛歩(舊名蕭家渡在城東南青溪橋之古/今上水闡是也  晉書云桓伊善樂)
(盡一時之妙為江左第一有蔡邕柯亭笛常自吹之王/徽之赴召京師泊舟青溪側伊素與徽之不相識令人)
(諭之曰聞君善吹笛為我一奏徽便下車據胡/床為作三弄畢便上車去客主不交一言故名)天水碧
(南唐末時前數年宫人挼薔薇水染生帛一夕忘收為/濃露所漬色倍鮮翠因令染坊染必經宿露之號為丨)
(丨丨宫中競效之識者/以為天水趙之望也)彎碕(吳都賦左稱丨丨右號臨/硎閽闥名也  王介甫詩)
(殘暑安所適丨丨北窓北/伐翳作清曠培芳衞岑寂)射雉場(曽極詩不整軍容北/射狐却資媒翳取歡)
(娱山梁飲啄闗何事/浪費君王金僕姑)陸機宅(圖經云在縣南五里秦淮/之側有二陸讀書堂在焉)
(王李白題王處士水亭云齊朝南苑是丨丨丨其詩云/  子躭𤣥言賢豪多在門好鵝尋道士愛竹嘯名園樹)
(色老荒苑池光蕩華軒北堂見明月更憶陸平原掃地/清玉簟為余置金樽醉罷欲歸去花枝宿鳥喧何時復)
(来此再得/洗囂煩)江令宅(陳尚書令江總宅也建康實録云南/朝鼎族多夾青溪丨丨丨尤占勝地)
(後主嘗幸其宅竹劉禹錫詩南朝詞臣北朝客歸来惟/見秦淮碧池臺  樹三畝餘至今人道江家宅今城東)
(段大夫之宅正臨青溪即其地也居南史/尚書令沈約陳起部尚書孫瑒皆  青溪)呉隠之宅(在/縣)
(東南五里屋隠之罷廣州刺史並無還資籬垣仄陋妻/子寒露茒  六間女嫁謝安移㕑助之使人至日髙蕭)
(然乃令其婢牽一犬/入市賣其清操如此)烏衣巷(在秦淮南去朱雀橋不遠/晉紀瞻立宅丨丨丨王導)
(自卜烏衣宅靈南史謝宻傳叔父琨風格髙亢少所受/納唯與從子  運瞻晦等並以文義賞晏居住丨丨丨)
(其外雖髙流時譽莫敢造門王劉禹錫詩朱雀橋邉野/草花丨丨丨口夕陽斜舊時  謝堂前燕飛入尋常百)
(姓家楊歸叟詩話丹陽陳輔毎嵗清明過金陵謁湖隂/先生  德逢清談終日元豐癸亥訪之不遇因題一詩)
(於壁云北山楊柳未飄花白下風輕麥脚斜身似舊時/王謝燕一年一度到君家湖隂吟賞王介甫笑曰此王)
(指君為尋常百姓家耳湖隂亦大笑舟異聞小説唐王/榭居金陵以航海為業一日海風飄  破榭獨附一板)
(扺一洲驀見翁嫗皆皂服揖榭曰吾主人郎也何由至/此榭以實對乃引至其家住月餘又引見王翁曰某有)
(小女年方十七此主人家所生也欲以奉君乃擇日備/禮成婚因訪其國曰烏衣國也女忽墮淚曰恐不久暌)
(别王果遣人謂榭曰君某日當回命取飛雲軒来令榭/入其中戒以閉目不爾即墮大海榭如其言但聞風聲)
(濤響既久開目已至其家四顧無人惟梁上有雙燕呢/喃乃悟所至葢燕子國也後人因目榭所居為烏衣巷)
(云居曾極詩吳兵曾駐黒雲都江左夷吾此/卜  休把烏衣輕馬巷懸鶉結駟總丘墟)馬糞巷(王/氏)
(别族/居之)鍾山番人窟(曽極詩單于結隊逺来侵鋻穴丨丨/用意深天塹連空遮不斷烽烟且到)
(海中/心)名宦王導(賔禮顧/榮賀循)庾亮(修石/頭城)鮑昭(宋人為/秣陵令)顔真卿
(為刺/史)皇朝張詠(為/守)王安石(自知制誥知州後除翰林又/以觀文知州復拜平章又以)
(使相拜鎮爐有郡齋詩談經投老拚悠悠為吏文書了/即休深炷  香閉髙閣卧聽簷雨㵼髙秋  心事悠悠)
(只自知强顔於世轉參差移床/獨向秋風裏卧㸔蜘蛛結綢絲)吕頤浩(為大/使)張浚(為大/使號)
(紫岩/先生)吕䝉正(作/倅)蘇頌(知江/寧縣)程顥(主上元簿日始茅山有/龍蛇其形如蜥蜴而五)
(色祥符間中使取二龍至中途忽奏一龍飛空而去自/昔嚴奉以為神物公捕而脯之使人不惑  朱文公作)
(祠記云邑有上元者先生少日官逰之處也考之書記/圴田塞隄及民之政為多脯龍折竿教民之意亦備)
陳俊卿(再/任)張孝祥(為/帥)人物陶𢎞景(秣陵人讀書萬卷掛/冠神武門隠於句曲)
(山時人謂之/山中宰相)紀瞻(秣陵人石勒入冦元帝以為/都督勒退帝稱為社稷臣)周顒(字/彦)
(倫隠北山後應詔為海鹽令欲過北山孔稚圭假山神/之意作文以却之曰鍾山之英草堂之靈馳烟驛路勒)
(移山庭夫以耿介拔俗之標瀟灑出塵之想度白雪以/方潔干青雲而直上吾方知之矣若其亭亭物表皎皎)
(霞外芥千金而不盻屣萬乘其如脱聞鳯吹於洛浦值/薪歌於延瀬固亦有馬豈有終始參差蒼黄翻覆淚翟)
(子之悲慟朱公之哭乍迴跡以心染或先貞而後黷何/其謬哉嗚呼尚生不存仲氏既往山阿寥寥千載誰賞)
(世有周子儁俗之士既文既博亦元亦史然而學道東/魯顔圔習隠南郭    竊吹草堂濫巾北嶽誘我松桂)
(欺我雲壑雖假容於江臯乃纓情於好爵其始至也將/欲俳巢父拉許由倣百氏蔑王侯風情張日霜氣横秋)
(或歎幽人長往或怨王孫不逰談空空於釋部覈𤣥𤣥/於道流務光何足比涓子不能儔及其鳴騶入谷鶴書)
(赴隴形馳魄散志變神動爾乃眉軒席次袂聳筵上焚/芰製而裂荷衣抗塵容而走俗狀風雲凄其帶憤石泉)
(咽而下愴望林巒而有失顧草木而如䘮至其紐金章/綰墨綬跨屬城之雄冠百里之首張英風於海甸馳妙)
(譽於浙右道帙長擯法筵久埋敲扑喧囂犯其慮牒訴/倥偬裝其懷琴歌既斷酒賦無續常綢繆於結課每紛)
(綸於折獄籠張趙於往圖架卓魯於前籙希蹤三輔豪/馳聲九州牧使我髙霞孤映明月獨舉青松落䕃白雲)
(誰侣磵户催絶無與歸石徑荒凉徒延佇至於還飈入/幕冩霧出楹蕙帳空兮夜鶴怨山人去兮曉猿吟昔聞)
(投簪遺海㟁今見解蘭縳塵纓於是南嶽獻嘲北隴騰/笑列壑爭譏攅峯竦誚慨遊子之我欺悲無人以赴弔)
(故其林慚無盡磵愧不歇秋桂遣風春蘿罷月騁西山/之逸議馳東臯之素謁今又促裝下邑浪拽上京雖情)
(投於魏闕或假歩於山扄豈可使芳杜厚顔薜荔無耻/碧嶺再辱丹崖重滓塵遊躅於黄路汙緑池以先耳冝)
(扄岫幌掩雲闗歛輕霧藏鳴湍截来轅於谷口杜妄轡/於郊端於是叢條瞋膽疊穎怒魄或飛柯以折輪乍低)
(枝而埽迹請迴俗/士駕為君謝逋客)名賢李白(嘗於城西孫楚酒樓翫月/乘醉著紫綺裘烏紗巾與)
(酒客棹歌秦淮往/石頭訪崔侍御)題詠江南佳麗地(謝元暉鼓吹曲云/云金陵帝王州逶)
(迤帶綠水迢遞起朱樓飛甍夾馳道垂楊䕃御溝凝/笳翼高葢疊鼓送華輈獻納雲臺表功名良可收)金
波麗鳷鵲(謝元暉夜發新林至京邑贈西府同僚詩大/江流日夜客心悲未央徒念闗山近終知返)
(路長秋河曙耿耿寒渚夜蒼蒼引顧見京室宫雉正相/望云云玉繩低建章驅車鼎門外思見昭丘陽馳暉不)
(不可接何况隔兩郷風雲有鳥路江漢恨無梁常/恐鷹隼擊時菊委嚴霜寄言罻羅者寥廓已髙翔)山為
龍虎蟠(李白詩晉家南渡日此地舊長安地即帝王宅/云云金陵空壯觀天塹淨波瀾醉客迴橈去吳)
(歌且/自歡)巨海一邉靜(李白贈昇州王使君詩六代帝王國/三吳佳麗城賢人當重寄天子惜髙)
(名云云長江萬里清應/須救趙䇿未肯葉侯嬴)禮樂秀羣英(李白别金陵諸公/作詩云至今秦淮)
(間云云地扇鄒魯/學詩騰顔謝名)雁入石頭城(曹松秋日送方干遊上/元詩天髙淮泗白料子)
(趣修程汲水疑山動揚帆覺岸行雲離/京口樹云云後夜分遥念諸峯霧露生)石頭巉巖如虎
踞(李白金陵歌云云凌波欲過滄江去鍾山龍蟠走勢/来秀色横分歴陽樹四七餘帝三百秋功名事迹隨)
(東流白馬小兒誰家子泰清之嵗来闗囚金陵昔時何/壯哉席卷英豪天下来冠葢散為烟霧盡金輿玉座成)
(寒灰扣劔悲吟空咄嗟梁陳白骨亂如麻天子龍沉景/陽井誰歌王樹後庭花此地傷心不能道目下離離長)
(春草送爾長江萬里/心他年来訪南山皓)千尋鐵鎻沉江底(劉禹錫金陵懷/古詩王濬樓船)
(下益州金陵王氣黯然收云云一片降幡出石頭人事/幾回傷往事山形依舊枕寒流今逢四海為家日故壘)
(蕭蕭蘆/荻秋)禾黍髙低六代宫(杜牧金陵懷古詩玉樹歌殘/王氣終景陽兵合戍樓空松)
(楸逺近千官塜云云石燕拂雲晴亦雨江豚吹/浪夜還風英雄一去豪華盡惟有青山似洛中)只縁一
曲後庭花(劉禹錫詩黍城六代競豪華結綺臨/春事最奢萬戸千門成野草云云)祇有青
山繞建康(蘇子瞻詩江令蒼苔圍故宅謝家語/燕集華堂先生笑説冮南事云云)東府舊
基留佛刹(王介甫金陵懷古霸祖孤身取二江子孫多/以百城降豪華盡出成功復逸樂安知與禍)
(雙云云後庭餘唱落船窓黍離/麥秀從来事且置興亡共酒缸)山水雄豪空復在(天兵/南下)
(此橋江敵國當時指顧降云云君王神武自難雙留連/落日頻回首想像餘墟獨倚窓却怪夏陽纔一葦漢家)
(何事費/􁂭缸)山水寂寥埋王氣(地勢東回萬里江雲間天闕/古来雙兵纒四海英雄得聖)
(出中原次第降云云風烟蕭颯滿僧窓/廢陵瓌塚空冠劔誰復沾纓醉一缸)紫氣空收劔一
雙(憶昨天兵下蜀江將軍談笑士爭降黄旗已盡年三/百云云破堞自生新樹木廢宫誰識舊軒窓不須搔)
(背尋遺事且倒花前白玉/缸  以上並王介甫詩)萬事朝雲隨逝水(劉貢父和/韵虎踞羣)
(山龍繞江為誰興國為誰降髙臺麋鹿㸔無數廢沼鳬/鷖去自雙云云百年西日過虚窓白門酒羙東風快笑)
(數英雄/盡一缸)亟傳單騎馘王雙(樓船兩下勢横江元帥旌旗/就約降旋報前師覆張悌云)
(云燕焚正自當烟突蟻潰何堪值水窓酒千缸/        回首三軍歡奏凱萬牛行肉)浩唱庭
花倒玉缸(楚貢来時詭問江漢收羣䇿士心降一言已/重黄金百再見仍䝉白璧雙狎客脱身裹馬)
(革老儒投筆謝書窓豈/知三閣酣詩酒云云)潮聲半夜来寒渚(頽垣落水半/平江喬木呼)
(風不易降耕出珠璣時得一道逢麟鳳不成雙云云月/色深秋照舊窓唯有魚鹽城下市巢烏相望集瓶缸)
(前/人)雜題展上公(髙辛時人居王李溪杲曽極詩浩刼循/環無始終年年王李  春空初成未占)
(兹山頂古老/惟傳丨丨丨)川東晉(曾景建斷簡殘編迹可尋諸賢興/復不闗心末應全罪王夷甫一任)
(神州自/陸沉)漁父(後主召一隠者問近曽作何詩云有丨丨/詩風雨揭却屋全家醉不知  曽極詩智)
(士旁觀當局迷滄浪釣叟出陳詩江/頭風怒掀漁屋底事全家醉不知)昇元閣鐸(石柱二/見屹立)
(右軍教場中復曾景建摩挲石柱鮮痕班亡國如/鴻去不還無  切雲三百尺祇傳風鐸在人間)孫陵
鵝眼錢(曽景建六代初終幾變遷孫陵無樹起寒/烟青蚨細薄如榆莢猶是當年買笑錢)澄心
堂紙(曾極詩禇生王面務深藏未肯横陳翰墨/埸一幅金牋何用許價髙縁冩宋文章)德慶堂
字(李主所書南唐但餘此物李主筆法有鐵鈎𤨏見浮/休集山谷集  曽極詩森然筆勢聚干將氣軋鍾王)
(未肯降惆悵當年鐵鈎/鎻可能無意鎻長江)南唐金銅香爐(曽極詩製作元/從建業官形模)
(竒古雜金銅煙昏廛暗君/休笑曾在紅鸞扇影中)南唐宫中殘獐(丨丨丨丨忽/得丨丨一枚)
(陳陶云是夜狼星上直生曽極詩周廬廵徼列千兵那/得殘獐墮禁庭塵走棘  光有象天文未必直狼星)
南唐遣使(曽極詩談鋒亹亹折强鄰専對當年亦有/人國老胸中兵百萬不將全力靠江神)玉
樹後庭花(曽極詩結綺臨春成草莽繁華都入暮烟/中後庭玉樹迎秋色猶帶張妃臉上紅)三
段石(孫權時碑今移在府中據曽極詩凜然星象法書/存重屋應無野火焚割  英雄餘一念斷碑千載)
(尚三/分)没字碑(曽極詩漫漫荒池浸緑蕪殘碑一丈載龜/趺當年刻劃書勲閥雨打風吹字已無)
校官碑(在溧陽縣官廨同曾極詩風摧雨剥丨丨丨集/古先生竞不知  是光和千嵗刻未容苦縣獨)
(稱/竒)石麒麟(地名田曽極詩短樊長塹起寒煙知是何人/古墓  千嵗石麟相對立肘騣膊熖故依然)
(難石歩道中有丨丨丨數十又詩云地悴天荒丘隴平/  從野老問衰興蒼烟落日低迷處折足麒麟記壞陵)
水精大珠(真廟所賜照物皆倒又物影沉在下上叚無/影  曾極詩氷玉摩尼如鵠卵大千世界倒)
(懸中何人提向江頭/照照見神州一半空)輜車(曾極詩婭姹吳音今古同宫/粧袨服已成空雕文結角丨)
(丨巧猶有梁/陳宫掖風)决囚燈(後主聽死囚燃佛燈决之囚家賂/左右竊益膏油輙得不死  曾極)
(詩五詳三覆始施刑明滅蘭膏豈足憑/可惜當年殺嚴續無人為益丨丨丨)江南録(事見荆/公集)
(曾極詩自古嬰鱗或似狂暗誅潘佑事堪/傷憑誰寄語徐常侍不殺忠臣國未亡)蜀海棠(曽極/詩傳)
(芳遠遠自西鄰錦傘高張熨眼新花/睡覺来紅淚落年年如憶故宫春)鳳州柳(鳳州柳蜀/主與江南)
(結婚求得其種鳳州出手柳酒醁曾極詩蜀主函封遣/使時芳枝原自鳳州移柔荑□  今安在唯有青絲拂)
(地/垂)南燭草木(曽極詩駐采還年枉費功羞將老色照青/銅仙方石䭀無消息南燭垂珠顆顆紅)
榠樝(形如木𤓰熟時金黄陶𢎞景五和糝中用之和曽/極詩舟人進饌色㣲黄仙老調胹有禁方五  糝)
(竒無處覔丨丨/新熟壓枝香)青松路(曽極詩致君堯舜事何難投老/鍾山賦考槃愁殺天津橋上客)
(杜鵑聲裏兩眉攅自王介甫手種松又詩云彚進羣奸/卒召戎萌芽培養  熈豐當時手植留遺愛只有巖前)
(十八/公)
四六(況鳳疏恩/玉麟分閫)　(疇咨上宰/居守陪京)　(光奉宸綸/出司留鑰)　(行宫萬鑰/禁旅千營)
(乃眷留都之重/仍兼制閫之隆)　(眷建康之故都/乃江右之雄鎮)　(惟大江襟帶之區/實前代綺羅之地)
(況六朝之故國/控三路之要津)　(控四路之要津/揔三軍之㑹府)　(宜襟𢃄咽喉之地/屬股肱心膂之臣)
(往司管鑰之嚴/乃總兵符之重)　(六朝都邑之舊/四面山川之雄)　(萬屯霜肅於貔貅/列宿風清於刁斗)
(兹惟虎踞之邦/實藉龍韜之畧)　(前代創業之邦/仁祖興王之國)　(京都非它鎮之比/管鑰異在符之分)
(襟帶控禦昔傳天塹之雄/管鑰留司今接日畿之近)　(人物浩繁盖南北要衝之地/江山佳麗號古今形勝之區)
(龍蟠虎踞坐増形勢之雄/箕張翼舒頓覺精神之改)　(元帥領下連之重兼總兵民/别宫備萬乘之臨實司管鑰)
(其令父老復見漢官之儀/亦冀士夫不作楚囚之泣)　(湘水岸花我正哦公之留詠/鍾山雪竹公當訪我之舊游)
(八命作牧榮疏出綍之恩/十國為連兼總留臺之務)　(紫盖黄旗接帝城之葱欝/玉符金鑰䕶輦路之深嚴)
(欲北小朝廷之風采/用資賢賔客之才名)　(道家蓬萊山豈不戀神仙之樂/金陵佳麗地奈適闗旒冕之憂)
(惟大江上下數十里/宿南渡東西百萬師)　(一相揭日月之光俯江淮而下燭/萬乘分旌旗之半俾夷夏之聳觀)
(雖節制獨顒於江面宻䕶京畿/然威聲逺暢於邊頭期清河洛)
　
　方輿勝覽卷十四
欽定四庫全書
　方輿勝覽卷十五　　　　　宋　祝穆　撰
　　　太平州(當塗/繁昌)　(蕪湖/)
　建置㳂革(禹貢揚州之域吳地斗分野春秋屬吳後/屬越又屬楚秦屬鄣郡漢武改鄣郡曰丹)
　(陽郡晉平吳分丹陽置于湖縣成帝時以江北之當/塗縣流人過江在于湖者僑立為塗縣屬淮南郡宋)
　(以来或治姑孰或徙于湖隋徙當塗於姑孰𨽻蔣州/唐屬宣州五代立新和州又為雄遠軍皇朝改平南)
　(軍太平興國二年與興國軍並建/分紀年以名之今領縣三治當塗)
事要郡名于湖　當塗　姑孰(並㳂/革注)風俗民安俗阜(郡/國)
(志其丨丨/其丨丨)田利倍他壤(曽子固靜應山修造記云丨丨/之入丨於丨丨魚蝦竹葦柿栗)
(之貨既足以自資而其江/山之勝又天下之竒處也)形勝鐵甕直其東(洪景巖記/姑孰在大)
(江之南左天門右牛渚云云石頭枕其/北襟帶秦淮自孫吳迄于陳常為巨屏)牛渚北臨(陳宣/帝詔)
(龍山南/指云云)江津之要(丹陽/記)斯為上游(金陵記姑孰之南淮/曲之陽置南豫州六)
(代英雄迭居於此云云廣屯兵甲建築墻壘/至隋平陳改南豫州為宣州徙當塗於姑孰)山川青山
(在當塗縣東南三十里有寰宇記齊宣城大守謝眺築/室於山南址猶存絶頂  謝公池唐天寳年改為謝公)
(山眺詩云還望丨丨郭山下有青草市一名謝家市如/郭功父懷丨丨草堂詩三峯連延一峯尊龍山白紵)
(兒孫重岡複嶺控官道北望金陵真國門石崩廢井謝/公宅龜仆斷碣長庾墳斯人白骨已化土英氣往往成)
(煙/雲)龍山(在當塗縣南十里舊經載孟嘉落帽事按丨/丨當在江陵而元和志及寰宇皆云此山)采
石山(在當塗北三十里山下有□江源記人於此取石/因名上有蛾眉亭下有廣濟寺中元水府廟及承)
(天觀采李白懇求還山帝賜金放還白嘗乘月與崔宗/之自  石至金陵著宫錦袍坐舟中旁若無人  郭功)
(父采石渡頭風浪惡九道驚湍注山脚金牛出没人不/知翠壁㠝岏嶮如削上有藤蘿羃霧張羽葢下有洞窟)
(崩凘震天樂水神開府志嵗年犀燭朱衣馬爭躍皇朝/受禪埽寰區夜半虹橋自天落萬羣羆虎下金陵巨斧)
(連營剖城郭霸主張纓来就俘摧殘頭角龍變魚羅綺/半隨灰燼滅珠樓玉殿成荒墟衣冠文物歸中國誰道)
(長江限南北日輪赫午閶闔開煙波自與蘆花白我來/覧古憑陽春高吟未遇謝將軍騎鯨捉月去不返空餘)
(緑草翰林墳風期亢爽非今古冥漢神交兩相許倒提/金斗傾濁醪滴瀝招魂寂無語斜陽衡山暝潮退兩兩)
(漁舟迷向背我欲因之垂釣竿六鰲一擲天門外興曹/彬大敗江南軍二萬衆於采石磯  中興小歴紹  三)
(十一年金亮入冦欲由采石渡江時詔王權至行在以/李顯忠代之命中書舍人虞允文趣顯忠交軍時防江)
(諸軍未有統屬允文自建康至固督統制官時俊盛新/等以海鰍船逆擊之皆死鬬敵舟沉溺者以萬數其回)
(北岸者金主皆殺之遂/不能濟允文具以捷聞)牛渚山(在當塗縣北三十里山/下有磯古津渡也與和)
(州横江陵相對隋師伐陳賀若弼從此北渡六朝以来/為屯戍之地輿地志丨丨丨昔有人潛行云此處與洞)
(庭旁逹無㡳見金牛狀異乃見恠而出可温嶠平蘇/峻亂進錄尚書事還至牛渚磯水深不  測或云下)
(多怪物嶠遂燃犀照之須㬰水族覆火竒形異狀或/乘車馬或赤衣衣幘其夜夢人謂曰與君幽明道别)
(何意相照嶠至鎮未旬而卒在謝尚鎮牛渚嘗秋夜乘/月與左右微服㲹江㑹袁宏  舫中諷詠聲既清暢詞)
(又藻抜遂迎升舟與之談論宏自此名譽日茂改劉禹/錫泊牛渚詩蘆葦晚風起秋江鱗甲生殘霞忽  色逺)
(鴈有餘聲戍鼓音響絶漁家燈火明無人能詠史獨自/月中行  李白詩牛渚西江夜青天無片雲登山望秋)
(月空憶謝將軍余亦能髙詠斯人不可聞明朝挂帆席/楓葉落紛紛  又詩絶壁臨巨川連峯勢相向亂石流)
(洑澗迴波自成浪但驚羣木秀莫測精靈狀更聽猿夜/啼憂心醉江上  介甫詩歴陽之南有牛渚一風㣲起)
(萬舟阻華戎蠻蜀交百川合為大江神所纒山盤水怒/不得泄到此乃有無窮源朱衣乘波作官府操制生殺)
(元非權隂靈袐怪不欲/露檓犀得怪却偶然)天門山(在當塗西南三十里又/名蛾眉山夾大江東曰)
(博望西曰梁山丨李白詩丨丨中斷楚冮開碧水垂流/至此迴兩岸青  相對出孤帆一片日邉来  李白銘)
(有曰梁山博望闗扄楚濵夾據洪流寔為吳津兩坐錯/落如鯨張鱗惟海有石惟川有神牛渚怪物日圍車輪)
(光射島嶼氣凌星辰卷砂揚濤溺馬殺人國泰呈瑞時/訛返珍開則九江納錫閉則五嶽飛塵天險之地無德)
(匪/親)褐山(在當塗西南楊行/宻攻趙鍠戰於此)白紵山(在當塗東五里按寰/宇志名楚山恒温領)
(妓遊山奏樂好為白紵歌因名可王介甫詩云丨丨衆/丨頂江湖所縈帶浮雲卷晴明  見九州外肩輿上寒)
(空置酒故人㑹巒峯張錦繡草木吹竽籟登臨信地險/俯仰知天大留歡薄日晚起視飛鳥背殘年苦局束往)
(事嗟摧壞歌舞不/可求栢公井空在)慈姥山(山在當塗縣之西北四十五/里按地志山上出竹堪為簫)
(管採李白曰丨丨丨竹作簫笛有妙聲府丹陽記自伶/倫  竹嶰谷後見此竒故歴代常給樂  又呼為鼓吹)
(山條王褒洞簫賦原夫簫幹之所生兮于冮南之丘墟/洞  暢而罕節兮標敷紛以扶疏  李白詩野竹攅石)
(生含煙映江島翠色落波深虛聲帶寒早龍吟/曽未聽鳳笛吹應好不學蒲柳凋貞心常自保)望夫山
(在當塗縣正對和州郡樓昔人往楚累嵗不還其妻登/此山化為石  李白詩冩望臨碧空怨情感離别江草)
(不知愁巖花但爭發雲山萬重隔音信千里絶春去秋/復来相思幾時歇  劉禹錫詩終日望夫夫不歸化為)
(孤不苦相思望来已是幾千載只似當初初望時叔後/山詩話望夫石在處有之古今人詩共用一律黄  達)
(魯直之弟也以顧况為第一云山/頭日日風和雨行人歸来石應語)横望山(在當塗東北/六十里漢晉)
(以来陶氏諸墓/域環遶山麓)靈墟山(在當塗南十里郡志丁令威遼/東人學道登仙於丨丨丨後化)
(鶴歸遼集華表柱歌云有鳥有鳥丁令威去家千年今/始歸城郭如故人民非何不學仙冢纍纍  李白詩丁)
(令辭人世拂衣向仙路伏鍊丸丹成方隨五雲去松/蘿蔽幽洞桃杏隠深處不知曾化鶴遼海歸幾度)二
梁山(楊廷秀題東西丨丨丨詩二梁雙黛㸃東西牛渚/㸔來活底眉阿敞畫時㣲失乎一眉高著一眉低)
(獨𫝊道臨春惜麗華不從陳帝入隋家/  將六國千年恨留下雙顰寄岸花)三山磯(在繁昌/東北四)
(十里風郡志陳希元泊舟丨丨丨有老叟曰来日午時/有大  舟行必覆冝避之来口午黑雲起大風暴至怒)
(濤若山行舟皆溺公驚歎又見前叟曰某江/之遊奕將也以公他日當位宰相故相告)蟂磯(在蕪/湖西)
(南十里蟂毛蛟也黄魯直書丨丨云蟂似蛇/四足能隠伏賈生所謂偭蟂獺以隠處者也)姑孰溪(在/縣)
(南二里西入大江待李白詩愛此溪水間乘流興無極/漾楫怕鷗驚垂竿  魚食波翻曉霞影岸疉春山色何)
(處浣紗人紅/顔未相識)丹陽湖(在當塗縣東南七十里止李白詩/湖與元氣連風波浩難  天外賈)
(客歸雲間片帆起龜遊蓮葉上鳥宿/蘆花果少女棹輕舟歌聲逐流水)慈湖(在當塗北六/十五里郡志)
(晉陶侃與蘇峻戰于丨丨花蘇子瞻丨丨阻風詩稗索/桅竿立嘯空篙師酣寢浪  中故應管蒯知心腹弱□)
(能爭萬/里風)蕪湖(在當塗西南八十里源出丹陽湖寰宇/記以其地卑蓄水非深而生蕪藻故名)繁
昌浦(劉孝綽詩夕逗丨丨丨暮煙生/逺渚歸馬赴前洲隔山聞戊鼓)堂亭江東道院(在/設)
(㕔西北楊灝詩道院由来不浪傳兩衙封印/日蕭然絶無爭俗煩刑禁嬴得功夫弄簡編)姑孰臺(在/清)
(和門外千郭功父詩誰謂江南地褊小丨丨之丨天下臺/少丹湖  里浸城東蒲葦藏烟春渺渺牛渚對峙凌歊)
(長江倒挂天門開有時浪止皓月滿琉璃宇宙/無纎埃帆檣隠隠飛鳥没漁歌細下天邉来)蛾眉亭
(在采石山上望見天門山嶄郭功父詩前登千丈峯萬/里瞰瀰漫丨丨聳䨇碧嶄  天塹斷披榛結危亭突兀)
(出天半丈壁間有詩曰中分黛/色三千  不著人間一㸃愁)四望亭(在當塗/縣東)十詠亭
(在城東葢姑孰溪丹陽湖謝公宅凌歊臺桓公井慈姥/山望夫石牛渚磯靈墟山天門山十詠也  蘇子瞻有)
(云余嘗舟次姑孰堂下讀姑孰丨丨恠其語淺近不類/李白王平甫云此李赤詩也赤見柳子厚集自比李白)
(故名赤其後為厠鬼所惑以死今觀其詩止此而/以李白自此則其人心疾久矣非厠鬼之罪也)夢日
亭(在蕪湖北二十里乃晉王敦鎮姑孰明帝時敦將舉/兵内向帝宻知之  乗巴滇駿馬㣲行至湖隂察敦)
(營壘敦正晝寢丨丨環其城驚起曰此必黄鬚鮮卑奴/来也乃使五騎追帝帝亦馳去見逆旅賣食嫗以七寳)
(鞭與之曰後有騎来可以此示之俄而追者至因以鞭/示之五騎傳玩稽留帝僅獲免由是樂府有湖隂曲亭)
(名以/北)呉波亭(張安國書取溫庭筠曲/丨丨不動楚山碧之句)玩鞭亭(楊廷秀老/賊平欺晉)
(鼎輕一輪五色夢中驚寳鞭脱急非無䇿何似休將日/遶營  問著無聲是阿兄坐㸔家賊只吞聲戮屍大放)
(經綸手長柄判將鍚茂𢎞但韓無咎詩黄鬚鮮卑勇無/䇿自騎駿馬来窺賊賊奴  怪日繞營起㸔飛塵已無)
(迹寳鞭不惜棄道傍坐令老嫗知興亡百年社稷有天/意姦鋒逆熖徒鴟張孤城遺跡森在目平湖無復春草)
(緑却對青山憶謝公父老猶嫌人姓木邉兵已重朝士/輕中原有路何由行柙中虎兕不可制江左夷吾浪得)
(名則張文潛云須逰蕪湖問父老湖隂所在皆莫知之/然  帝至于湖當為斷句乃作干湖曲以誌之武昌雲)
(旗蔽天赤夜作于湖洗鋒鏑巴滇緑駿風作蹄去如滅/没来不嘶日圍萬里纒孤壁虜氣如霜已潛釋蛇矛賤)
(士識天顔玉帳髯奴落妖魄君不見銅駝陌上塵沙起/胡騎春来飲瀍水浮江天馬是龍兒蹙踏揚州開帝里)
(王氣高懸五百秋弄兵老濞空白頭/石頭戰骨卧秋草更欲君王分上流)古跡凌歊臺(在城/北黄)
(山上宋武帝南逰嘗登此臺具建離宫焉間李白詩曠/望登古臺臺髙極人目疉嶂列遠空雜花  平陸閒雲)
(入牕牖野翠生松竹欲/覽碑上文苔侵豈堪讀)桓公井(在白紵山廢李白詩丨/丨名已没  丨曾未竭)
(石甃冷蒼苔寒泉映孤月秋来桐漸落/春至桃還發路遠人罕窺誰能見清徹)謝公宅(在城東/青山)
(李白詩青山日將暝寂寞丨丨丨竹裏無人聲池中虚/月色荒庭衰草徧廢井蒼苔積惟有清風閒時時起泉)
(石/)祠墓李白墓(郡志李白初𦵏采石後遷青山去舊墳/六里  按李陽氷草堂集序唐書及墓)
(碣皆謂李白以疾終小説多載太白過采石酒狂捉月/恐好事者為之而梅聖俞詩云采石月下逢謫仙夜被)
(錦袍坐釣船醉中愛月江㡳眠手弄日月身翻然不應/暴落飢蛟涎便當騎鯨上青天據小説而為之説也新)
(唐書云李陽氷為當塗令白依之是時當塗未為州𨽻/宣城而陽氷序謂白疾亟枕上授簡俾為集序無捉月)
(之説豈古不弔溺古史氏為白諱耶抑小説多妄而詩/老好竒姑以發新意耶  蘇子瞻□丹元子所示孛大)
(白真二首云天人㡬何同一漚謫仙非謫乃真游麾斥/八極溢九州化為兩鳥鳴相詶一鳴一止三千秋開元)
(有道得少留縻之不可矧肯求君西望太極横峨岷眼/髙四海空無人大兒汾陽郭令  小兒天台坐㤀真平)
(生不識髙將軍手汚吾足/乃敢嗔作詩一笑君應聞)名宦周瑜(孫䇿時為新穀/令即姑孰也)陸
遜(嘗出鎮/姑孰)謝尚(以衞威將/軍鎮牛渚)李陽氷(客游燕趙間為當塗/令高才尚氣自言其)
(書後千年有人吾不知之/後千年無人將盡於斯矣)皇朝蔡確(為繁/昌宰)宋敏求(為守/或送)
(詩浪蕩春流水蕪湖候吏迎旌旟曉日麗鉦鼔野風清/暫起紅塵逺休嗟素髪生專城方四十自古以為榮)
曽鞏(司户召/為編修)黄庭堅(為/守)吕希哲(為/守)李之儀(為編修徽廟/時范純仁口)
(占遺表有惟宣仁之誣謗未明致保佑之憂勤不顯皆/權臣務快於私忿非泰陵實謂之當然命李之儀次第)
(之小人附㑹以為儀/之撰謫知太平州)人物謝脁(宋人居青山文章清麗/為齊隨王子隆鎮西功)
(曹長史王秀之以朓年少相動欲以啓聞朓知之因事/求還道中為詩寄西府曰常恐鷹隼擊時菊委嚴霜寄)
(言罹羅者寥/廓已髙翔)皇朝郭祥正(當塗人其母夢李大白而生/自號謝公山人梅聖俞一見)
(呼為謫仙仕至殿中丞所居/有醉吟菴東坡過而題詩)名賢石待問(蜀人以諫營/昭應官坐謫)
(滁州又卜居蕪湖縣卒因𦵏焉黄魯直書其墓曰有/宋賢良方正九謫不悔自下劘上眉山石公之墓)題詠
平原周遠近(謝眺積水照頽霞髙臺望/歸翼云云連汀見紆直)故壘猶連謝尚
城(潘逍遥遊當塗詩扁/舟不復見袁宏云云)山連呉楚周遭起(揚顥詩云云/水合湖湘洶)
(湧/来)暮潮聲帶九江来(李冲元詩晴嶂勢/吞三楚盡云云)説著蕪城是勝
遊(郭功父蕪湖詩有云詩/中長愛杜池州云云)外邑人事旋生當路縣(杜甫/鶴贈)
(秋浦張明府詩君為秋浦三年宰萬慮闗心兩鬢知云/云吏才難展用兵時農夫背上題軍號賈客船頭插戰)
(旗他日親知問官況/但教吟取杜家詩)
四六(疏綍鰲扉/分符牛渚)　(眷惟州治/實控江津)　(江為天險/地控風寒)　(乃脊鈐韜/實稱道院)
(矧當塗之樂土/實江左之雄藩)　(惟當塗之巨鎮/恃采石之驚濤)　(龍山方頼於論思/牛渚乃資於鎮撫)
(擇地屯兵自晉已為重鎮/沿江設險至今尤號要衝)　(中興擊賊曾欣采石之捷聞/今日防江尤覺當塗之地重)
(運際升平固可稱於道院/舊時多事詎敢怠於兵防)　(上車强顔又作甘泉之仙令/開緘見面重逢采石之謫仙)
(豈但詩人能發山川之秀/正須郡將益圖藩翰之功)　(山標白苧肩輿追荆國之遊/湖汎丹陽倚櫂和謫仙之句)
(載酒龍山尋孟嘉之風味/汎舟牛渚賦太白之詩篇)　(青山故宅永懷羅罻之莫施/采石扁舟尚想錦袍之同泛)
　　寧國府(宣城/寧國)　(南陵/旌德)　(涇縣/太平)
　建置㳂革(禹貢揚州之域呉地斗分野春秋時屬呉/後屬越戰國屬楚秦置鄣郡漢改為丹陽)
　(郡治宛陵即今治也東漢立宣城郡宋齊因之梁置/南豫州隋改為宣州唐昭宗時號寧國軍皇朝為宣)
　(州仍為寧國軍節度繼以孝宗潛/藩陞寧國府今領縣六治宣城)
事要郡名宛城　宣城　陵陽　宛陵　風　俗　民安俗
阜(唐盧肇新興寺碑其/土樂其丨丨其丨丨)清涼髙爽(韓愈與崔羣書宣州/雖稱云云然皆大江)
(之南風土/不並以止)惟宣州為多賢(韓愈送楊/儀之序)舟車繁㑹之鄉(唐/尉)
(遲樞新安院記陵陽古稱名郡今日為/最雄乃丨丨丨丨丨丨風俗和柔之境)土廣人庶(白居/易制)
(陵陽奥/壤云云)形勝據呉上游(陳勢大寧塔記惟宛陵郡作藩/南夏丨丨丨丨地産氣序之平)
(夷江漢岡/巒之襟帶)阻山帶江(唐陳簡甫良吏記宣州秦故郊/之地云云銅陵鐵冶繁阜其中)水
石幽竒(王元之送姚/著作序云云)土産紫毫(白居易詩起居郎侍御/史爾知紫毫不易致每)
(嵗宣城進筆時紫毫之價如金貴謹/勿空將彈失儀謹勿空將錄制詞)紅線毯(白居易丨/丨丨詩美)
(人踏上歌舞来羅韈綉鞋随歩没太原毯澁毳縷硬蜀/都褥薄錦花冷不如此毯温且柔年年十月来宣州大)
(守加様織自謂為臣能竭力百夫同擔進宫中線厚絲/多捲不得宣城太守知不知一千毯千雨絲地不知寒)
(人要暖少奪/人衣作地衣)木𤓰(宣州人種丨丨始成顆則鏃紙花以/貼其上夜露日曝而變紅花紋如生)
(可/愛)山川陵陽山(在宣城一峯為疉嶂樓一/峯為譙樓一峯為景德寺)敬亭山(在宣/城北)
(已謝靈運丨丨丨詩兹山亘百里合沓與雲齊隠淪既/  託靈異居然棲上干蔽白日下屬帶廻溪交藤荒且)
(蔓樛枝聳復低獨鶴方朝淚飢□此夜啼渫雲已漫漫/多雨亦凄凄我行雖結組兼得尋幽蹊縁源殊木極歸)
(路窅如迷要欲追竒趣即此凌丹梯皇恩竟已矣兹理/庶無睽  李白詩敬亭一回首目盡天南端仙者五六)
(人常聞此遊盤溪流琴髙水石聳麻姑壇白龍降陵陽/黄鶴呼子安羽化騎日月雲行翼鴛鸞下視宇宙間四)
(溟皆波瀾決絶目下事從之復何難百嵗落半途前期/浩漫漫强食不成味清晨起長歎願隨子明去煉火燒)
(金丹角劉禹錫詩丨丨之丨黄索漠元如斷岸/無稜  宣城謝守一首詩遂使聲明齊五嶽)昭亭山
(在宛陵/之北)雙羊山(在宣城南五里以山有雙羊石故名/梅聖俞詩風雪丨丨路梅花丨下村)
響山(在宣城縣南五里宛李白詩/築土接丨丨俯臨  水湄)中山(一名獨山有白/兔出傳為筆精)
(妙丨韓愈作毛頴傳惟/君  丨者能繼父業)籍山(在宛陵縣/乃邑鎮山)水西山(在涇縣/西五里)
(林壑深邃事郡志唐宣宗詩長安/若問江南  説道風光在水西)石壁山(在旌德三十/里峯巒對起)
(清溪中流安/定胡公有詩)黄山(在太平縣南三十里舊經黄帝棲真/之地山當宣徽二州之境有三十二)
(峯三十六源二十四溪八大巖丹李白送温處士歸丨/丨詩黄山四千仞三十二連峯  崖夾石柱菡蓞金芙)
(蓉仙人煉玉處羽化有遺蹤/他日還相訪乘橋躡綵虹)文脊山(在寧國西三十里/舊名曷山府治以)
(為案有六洞梅/聖俞有留題)魁峯(在涇縣南七十里諺云丨丨頂秀/玉女峯髙入仕路者紫綬金章)
疉嶂(在陵陽/山之上)陽坡(杜子美詩丨丨好種𤓰注云毛錫茶/譜宣城有塢如山其東為朝日所燭)
(號曰/丨丨)雙溪(在城下二水合流那楊廷秀詩敬亭宛水故/依然疉嶂丨丨在  邉謝守不住梅花死倩)
(誰海内/掌風烟)宛溪(在宣城東百李白詩吾/怜丨丨水  尺照心明)句溪(在宣城/東五里)清溪
(李白詩丨丨清我心水色異諸水借我清安江見㡳何/如此人行明鏡中鳥度屏風裏向晚猩猩啼空悲遠逰)
(子/)涇溪(李白别山僧涇川作云何處名/僧到水西乘舟弄月宿丨丨)澀灘(李白下涇/縣至丨丨)
(詩澀灘鳴嘈嘈雨山足猿猱白波若捲雪/側石不容舠漁人與舟人撑折萬丈篙)六刺灘(李白/下陵)
(陽溪三門丨丨丨詩三門横峻灘六刺走波瀾石/驚虎伏起水狀龍縈盤何慙七里灘使我欲垂灣)堂亭
宛陵堂(在便㕔西丨吕居仁詩疉嶂樓/前納涼處  丨丨下探梅時)景日堂(在旌德/簿㕔吕)
(獻可嘗/為此官)曲肱亭(黄魯直題宛陵張待制丨丨丨詩仲蔚/蓬蒿宅吟哦詩句中展雞催不起擁被)
(聽松/風)謝公亭(在宣城縣北二里舊經云謝元暉送范雲/零陵内史之地  李白詩池花春映日牕)
(竹夜鳴秋謝公離/别處風景每生愁)高齋(在府治東謝/元暉有詩)樓閣疉嶂樓(在府/治唐)
(刺史獨孤霖建而獨孤霖書云郡地四出皆□即阜以/垣故於樓為易  賦名必著其當正據扉亦雄矑競侈)
(由是繚歩逾千萬目相瞪則壯邦麗廨之勲慊在第一/繁絲機羅錯卉障錦春以融獨峯揉雲雙波屹風暑以)
(澄暁黛嚬入夕蟾娟来秋以揚雲併半空氷偏一岸冬/以明此㮣舉覼縷不盡也然而月話方狎獨醉始酣則)
(防城健卒籌三而環警緒至越活筵走奏榻彚呼去族/譟雖黄庭展和不能不慨而斁嚮之厯舉四美悉估而)
(陪之不足贖矣余春至逮秋偶歩他北得小亭之直上/居然最勝因命植棟鬬梁出城屋之脊周方數間小亭)
(如初而中與諸樓相差者自為一地其上則朗出髙際/平與空等向所謂越譟者不復逰慮則其四美不俟説)
(而聞不假到而見非聞非見其然也始聞始見其向之/未必然也且聞且見而今之所以然也向既舉概今不)
(可黙夫北望條風清暑之流皆徧壇攸戡莫全厥美或/能伸左臂或睇右目或獨全正面總而冇諸則我無讓)
(斯又聞不見而以其然為然矣郡以溪山著名而溪小/負則疉嶂之名為宜至於欄干踏道沙子門户等咸)
(有曲百成於新致舉之則縷將煩於㮣故抑之而中地/亦晦而不彰咸通十二年十二月辛亥宣州刺史某書)
北樓(謝朓建雙李白詩江山如畫裏山曉望晴空雨水/夾明鏡  橋落彩虹人烟寒橘柚秋色老梧桐誰)
(念丨丨上臨/風懷謝公)雙溪(在府治取宛/句雙流以名)開元寺(杜牧詩六朝文/物草連空天淡)
(雲横今古同鳥去鳥来山色裡人歌人哭水聲中深秋/簾幙千家雨落日樓臺一笛風惆悵無因見范蠡參差)
(煙樹五/湖東)名官庾亮(晉人為宣/城内史)范曄(遷宣城大守不得志/乃刪衆家後漢書為)
(一家/之作)江淹(為太/守)謝朓(字元暉/為太守)羊元保(宋文帝善棊與元/保奕元保賭得宣)
(城大守當日敇/受人以為虚受)顔彦卿(為觀/察使)李翶(盧坦刺宣城/辟置幕下)崔羣(韓/愈)
(送楊儀之支使歸湖南序嘗聞當今藩翰之賔客惟宣/州為多賢愈與之逰者有二人馬隴西李博清河丨丨)
(羣與博之為人吾知之道不行於其主人與之處者非/其類雖有享之以季氏之富不一日留也以羣博論之)
(凡在宣州之幕下者雖不盡與之游皆可信而得其為/人矣愈未嘗至宣州而樂頌其主人之賢者以其取人)
(知之/也)沈傳師(嘗為觀/察使)杜牧(為判/官)杜荀鶴(牧之子田頵守/宣城延置幕下)
(嘗賦詩云風暖鳥聲碎/日髙花影重時稱佳句)皇朝沈括(謫知/宣州)張耒(為大/守)晏殊
(殊為樞副坐以笏擊/□從者齒出知宣州)余靖(為司理後/至尚書)胡宿(為通/判)孫覺(太/平)
(令/)吕士龍(知宣州好打官妓會杭州一妓至士龍喜之/一日欲笞一妓妓曰不敢辭但杭妓不能安)
(也士龍愍而釋之梅聖俞作莫打鴨詞云莫打鴨/打鴨驚鴛鴦鴛鴦新向西池落不比孤洲老秃鶬)人物
蔣華(宣城人李白/集有詩哭之)梅詢(宣城/人)梅堯臣(宣城人王晦叔見/其文曰二百年無)
(此作矣歐陽永叔論其詩曰世謂詩少達/而多躬葢詩非能窮人殆窮者而後工也)名賢黄庭堅
(因承天院記使者觀望宰相趙挺/之意以庭堅有幸災之言貶宣州)題詠平楚正蒼然(謝/朓)
(郡城登望詩借問下車日匪真望舒回寒城以一眺云/云山積陵陽阻溪流春穀泉威䊸距遥甸巉巖帶遠天)
(切切隂風暮桑柘起寒烟悵望心已極悄愧魂屢遷結/髪倦為旅平生早事邉誰規鼎食盛寧要狐白鮮方棄)
(汝南諾言/税遼東田)髙閣常晝掩(謝朓在郡卧病呈沈尚書云云/荒堦少諍詞珍簟清夏室輕扇)
(動涼颸嘉魴聊可薦緑蟻方獨恃夏李沉朱實秋藕折/輕絲良辰竟有許夙昔夢佳期坐嘯徒可積為邦嵗已)
(朞絃歌終莫取/撫几今日嗤)窻中列遠岫(謝元暉答吕法曹詩結構/何迢遞曠望極髙深云云)
(庭際俯喬林已有池上酌復此風中琴非君美無度孰/為勞寸心惠而能好我問以遥乖音若遺金門歩見就)
(玉山/岑)遠近聞佳政(張九齡寄裴宣州詩云故人宣城守/亦作江南篇云云平生仰大賢如何)
(分虎符相/與問山川)氷壺照清川(李白贈宣城宇文大守詩君從/九卿来水國有豐年魚鹽滿市)
(井布帛如雲烟下馬不作威云/云霜眉邑中叟皆美太守賢)宗英佐雄郡(李白贈從/弟宣州長)
(史淮南望江南千里對我行我行倦過之半洛青天外/云云水陸相映帶長川豁中流千里㵼吳會君心亦如)
(此包納無小大摇筆起風霜推誠結仁愛訟庭垂桃李/賔館羅軒葢何意蒼梧雲飄然息相㑹才將聖不偶命)
(與時俱背獨立山海間空老聖明代知音不/易得挂劔増感慨當結九萬期中途莫先退)土控呉兼
越(杜牧云云州連歙與池山/河地襟帶軍鎮國藩維)晚樓明宛水(黄魯直詩試/説宣城郡停)
(杯且細聽云云春騎簇昭亭䆉稏豐圩戸/桁楊卧訟庭謝公歌舞處時對換鵝經)宣城四面水
茫茫(王建詩云云􁦍/葢江城竹夾墻)謝朓青山李白樓(陸龜䝉詩陵陽/佳地昔年遊云)
(云/)碧落神仙擁使君(晏同叔送凌侍郎詩江南藩郡古/宣城云云江山謝守髙吟地風月)
(朱公故/里情)虎丘換得敬亭山(呉郡志載林希疉嶂樓有樓/吳門朱伯原詩云云句水松)
(陵數舍間天下難如兩/州好君恩乞與一身閒)宣州水西天下勝(曾紆宣州水/西詩杖藜出)
(郭一水近石磴古路穿松筠萬仞絶壑倚天末八節驚州/灘當寺門泉聲飛下錦繡谷殿影插入玻瓈盆云云□)
(州城南/何足云)
四六(疏綍宸庭/建牙江國)　(眷是冝城/介于江國)　(徽池鄰境/庾謝舊邦)　(惟宣置郡/以江為城)
(惟宛陵之名郡/實帝子之潛藩)　(惟地望之推髙/因詩人而増重)　(在三江二浙之閒/占疉嶂雙溪之勝)
(溪山行樂方乘擇勝之車/老稚縱觀俄擁班春之斾)　(澄江如練行將賡謝朓之詩/疉嶂有樓抑且續獨孤之句)
(地稱髙爽清涼韓文載紀/民無嘆息愁恨漢治重逢)　(誦明鏡彩虹之句昔已流傳/作晚樓春騎之詩今尤繪畫)
(一州六邑夙稱藩翰之雄/疉嶂雙峯尢覺江山之勝)　(謝宣城五字之詩古今絶唱/黄山谷一篇之詠山水増光)
(溪訟甚勝冝不廢於登臨/獄  自清政何妨於嘯詠)　(不惟太守賦詩踰謝朓之才/更想賔僚入幙盛崔羣之品)
　
　
　
　
　
　
　
　
　
　方輿勝覽卷十五
欽定四庫全書
　方輿勝覽卷十六　　　　　宋　祝穆　撰
　　徽州(歙/黟)　(休寧/婺源)　(祁門/績溪)
　建置㳂革(禹貢揚州之域呉地斗分野春秋屬呉後/屬越又屬楚秦置鄣郡漢武改為丹陽郡)
　(而丹陽都尉分治于歙黟歙二縣皆屬馬呉孫權分/丹陽郡置新都晉武改新都為新安郡隋置歙州焬)
　(帝改為新安郡復為歙州皇朝因之/宣和間改為徽州今領縣六治歙縣)
事要郡名新安　古歙　風俗人性剛而喜鬭(見後朱/元晦道)
(院/記)君子則務為髙行竒節(同上/云云)異材間出(朱元晦跋東/溪勝侯傳云)
(婺源為縣窮僻斗入重山複嶺間而百十年来云云如/翰林汪公及我君子大史公皆以學問文章顯重於世)
地雜甌駱(吕和叔集博陵崔某狀/歙州云云號為難理)形勝歙大州也(見/後)
(韓愈送陸/歙州亭云)山峭厲而水清激(見後道/院記)有佳山水(權載之/送陸歙)
(州序新安云/云以資勝踐)在萬山間(郡志新安為邦云云其地險隘/而不夷其土騂剛而不化至於)
(大山深谷民之田其間者層累而上殆十數級不能為/一畝快牛剡耜不得旋其間刀耕而火種之十日不雨)
(則仰天而呼倘遇雨澤山水暴出則糞壤/與禾蕩然一空葢地之勤民力也如此)鳥道縈紆(同/上)
(自睦州青溪縣界至歙州皆云云曽待制出守於兩岸/上駐兵下瞰來路雖蚍蜉之㣲皆可數賊不敢犯後移)
(屯山谷/間遂䧟)州治復還故處(朱元晦記外大父祝公遺事云/方臘之亂郡城為墟鄉人有媚)
(事權貴者挾墨敇徙州治北門外以便其私而所徙家/下􁆜漲輒平地三尺衆皆不以為便將列其事以訢諸)
(朝者餘二千人而莫敢為之首公奮然以身任之其人/忿疾復取特㫖坐公以違御筆之罪公為變姓名﨑嶇)
(遁外猶下諸路迹捕不置如是累年時事變更羣/小破散然後得免州治以還故處鄉人至今頼之)土産
硯(歐陽永叔研譜端石出端溪色理瑩潤本以子石為/上子石者在大石中生葢精石也而流俗傳訛遂以)
(紫石為上又以貯水不耗為佳有鸜鵒眼為貴眼石病/也然惟北巖石則有之然十無一二發墨者但充玩好)
(而已歙石出於龍尾溪其石堅勁大抵多發墨故前世/多用之以金星為貴其石理㣲麄以乎摩之索索有鋒)
(鋩者尤佳余少時又得金坑礦石尤堅而發墨然世亦/罕有端溪以北巖為上龍尾以深溪為上較其優劣龍)
(尾逺出端溪上而端/溪以後出見貴耳)紙(有麥光白滑氷翼凝霜之目今/歙縣績溪界有地名龍鬚者紙)
(出其間大抵新安之水清澈見底利以漚楮故紙如玉/雪者水色所為也  墨李廷珪本姓奚易州人父名超)
(南遷至此南唐賜姓李氏故老云昔李後主嘗用其墨/今則無矣而世言歙州具文房四寳其實三爾歙本不)
(出筆/墨)山出美材(郡志云云嵗聮為桴下淛河者往往多/取富又云祁門水入鄱陽民以茗漆紙)
(墨行江西仰/其米自給)柿心黒木(圖經新安貢丨丨丨丨/黟之名縣職此之由)茶(有勝/金嫩)
(桑仙芝来泉先春運合華英/之品又有不及號者曰片茶)山川黄山(舊名黟山在歙/縣西北百二十)
(八里山髙一百八十仞郡志其山有摩天戞日之髙宣/歙池饒江等州山並是此山之交脉明矣諸峯有如削)
(成煙嵐無際雷雨在下其霞城洞室巖竇瀑泉則無峰/不有信靈山之窟宅西北類太華山有峯二十六其水)
(源亦三十六溪二十四洞十有二巖八水流而下合揚/之水為浙江之源第四峯有泉沸如湯嘗湧朱砂世傳)
(黄帝嘗命駕輿容成子浮丘公同遊合舟于此其後又/有仙人曹阮之屬  唐李白送人歸丨丨黄鶴峯詩丨)
(丨四千仞三十二蓮峯丹崖夾石柱菡蓞金芙蓉伊昔/陞絶頂下窺天目松仙人煉玉處羽化留餘蹤亦聞温)
(伯雪獨往今相逢採秀辭五嶽攀巖厯萬重歸休白鵝/嶺渇飲丹砂井鳯吹職時来雲東爾當整去去陵陽東)
(行行芳桂叢逥溪十六度碧嶂盡/晴空他日還相訪乗橋躡彩虹)烏聊山(在歙縣西北/漢建安之亂)
(歙人毛甘以萬戸屯此山隋末越國公/亦屯兵于此義寧中遷州治此山下)鳯凰山(在歙縣/北十五)
(里嘗有/鳳来集)問政山(在歙縣東五里唐有于方外者自荆南/掌書記棄妻從大白山道士學養氣之)
(術時後弟德晦為歙州刺史方外来訪之德晦為築䑓/于此號問政房縣人聶師道少事方外後入呉為國師)
(號問政先生今有觀攀詩話總龜云歙州丨丨丨聶道/士所居嘗有人陟險  蘿至絶壁於巖下嵌空處見題)
(詩一首雖苔蘚昏蝕而文尚可辨題云黄台詞不知台/何人也詩曰千尋練帶新安水萬仞花屏丨丨丨自少)
(雲霞居物外不多塵土到人間壺懸仙島吞舟罷椀浸/星宫沉水閒實籙篋垂金縷帶綘囊絛鎻玉連環靜張)
(棊勢鋪還打㸃考仙經補义剛床並葛鞋雙兎伏窓横/檉几老龍跧溪童乞火朝敲竹山鬼聽琴夜撼闗草長)
(碧潭思勾曲松昏紫氣度回欄龜成淺甲毛猶緑鶴化/𤣥裳頂更殷阮洞神仙分藥去蔡家兄弟寄書還黄精)
(苗嫩啣斑鹿紅杏枝低掛白鷴容易煮茶供客用辛勤/栽果與猿攀常尋靈穴通三島擬過流沙化百蠻新隠)
(漸開侵月窟舊林猶恍枕沙灣乎疏俗禮慵非傲肘䕶/靈方臂不慳海上使頻青鳥㸃篋中嵗久白驢頑笻枝)
(健柱舊蒲節篛笠髙簮玳瑁斑花氣薰心香馥馥澗聲/冷耳響潺潺髙墳自掩浮生骨短晷難窮不死丹早晚)
(重逢蕭塢客願隨芝葢出塵寰台/國初時任屯田員外郎世有全篇)城陽山(在歙縣南二/里唐許宣平)
(嘗隠/於此)紫金山(在歙縣東/三十五里)石鼓山(在歙縣南天有雨則/往往聞鼓角之聲)紫
陽山(在歙縣其/下有觀)孔靈山(在歙縣二十五里晉孔/愉避地入新安山讀書)墨嶺山
(在歙縣南六/十里出石墨)赤嶺山(在祁門縣北百二十里下冇大溪/昔有人為梁取魚魚不得下遂夜)
(飛越嶺而去人復於嶺上張網其飛不過者皆化為石/遇雨丨丨故名丨丨而浮梁縣亦因此得名呉都賦所)
(謂文鰩夜飛而/觸綸葢此類歟)岐山(在休寧縣西六十里有石室石橋/埀瀑百仞乾元中有道士龔棲霞)
(隠於/此)率山(在休寧縣東南四十里/寰宇志三天子都在馬)白嶽山(在休寧西四/十里絶壁斷)
(崖松蘿/森靄)龍尾山(在婺源東南百里西連武溪開元中獵/人葉氏見石瑩潔䥴粗成研子孫持以)
(獻令今訪匠琢由是世始傳一/名羅紋山有石理所似為名)大鄣山(在績溪東六十/里郭璞云三天)
(子都/在焉)雲峯(在黟縣南十五/里孤峭如削)徽嶺(在績溪縣西北十里渡/王介甫度丨丨詩曉)
(藤溪霜落後夜/過翬嶺月明中)樵貴谷(在黟縣北昔土人入山行之七/日至谷穴豁然周三十里中有)
(十餘家云是秦人入此避地桃按邑圖有潜村至今有/數十家自為一村或謂之小  源  李白詩黟縣小桃)
(源烟霞百里間地多/靈草木人尚古衣冠)釣臺(在黟縣南十八里亦名潯陽/臺相傳李白嘗釣於此有詩)
(云磨盡石嶺墨潯陽釣赤魚/靄峯尖似筆堪畫不堪書)新安江(自歙縣来者出黟/山自休寧者出率)
(山自績溪者出大鄣山自婺源者出浙山自浙江沂休/寧者為灘三百六十  李白送人之東陽詩聞説京華)
(渡東連五百灘他年一携手摇艇入丨丨言沈休文云/丨丨丨水至深淺深見底貽京邑同好眷  訪舟客兹)
(川信可珍洞澈隨深淺皎鏡無冬春千仞䉣喬樹百大/見游鱗滄浪有時濁清濟涸無津豈若乘斯去俯映石)
(磷磷紛吾隔囂滓寧假濯布/巾願以潺湲水沾君纓上塵)黄墩湖(一名蛟潭其湖有/蜃嘗與吕湖蜃鬬)
(程靈洗好勇而善射夢蜃化為人告之曰吾為吕湖蜃/厄君若助吾必厚報束帛練者吾也明日靈洗彎弓助)
(之正中後蜃後有一道人教靈銑求善/墓地靈洗隨陳武帝有功為佐命功臣)績溪(圖經與乳/溪相去一)
(里離而復合謂之丨丨人寰宇記臨溪有石方圓三丈/其平如砥水宜浣紗婦  於石上績而守之  羅昭諫)
(詩云野雲如火照行/塵㑹丨丨邉去問津)婺水(在丨源丨/繞縣三而)堂院新安道院(朱/文)
(公記休寧大夫信安祝侯汝玉以書来曰休寧之為邑/雖有難治之名而吾之為之已再嵗矣始也不能不以)
(人言為慮中乃意其不然而今則遂有以信其果不然/也葢其封域實鄣山之麓而浙江出焉山峭厲而水清)
(激故稟其氣食其土以有生者其性情習尚不能不過/剛而好鬬然而君子則務以其劇為髙行竒節而尤以)
(不義為羞故其俗難以力服而易以理勝茍吾之所為/者出於公論之所是則雖或拂於其私而卒不敢以為)
(非也以是吾之始至葢不能無不悦者而今則翕然無/與為異吾嘗困於事之不勝其繁而今則豁然無事之)
(可為也吾將更葺㕔事之東參采賔佐屬詠之什而榜/之以丨丨丨丨子能為我記之則後之君子益知所以)
(為治而無吾始者之慮矣子惟汝玉之為此可以見其/政之成民之販而官曹之無事矣然道之得名正以人)
(所共由之路而非無事之謂也以汝玉之始至坐於堂/皇之上則左簿書右法律日夜苦心勞力而不得休其)
(或少暇則又不免衝寒風冐烈日以出入乎阡陌之中/而不敢怠凡所以勸民之善而懲其惡興民之利而除)
(其害者非有道以行之則何以致今日之無事哉顧其/名此乃若專取乎今日之無事而反序前日之瘽事非)
(道其母乃出於老子浮屠之謂而汝玉未之思耶抑嘗/計之天下之事雖有動靜勞逸之殊而所謂道者則無)
(彼此精粗之間汝玉之學固有以知此矣彼其所以喜/於政成之無事而不避異學之滛名豈非方寸之間猶)
(欲從容於此以深思前日之已行而益求其所未至而/卒以究夫無彼此精粗之間者而大𤼵於功名事業之)
(間乎予故邦人且汝玉予舊也樂其意為書木末/以示来者使於此邦之俗賢宰之志尚有考云)清風
堂(汪彦章記云婺源去州二百餘里皆取道山間攀縁/不可舟車之地當四方之窮非人物都㑹土著之民)
(且十方寡来而易足多負豪使氣爭為長雄疑難於彈/治故吏之宰婺源者往往畏避隠去如探湯然䝉被惡)
(聲既久而不衰然邑冇溪山之秀足以登臨有魚稻之/珍足以宴樂卒嵗無過客使者㕑傳之樂足以安佚其)
(人實聰明亷武好義而尚施茍幸而得其平有終身不/肯違法者故至而悉其風土者亦樂而安之崇寧三年)
(叔孫元功之為政也胷中涇渭甚明既来而得民所以/易治之意則略除煩苛一鎮之以清靜葢未朞月而數)
(百年之陋坐失於談笑之間於是昔之吏俗朋黨投隙/扺巇為鑿穴首鼠者既化而為心膂股肱而椎埋慓輕)
(武斷鄉里為奔峰乳虎者亦從而為嬰兒處女元功多/民之洗濯刮磨果可以與治也乃築燕居之堂而以清)
(風名之余聞而嘆曰天下之物葢無不可化者然其所/以化非深於理者不與焉今夫徜徉於萬物之表而人)
(得之以滌煩觧暑者惟風為然是故至人之所御隠君/子之所賞騷人才子大夫之所樂致足樂也如使不善)
(為政者結意於䋲墨之端置民於牛羊之地物我俱弊/矣乃始絲棼而禽獮之政之愈勞而愈熾而其於治日)
(益遠矣尚能知清風所以滌煩觧愠之理而與民同快/適之樂哉惟元功才有餘而不區區俗務之所營徒以)
(從容無為使其民灑然以新釋然以喜而元功亦將鴻/漸於此而羽儀於無朝也宜其所得清風為無多且吾)
(邑雅多秀民安知無儒者作穆如之頌歌詠吾子以配/斯堂之永久者元功博古情深君子也觀其命名之意)
(即足以知/其為人)黄山堂(自唐以來/已有之)舍蓋堂(范至能記徽在江/左多名山少平陸)
(州所治衡從不能十里而陵衍猶相半坦然砥如者太/守之居而已泝新安江枝而西屬之休陽山益叢美檆)
(生之斧斤所材浮歙浦入于濤江以輸行都當匠鄉費/什八而徽人顧不事華屋雖仙佛之廬厪支壓傾不可)
(風雨其能獨以壯麗稱者亦莫如大守之居而東序之/正寢尤其奐焉者也寢成之二十五年前守怵於物恠)
(之説棄去弗處後皆因之間無足音又十七年而當紹/興己夘畨陽洪公實来典城明年正月既報政為廣厦)
(遂廢可惜乃規以為便坐易其面勢賔出日撤兩翼之/重檐以納光景洞三隅之複壁使可羅胡怵數卜與諸)
(吏及四方之賔客共之避而不專鄉故名之曰舍蓋暇/日列觴豆揮麈劇談㫖逺情深遠響来荅問登前榮之)
(傑觀挹山川之神以稽舊聞其右則問政紫陽羣峰綿子/聨許聶蜕蟬之隠居也左在黄山天齊雲雨在下容成)
(浮丘公颷車羽輪所往来烟消日出猶髣髴具音塵客/之從遊者皆有馭長風籋倒景以方羊天地間意知有)
(樂乎斯堂而不知前日之蛛絲鼠壤空虚幽暗而扄鐍/也初公以忠臣子擢殊科登道家山輒自列去國天子)
(方以更化望人命公至州四千里而遥有詔朌輔郡符/節引以自近其不留外久之知凡簿書期㑹之報冝非)
(所以煩公然始至之日不鄙野其吏民端委聽直無倦棟/容於是六邑之留獄窒訟皆湊於府朝案其説纍牘充)
(數十年弗堅定者卻批□折隨刃迎觧狡獪之流雖欲/並縁瀾辭以珥筆豪州里情見勢屈噤無從發端訟獄)
(清静而州里宴然庭中無復事從容燕居於斯堂之上/而其民歡欣歌舞於溪山千里之外惟恐外之百須儉)
(陋而不足以安公閒其登新堂而樂則相與傳舍葢之/名而珍之以為琳房綺寮神仙之居徒以公在焉故也)
(嗚呼孟子所謂賢者而後樂此者㡬是歟公書於𨽻尤/工得先魏古法鍾繇元常而下無譏也堂既名大書其)
(榜屬參軍事范成大為之記後之来者覽觀心/畫之妙而咨製名之意必有指斯名而告者焉)亭榭翠
眉亭(在績溪其韓無咎記歙之績溪縣西隅有亭曰丨/丨不知  何人作也前則二小山對出自亭而望)
(嫵然如眉地勢平衍於木茂蔚元豐末蘇文定公為縣/愛其清幽時往遊焉賦詩其上公去而邑人思之即亭)
(為祠紹興中好事者即縣廨一堂名以景蘓後令曹訓/刻公在績溪所為詩凡三十六篇於石而摹公之象於)
(丨丨/丨云)嵗寒亭(在歙縣蘓子由在績溪/時賦詩今刻石亭上)藏書閣(在州學朱/又公記云)
(道之在天下其實原於天命之性而行於君臣父子兄/弟夫婦朋友之間其文則出於聖人之手而存於易禮)
(樂春秋孔孟氏之道本末相須人言相發皆不可一日/而廢者也又云某故徽人也而客於閩兹以事歸而拜)
(於其學郷人子弟相率踵門曰子誠未㤀先人之國獨/不能因是而一言以曉之哉於是切記所聞以告鄉人)
(之願/學者)祠廟三先生祠(朱文公記云婺源大夫周侯始作/周程丨丨丨丨於其縣之學而使)
(人以書來曰子故吾邑之人也先生之學其始終本末/之趣願吾子之悉陳之也某發書慨然曰今既得以日)
(見先生之貎相而瞻仰之則曷若遂讀其書求/其㫖以及諸身而功行之乎諸君其亦免之哉)朱文公
祠(州學及婺源縣/學皆立其祠)五通廟(在婺源縣乃祖廟兄弟凡五/人本姓蕭每嵗四月八日来)
(朝者者四/方雲集)名宦任昉(為守亷潔著名後歸船中惟桃花/米二十石初昉因行春愛其雲溪)
(尋幽累日傍有大石徃徃坐釣其上/因名昉溪村今有任公寺在休寧縣)徐摛(梁書髙祖謂/曰新安大好)
(山水任昉並經為之/卿為我卧治此郡)張率(嗜酒為新安守遣家童載米/三千石還呉既至遂耗大半)
(率問其故曰鼠雀耗率笑/曰壯哉鼠雀竟不研問)薛稷(善畫鶴嘗為黟縣/令後位至少保)皇朝
蘇轍(為績溪/邑宰)吕大防(以大常博士/謫知休寧縣)鮮于侁(字子駿為黟/令又攝婺源)
(豪强畏之後為東京轉/運司馬公曰福星往矣)崔鷃(為績/溪宰)人物呉少㣲(新安人/開元中)
(為中/舍)吕文仲(新安人景德/為刑部侍郎)謝泌(歙縣人/為諌議)查道(休寧人/擢賢良)俞
獻可(歙縣人龍圖侍/制弟獻卿侍郎)聶冠卿(歙縣人/為内翰)吕溱(士元之子景/祐進士弟)
汪伯彦(祁門人拜尚/書左僕射)汪藻(婺源人/為内翰)汪勃(黟縣人仕至樞/宻子作礪提刑)
(孫義和侍御史/義端給事中)祝確(歙人乃朱文公之外祖文公嘗記/其遺事云外家新安祝氏世以貲)
(力順善聞于州鄉其邸肆生業幾有郡城之半因號半/州祝家有諱景先者號二翁尤長者元祐黄太史賛其)
(畫象大書百許字辭甚瓌偉經亂而逸某少時見外大/父猶頗能誦其語至諸舅則皆已不復能記憶矣二翁)
(諸子皆讀書外大父其第二子也諱確字永叔特淳厚/孝謹少時聞父母將為謀昏逃避累日家人驚索得之)
(猶涕泣不能己問其故則曰審爾則將不得與父母兄/弟蚤夜相親矣親喪廬墓下手植名木以千數率誦佛)
(書若干過乃植一本比終制而歸則所植已欎然成隂/矣一兄一弟先後死熈河皆親往致其喪往復徒歩不)
(啻萬里所舍輙悲號上食如禮夜寢柩旁不忍跬歩離/去路人皆為太息時四妹猶未行公獨竭已貲以遣之)
(其一歸同郡汪公勃汪公後登二府終身德公不能㤀/人兩賢之嵗太疫親舊有盡室病卧者雖至親莫敢闖)
(其門公每清旦輙擕粥藥造之偏飲食之而後反日以/為常其他濟人利物之事不勝記雖傾貲竭力無吝色)
(鄉人髙其行學試又多占上列是時先君子年甚少未/為人所知公獨器重以女歸之後卒以文學致大名世)
(乃以公為知人年八十三以終身二男一女伯舅嶠少/敏悟有文叔舅莘後公十餘年亦即世今惟叔舅之子)
(康國家建之崇安而康國之子穆已總髪能誦書矣某/惟外大夫之淳德懿行先人後已其誠心所格固冝有)
(後天之報施將在於此乎某竊感陶公作孟府君傳及/近世眉山蘇公亦記程公遺事不勝凱風寒泉之思書)
(此以遺康國使藏於家時出而訓習之以厲其子孫云/  某既序此事而濟之弟以疾不起其子穆相從於建)
(陽因書畀之依仰今/昔為之涕下不能已)祝有道(新安志云黄山谷謫黔中/歙人丨丨丨訪之山谷為)
(書帖云凡士大夫胷中不時時以古今澆之則俗塵生/其間照鏡則面目可憎對人亦語言無味又贈以詞所)
(謂長楊風挑青驄尾者也又有八月十七夜張寛夫圜/待月有詞云老子平生江南江北最愛臨風笛孫郎㣲)
(笑坐來聲噴霜竹蜀人謂笛音如/牘故用之今俗本改笛為曲非也)朱松(婺源人自號韋/齋娶祝氏生太)
(師文公熹按傳自得作韋齋集序云公㓜小喜讀書綴/文冠而擢第未嘗一日捨筆硯年二十七八聞二程先)
(生之遺論皆先賢未發之奥始捐舊習從事於其間雖/兩入東觀三為尚書郎卒不待年而殁又云建炎紹興)
(間公詩聲滿天下間嘗為予舉簡齊開門知有雨老樹/半身濕及韋蘇州諸生時列坐共愛風滿林之句且言)
(古之詩人貴衝口直致葢與彭澤採/菊東籬下悠然見南山同一闗捩)題詠江傳水至清
(劉長卿送鄭説之歙州謁薛侍郎詩漂泊来千里謳謡/滿百城漢家傳太守魯國重諸生俗變人難理云云船)
(經危石住路入亂山行老得滄州趣春/傷白首情嘗聞馬南郡門下有康成)千山帶夕陽(皇/甫)
(曾題劉長卿碧澗别業/詩南憶新安郡云云)黟水含香繞郡流(喬伍為歙州/倅寄張翰林)
(詩黄山向晚迎軒翠云云遥想/郡齋多暇日花時誰伴出城遊)千尋練帶新安水(聶夷/□詩)
(云云萬仞花/屏問政山)
四六(輟自蓬山/出臨黟水)　(維歙為州/因山築壘)　(維千里地/在萬山間)　(號為名郡/開出異材)
(維古歙之名地/有防溪之勝㮣)　(竊以新安之古郡溪山一隅號為名郡/實為江左之名區農桑千里實曰富州)
(官尊州大不輕刺史之符/山峭水清尤號人材之藪)　(自孔愉之隠遁地望已清/及查□之賢良文風益盛)
(古曰富州自昌黎而推重/今為佳郡以任昉之曾臨)　(雖曰山城亦羣珍之所産/載瞻京邑惟一韋而可航)
(道傳雲谷遠間清廟之音/文檀龍溪夸作玉堂之様)　(鄣山左麓田數十級而後耕/浙江上游灘三百餘而難泝)
(道院一碑實救異端之害/文房四寳尤夸竒産之多)　(尊若徐摛古歙之城州甚大/亷如任昉新安之江水益清)
　　池州(貴池/銅陵)　(青陽/石埭)　(建徳/東流)
　建置㳂革(禹貢揚州之域吳地斗分野春秋及秦漢/為古鄣郡之地漢屬丹陽晉屬宣城郡梁)
　(屬南陵郡隋廢南陵置秋浦縣唐置池州皇朝/中興為池州路安撫使尋罷今領縣六治貴池)
事要郡名池陽　秋浦(並見㳂/革注)風俗民醇氣和(盛約中/和堂記)
(丨丨丨丨/衆貨畢集)人物稠夥(同上雖丨丨丨丨而有訟必/嚚雖賦租浩穰而聞令必集)土風
清和(李虚已記井/邑平曠云云)形勝俯瞰大江(同上丨丨丨/丨仰倚崇嶠)清溪南
来(盛約記丨丨丨丨九華東/引洪流環繞沃野彌望)鎮以齊山(徐鉉作天慶觀/浸以秋浦丨丨)
(丨/丨)依貴池據石城(裴度撰池州㕔壁記丨/丨丨之美丨丨丨之固)山川清曠(胡/兆)
(作秋浦志序有曰九華五松清溪秋浦玉鏡之潭水車/之嶺成紀白笴之陂大白樂天牧之論文垂釣問山弄)
(水登覽遐躅隠然在人耳/目山川風物清和平曠)土産劄紙(王介甫酬贈池紙/㣲之出守秋浦時)
(權氷㸔擣萬榖皮波工龜手咤今様魚綱肯數荆州池/霜䊵奪色賈不售虹玉喪氣山無輝方船穩載獻天子)
(善價徐取供吾私千年零落尚百一持以贈我隨凊詩/君寜舊寄金榖地方執賜筆磨拗螭當留此物朝上國)
(日侍帝側書新儀不然名山副史本褒拔元凱誅窮竒/咨予文章非世用書縷空爾麋冰脂揮毫才足記姓字)
(切學又恥從師宜怱怱㸃汙亦何忍嘉貺但覺難為辭/篇終有意責趙璧窮國恐悞連城歸傾囊倒篋聊以報)
(安敢坐以/秦為雌)山川齊山(在貴池南五里按王晢丨丨記有/十餘峰其高等故名丨丨或曰以)
(齊映得名上杜牧之九日登丨丨詩江涵秋影雁初飛/與客擕壺  翠㣲塵世難逢開口笑菊花須挿滿頭歸)
(但將酩酊酬佳節不用登臨歎落暉/古往今来只如此牛山何必淚沾衣)九華山(在青陽界/舊名九子)
(山李白以有峯如蓮華改為丨丨有詩云昔在九江上/遥望九華峯天河掛綠水秀作九芙蓉  崔總郡樓望)
(九華歌有時朝峯變踈宻八峰和煙一峰出有時風卷/天雨晴聚立連連如弟兄  潘逍遥詩將齊華嶽猶多)
(六若並巫山又欠三好是雨餘江上望白雲堆裏/發濃藍  王介甫詩峩然九女鬟爭出一鏡奩)五松
山(在銅陵縣要李白詩我愛銅官好千/年未擬還  須回舞袖拂盡丨丨丨)馬當山(在東流/横枕大)
(江梁陸龜䝉文云言天下之險者在山曰太行在水曰/吕  合二險而為一吾又聞乎馬當此之為險也屹乎)
(大江之旁怪石慿怒跳波發狂日黯風助摧牙折檣幸/而脱死神魂飛揚殊不知堅輪蹄者夷乎太行仗忠信)
(者通乎吕梁使舟楫而行乎丨丨舍/是三險而未為敵小人方寸之包藏)半巖(李元方嘗刻/碑於有侍岩)
(謂齊山大小泉凡十一而丨丨為勝秋浦千重嶺而水/車嶺最竒岩壁之號十五而有侍為大壑之號九而上)
(清為最洞之號十四而潜虬為竒又有洞五曰丨丨/曰寄隠曰子昭曰妙峯曰翠㣲翠㣲特髙尤冝登眺)水
車嶺(郭公父追和李白秋浦歌萬文丨丨丨/還如九疉屏北風来不斷六月自生氷)五溪(在青/陽縣)
(源出九華㑹于龍池溪/曹溪漂溪蘭溪入江)玉鏡潭(李白秋浦晏詩清溪/丨丨丨溪當大樓南)秋
浦(池陽記北帶郡城南連驛道為舟楫之路斷李白詩/玉笛梅花引吳溪隴水清寒山丨丨月腸  玉闗情)
(牽丨丨多白猿超騰若飛雪/  引條上兒飲弄水中月)白笴陂(李白詩丨丨夜長/嘯爽然溪谷寒魚)
(龍動丨水處/處生波瀾)貴池(郡縣志梁昭明太子/以其魚美封為丨丨)堂舍思政堂(曽/子)
(固記云所與由之必人之所安也所與違之必人之所/厭也如此者未有不始於思然後得於己得於己故謂)
(之德正己而治人故謂之政政者豈止於治文書督賦/斂斷獄訟而已乎然及其已得矣則無思也已思矣則)
(亦豈止於政哉古君子/之治未嘗有易此者也)亭榭弄水亭(杜牧詩使君四十/四兩佩左銅魚為)
(吏非循吏讀書讀㡳書晩花紅艷靜髙樹緑隂初亭午/清無比溪山畫不如嘉賔能嘯詠官妓巧粧梳逐日愁)
(皆碎隨時醉有餘偃須求五鼎陶祇/愛吾廬趍尚人皆異賢豪莫笑渠)貴池亭(同上勢比/凌歊宋武)
(臺分明百里遠帆開蜀江雪/浪西江滿强半春寒去却来)如剡亭(在倅㕔浦李白詩/愁作秋  曲强㸔)
(秋浦花山川如剡/縣風日似長沙)清溪亭(王介甫記臨池州之溪上𨽻/軍事判官之府京兆杜君建)
(夫呉楚荆蜀閩越之徒出入於是而離離洞庭鄱陽之/水浮於日月之無窮四方萬里之人飛帆鼓楫上下於)
(波濤之中犯不測之險於朝暮之際而吾等乃於數楹/之地得偉麗之觀於寢食坐作之間是可喜也君曰夫)
(憊其形於事者宜有以佚其勞厭其視聽之喧囂則必/之乎空曠之野然後能無患於晦明飛禽之啁啾怒浪)
(之洶湧漁蓬樵蹻嘯於前而歌於後孰與夫訟訴笞榜/之交於耳也岸憤穿屨弦歌而詩書投壺飲酒談古今)
(而㤀賔主孰與夫擎跽折旋之宻/接於吾目也此亭之所以作也)翠㣲亭(楊廷秀詩序/云從提舉黄)
(元章登齊山寺後上清岩丨丨丨望郡城左清溪右大/江葢絶境云西山落日浴長江併貫清溪作一光十嶂)
(圍来天四合孤城涌出水中央樓臺玉塔雲間見楊/柳金堤鏡裡長客子要窮秋浦眼丨丨丨上上清旁)樓
臺蕭相樓(在州治北唐蕭復建後杜牧重建休王鞏詩/盧把姦邪四海憂相君邦國自同  分符朝)
(去雲中闕開府南来江上州百尺樓髙瞻故國九華山/色倚晴眸定知直道傳千古杜牧文章在上頭  杜牧)
(池州重建丨丨丨記蕭丞相為刺史時樹樓於大㕔西/北隅上藏九經書下為刺史便㕔事大厯十年乙夘建)
(會昌四年甲子材木悉朽壞無一可取者刺史李方𤣥/具材刺史杜牧命工南北霤相距五十六尺東西四十)
(五尺十六柱三百七十六椽上下凡十二間上有其三/焉皆仍舊制以會昌五年五月畢自初至再凡七十一)
(年丞相諱復實/相德宗黄帝焉)九華樓(即子城/東門樓)九峯樓(杜牧登丨丨丨/寄張祐詩有感)
(中来不自由角聲孤起夕陽樓碧山終日思無盡芳草/何年恨始休睫在眼前猶不見道非身外更何求誰人)
(得似張公子千/首詩輕萬戸侯)名宦齊映(為太守見/齊山注)蕭復(為太守即八/葉宰相者)
裴度(為觀/察使)杜牧(為太/守)皇朝包拯(為太/守)吕頤浩(以大/使兼)人物
杜荀鶴(自號九/華山人)題詠紅斾行春到九華(按唐詩紀事載/湯文圭贈池州)
(張守詩絳幃夜坐窮三史云云只/怕他人留不住别遷征鎮擁高牙)外邑吾愛崔秋浦(李/白)
(贈崔秋浦詩云云宛然陶令風門栽五楊柳井夾雙梧/桐山鳥下㕔事簷花落酒中懷君未忍去惆悵意無窮)
公庭人吏稀(同上秋浦舊蕭索云云因君樹桃李此地/怱芳菲摇筆望丹閣開簾當翠㣲時来引)
(山月縱酒/酣清輝)
四六(暫綴朝班/出臨秋浦)　(雖曰偏州/實為重鎮)　(江左要衝/池陽重鎮)　(山紀齊侯/樓標蕭相)
(矧今池陽之重鎮/乃昔江右之帥垣)　(州偏揭魯公之筆/壁記遺裴令之文)
(桑麻六邑既有待於撫摩/介胄三軍亦豈輕於統御)　(暇日謹包桑之戒/重兵嚴細柳之屯)
(壯老羆當道之勢端在斯時/和飛雁涵江之詩姑遲他日)
(竊考唐朝乃杜牧把摩之舊/共臨秋浦亦齊侯解組之餘)
(干戈載戢則必佩服包桑之戒/兵農雜居則必洽比細柳之屯)
　
　
　
　
　
　
　
　
　方輿勝覽卷十六
欽定四庫全書
　方輿勝覽卷十七　　　　　宋　祝穆　撰
　　　南康軍(星子/都昌)　(建昌/)
　建置沿革(禹貢荆揚二州之域呉地斗分野春秋呉/楚之地戰國屬楚秦屬九江郡漢屬豫章)
　(晉置潯陽郡宋齊因之隋屬九江及豫章唐屬江州/及洪州偽呉以其地立星子鎮國朝陞為縣屬江州)
　(太宗時陞南康軍又割洪之建昌/饒之都昌𨽻焉今領縣三治星子)
事要郡名星渚　康廬(並見山/川注)風俗其在康哉(太平興/國六年)
(相國張師亮轉漕江表請改邑為軍/詔曰南方之俗云云可賜名南康軍)以興教善俗為務
(張敬夫作濓溪祠記新安朱侯/首云云乃立濓溪祠于學宫)揖先儒淳固慤實之餘
風(吕伯恭作白鹿/洞記云詳見後)形勝負康廬面彭蠡(南康志/云云)其西五
峯(彭圖南致霖亭記云云峭壁隠然在望者/為廬阜其南巍嵐疊疊若来向者為蘇山)十大禪刹
(廬山云云而山南居其六曰歸宗/開元萬松棲賢羅漢慧日是也)鐘梵相聞於青嵐白
雲中(唐吕和叔作裴氏海/昏集序廬山云云)山川廬山(在城北十五里○/周武王時有匡俗)
(兄弟七人皆有道術結廬於此山中仙去廬在故曰丨/丨大史公亦嘗登廬山白樂天草堂記康廬竒秀甲天)
(下○李白丨丨謡我本楚狂人鳯歌笑孔丘手持緑玉/杖朝别黄鶴楼五嶽尋仙不辭逺一生好入名山遊丨)
(丨秀出南斗傍屏風九疊雲錦張影落明湖青黛光金/闕前開二峯長銀河倒掛三石梁香爐瀑布遥相望廽)
(崖疊嶂凌蒼蒼翠影紅霞隱朝日鳥飛不到呉天長登/髙壯觀天地間大江茫茫去不還黄雲萬里動風色白)
(波九道流雪山好為丨丨謡興因丨丨𤼵閒窺石鏡清/我心謝公行處蒼苔沒早服還丹無世情琴心三疊道)
(初成遥見仙人綵雲裏手把芙蓉朝玉京先期汗漫九/垓上願接盧敖遊太清○歐陽永叔作丨丨髙贈同年)
(劉中允丨丨髙哉幾千仞芎根盤幾百里截然屹立乎/長江長江西南走其下是為揚瀾左蠡兮洪濤巨浪日)
(夕相舂撞雲消風止水鏡净泊舟登岸而逺望兮上摩/青蒼以杳靄下壓后土之鴻龎試徃造乎其間兮攀縁)
(石磴窺空谾千巖萬壑響松檜懸崖巨石飛流淙水聲/聒聒亂人耳六月飛雪灑石矼仙翁釋子亦徃徃而逢)
(兮吾嘗惡其學幻而言厖但見丹崖翠壁逺近映楼闇/晨鐘暮鼓杳靄羅幡幢幽花野草不知其名兮風吹露)
(濕香澗谷時有白鶴飛來䨇幽尋逺去不可極便欲絶/世遺紛厖羨君買田築室老其下挿秧盈疇兮釀酒盈)
(缸欲令浮嵐暖翠千萬狀坐卧常對乎軒窓君懷磊砢/有至寶世俗不辨珉與玒䇿名為吏二十載青衫白首)
(困一邦寵榮聲利不可以茍屈兮自非青雲白石有深/趣其氣兀硉何由䧏丈夫壯節似君少嗟我欲説安得)
(巨筆如長杠○朱元晦詩登車閩嶺嶠息駕康山陽康/山髙不極連峯欎蒼蒼金輪西崖峩五老東昻藏想象)
(仙聖集似聞笙鶴翔林谷下凄迷雲闗杳相望千巖雖/競秀二勝終莫量仰瞻銀河翻俯視蛟龍驤長吟謫仙)
(句和以玉局章疇昔勞夣思姟今幸徜徉尚恨忝符竹/未愜棲雲房已尋兩峯間結屋依陽岡上有飛瀑駛下)
(有清流長循名恊心期弔古増悲凉壯齒乏竒節頺䄵/矧昏荒誓將塵土蹤暫寄雲水鄉封章儻從願歸哉澡)
(滄浪○晁无咎題南康南麓江洲北五百僧房綴蜜牌/盡是丨丨佳絶處不知何處合題詩○王貞白題嶽立)
(正南楚雄名天下聞五峯髙閉日九疊翠連雲夏/谷雪猶在陰巖晝不分惟應嵩與華清峻得為羣)屏風
山(在城南北四十里晏類要山有九疊川有/九𣲖郡志丹崖紫壁縈繞磅礴若丨丨焉)歐山(在建/昌相)
(傳有歐岌/得道此山)蘇山(在都昌呉時有蘇耽居于/此乃七十二福地之数)釣磯山(在都/昌郡)
(國志晉陶侃嘗釣于此/后得一梭化為龍而去)石壁山(在都昌有謝靈運樂石/壁精舍○靈運詩昏旦)
(變氣侯山水含清暉清輝能娛人遊子澹忘歸出谷日/尚早入舟陽已微林壑歛瞑色雲霞収夕霏芰荷迭映)
(蔚蒲稗相因依披拂趨南徑愉悦偃東扉慮澹/物自輕意愜理无違寄言攝生客試用此道推)大小孤
山(在湖中詳/見江州)石鍾山(同/上)石門山(同上並/不重載)五老峯(在廬山/五峯相)
(連故名浮圖老子之宫皆在其下○李白詩云廬山東/南丨丨丨青天削出金芙蓉九江秀色可攬結吾將此)
(地巢/雲松)䨇劒峯(在開先/院南)香爐峯(在城北山南山北皆見其/形圓聳常出雲氣故名○)
(白居易詩倚石攀蘿歇病身青笻竹杖白/紗巾他時畫出廬山障便是香爐峯上人)紫霄峯(在西/北塔)
(院后有夏禹石刻○洪駒父詩塊視落星石柸觀彭蠡/湖又云荒哉秦漢君抗旌上﨑嶇永懷太史公九江觀)
(禹/謨)漢陽峯(在廬/山上)獅子峯(在五老/峯之東)金輪峯(在歸宗寺後有/丨丨丨三大字)
鐵船峯(許旌陽傳旌陽與呉猛乘鐡船二龍挾而行戒/勿妄視至紫丨丨茂林戞擊有聲舟人竊視之)
(龍即委之而/去舡墮于此)凌霄峯(在昭德之北/巉巖萬狀)凌雲峯(在城東十三/里上挿空碧)
(下吞/江湖)上霄峯(始皇嘗/登于此)蓮花峯(在廬/山)□行峯(言如丨丨而/朝北斗也山)
(上有淵明醉石右軍鵝池○楊廷秀詩淵明醉/眠處石上印耳迹逸少玩鵝池蘚花漬餘墨)石鏡峯
(在金輪峯/側下有溪)三石梁(潯陽記廬山有丨丨丨長𢾗尺廣不/盈尺杳然無底呉猛與弟子躡石梁)
(而度見金闕玉房地皆五色見一/老翁坐桂樹下以玉杯承露與猛)青牛谷(在五老峯下/○九江錄昔)
(有道士洪志乘青牛得道于此○張固白鶴觀記予昔/至九江士石室之崖以瞰青牛盖天下山川秀拔處也)
(○唐楊衡詩隨雲歩入丨丨丨青牛道士留/我宿可憐夜靜月明中惟有壇邉一枝竹)錦繡谷(廬/山)
(記竒花異草不可殫述三四月間紅紫匝地如丨丨故/名○王介甫送黄吉父赴官南康詩還家一笑即芳辰)
(好與名山作主人邂逅五湖/乘興徃相邀丨丨丨中春)彭蠡湖(在城東南五里禹/貢丨丨既瀦又曰)
(東匯澤為丨丨又名宫亭丨又名左蠡湖○謝靈運詩/客遊倦水宿風潮難具論洲島驟廽合坼岸屡崩奔乘)
(月聴哀狖浥露馥芳蓀春晚綠野秀巖髙白雲屯千念/集日夜萬感盈朝昏攀崖照石鏡牽葉入松門三江事)
(多往九𣲖理空存靈物吝珍恠異人祕精魂金膏滅明/光水碧輟流温徒作千里曲絃絶念彌敦○李白詩謝)
(公入彭蠡因此遊松門余方窺石鏡兼得窮江源前賞/迹可見后來道空存而欲繼風雅豈惟清心魂雲海方)
(助興波濤何足論青嶂憶遥月綠蘿鳴愁猿緑碧或可/採金膏祕莫言古今將振衣羽化出塵煩○朱元晦詩)
(茫茫彭蠡春无地白浪春風濕天際東西捩拖萬舟回/千嵗老蛟時出戯少年輕事鎮南來水怒如山㠶正開)
(中流蜿蜒見春尾觀者膽墮予方咍衣冠今日龍山路/廟卜沽酒山前住老矣安能學佽飛買田欲棄江湖去)
(○有宫亭廟能分風黄魯直詩云左手作圓右手方世/人機敏便可爾一風分送南北舟斟酌鬼神宜用此)
井泉温泉(在建昌白居易詩一眼湯泉流向東潯泥燒/草暖无窮驪山温水因何事流入金鋪玉甃)
(中○朱元晦詩連山西南來中斷還崛起干霄幾千仞/據地三百里飛峯上靈秀衆壑下清美逮兹勢力窮猶)
(能出竒偉誰燃丹黄燄㸑此玉池水客來争觧帶萬刼/付一洗當年謝康樂弦絶今乆矣水碧復流温相思五)
(湖裏自注云康樂湖中詩云/水碧綴流温豈未見此水耶)明月泉(在郡治嘗以名/酒黄太史有銘)學
校白鹿書堂(唐李渤與兄渉俱隠于此山嘗養一白鹿/因名之南唐昇元中建學館以李道為洞)
(主掌其教授長編云太平二年知江州周述言廬山白/鹿洞學徒嘗𢾗千百人乞賜九經使之肄習詔國子給)
(本仍傳送之○吕伯恭白鹿洞書院記淳熙六年南康/軍秋雨不時髙仰之田告病郡守新安朱侯熹行眡陂)
(塘並廬山而東得白鹿書院廢址慨然顧其僚曰是盖/唐李渤之隠居而太宗皇帝驛送九經俾生徒肄業之)
(地也書院剏於南唐其事至鮮我太宗於訙埽區宇日/不暇給之際奬勸封殖如恐弗及規模逺矣中興五十)
(年釋老之宫圮于㓂戎者斧斤之聲相聞各復其初獨/此地委于榛莽過者太息庸非吾徒之恥哉郡雖貧薄)
(顧不能築室𢾗楹上以宣布本朝崇建人文之大指下/以續先賢之風聲於方來乎廼屬軍學教授揚君大灋)
(星子縣令王君仲傑董其事又以書命祖謙記其成祖/謙切嘗聞之諸公長者國初斯民新脫五季鋒鏑之阨)
(學者尚寡海内向平文風日起儒先往往依山林即間/曠以講授大率多至𢾗十百人嵩陽嶽麓睢陽及是洞)
(為尤著天下所謂四書院者也祖宗尊右儒術分之官/書命之禄秩賜之扁榜所以寵綏之者甚偹當是時士)
(皆上質實下新竒敦行義而不偷守訓詁而不鑿雖學/問之淵源統紀或未深䆒然甘受和白受采既有進德)
(之地矣慶歴嘉祐之間豪傑並出講論益精至于河南/程氏横渠張氏相與倡明正學然後三代孔孟之教始)
(終條理於是乎可考熈寕初明道先生在朝建白學制/教養考察賓興之法綱條甚悉不幸王氏之學方興其)
(議遂格有志之士未嘗不嘆息於斯焉建炎再造典型/文憲浸還舊觀闗洛緒言稍出於毁棄剪滅之餘晚進)
(小生驟聞其語不知親師取友以講求用力之實躐等/陵節忽近慕逺未能窺程張之門庭而先有王氏髙自)
(聖賢之病如是洞之所傳道之者或鮮矣然則書院之/復豈茍云哉此邦之士盍相與揖先儒淳固慤實之餘)
(風服大學離經辨志之治教由博而約自下而髙以答/楊熈陵開廸樂育之大德則於賢侯之勸學斯无負矣)
(至於考方志記人物亦有土者所當謹若李濬之之遺/迹固不得而畧也侯於是役重民之勞賦功已狹率損)
(其舊十七八力不足而意有餘矣興廢始末見於當塗/郭祥正所記者皆不書○朱元晦詩清冷寒澗水窈窕)
(青山阿昔賢有幽尚眷言此婆娑事徃今幾時髙軒絶/來過學館空廢址鳴弦息遺歌我來勸相餘杖䇿塞綠)
(蘿謀野欣有獲披圖知匪訛永懐當年盛莘莘衿佩多/博約感明恩涵濡熈㤗和凄凉怱荒榛俯仰驚頺波𤼵)
(教逮綱紀喟然心匪他伐木循陰岡結屋依陽坡一朝/謝塵濁歸哉碩人薖○昔人讀書地町疃白鹿場世道)
(有升䧏兹焉更表章矧今中興年治具一以張弦歌獨/不嗣山水无輝光荒榛適剪除聖謨已汪洋亦有皇華)
(使肯來登此堂問俗良懇惻懐賢/増慨慷雅歌有餘韻絶學何能忘)堂舍五老堂(蘇子由/詩五老)
(髙閒不入城開軒肯就使君迎坐中不着閒賔客物外/真成大弟兄○黄太史月明如晝九江水天靜无雲丨)
(丨/峯)直節堂(在郡圃○朱元晦記云庭有八杉欒城蘇文/定公為郡守徐君師回作記又手書而刻石)
(焉某來領郡問堂所在則既无有而杉亦不存求之記/文則又非復故刻而委之他所矣獨㕔事之旁有堂旡)
(額而庭中有老柏焉焚斮之餘生意殆盡而屹立不僵/如志士仁人更歴百變而剛毅特立凜然不衰者因取)
(直節寓之此堂而輦記石䧟/壁間以彷彿前賢之意云)氷玉堂(劉渙隠廬山子恕/取蘇轍所謂潔亷)
(不撓氷清玉剛之語名其祠張耒為記○朱元晦記云/郎劉凝之故居之遺址顧今百年之外臺傾沼平鞠為)
(灌莽而使樵兒牧子皆得以歗歌躑躅於其上又何其/可悲也郡守曽侯致虚出少府羨錢贖於民間遂作氷)
(玉之堂而繪劉公父子之象於其上且聞陳/忠肅公之嘗館於是也又繪其象以侑焉)愛蓮堂(周/茂)
(叔嘗守是邦後人作是堂於郡圃朱元晦書丨丨二字/○濓溪愛蓮説云水陸草木之花愛者甚蕃晋陶淵明)
(愛菊自李唐來世人甚愛牡丹予獨愛蓮出於淤泥而/不染濯於清漣而不妖中通外直不蔓不枝香逺益清)
(亭亭净植可逺觀不可䙝翫焉予謂菊花之隠逸者也/牡丹花之富貴者也蓮花之君子者也噫菊之愛陶后)
(鮮有聞蓮之愛同予者何/人牡丹之愛宜乎衆矣)拙齋(朱元晦書扁以/濓溪拙賦命名)樓觀黄
雲觀(在書院東北五里折桂院後取李白萬里黄雲動/風色之句○朱元晦詩城中東北望五老何蒼蒼)
(下有前朝寺一原頗深/窓亦明潔着此瑞錦張)　　　(林澗幽屋后雲木蒼閒/更能理枯筇歩上林北)
(岡仰視天宇闊俯瞰江流長受書彼何人姓字不足詳/竹帛有遺臭桂樹徒芬芳○李逢吉嘗讀書此院以故)
(得/名)金芙蓉觀(在郡圃朱元晦取唐李白/菡蓞金芙蓉之句以命名)卧龍庵(在城西/北二十)
(里○朱元晦繪諸葛武侯像於庵中為記云予少時讀/龜山先生楊公詩見其說卧龍劉君隠居辟榖木食澗)
(飲盖已度百嵗而神清眼碧客至輒先知之庵中怒瀑/中㵼大壑淵深有黄石𢾗丈在激浪中蜿蜒飛鬭故名)
(丨丨又緣名潭之義畫漢丞相諸葛公象寘之堂中○/朱元晦詩空山龍卧處蒼峭神所鑿下有寒潭幽上有)
(明河落我來愛佳名小築寄幽壑永念千載人丹心豈/今昨英姿儼繪事凛若九原作寒藻薦芳馨飛泉奉明)
(酌公來識此意顧歩慘不樂/抱膝一長吟神交付冥漠)清净退庵(在棲賢西三里/劉凝之舊隠作)
(亭取黄太史詩語○朱元晦詩凌兢度三峽窈窕復一/原絶壁擁蒼翠奔流逝潺湲聞昔避世人寄此茅三間)
(壯節未云逺髙風杳難攀尋深得遺址縳屋臨清灣坐/睍寒木杪飛泉舞雲闗兹游非昔游累解身復閒保此)
(清净退當/歌不能諼)亭榭折桂亭(在郡治背倚五老峯面對大江/千島萬溆出沒煙雲波浪間真)
(竒觀/也)玉淵亭(在棲賢寺門外澗中白石不以𢾗計如卧羊/故曰丨丨張安國書二字○仍作詩云靈)
(源直上與天通借路來從五老峯試/向欄杆敲柱杖為君喚起玉淵龍)漱玉亭(楊廷秀詩/山根玉泉)
(仰面飛飛出山頂却下馳自從廬阜㵼雙練至今銀灣/乾兩支雷聲驚裂龍伯眼雪㸃濺濕嫦娥衣寄言蘇二)
(李十二莫愁/瀑布无新詩)橋梁三峽橋(楊廷秀題栖賢寺丨丨丨詩/棲賢與楞伽初本共一山古)
(潭宅神龍□醒厭乆跧是夕起雷雨震得天地飜此山/坼為兩一溪斷中間下窺黒無地上攀青到天從此兩)
(禪寺路絶不往還祖師見之笑彈指見神奸問天借横/霓搭渡溪兩邉倒傾千崖雪飛下一玉淵餘怒尚雷吼)
(聲㧞諸峯根我來不能去輕生倚危欄忽然心/為動毛骨森以寒玉人指斷岸猶帶初坼痕)三峽石
橋(在廬山郭功父丨丨丨丨行銀河源源天上流新秋/織女望牽牛洪波欲渡渡不得比鵲為橋誠拙謀胡)
(不見廬山三峽水此源亦接明河底擘崖裂嶂何其雄/崩雷泄雲勢披靡飛鳥難過虎豹愁四時白雲吹不収)
(燈龍此地无行迹六月遊子披貂裘誰將巨斧鑿大石/突兀長橋跨蒼壁行車走馬安如山下視龍門任踪激)
(寄言牛女勿相疑地下神工尤更竒喚取河邉作橋棟/一年不必一佳期○蘇子由詩三峽波濤飽泝㳂過橋)
(雷電記當年江聲髣髴瞿唐口石角参差灔澦前應有/夜猿啼古木已將秋葉作歸船老僧未省遊巴蜀松下)
(相逄問/信然)館驛五桞館(在都昌縣棲隠/寺即淵故宅)虚白館(在尋真觀/之右正當)
(五老峯九疊屏之下雙/澗支流别是一壺天也)歸去來館(在歸宗西五里有陶/公醉石是館乃朱文)
(公建○詩云予生千載後尚友千載前每尋髙士傳獨/嘆淵明賢及此逄醉石謂言公所眠况復巖壑古縹緲)
(藏風煙仰看喬木隂俯聽横飛泉景物自清絶優游可/忘年結廬倚蒼峭舉觴酹潺湲臨風一長嘯詞以歸來)
(篇/)樓閣星子楼(胡致隆詩葛中藤杖竹蘧蒢静夜江楼/縱目初海獸擎山出彭蠡玉龍㗸水下)
(羌廬三更雲盡猿啼露十里月寒人捕/魚已問湖山借圭角他年來此老樵漁)重湖閣(在潯陽/門外延)
(慶院極目湖/波與天无際)寺院開先寺(在城西十五里三國時李中/主嘗建此寺○舊傳梁昭明)
(太子棲隠之地寺後有瀑布山南瀑布無慮𢾗十皆積/雨方見惟此不竭水源在山頂人未有窮者或曰西入)
(康王谷為水簾東為開先瀑布○文與可妙明庵記棲/賢石橋不為混沌氏之所設非工能之開先瀑布不可)
(量其髙逺奔騰傾涌若决星漢此尤天下之勝處世間/不復更有之絶觀也○李白詩日照香爐生紫煙遥㸔)
(瀑布掛長川飛流直下三千尺疑是銀河落九天○徐/凝詩虚空落泉千仞直雷奔入江不暫息今古長如白)
(練飛一條界破青山色○蘇子瞻詩帝遣銀河一𣲖垂/古來惟有謫仙詞飛流濺沬知多少不為徐凝洗惡詩)
(○子瞻云余遊廬山南北得十五六竒勝殆不可勝紀/懶不作詩獨摘其尤者作漱玉亭三峽橋二篇開先漱)
(玉亭詩云髙巖下赤日深谷來悲風擘開青玉峽飛出/兩白龍亂沬散霜雪古潭摇青空餘流滑無聲快㵼雙)
(石谼我來不忍去月出飛橋東蕩蕩白銀闕沉沉水晶/宫願從琴高主脚踏赤鯶公手扶白芙渠□下清冷中)
(○朱元晦詩竒哉康山陽雙劒屹對起上有横飛雲下/有瀑布水崩騰復璀璨佳麗更雄偉勢從三梁外影落)
(明湖裏平生兩仙句詠嘆深仰止三年落星灣悵望空/眼眛今朝隨杖履得此弄清泚更誦玉虹篇塵襟諒昭)
(洗/渤)棲賢寺(李渤徙寺於是山有水曰鸞溪又有方橋潭/陸羽以其水為第六○陳舜俞詩辟蛇行者)
(應開寺拭眼髙僧尚冇墳龍帶雨歸三峽水鳥㗸花出/五峯雲○寺有三峽橋為廬山之雄觀蘇子由記水行)
(石間聲如雷霆如千乘車行者震悼不能自持雖三峽/之險不能過也○蘇子瞻三峽橋詩吾聞泰山石積日)
(穿綫溜况此百雷霆萬世與石闘深行九地底險出三/峽右長輸不盡溪欲滿無底竇跳波翻潜魚震響落飛)
(狖清寒入山骨草木盡堅瘦空濛煙雨間澒洞金石奏/灣灣飛橋出㶑灔半月彀玉淵神龍近雲雨亂晴畫垂)
(瓶得清甘可嚥不可潄○朱元晦詩兩岸蒼壁對直下/成斗絶一水從中來蕩潏知幾折石梁遽其會迎望逺)
(明滅倐至走長蛟㨗來翻素雪聲雄萬霹靂勢倒千嵽/□足悼不自持魂驚詎堪説老仙有妙句千古擅竒崛)
(尚想化鶴來/乘流弄明月)雲居寺(在山之顛諺云天上雲居/地下歸宗言其相亞云)歸宗寺
(在城西二十五里即王羲之宅墨池鵝池存焉○唐寳/歴中有赤眼禪師居之○朱元晦和提舉尤延之遊山)
(詩金輪紫霄上寳界鸞溪邉徃昔王内史頥香有餘煙/千年今一歸景物還依然澗水既蕩潏山花亦清妍不)
(辭原隰勞樂此賓從賢訪古共䊸欎勞農獨勤拳憐我/華勝踐裂牋寄真詮逃禪公勿遽且畢區中緣○蘇子)
(由詩我聽丨丨早晚鐘疲勞懶上紫霄峯墨池漫疊溪/中石白塔微分嶺上松佛宇争推一山甲僧厨坐待十)
(方供欲遊山北東西寺巖谷相連更幾/重○此寺王逸少所置云有墨池在焉)落星寺(輿地廣/記昔有)
(僧墜水化為石夏秋之交湖水方漲則星石汎于波瀾/之上至隆冬水涸則可以歩渉寺居其上曰法安院有)
(清輝閣玉京軒嵐漪軒○黄魯直詩巖巖康俗先生廬/其下宮亭水所都北辰九闗隔雲雨南極一星在江湖)
(○北風捲沙過夜窓枕底鯨波撼蓬島箇中即是地行/仙但使心閒白難老○又詩云星宫游空何時落着地)
(亦化為寳坊詩人畫吟山入坐醉客夜□江撼床蜜房/各自開户牖蟻穴或夣為侯王不知青雲梯幾級更借)
(痩藤尋上方○丨丨開士深結屋龍閣老翁來賦詩小/雨藏山客坐乆長江接天帆到遲晏寢清香與世隔畫)
(圖妙絶無人知蜂房各自開户牖處處煑茶藤一枝○/王介甫詩窣雲臺殿起崔嵬萬里長江一酒杯坐見山)
(川吞日月杳無車馬送塵埃鴈飛雲路聲低過客近天/門夣亦廽勝槩推時可收拾不才羞作等閒來○朱元)
(晦詩浩浩長江水東逝無停波及此一囬薄平湖煙浪/多孤嶼屹中川層嘉知周阿晨望愛明滅夕遊驚蕩磨)
(極目青𡨕茫囬瞻碧嵯峩不復車馬迹惟聞榜人歌我/願辭世紛兹焉老漁蓑會有滄浪子鳴航夜相過又詩)
(四面真誠開玉鑑/三山應是失金鰲)萬杉寺(在廬山僧大超植杉萬本仁有/宗賜御製篆金仙寳殿額今)
(御書及國泰清净四大字○朱元晦詩休沐聊命駕言/將何所之行尋慶雲寺想象昭陵時門前杉徑深屋後)
(杉色竒空山嵗年晚欎欎凌寒姿當年雨露恩千載有/餘滋匠石不敢睨孤標儼相持更啓石室藏仰瞻天象)
(垂願以清浄化永為太平基○蘇子由詩萬本青衫一/手栽滿堂白佛九天來㳙㳙石溜供厨足四方山屏遶)
(寺開半榻松隂秋簟冷一杯香飯午鐘/催安眠飽食平生事不待山僧喚始廽)芝山寺(范希文/詩楼殿)
(冠崔嵬靈芝安在哉雲飛過江去花落入城來得/食鴉朝聚開經虎夜回偶臨西閣望五老夕陽開)二林
寺(釋無可寄題廬山丨丨丨詩廬嶽東南秀香花惠逺/蹤名齊松嶺峻氣比沃洲濃積岫連何處幽崖越幾)
(重霜流湓隠隠九𣲖悼憧憧山限東西寺林交旦暮鐘/半天傾瀑溜数郡見爐峯巖並金䋲道潭分玉像容江)
(微匡俗路日杲晋朝松㯶徑新苞拆梅籬故葉壅嵐光/生疊砌霞熖發髙墉窓籟虚聞狖庭煙黒過龍定僧仙)
(嶠起逋客秃溪逄濩落垂楊户荒凉種杏封塔留紅舍/利池吐白芙蓉畫壁披雲見禪衣對鶴縫喧經泉滴瀝)
(沒履草丰茸翠竇欹攀乳苔橋側杖笻探竒盈夣想搜/峭滌心胷𡨕奥終難盡登臨惜末從上方薇蕨滿歸去)
(養乖/慵)廬山寺(馬戴詩白茅為屋宇編荆𢾗處堦墀石疊/成東谷笑言西谷響下方雲雨上方晴鼠)
(驚樵客縁蒼壁猿戯山頭撼紫檉别/有一條投澗水竹筒斜引入茶鐺)楞伽院(在城北三/十五里子)
(瞻記余友李公擇嘗讀書於五老峯白石庵之僧舍公/擇既去山中之人思之指為李氏山房藏書九千餘卷)
(○子瞻過公擇故居詩彭蠡東北源廬阜西南麓何人/修水上種此一䨇玉思之不可見破宅餘修竹四隣戒)
(莫犯十畝森似束我來仲夏初解籜呈新緑幽鳥向我/鳴野人留我宿徘徊不忍去微月掛喬木遥想他年歸)
(解組巾一幅對床老兄弟返雨鳴竹屋卧聽林寺鐘書/窓有殘燭○又詩偶尋流水上崔嵬五老蒼然一笑開)
(若見謫仙煩寄語匡山頭白早歸來○朱元晦詩躡石/循急澗穿林度重岡倪入幽谷邃仰見竒峯蒼李公英)
(妙年讀書此雲房一去上臺閣致身何慷慨蘇公記藏/書文字有耿光餘事亦騷雅戲墨仍風霜兩公不歸來)
(歲月忽已荒何用建/遺烈寒泉薦孤芳)道觀景德觀(舊記昔秦始皇并吞/六國楚王避難此地)
(有康王觀二十里入康王谷又十五里有水如簾布巖/而下者三十餘𣲖陸羽茶經其水為天下第一○朱元)
(晦詩循澗西北騖﨑嶇幾經邱前徃荒溪斷豁然清溪/流一渉臺殿古再渉川原幽縈紆復屡渡乃得寒巖陬)
(飛泉天上來一落散不収披崖日璀璨噴壑風颼飀/追薪㸑絶品㵸茗澆窮愁敬酹古陸子何年復來游)簡
寂觀(在城西二十三里宋陸修静封丹元真人明帝召/至建康卒于崇虚館諡簡寂此即脩静故居今名)
(太虚觀後有二瀑布及白雲楼○夢溪筆談云觀有竹/相傳脩静所植出苦笋而味反甜歸宗寺造鹹虀而味)
(反淡盖山中佳物也山中人語云簡寂觀中甜苦笋歸/宗寺裏淡鹹虀○楊傑詩紫霄峯下陸先生飛出紅塵)
(鶴羽輕斗壇石礙雲三尺丹井泉寒月一泓○錢聞禮/詩先生舊隠在廬山幽谷千年竹萬竿偃松拂盡煎茶)
(石苦笋撑開禮斗壇○朱元晦詩髙士昔遺世築室蒼/崖陰朝真石壇峻煉藥古井深結交五桞翁屡賞无弦)
(琴相携白蓮社一笑傾夙心嵗晚更市朝故山鎖雲岑/柴車竟不返鸞鶴空遺音我來千載餘舊事不可尋四)
(顧但絶壁苦竹寒蕭椮○蘇子由詩山行但覺鳥聲殊/漸近神仙簡寂居門外長溪浄客足山腰苦笋助盤蔬)
(喬松定有藏丹處大石仍存拜斗餘/弟子蒼髯年八十養生世世授遺書)白鶴觀(在城西北/二十里今)
(名為承天觀○觀記云廬山峯巒之竒秀巖穴之恠邃/林泉之茂美為江南第一此觀復為廬山第一○漁隠)
(叢話蘇子瞻云司空表聖自論其詩得味外味棊聲花/院閉幡影石幢髙此句最善吾嘗獨遊五老峯入白鶴)
(院松陰滿地不見人惟間棊聲然後知此句之工○蘇/子由詩云五老相携欲上天𤣥猿白鶴盡疑仙浮雲有)
(意藏山項流水無聲入稻田古木微風時起籟諸峯/落日盡生煙歸鞍草草還城市慙愧幽人正醉眠)延
真觀(在城北四十里舊名昭德唐艾真李騰空所居騰/空宰相李林甫之女○李白送女真歸廬山詩羨)
(君相門女學道愛神仙一/徃屏風疊乘鸞着玉鞭)尋真觀(在城北二十五里道/藏經三十六洞天此)
(其一也正唐元女冠蔡尋真居屏/風疊之南李騰空居屏風疊之北)符祥觀(觀記云秦末/有武士三人)
(留此一夕雷電化成二溪溪中盤石上有玉簡天/篆曰神化靈溪金簡標題真人受㫖玉簡潜栖)康王
觀(在城西七十里按舊經楚康王避難於此山梁大同/元年張道士置在洞裏至隋開皇丁道士移出洞銅)
(馬廟場/置觀)祠廟陶威公祠(劉羲仲記云子瞻嘗為予言陶/公忠義之節横秋霜而貫白日)
(晋史所書折翅之事豈有是乎○呉澥辨云蘇峻之誅/庾亮恥為之屈既士行溘先朝露後嗣零落庾氏謗之)
(耳/)五賢祠(朱元晦祝文云誤膺朝命來守是邦至止之/初得拜劉李二公之像于學欽聳髙風考觀)
(正論既有以慰夙心者既又咨訪得陶公栗里故居於/郡境且知祕亟劉公葢嘗祿于筦庫而忠肅陳公又嘗)
(辱為遷/民也)濓溪祠(朱元晦立○張敬夫記葢自近世以來/先生之書徧天下士知尊敬講習者寖)
(多而其間未免或失其㫖妄意髙逺不由其序游談相/夸不踐其實反以病夫真若是者適為吾道之罪人耳)
(夫惟端篤懇惻近思躬履不忽於卑下/而審察乎細微是為不負先生之訓)三賢祠(在廬山/楞伽寺)
(○楊廷秀呈南尉太守曽致虚詩山房牙簽三萬軸六/丁六取歸羣玉空餘坡老枯木枝雪骨霜筋挿雲屋楞)
(伽老僧懷兩賢作堂要與祠千年只供清風薦明月不/用秋菊兼黄泉江西杜裏曽常柏李家玉潤蘇家客併)
(遣巫陽招取來分/坐廬山泉上石)劉西磵祠(黄魯直拜劉凝之畫像詩/棄官清潁尾買宅落星灣)
(身在菰蒲中名滿天地間誰能四十年/保此清净退往來澗谷中神光射牛背)名宦韋應物(唐/人)
(為刺史嘗游賞于簡寂觀其詩卒章云曠嵗懷/兹賞行春始重尋聊將横笛吹一冩山水音)何易于
(攝建昌令築/縣西捍水堤)皇朝周頥(春陵人嘗以吕公著薦擢廣東/運判以提刑以病求知南康軍)
(病劇上印/分司南京)朱熹(淳熈中為守值歲歉救荒有/功後又請于朝建白鹿書院)人物康俗
(漢武帝時封俗為大明/公稱廬君詳見廬山)陶潜(義熈中為彭澤令郡遣督/郵至曰吾不能為五斗米)
(折腰向鄉里小兒遂棄官去賦歸去来詞嘗居/廬山栗里籃輿往来醉輒卧大石上今號醉石)李常(字公/擇仕)
(至御史詳見/楞伽院注)名賢翟道(潯陽人晋王導辟不就隠于廬山/之南祖父子孫四世皆隠稱潯陽)
(四/隠)劉麟之(字子驥一字遺民即桃源記中劉子驥者也/石林過庭録逺法師白蓮社中遺民最勝)
周續(鴈門人徙居建昌詣范甯受業入廬/山與劉遺民陶淵明號潯陽三隠)熊仁瞻(海昏/人丁)
(母憂哀毁廬墓有慈烏來巢大厯/中旌表門閭朱文公嘗遣祭立門)李白(圖經白性喜名/山飄然有物外)
(志以廬阜水石佳處遂往游焉卜築五老峯下有書堂/舊基後北歸猶不忍去指廬山曰與君再㑹不敢寒盟)
(丹崖緑壑神其鑒之杜甫詩匡山讀/書處頭白早歸來或以為綿之匡山)李渤(詳見書/堂注)皇朝
劉渙(字凝之筠州人為潁上令掛冠歸隠廬山嘗作騎/牛歌曰我騎牛君莫笑世間萬事從吾好號西磵)
(先生歐陽修作廬山髙以贈之○朱元晦記云予假守/南康訪求先賢遺迹得故尚書屯田員外郎劉公凝之)
(之墓于城西門外草棘中予惟劉公清名髙節著于當/時而聞于後世不幸饋奠無主而其邱墓之寄於此邦)
(者又如此亦是長民者之責也乃作小亭於前立門墻/以限樵牧用歐陽公語名其亭以壯節因屬友人黄銖)
(大書以/掲焉)劉恕(字道原渙之子司馬君實修資治通鑑以/史事之紛錯者委之王介甫引為三司條)
(例不/就)劉羲仲(字壯輿渙之孫詔為編修至京自宰相/以下並不造謁未幾致仕蘇子由有詩)　陳
舜俞(字令舉嘉禾人少登制科為嘉禾令以不奉行青/□謫官居山南與劉凝之乘黄犢往來以六十日)
(盡南北之勝龍眼李白/時畫為圖今有碑刻)陳瓘(坐論蔡氏父子/最後謫南康)蘇庠(字養/直丹)
(陽人少作清江曲東坡見之/嘆賞卜築廬山屢詔不起)題詠急呼疾索初不聞(王/介)
(甫題望雲亭詩南康父老傳使君云云未曽遣汲谷簾/水三載秪望香爐雲雲徐無心静無澤使君恬淡亦如)
(此歘然一去掃遺隂便覺煩􁨠悵千里歸田負戴子與/妻岡蔬園果西山西出門亭臯百頃緑望雲纔喜一犂)
(足我知新亭望雲好欲斸比隣成二老/莫嫌雞黍𢾗往來為報㐮陽得公嫂)
四六(䟽綍天閽/分符星渚)　(眷此康廬/控于匯澤)　(維地千里/㨿江上流)　(即此星斗/創夫楼壘)
(矧南山之道院/為江左之名邦)　(康廬萬古之山川/白鹿幾年之文物)　(渺彭澤以為恩波/聳康廬而侔治蹟)
(俗樸訟稀號山南之道院/民貧土瘠資江上之商征)　(歸宗寺古訪内史之墨池/栗里源幽卧陶公之醉石)
(鈐齋豐暇迎五老於清尊/學館靜深對諸儒於黄卷)　(長庚之詠瀑布題后無詩/鴻漸之第水簾經中絶品)
(李氏山房尚訪森修之竹即山南北之分疆尤欣接畛/濓溪故宅有懷净植之蓮豈江東西之異道遂靳餘波)
(白鹿書堂之創遺址猶存/紫陽夫子之來斯文大暢)　(郡得循良無急索疾呼之政/山多竒秀有微吟緩諷之遊)
(棲賢峽漱玉亭壯矣坡仙之句/玉京軒落星寺竒哉山谷之章)
(丹崖翠壑為青蓮仙客之舊遊/皂葢朱轓振白鹿儒宗之奥學)
(誦李仙屏風九疊之謡神游汗漫/讀歐子廬山千仭之句心厭寵榮)
(雖云小郡環井邑於山光水色之中/猶幸大江通商賈於蠻煙瘴雨之外)
　
　
　
　
　
　
　
　方輿勝覽卷十七
欽定四庫全書
　方輿勝覽卷十八　　　　　宋　祝穆　撰
　　　信州(上饒玉山/貴溪鉛山)　(弋陽/永豐)
　建置沿革(禹貢揚州之域呉地斗分野春秋戰國迭/為呉楚之地秦属九江㑹稽二郡漢属豫)
　(章之餘干縣及㑹稽郡之太永縣三國又属鄱陽郡/葛陽縣之地晉宋及隋属鄱陽東陽二郡陳改葛陽)
　(為弋陽縣唐析饒之弋陽衢之玉山常山及建撫/二州之地置信州皇朝因之今領縣六治上饒)
事要郡名上饒(寰宇記所謂丨丨者以/其旁下饒州之故也)廣信(同上上元/元年因江)
(淮轉運使元載之請謂川原敻逺闗防/襟帶宜置州又謂其信可美也故名州)風俗土瘠民貧
(郡國志其丨/丨其丨丨)文風日盛(同上自本/朝來云云)形勝地控閩粤(韓无/咎修)
(子城記丨丨丨丨鄰江淮/引二浙隠然實要衝之㑹)犬牙於閩(同上陶氏義居記/信安之地云云)
江呉閩越之交(元絳靈鷲寺/序地㨿云云)為東南望鎮(李彌大玉山/海法院記當)
(呉楚閩粤/之交云云)今為通要(郡志福建湖廣江西諸道/悉出其塗昔為左僻云云)嗇於水
泉(洪駒父石井泉記/富於巖岫云云)山鬱珍竒(鄱陽記産銅/鉛鐵云云)土産水晶
(靈山出丨丨○王介甫詩靈山寕與世為仇斤斧侵凌/自不休水玉比來聞長價市人無数起相詶○梅宛陵)
(送裴信州詩攅青歴歴向靈山刺史日坐雲/屏間楚人競握水晶璞漢女買作玉佩環)山川靈山
(在上饒西北九十餘里有七十二峯爾名靈鷲山為州/之鎮山衆峯聳天末岡勢迤邐從北來州宅枕其趾○)
(韓无咎詩諸峯七十二磊砢畧/可推定知水晶宫開藏神所司)南屏山(在上饒其山由/東南以來為波)
(濤起伏之狀及至於州治前則/周環拱䕶秀潤之氣可挹也)銅山(在上饒南/四十里)鐡山(在/上)
(饒東南/七十里)懷玉山(縣以/此名)鉛山(在上饒西/八十里)象山(在貴溪縣以/形得名陸荆)
(門九淵曩嘗作書院其上以/待講學之士且以自號云)龍虎山(在貴溪西南百里/方輿記兩石相峙)
(山峯屹立狀若丨丨/乃漢張道陵所居)月巖(在上饒西三十里上有穴穿/出山背逺望如月○朱喬年)
(詩鑿破巉巗不計春山腰千古掛氷輪誰知擘破三峯/石聊出□娟戲路人○陸務觀詩云幾年不作月巖游)
(萬里重來已白頭雲外連娟/何所似平羌江上半輪秋)南巖(去上饒縣十里巖旁/巨石儼然其下寛平)
(可坐千人士女遊賞之地/晁補之韓无咎皆有詩)洞巖(去玉山三十里林/麓掩映巖石竒秀)僊巖
(在貴溪南七十里峯巒削立髙出雲表巖石嵌空多為/洞穴房室窓牖床榻倉廪棺槨雞犬禽鳥之狀晁太史)
(以為大水時人宅山上所作○或題詩云稽天巨浸洗南/荒上有千峯骨立僵民未降邱應宅此舉頭天壁有囷)
(倉/)徐巖(在貴溪縣員外徐紹景讀書之所○王介甫贈/詩云茂林修竹翠紛紛坐占山阿與水濆笑傲)
(一生雖自樂有/司還欲選方聞)丫頭山(在弋陽西六十里有大石岐首/故名○或題詩云何不梳粧便)
(嫁休長教人喚作丨丨后施逵續云/只因未有良媒在直到如今萬萬秋)分水嶺(在信州崇/安縣界○)
(朱文公詩水流無彼此地勢有/西東若識分時異方知合處同)雲洞(去州二十餘/里頗有遊者)神石
(在弋陽東横出大溪/縣治賴以捍截波流)玉溪(在玉山/縣前)弋溪(在弋陽東二十/里有大石面如)
(鐫弋字○元絳詩玉露精神/山合沓溪成文字水横斜)葛溪(在弋陽○施肩吾弋/陽訪古詩行逄丨丨)
(水不見葛仙人空抛/青竹杖呪作葛帔神)紫溪(在鉛山縣南四/十餘里有市)鵝湖(在鉛山/縣西南)
(十五里上有葛𤣥冡舊經謂昔有龔氏居山傍蓄鵝成/羣有仁壽院○張濱詩丨丨山下稻梁肥㹠穽雞栖對)
(掩扉桑柘影斜春社散家家扶得醉人歸○淳熈初年/晦庵朱文公象山陸公㑹于此地○陸子靜詩墟墓生)
(哀宗廟欽斯人千古最靈心涓流積至滄溟水拳石崇/成㤗華岑易簡工夫終乆大支離事業竟浮沉欲知自)
(下升髙處真偽先湏辨古今○朱元晦次韻德義風流/夙所欽别離三載更闗心偶扶藜杖過寒谷又枉籃輿)
(度逺岑舊學商量加粹宻新知培養轉深沉只愁說到/無言處不信人間有古今二詩兩存之以俟后之君子)
學舍宗文書院(在鉛山縣鵝湖寺淳祐庚戌江東提刑/蔡抗建奏請于朝御書今額盖文公朱)
(先生象山陸先/生曽講辨于此)堂亭面山堂(在州宅○晁太史詩誰榜/鈴齋作面山晦冥終日捲)
(簾㸔賦成夜燭纔銷/寸衙退朝㬢未半竿)玉光亭(在玉山縣㕔東不知創始/之自○章希言詩千層懷)
(玉對軒窓池上新亭號玉光抵此便堪為吏隠神仙官/職水雲鄉○王介甫詩傳聞天玉此埋湮千古誰分偽)
(與真毎向小庭風月/夜却疑山水有精神)軒榭絶塵軒(韓无咎記貴溪尉舍/舊有黄梅出於垣間)
(元符己夘嵗廖明畧舉宋廣平之事題曰能賦堂以况/尉君曽敬之也明畧既為之記而晁无咎題其后謂其)
(於敬之逺矣又和其試茶看花二詩有兩絶塵之句則/敬之為人固可知也後八十有二年福唐鄭肇之為尉)
(于此乃葺堂而更新之訪梅之枿而増培/之予因榜之曰絶塵盖取无咎詩中語也)祠廟陸象山
祠(先生撫州人諡文安學者/即象山書院而為之祠)名宦栁渾(為永豐/縣令)皇朝錢
易(為信倅○楊大年送行詩/家廟藏金劵京塵弊黒貂)章得象(為玉/山令)孔武仲(為推/官修)
(學記謂為教/授盖權耳)晁補之(紹聖中嘗/為酒官)王愈(汪彦章二喜後樂/二堂碑云宣和間)
(盗𤼵清溪入睦入歙蹂十二州之地初部使者不以聞/守州令邑者比疆連壌無一人奉尺書為朝廷言者獨)
(信州王公曰賊不百里俯吾境萬一不戒如吾民何即/斥金帛募士増陴浚隍修戰闘具賊果以偏師嘗我克)
(之已而盡銳攻號数萬乃縱竒兵鏖擊大敗㧞營去追/奔俘䤋至不勝計縳其偽統軍以獻東南以平愈進職)
(若官/殊等)人物陸鴻漸(號東岡子在/城北有故居)皇朝張叔夜(靖康間將/勤王兵入)
(京城為簽書樞宻后死國難其家葬衣冠/於靈鷲山后立廟賜名旌忠朱文公為記)鄭驤(玉山人/知同州)
(虜入㓂死之遂與/張叔夜立雙廟)陳康伯(弋陽人為/相判信州)汪應辰(字聖錫玉/山人本名)
(洋紹興進士第一/賜今名仕至端明)韓元吉(字无咎號南/澗仕至尚書)徐元杰(上饒人/壬辰廷)
(對第一仕至國子祭酒禮部侍郎自號楳埜○趙茂實/序其文集曰士君子有尊主庇民之學不幸當其時之)
(所難積誠所感既足以囬事勢於危疑矢鋒深忌竟殞/其身於非命漢之蕭望之李固杜喬近日之楳埜是也)
(望之以身捍恭顕固喬以身捍梁冀楳埜以身捍權臣/或誤下廷尉死或同日以獄死或以非病死其死一也)
(獄死者盖甚明而非病死者至今未得明其尤可悲也/夫楳埜蚤從朱文公先生之門人陳君文蔚㳺又嘗取)
(正於真文忠公其學固已知大標本而心事真切禍福/利害有所不入又其所素長也故自其對大廷已純正)
(不雜而其後入告又皆忠實无隠學者稱之淳祐甲辰/適值權臣起復六館之士譁然言于天子之廷天子疑)
(焉公以二䟽入對經幄明白懇到上當帝心自是靡言/不聽權臣奪起復而杜立齋相游克齋召矣當是時朝)
(廷清明衆正來㑹公論為之大快臣知有忠子知有孝/士大夫知有邪正上之嚮公意日甚而公身遂危矣公)
(年事未衰頥養無玷一旦遽罹于死中外震驚行道之/人莫不愀然以疑廟堂郎寺監百執事皆為之寢㑹食)
(嗟夫孰不有死公之死亦異矣哉當是時朝廷詔獄而/僉壬以身任折獄之責其事竟不得而明至今累年矣)
(忠臣義士未嘗一日不寃之追論往事至有為之泣下/者近廷紳狂佞之夫忽唱異論謂公死實暍死且誣公)
(以羽翼權臣曲學阿世而破千萬載公議之是非其䟽/一出萬口唾斥於公何傷而其人之亡忌憚乃至於是)
(重為世道嘆也公之子直諒直方文學氣節克肖厥父/以公遺文來請序余讀之盡卷其正大如望之其忠切)
(如喬固而其歿又皆可閔故併論之淳/祐己酉夏四月壬寅朔浚儀趙汝騰序)名賢龐籍(祥符/中侍)
(其父為鉛山令嘗/𨽻業於崇夀院)楊億(字大年祖文逸宰玉山億生之/夕文逸夢一羽衣自稱懷玉山)
(人覺而億生億后有詩送表弟章得象知玉山縣云懷/玉煙霞接武夷我思祖德涕沾衣縣齋製錦留遺愛庭)
(樹藏環長舊圍彭澤公田今已廢遼東邑子/半應非津亭送别空回首籍在金門未得歸)題詠傳聲
典信州(杜子美送王信州詩/云下詔選郎省云云)強喚作知州(徐俯詩云雲/洞㸔雲坐月)
(巖和月留元來/是野老云云)氷為溪水玉為山(唐戴叔倫送人之廣/信詩有云家在故林)
(呉楚間云云更將善政化/鄰邑遥見逋人相逐還)地僻山深古上饒(白居易送/人貶信州)
(判官詩云云士風平薄道程遥不/惟遷客湏棲屑見說居人也寂寥)銅鉛滿穴山能富(盧/綸)
(送信州姚使君詩云朱轓徐轉擁羣官猿鳥無聲郡宇/寛楚國上腴収賦重漢家良牧得人難云云鴻鴈連羣)
(地亦寒幾日政聲聞外/户九江行旅得相歡)
四六(䟽榮中扆/作鎮上饒)　(惟信置郡/自唐分疆)　(睠言古郡/間出異材)　(近聨閩浙/逺控江淮)
(惟上饒之名郡折建撫二州之地矧楚尾呉頭之地/實江左之奥區當江呉四塞之衝據閩商粤賈之衝)
(地僻山深尚帶甌閩之俗峭壁竒岩晁大中歸於浲水/民貧賦嗇偶聨江浙之區茂林脩竹徐隠君應於方聞)
(郡分江左柰士俗之素貧/地近日邉幸政聲之易逹)　(性覺心通得象山講論之要/源同𣲖别参鵝湖詶唱之篇)
(蹈白刃於艱危既髙氣節/位黄扉於平治尤盛勲名)　(蚤冠羣英有汪端明之學問/見推巨擘為韓南澗之文章)
(玉山氷水可知太守之清標/雲洞月巖盡属詩人之勝槩)　(縣在水雲况是郇公之臨􁍤/亭藏風月亦嘗荆國之留題)
　　　饒州(鄱陽/樂平)　(餘干/德興)　(浮梁/安仁)
　建置沿革(禹貢揚州之域星紀之次牽牛須女分野/春秋属楚呉伐楚取畨秦為鄱陽縣属九)
　(江郡漢属豫章郡東漢至鄱陽属廬陵郡隋改鄱陽/郡為饒州唐因之南唐建饒州為永平軍國朝復為)
　(饒州今領縣/六治鄱陽)
　　都大坑冶江東提刑置司
事要郡名鄱陽(見沿/革注)風俗物産豐饒(徐湛鄱陽記云饒/州之北有堯山嘗)
(以堯為號又以地饒衍遂加食為/饒○通典曰隋置饒州丨丨丨丨)家富戸羨(呉孝中作/餘干縣學)
(記饒之為州壌土肥而養生之物多其名丨/丨而丨丨為父兄者以其子弟不文為咎)民不迫遽
(趙汝礪誌處士夏侯君墓地有/金錫絲枲魚稻之饒故其云云)其人喜儒(同上云云故/其俗不鄙)
薦士德興為最(汪彦章德興縣楼記環饒之境歲以士/薦于州其縣六而德興為最雖其風氣)
(使然亦山川/有以相之)有陶唐之遺風(元祐餘干進士都頡/曰堯山之民云云)履畨
君子故地(劉禹錫荅微之書瀕江之地饒為大云云漸/甌越之遺風餘干有畆鍾之地武林有千章)
(之/材)形勝據大江上流(趙汝礪作墓/志鄱江云云)地沃土平(歐陽詢法/帖云年二)
(十時至鄱陽縣/喜其丨丨丨丨)土産白金(程逈撰重建德興㕔事記元/祐四年銀場廢以至于今耆)
(老云方産丨丨時邑無俊造之民自後與計偕登/科級者甲於饒之諸邑名儒鉅公相望而出矣)鎔銀
擷茗(唐元稹行齊照饒州刺史制饒/為沃野而鄱有丨丨丨丨之利)冶鑄之地(開寳間/置錢監)
(於鄱陽後分於饒/贑淳熈復併歸饒)魚蝦之鄉(郡志瀕江/郡盖云云)山川堯山(在鄱/陽西)
(相傳堯時浲水/避難者居之)芝山(洪遵詩注云唐元朔間山産芝草/故名又云饒瀕大江而丨丨院危)
(坡屹起可以□望○范希文詩楼殿冠崔/嵬靈芝安在哉雲飛過江去花落入城來)石印山(圖經/呉時)
(鄱陽歴陵山石文理成字/諺云石印啓封天下太平)餘干山(一名羊角山兩峯面/面相向狀如羊角有)
(乘風亭為一邑絶覽之地天氣/清明望見廬山今名呉楚冠冕)樂平山(在縣西十里/一名石墨)文
筆峯(乃妙果禪院一塔范希文曰此文章之應也名為/丨丨丨下枕湖水目為硯池且謂二十年後當出)
(狀元治平乙巳趙尚/書汝礪果廷對第一)石城巖(在樂平縣南六十里凢十/餘里間皆恠石李常名曰)
(叢玉李伯時冩為圖/曽肇諸人皆有詩)洪巖(在樂平東北九十里此巖/最著其中雲氣泉聲相雜)雷
岡(大丨丨雷義仲所居/小丨丨雷煥所居)鄱陽湖(其湖綿数百/里中有山)鄱江(三縣/水合)
(流入彭/蠡湖)琵琶洲(在餘干縣南水中擁沙成洲狀如丨丨/唐朝韓賓客裴尚書李侍郎故居方干)
(詩㦸户盡移天上去里人空説舊簮纓○容齋三筆云/紹興中汪洋一絶句云塞外風煙能記否天涯淪落自)
(心知眼中風物参差/是只欠江州司馬詩)堂亭慶朔堂(在州治范希文創取/古諸侯藏朔之義公)
(詩云丨丨丨前花自栽便移官去未曽/開年年憶着成離恨秖記春風管勾來)得心堂(在州宅/取呉芮)
(得民心之義/范希文名)識山堂(在州宅望廬山於三百/里外最為楚東勝地)四望亭(在/郡)
(城上范希文建○汪彦章詩縱横盡得江山勝俯仰方/知宇宙寛千里風煙環廣坐四時星斗轉危欄○王龜)
(齡詩有澤宜觀水無簷不礙/山鄱君千里國俯仰一亭間)秋香亭(在坑冶范/希文有賦)白雲亭
(劉長卿餘干縣故城詩孤城上與白雲齊萬古荒凉楚/水西官舍已空秋草綠女墻猶在夜烏啼平江渺渺來)
(人逺落日亭亭向客低沙鳥不知陵谷變朝飛暮去弋/陽溪○黄魯直次韻呉可權詩曩誰築孤亭勝日有感)
(遇永懷劉隨州因榜白雲句遺老不能談新陳忽成屡/緑陰斤斧盡華屋風雨仆呉侯七閩英宰縣有真趣弦)
(歌解民愠根節去吏蠧材收佛宫餘工有子來助厦成/燕雀賀水滿鳬鴈翥四海名士來一笑佳客聚雲興碧)
(山留雲隨清江去斯須成蒼狗皆道不如故至人/親萬物誰有安立處寄語呉令君但遣糟床注)干越
亭(與白雲亭相對李德裕建權載之詩丨丨丨邉嵗暮/逄○劉長卿詩云天南愁望絶亭下桞條青落日獨)
(歸鳥孤舟何處人○王龜齡詩云我來鄱君山水州山/水入眼常遲留絶勝遥瞻雲錦洞清音下瞰琵琶洲干)
(越亭前越風起湖遶鄱陽三百里曉/來一雨洗清秋身在江東畫圖裏)聚逺亭(在德興縣/中最勝處)
(郭功父趙□/道皆有詩)五峯亭(張安國和鄱陽丨丨丨詩云/廬山真滿眼秀句憶東坡)樓臺
鄱江樓(在南城上唐有/此名有錢起詩)祠廟饒娥廟(桞宗元丨丨丨碑云娥/父醉渙風卒起不能舟)
(遂以溺死娥聞父死走哭水上氣盡伏死明/日黿魚鼉蛟浮死萬数鄉人葬娥鄱水西)名宦周魴
(呉/人)呉芮(漢人為鄱陽縣令/得江湖間民心)虞翻(按㑹稽典録云文章之/士則鄱陽太守丨丨也)
虞溥(晋人為/内史)王廙(晋人為内史/立學北門内)陸襄(梁人為/内史)桞莊(隋/人)梁
文謙(並為/刺史)張廷珪(唐/人)顔真卿(為刺/史)李德裕(為餘/干令)皇朝范
仲淹(坐朋黨出知饒州○冷齋夜話云公守饒日有書/生獻詩甚工自言平生未嘗飽時歐陽率更薦福)
(寺碑墨本直千錢文正為打干本使售京師紙墨已/具一夕雷擊碎其碑東坡詩一夕雷轟薦福碑是也)王
安石(為本路/提刑)人物陶侃(鄱陽縣人今城中之延賞坊/即其故居也後徙居潯陽)皇
朝洪皓(樂平人奉使北朝不屈後講和好還朝兼權直/院出知鄉郡三子适遵邁皆中詞科繼踵北門)
(邁作謝表云父子相承四上鑾坡之直弟兄在望三陪/鳯閣之遊時人榮之以為忠義之報适為相自號盤洲)
(遵為樞宻有别墅曰小隠邁為内/翰有别墅曰野處孝宗御書二字)趙汝愚(居餘干為相/○趙蕃有詩)
(云五王不解去三思石顯端能殺望之未到浯溪讀唐/頌已留衡嶽伴湘纍生前免見焚書禍死后重刋黨籍)
(碑滿地蒺藜誰敢哭/謾留楚些作哀詞)題詠江向弋陽斜(李端送樂平苗/明府詩云本自)
(求彭澤誰云道里賖山從古壁斷云云暮色隨/楓樹陰雲暗荻花諸侯舊調鼎應重宰臣家)饒陽因
得富州名(唐章孝標送饒州張使君詩云云不謂農桑/别有營日煖持箱依茗筴天陰抱火入銀坑)
(江寒魚動槍旗影山曉雲和皷角聲/太守能詩兼愛静西楼見月幾篇成)三出邉城鬢似絲
(范希文詩云云齋中瀟洒過禪師毎踈歌酒縁多病不/負雲山賴有詩半雨黄花秋賞健一江明月夜歸遲人)
(間禍福何須道問/着衰翁也自知)惠及饒民幾萬家(李深題范文正公/祠堂詩一章奏免)
(貢新茶云云遺老至今懐/徳政為余談此屢咨嗟)杖藜携酒看芝山(葉少藴石/林詩話劉)
(季孫以左班殿直監饒州酒税王介甫為江東提刑循歴/案務見屏間有詩云呢喃燕子語梁間㡳事驚回夢裏間)
(説與傍人都未信云云公大稱賞問誰所作或以季孫/對召之與語嘉嘆升車而去不復問務事既至傳舍郡)
(學生請差官攝州學事公判監/酒殿直一郡大驚遂知名云)郡國開處是詩題(姚合/送饒)
(州張使君鄱陽勝事聞難比千里連連是稻畦山寺去/時通水路云云化行因免農人勸庭静惟多野鶴栖飲)
(罷春明門外别蕭/條驛路夕陽低)江到潯陽九𣲖分(皇甫冉送李錄事/赴饒州北人南去)
(雪紛紛鴈呌汀洲不可聞積水長天隨逺客孤舟極浦/足寒雲山從建業千峯逺云云借問督郵纔弱冠府中)
(年少不/如君)
四六(榮分漢竹/小駐鄱江)　(維時饒郡/自古興區)　(州名饒富/郡號豐腴)　(江湖之濱/水陸之㑹)
(矧東楚之名邦/實番君之故國)　(乃眷舟車之㑹/設為冶鑄之場)　(眷呉頭楚尾之邦/得召父杜母之政)
(畨君山水之國惠然臨之/范公廊廟之材自此升矣)　(餘干乃番之故都有華作牧/逺方聞滕之仁政必願受㕓)
(廣谷大川當呉楚之交㑹/流風善政有顔范之典刑)　(州以富名擅擷茗鎔銀之利/地皆沃土夸植桑播糓之饒)
(拜顔魯公于堂已知磊落/繼范文公之轍行即騫騰)　(棠棣相輝有洪盤洲之人物/公槐進位乃趙忠定之聲名)
(地饒絲枲未忘逐末之風/江富魚蝦亦足養生之具)　(地沃土平請閱率更令之帖/江寒山曉更吟章孝標之詩)
(抗章而辭蓬島似厭直廬/携酒而㸔芝山肯臨便郡)　(番君得江湖之心定酬民望/雷令候斗牛之氣乃借隣光)
　　　廣德軍(廣德/建平)
　建置沿革(禹貢揚州之域呉地斗分野春秋属呉楚/之伐呉及桐汭其地后屬越戰國屬楚秦)
　(置鄣郡漢改鄣郡為丹陽郡復以為廣德國封中山/靖王之後後漢置廣德縣晋屬宣城縣宋立綏安縣)
　(梁分置石封縣隋改石封為綏安縣又屬宣州又更/綏安縣為廣德縣皇朝建為廣德軍以郎歩鎮置建)
　(平縣以𨽻焉領/縣二治廣德)
事要郡名桐川(廣德縣西南/有桐水故名)桐汭(水内/曰汭)風俗民醇事簡
(桐汭志云云/號江東道院)食貨富饒(南豐皷/角楼記)形勝故鄣之墟(同上/云云)體
如大邦(同/上)溪流枕其后(郡志三峯拱/其前云云)山川靈山(在軍南/七十里)
(泉石甲/於一郡)横山(城外五里/最為髙峻)鴉山(産茶○梅詢詩茶/煑丨丨雪滿甌)伍牙山
(在建平伍員/伐楚經此)東湖(在朝陽門/外三十里)南湖(去建平四十/里入丹陽湖)桐水(在/軍)
(西北源出白石自宣/城界流入丹陽湖)堂亭靜治堂(在郡/治)秀逺堂(陳天麟/詩云笋)
(槊秧針入圖畫令/人魂夢到家山)樓臺鼓角楼(曽子固記云熈寕元年/冬廣德軍作新門丨丨)
(丨成太守令文武賔屬以落之既而以書走京師屬鞏/曰為我記之鞏辭不能書反覆至五六辭廼為文曰盖)
(廣德居呉之西疆故鄣之墟境大壤沃食貨富攘人力/有餘而獄訟赴訴財貢輸入以縣附宣道路四阻衆不)
(便利歴世乆之太宗皇帝在位四年乃按地圖因縣立/軍使得奏事專决體如大邦自是以來田里辨争嵗時)
(稅調始不勤逺人用宜之而門閎隘庳樓觀弗餙於以/納天子之命出令行化朝夕吏民交通四方覽示賓客)
(弊在簡陋不中度程治平四年尚書吏部員外郎知制/誥錢公公輔守是邦始因豐年聚財積士將改而新之)
(㑹尚書駕部郎中朱公壽昌來繼其任明年政成封内/無事乃擇能吏揆時庀徒以畚以築以䋲以削門阿是)
(經觀闕是營不督不期役者自勸自冬十月甲子始事/至十二月甲子卒功崇墉崛興複宇相瞰壯不及僣麗)
(不及奢憲度政理於是出納士吏賓客于是馳走尊施/一邦不失宜稱至於伐皷鳴角以警昏昕下漏数刻以)
(節晝夜則又新是四器列而楼之邦人士女易其聽觀/莫不恱喜推美頌嘆夫禮有必隆不得而殺政有必舉)
(不得而廢公於是兼而得之宜刻金石以書美實/使是邦之人百世之下於二公之德尚有攷也)集仙
臺(在祠山絶頂乃張王興迹之地守梅詢建○詢詩與/郡守王渙曰我有集仙經始在勞君一到為重修)
祠廟張王祠(在軍西五里祠山上顔真卿碑新室之亂/野火焚其祠又云其靈跡自漢始著或云)
(即張/安世)名宦皇朝范仲淹(言行録范希文以進士解褐為/廣德司理日抱其獄與太守争)
(是非守盛怒公不為屈歸必記其往復辨論之語於屏/上比去至字無所容貧止一馬鬻馬徒歩而歸○孫覺)
(莘老以詩紀其事云維時陛牢下枉直情畢通太守異/趣舍挺然不曲從事事爭救之粉屏記其終官小俸禄)
(薄家居率窮空賣馬/以自給徒行氣彌充)梅詢(為太/守)孫覺(為右正言因論青/苗之害黜知廣德)
人物張介(隠居城北紹聖間正言孫諤出守是邦嘗携/酒造之與之詶唱有竹林藏月讀書家之句)
(屡欲薦于朝/力辭不就)查深(字道源力學隠居郡守錢公/輔築堂延請教誘郡人子弟)題詠濃
緑浮空四面山(李參政光留題郡子城三峯楼曰上虞/李㤗定提兵平宣城㓂囬登此留宿紹)
(興壬子季春五日題一川花桞擁雕欄云/云便欲携家來此住不將名姓落人間)
四六(䟽榮芝檢/來牧桐川)　(恭命竹符/承流桐汭)　(析宣城之雷邑/創汭水之斗邦)
(載仰行都未覺九重之天逺/雖云支壘足當一路之風寒)　(凝燕寢之香文書既簡/煑鴉山之雪風味亦清)
(指日待糧皆尺籍伍符之舊/無時致餽當大車駟馬之衝)　(髙牙列㦸體未遜於大邦/堅甲利兵偹實嚴於要地)
(自孫莘老之分符尚存詩句/及查道源之設教益盛文風)　(事簡民醇昔盖稱於道院/財殫賦嗇今頗窘於軍需)
(城角吹梅曽是曽南豐之作記/圜扉鞠草况逄范文正之詳刑)
(范文正盛時之名相理椽嘗臨/曽南豐間世之大儒譙樓是記)
　
　
　
　
　
　
　
　
　
　
　方輿勝覽卷十八
欽定四庫全書
　方輿勝覽卷十九　　　　　宋　祝穆　撰
　　江西路
　　　隆興府(南昌/武寕)　(新建/豐城)　(奉新/進賢)　(分寕/靖安)
　建置沿革(禹貢揚州之域星分翼軫春秋戰國屬楚/秦屬九江郡漢髙祖始置豫章郡東漢因)
　(之隋為洪州唐置洪州總管改曰都督府又置觀察/使陞節度使後避代宗諱止稱章郡加鎮南節度南)
　(唐遷都南昌國朝復為洪州以為江南西路兵馬鈐/轄升馬歩軍都總管升安撫使以孝宗皇帝潜藩賜)
　(府額今統郡十一領縣/八治南昌新建兩縣)
　　江西轉運置司
事要郡名豫章(陳留風俗記曰豫章以木氏都酸枣以/棘名邦○應劭漢官儀曰有丨丨生于)
(庭中木嘗枯晋永嘉中一旦更茂咸以/為中興之祥其後元帝果興大業焉)南昌(見前沿/革注)洪
都(王勃記丨丨新府○星子志隋/文帝以洪崖所居遂以名州)風俗俗同呉中(隋志/豫章)
(之丨丨丨丨其君子/善居室小人勤耕稼)風土爽塏(豫章記云云/山川特秀)土沃人庶
(白居易行裴堪制/云云今之奥區)人傑地靈(王勃宴滕/王閣記)人好經學(晋書/范宣)
(豫章人以講誦為業譙國戴逵聞風宗師自逺而至太/元中太守范甯亦立鄉校教授常数百人由是並好經)
(學化二范/之風也)人尚黄老(雷次宗豫章記丨丨丨丨清浄之/教重于隠遁盖洪崖徐孺子之風)
(也/)人自得於江湖之外(見後韓愈重/修滕王閣記)形勝地接衡廬(見/後)
(王勃滕/王閣序)上控百粤(唐杜牧/文集)呉頭楚尾(職方乘記豫章之/地為丨丨丨丨)
左九江右洞庭(獨孤/及記)襟三江帶五湖(見後王/勃序)當淮海之
襟帶(封敖滕王閣記有長江巨湖為之浸有靈/嶽名山為之鎮云云作呉楚荆蜀之把握)扼甌閩
交廣之吭(汪彦章/記云云)東南一都㑹(南豐門記其境屬于荆/閩南粤方数千里其田)
(宜秔稌其賦粟輸于京師為天/下最在江湖間丨丨丨丨丨也)凡十一州五十六縣官
吏皆受約束(鄭升卿五/賢堂記)土産雙井茶(黄魯直送丨丨丨/與蘇子瞻詩人間)
(風日不到處天上玉堂森寶書想見東坡舊居士揮毫/百斛䨇明珠我家江南摘雲腴落磑霏霏雪不如為君)
(喚起黄州夣獨/載扁舟向五湖)山川南昌山(雷次宗記在丨丨丨/髙水激逺灑如風雨)西山
(余安道記在縣西四十里岩岫四出千峯北來嵐光染/空髙二千丈屬連三百里水經云有天寶洞天○唐宋)
(詩話載詩僧詩洪州太白方積翠/倚穹蒼萬古遮新月半江無夕陽)大雄山(即呉猛得道/之所勢出群)
(山○唐宣宗詩丨丨真跡枕危巒古梵層楼峻萬般日/月毎從肩上過山河長在掌中觀仙花不間三春秀佛)
(境無時六月寒更有上方/人罕到寒鍾朝磬碧雲端)南山(在分寕隔溪跨橋穿石/竇而入懸崖峭壁下瞰)
(修水有釣磯石玉溜石有黄山谷/題字與鳯山對矗周覽一縣之景)鳯山(在分寕/多靈草)幕阜山
(在分寕西百四十里○黄魯直詩山/行十日雨沾衣幕阜峯前對落暉)始豐山(在豐城南/七十里即)
(神仙三十七/福地之一也)桞山(在武寕縣西四十里縣之絶景/唐史丨惲棄官隐于武寕丨)梅嶺
(在西山極峻處相傳/梅仙棄官學道于此)清水巖(在分寕東北二十里南有/石室北多蘭茞黄魯直云)
(丨丨丨為天下勝處岩前/平衍可坐千人亦有詩)洪崖(去郡三十里○楊傑記/西山洪崖在翠岩應真)
(宫之間石壁峭絶飛泉北來其下井洞深不可測毎嵗/六七月時水髙一二丈湍激可畏其傍人語不相聞及)
(過井洞即聲勢斗殺鑠流出山前代有異人居之世/以為丨丨先生云先生三皇時人盖得道之士也)巒
岡(西有/鶴嶺)鳴水洞(在分寕縣黄龍山之東水行石詩/間髙数十丈聲如雷霆韓駒有)天寳洞
(在新建西八十里西山勝絶處也道經所載第八洞天/○楊無為詩云丨丨丨中如不到西江元似不曽來)
章江(源出/豫章)東湖(在郡東南周廣五里○後漢太守張恭/築塘謂之南塘宋太守宋興宗更築小)
(塘○唐地理志韋丹開斗門○南豐徐孺子祠堂記云/南昌城西有孺子宅又李侍郎虚已徐樞宻俯皆卜築)
(湖上俯自號丨丨居士○郭功父詩云丨丨入望晚波/平蒲葉團荷各自青不用更尋徐孺宅編茅搘竹一碑)
(亭/)宫亭湖(西有宫亭神/能分風上下)日月湖(䜟云丨丨丨/明良將出)石人灘(在/進)
(賢北䜟云石人/灘合狀元生)投書渚(殷羡為豫章守乃去郡人多附/書一百餘封行至江西石頭渚)
(岸以書投水中祝曰沉者自沉浮者自/浮殷洪喬不是寄書郵時人號丨丨丨)龍沙(在郡北堆/阜逶迤潔)
(白髙峻而形似龍舊俗九日登髙于此○孟浩然詩/龍沙豫章北九日掛㠶過風俗因時見湖山𤼵興多)南
浦(在廣潤/門外)劒池(曹續廟記在豐城縣之故址○隂鏗詩/清池自湛淡神劒乆遷移無復連星氣)
(空餘似/月池)修水(在分寕西六十里其源自郡城東北流六/百三十八里至海昏又東流百二十里入)
(彭蠡湖以其/逺故曰修水)井泉䨇井(在分寕縣西二十里黄山谷所/居之南溪有二井土人汲以造)
(茶為草茶/之第一)湯泉(在奉新縣/九仙院側)學校東湖書院(漕趙崇憲創/于添倅㕔之)
(舊基滕強恕以逼近市㕓請/于朝遷之東湖晏家山上)堂亭民安堂(胡徽猷陛辭/日上有使民)
(安業之/語故名)正義堂(在漕司取理財正辭/之義張安國書扁)南浦亭(在廣潤門/外往來艤)
(舟之所唐已有之○王介甫詩南浦隨花/去囘舟路已迷暗香無覔處日落畫橋西)愛蓮亭(在南/昌縣)
(治以濓溪嘗/宰是邑故名)幽谷亭(在靖安縣○曽子固詩行盡車馬/塵豁見水石環誰為千家縣正在)
(清華/間)石頭驛(汪彦章丨丨記云自豫章絶江而西有山/屹然並江而出者石頭渚也阻江負城十)
(里而近○韓愈次丨丨丨寄江西王中丞詩凴髙囘馬/首一望豫章城人由戀德泣馬亦别羣鳴寒日夕始照)
(風江逺欲平黙然都/不語應識此時情)樓閣物華楼(舊在西城上○王介/甫詩千里名城楚上)
(㳺江山多/在丨丨丨)滕王閣(在郡城西唐髙祖之子滕王元嬰所/建夾以二亭南曰壓江北曰挹秀自)
(唐至今名士留題甚富○初滕王閣成九月九日都督/大宴滕王閣宿命其婿作序以夸客因出紙筆徧請客)
(莫敢當勃欣然不辭都督怒起更衣遣吏候其文輒報/一再報語益竒乃矍然曰天才也○王勃秋日宴滕王)
(閣詩序南昌故郡洪都新府星分翼軫地接衡廬襟三/江而帶五湖控蠻荆而引甌越物華天寶龍光射斗牛)
(之墟人傑地靈徐孺下陳蕃之榻雄州霧列俊彩星馳/䑓隍枕夷夏之交賓主盡東南之美都督閻公之雅望)
(棨㦸遥臨宇文新州之懿範襜帷暫駐十旬休睱勝友/如雲千里逄迎髙朋滿座騰蛟起鳯孟學士之詞宗紫)
(電清霜王將軍之武庫家君作宰路出名區童子何知/躬逄勝餞時惟九月序屬三秋潦水盡而寒潭清煙光)
(凝而暮山紫儼驂騑於上路訪風景於崇阿臨帝子之/長洲得仙人之舊館層巒聳翠上出重霄飛閣流丹下)
(臨無地鶴汀鳬渚窮島嶼之縈廽桂殿蘭宫列岡巒之/體勢披綉闥俯雕甍山原曠其盈視川澤盱其駭瞩閭)
(閻撲地鍾鳴鼎食之家舸艦迷津青雀黄龍之軸虹銷雨/齊彩徹雲衢落霞與孤鶩齊飛秋水共長天一色漁舟唱)
(晚響窮彭蠡之濵鴈陣驚寒聲斷衡陽之浦遥吟俯暢/逸興遄飛爽籟𤼵而清風生纎歌凝而白雲遏雎園緑)
(竹氣凌彭澤之樽鄴水朱華光照臨川之筆四美具二/難并窮睇盼于中天極嬉遊于暇日天髙地逈覺宇宙)
(之無窮興盡悲來識盈虚之有数望長安于日下指呉/㑹于雲間地勢極而南溟深天柱髙而北辰逺闗山難)
(越誰悲失路之人萍水相逄盡是他鄉之客懷帝閽而/不見奉宣室以何年嗟乎時運不齊命途多舛馮唐易)
(老李廣難封屈賈誼于長沙非無聖主竄梁鴻于海曲/豈乏明時所賴君子安貧逹人知命老當益壯寕知白)
(首之心窮且益堅不墜青雲之志酌貪泉而覺爽處涸/轍以猶懽北海雖賖扶摇可接東隅已逝桑榆非晚孟)
(嘗髙潔空懷報國之情阮籍猖狂豈效窮途之哭勃三/尺微命一介書生無路請纓等終軍之弱冠有懷投筆)
(慕宗慤之長風捨簮笏于百齡奉晨昏于萬里非謝家/之寳樹接孟氏之芳隣他日趨庭叨陪鯉對今晨捧袂)
(喜托龍門楊意不逄撫凌雲而自惜鍾期既遇奏流水/以何慙嗚呼勝地不常盛筵難再蘭亭已矣梓澤邱墟)
(臨别贈言幸承恩于偉餞登髙作賦是所望于羣公敢/竭鄙懷恭疏短引一言均賦四韻俱成○滕王髙閣臨)
(江渚佩玉鳴鑾罷歌舞畫棟朝飛南浦雲珠簾暮捲西/山雨閒雲潭影日悠悠物換星移幾度秋閣中帝子今)
(何在檻外長江空自流○韓愈重修滕王閣記云愈少/時則聞江南多登臨之美而滕王閣為第一有瑰竒絶)
(特之稱及得三王所為序賦記等壯其文辭益欲往一/觀而讀之斥守掲陽又不得過南昌償所願焉至州之)
(七月詔以太原王公為御史中丞觀察江南西道洪江/饒處吉信撫袁悉屬治所八州之人前所不便及所願)
(欲而不得者公至之日皆罷行之大者驛聞小者立變/春施秋殺陽開陰閉今修于庭户数日之間而人自得)
(于湖山千里之外吾雖欲出意見論利害聽命于幕下焉/而吾州乃無一事可假而行者則滕王閣又無因而至)
(前公為從事此邦適治新之公所為文實書在壁今三/十年而公來為邦伯于是棟楹桷榱折者以新之既訖)
(功以書命愈曰子其為我記之愈既未得造觀竊喜載/名其上雖老矣如獲從公㳺尚能為公賦之○杜牧詩)
(滕王閣中綺席開柘枝蠻鼓殷晴雷垂楼萬幕連雲合/破浪千㠶陣雨來未掘雙龍牛斗氣髙懸一榻棟梁材)
(連巴控蜀知何事珠翠沉檀處處催○王介甫白浪翻/江無已時陳蕃徐孺去何之愁來徑上滕王閣反覆文)
(公一片碑○王平甫詩滕王昔日好追遊髙閣依然枕/碧流勝地幾經興廢事夕陽偏照古今愁城中樹宻千)
(家市天際人歸一葉舟極目煙/波吟不盡西山重疊亂雲浮)秋屏閣(在大梵寺之側/一目可盡江山)
(之勝○潘逍遥有詩云窺魚白/鳥明殘照抱石幽雲㸃半山)寺院上藍院(唐馬祖道/一禪師道)
(場今為府城/叢林第一)䨇林院(在靖安縣北五/里栁公權書額)雲溪寺(在新建縣/西二十里)
(曽子固王介甫來遊樂其山水之/勝後于其旁卜居今為西上勝處)香城寺(在豫章西山/○陳陶有詩)
(云十地嚴宫禮竺皇旃檀楼閣半天香祗園樹老梵聲/小雪嶺花香燈影長霄漢落泉供月界蓬壺靈鳥侍雲)
(房何年七七空人䧏/金錫珠壇滿上方)道觀玉隆萬壽觀(在新建縣界舊/名游帷觀初許)
(旌陽學道于丹陽黄堂嘗以五色錦帷施于黄堂及旌/陽上升錦帷飛還故宅俄復升天晋遂立遊幄觀唐有)
(道士胡惠超有道術能役鬼神其剏觀也以夜興工至/曉則止今正殿雄麗非人工所能致其扁榜有游帷之)
(觀四字乃徐錡書祥符中改賜玉隆萬壽觀額○/楊無為詩四十日升金闕去半千年後玉函開)鐡柱
觀(政和間改建真宫許旌陽既斬蛟蜃謂豫章濵水之城/地百恠叢居吾上升之後或害人鑄丨丨二一在子)
(南縻以鐡索封鎮蜃穴又奉/新縣延真觀有鎮蛟石尚存)祠墓梅山祠(在南昌尉㕔/○楊廷秀詩)
(梅郎絳節朝玊臺朝遊五城暮九垓遺民香火答遺愛/何年祠屋荒蒼苔劔津詩客子張子住持仙壇判山水)
(上書台斗大居士作縁氷漕皇華使二臺併檄孔家兄/經始新祠不日成西山南浦作賀賓野梅官桞俱歡聲)
濓溪祠堂(朱元晦祠記隆興府學教授南康黄君灝既/立丨丨先生之祠于其學而以書來語某曰)
(先生之學自程氏得其傳以行于世至于今而學者益/尊信之以故自其鄉國及其平生遊官之所歴皆有祠)
(于學以致其瞻仰之意若此邦者盖益先生之仕國也/而視于其學獨未有所祠奉灝也既言于府而教立之)
(且奉程氏二先生以配焉又將竊取其書日與學者誦/習之而患未知其所以説也吾子盖嘗為是以幸教吾)
(邦之人是殆有以識其意者願得一言以記兹事庶乎/有以發也某謝不敏而黄君要之不置某惟先生之學)
(之奥固非末學所敢知抑不敢謂無其志者矧黄君之/請之勤若是亦安得不為之言乎盖常切謂先生之言)
(其髙極乎無極太極之妙而其實不離乎日用之間其/幽探乎陰陽五行造化之賾而其實不離乎仁義禮智)
(剛柔善惡之際其體用之一源顯微之無間秦漢以來/誠未有臻斯理者而其實不外乎六經論語中庸大學)
(七篇之所傳也盖其所謂太極云者合天地萬物之理/無不在是故曰無極而太極以其見天地萬物之理而)
(無氣與形故曰太極本無極也是豈離乎生民日用之/常而自為一物哉其為隂陽五行造化之賾者固此理)
(也其為仁義禮智剛柔善惡者亦此理也性此理而安/焉者聖也復此理而執焉者賢也自堯舜以來至于孔)
(孟其所以相傳之説豈有一言以易此哉顧孟氏既沒/而諸儒之智不足以及此是以世之學者茫然莫知所)
(適髙則放于虚無寂滅之外卑則游于雜博華侈之中/自以為道固如是而莫或知其非也及先生出始𤼵明)
(之以傳于程氏而其流遂及于天下天下之學者于是/始知聖賢所以相傳之實乃出于此而有以用其力焉)
(此先生之教所以繼徃聖開來學而有大功于斯世也/今黄君既立其祠以及于程氏而又欲推其説以傳學)
(者是必有以黙契于心而無疑矣而若有待于某之言/者豈將以是輔其説而乆其傳耶既不得辭乃叙其事)
(而并書是語以復焉黄君幸以為不悖于先生之言/則願刻之石厝之祠門以告來者庶幾其或小補云)徐
孺子墓(圖經章水者逕南昌城西歴白社其西有孺子/墓又北歴南塘其東為東湖其北土洲上有孺)
(子宅號孺子臺呉嘉禾中太守徐熈于孺子墓隧種松/太守謝景于墓側立碑太守夏侯嵩于碑旁立思賢亭)
(拓䟦魏時謂之聘君亭墓失其地臺可考而知詳見曽/南豐所作記○楊廷秀孺子墓詩并序南昌尉㕔之右)
(有孺子墓墓前故有思賢亭後經兵餘亭毁墓湮今慰/劒津張敬之因葺公廨披榛得墓按圖諜墓旁有九里)
(井求之得井又有􁫔耕栢伊墓下得甓三款識云晋平/南將軍墓去聘君墓七里驗其遐邇而信因表其墓復)
(其亭云敬為賦之有客棲霞外無名涴黨中南州一髙/士東漢獨清風舊國已禾女荒阡猶石翁更煩吹笛鬼)
(端為洗/榛叢)名宦熊逺(獨孤及記由陽朔而來千有二百餘/年其間名帥材大夫賢君子有丨丨)
(雷次宗胡藩沈季銓楊相如蜚其英李勉魏少遊裴胄/沈𫝊師周墀為之帥李秘甄濟崔祐甫權徳輿杜牧)
(賛其治又禮賢若陳仲舉有道若徐孺子直言若/梅子真興學若范武子遺愛若韋文明端可師表)梅福
(為南昌尉後去官嘗上疏譏刺/王鳯元豐間封壽春真人有廟)陳蕃(為守不接賔客惟/禮徐孺子時設一)
(榻孺子去/則懸之)雷煥(為豐城令掘獄基/得劒詳見延平)范甯(為守見前/風俗注)張九
齡(為都/督)韋丹(韓愈曰丹為刺史教/為瓦屋又築堤捍江)皇朝章得象(以屯田/郎知後)
(拜/相)唐介(事略仁宗朝知誎院論陳升之交結/中人凡九奏卒罷升之介出知洪州)曽鞏(嘗知/洪州)
(㑹嵗疫責醫候視/散藥全活者甚衆)張商英(為/守)周頥(初任分寕縣簿有疑/獄乆不决先生至一)
(訊立辨邑人驚詫曰老吏不如也後知南昌邑人/見其來咸曰是能辨分寕獄者吾属得所訴矣)趙鼎
(知州召還為/叅政後為相)李綱(紹興制/置大使)人物徐穉(字孺子南昌人蘇/子由過豫章詩白)
(屋可能無孺子黄圭不是欠陳蕃古/人冷淡今人笑湖水年年刺舊痕)雷次宗(南昌/人)呉猛
(晋書藝術傳豫章西安人邑人丁義授以神方因還洪/州江波甚急猛不假舟楫畫水而渡觀者異之後封真)
(人/)許遜(南昌人太康元年為蜀旌陽令師事女真諶母/永嘉末海昏大蛇斷道遂仗劒斬之寕康二年)
(四十二口與雞犬皆/上升今封為真君)陳陶(䴡情集載南唐處士陳陶隠/西山操行清潔時嚴撰牧豫)
(章欲撓之遣小妾蓮花徃侍焉陶殊不顧妾乃獻詩求/去曰蓮花為號玉為腮珍重尚書遣妾來處士不生巫)
(山夣虚勞雲雨下陽臺陶答云近來詩思清于水老/去風情薄似雲已向昇天得門户錦衾深愧卓文君)皇
朝陳執中(郡人/為相)黄庭堅(其先婺之金華人六世祖贍知/分寕縣因家焉始庭堅與秦觀)
(張耒晁補之皆㳺蘇軾之門號四學士而庭堅于文章/特長于詩獨江西君子以庭堅配蘇軾謂之蘇黄云)
徐俯(與郡守陳瓘/為㤀年友)洪師民(南昌人娶黄氏山谷之女弟/也生三子長曰明字龜父次)
(曰芻字駒父山谷嘗稱其才及為諫議大夫有職方乘/及老圃集今傳于世㓜曰炎字玉父髙宗召為中舍)
題詠分野連荆俗(王介甫詩丨丨丨/丨丨經綸屬漢疆)氷壺幕下清(韋應/物寄)
(洪州幕府盧侍郎忽報南昌令乘驄入郡城同時趨府/客此日望塵迎文苑臺中妙云云洛陽相去逺猶使故)
(林/榮)南昌城郭枕江煙(唐韋莊晚眺詩云云章水悠悠浪/拍天芳草緑遮仙子宅落花紅襯)
(賈人/船)畫船挿幟摇秋光(王介甫送程公闢之豫章詩云/云鳴鐃伐鼓水洋洋豫章太守)
(呉郡郎行指斗牛先過鄉鄉人出郭航酒漿炰鱉膾魚/炊稻粱芡頭肥大菱腰長釂醻喧呼坐滿床恠君三年)
(滯瞿塘又躍傳馬登太行纓旄脫盡登大梁翻然出走/天南疆九江左股貢與章揚瀾吹漂浩無旁老蛟戯水)
(風助狂盤涡忽拆千丈強君聞此語悲慨慷迎吏乃前/持一觴鄙州歴選多俊良鎮撫時有諸侯王拂天髙閣)
(朱鳥翔西山盤上遶羊腸水中林下逄衲子東西南北/古道王中户尚有黄金藏漂田種秔出穰穰沉檀珠翠)
(雜萬商大舟如山起牙檣輸㵼交廣流荆楊輕裙利屣/列名娼春風踏謡能斷腸平湖灣㵼烟渺茫樹石珍恠)
(花草香幽處徃徃聞笙簧地靈人秀古所臧勝兵可使/酒可嘗十州將吏隨低昻談笑指揮囬雨𤾉非君才髙)
(力方剛豈得跨有此一方無為聽客欲霑/裳使君謝吏趣治裝我行樂矣未渠光)外邑豐城邑
巖巖(黄魯直集丨丨津亭其上有李衛公劒池賦世父/長善作石隄記其詩云云水重六萬户石隄眠長)
(虹輟棹日沉霧今君政有聲新亭延客歩涙落世父碑/心傾文饒賦憶昔兩神兵理獄思武庫寒光射漢津兩)
(賢䊸一顧張公拆中台木拱孔章墓不能從兒嬉嵗晚/龍蛇去空餘寒泉泓因雨長蛙鮒鈆刀藏寶室萬世同)
(此/度)為吏要清心(黄魯直送徐景道尉分寧詩李苦少人/摘酒醇無卷深當官莫避事云云葛藟)
(松千尺寒泉綆百尋公朝有汲引吾子茂徽音○黄綬/補一尉還依水竹居身隨南渡馬書寄北來魚風俗諳)
(鄰並艱難試事初官閑/莫歌舞教子誦詩書)士多儒雅出公侯(孔平仲送分/寕宰詩西安)
(瀟洒我嘗遊多自修川泛小舟民本豐饒矜氣節云云/梅山晚翠屏當户茶吐香芽滿雪甌豫想弦歌富閒暇)
(白雲深倚/鳯凰楼)故人為邑士多稱(王介甫送張頡知奉新縣/詩云云繇賦寛賒獄訟平)
(老吏閉門無重糈荒山開隴有新粳方揮玉塵日邉坐/又綰銅章天外行去去料君歸不乆挾材如此即公卿)
四六(光膺一札/出縂千連)　(蜚綸北闕/分閩西江)　(抗章丹陛/出帥洪都)　(襟帶七閩/咽喉百粤)
(惟南昌之故郡/控全楚之上流)　(控甌閫而奠壤/直牛斗以交躔)　(眷是真主之潜龍/允為大臣之歇馬)
(天開翼軫之鄉/地控江湖之國)　(尚書向台斗之躔/都督居翼軫之分)　(大纛髙才之雲擁/朱簾畫棟之春生)
(帝謀連帥付江湖襟帶之區/公以名儒當禮樂詩書之選)　(九重圖任起東府之元勲/十乘申咨撫南昌之故郡)
(雲飛南浦未訪尋閣上之詩/夜直北扉行入草禁中之詔)　(南浦飛雲目極滕王之閣/東湖設榻夢逰孺子之亭)
(騷人社下足白鷗野水之盟/帝子樓前餘孤䳱落霞之興)　(燕寢蘇州暫凝香之森衛/鑾鳴滕閣又雅望之遥臨)
(魁台齊色益足光牛斗之墟/霖雨思賢㑹即騎箕尾之上)　(設榻東湖豈君侯之有靳/迷津南浦歎病叟之無縁)
(徽皇定慰安之府肇自政和/忠獻登齋鉞之壇適當皇祐)　(賓客鼎來屡下凝塵之榻/江山改觀一新捲雨之楼)
(總百官均四曲真廊廟之瞻/襟三江帶五湖壯籓維之勢)　(洪督府寔江湖襟帶之地/滕王閣為東南壯觀之游)
(分翼軫接衡廬壯于蕃之勢/履星辰運樞紐諧爰立之求)　(夜醉長沙曉行湘水/朝飛南浦暮捲西山)
(地接衡廬而星分翼軫允謂上流/令修庭户而人樂湖山乆安美政)
(山為翠浪水作玉虹方出臨于千里/雨捲珠簾雲飛畫棟俄易鎮于十連)
(連峯去天枯松倚壁不辭蜀道之難/珠簾捲雨晝棟飛雲盡領洪都之勝)
　　　袁州(宜春/萍鄉)　(分宜/萬載)
　建置沿革(禹貢揚州之域呉地斗分野春秋属呉戰/國属楚秦属九江郡地漢為宜春縣属豫)
　(章郡後漢因之呉立安成郡領宜春等六縣晋属江/州又避太后諱改宜春為宜陽縣隋廢安成郡置袁)
　(州因袁山以為名唐改宜春郡復為/袁州皇朝因之今領縣四治宜春)
事要郡名宜春(見沿/革注)宜陽(同上/注)風俗土俗愿樸(汪聖錫/序宜春)
(云云並蒙珥筆之名因傅氏求詩作数句為邦人洗之/曰只今頭上半儒冠誰肯公庭弄筆端試問毛錐將底)
(用奪標他/日萬人㸔)細民險而健(黄魯直江西道院賦/序云云士夫秀而文)薄義而喜
争(曽子固分宜縣雲峯記云分宜人勤生而嗇施云云/其土俗然也長少族坐里閭相講語以法律意向少)
(戾則相告訐結黨詐張事關節以勤視聽甚者刻畫金/木為章印摹文書以紿吏立縣庭下變偽一日千出雖)
(鞭朴徒死交跡不以属心其喜爭訟豈比他州縣哉民/雖勤而習如是漸涵入骨髓故賢令長佐使比肩常病)
(其未易洽而/教使移也)士力學知亷恥(阮閎無訟堂記丨丨而丨/丨丨民樂耕而好儉嗇)
形勝州小地狹(韓愈謝表丨丨丨丨賦税及時民安吏/循閭里無事微臣惟當布陛下維新之)
(澤守國家承平之規/勸以農桑使無怠惰)山水秀䴡(寰宇/志)湘閩孔道(郡志曰/云云)
山川袁山(在州東北五里郡志昔/有髙士丨京居之故名)仰山(在州南八十里/為州之鎮山周)
(囬一千里髙聳萬仞不可登陟只可仰觀以此得名有/寺曰太平興國寺及二神廟舊傳二神捐地與小釋迦)
(結菴于此山有水分流㑹于正祠○胡致隆詩山下清/泉迸石流山後松竹自春秋猿吟古寺偏深處雲集諸)
(峯最上頭一老有靈飛窣堵二神無語瑣/寒湫諸天更在藤蘿外欲到峯前恨未由)鍾山(在分宜/縣東十)
(里水中有大丨其銘秦時所造因名王孚記其山臨/水兩岸湍洑有沙如米若一岸沙湧則其方豐穰)謝
山(在萬載北七十里因丨康樂封邑/得名謝真君上昇之地丹灶存焉)毛仙山(在萍鄉縣/東二十三)
(里方輿記昔人行過此逄一人徧身有毛/自云姓毛異于凡人後不見因以為名)羅霄山(在萍/鄉縣)
(東六十里有石孔大旱祠之以大木長/三四丈投井即雨水溢木湧出而止)盤龍山(在州南/五十里)
(自大路至山/頂三十六曲)楊岐山(在萍鄉縣北七十里/世傳丨朱泣丨之所)羊腸峯(在州/東十)
(里/)龍成巖(在州西五里唐李衛公嘗讀書于此後因為/祠頂有浮圖其西建妙峯亭盡登臨勝處)
震山巖(在州西有弋林/乃盧氏隱居)石乳洞(在州東三十里滴乳成/佛像教授鄭王賓記其)
(事/)洪陽洞(在州西四五里有石室七十二間及晋/宋人留題神仙傳葛洪婁陽二仙所居)裏大
洞(在萍鄉縣南三十里兩洞相接可客千人建炎/初巨㓂張成叛人于此避㓂縣北有石陂洞)石筍
(在萬載北二十里/南唐鍾傳所居)東湖(在丨城/之外)九曲水(在州城南五里/縈迴二十里)
宜春水(在縣西五里宜釀酒王烈/記丨丨醇酎隨歳入貢)雷塘(在州東北七里/方三頃昌黎有)
(丨丨祈/雨文)釣渚(在震山岩乃/彭氏隱居)西陂(在州丨四十里唐刺史/李將順决丨入城以通)
(航舡時人/謂之李渠)學校州學(唐天寶五載太守房琯始立夫子/廟于城北門外五十歩國朝皇祐)
(五年郡守祖無擇以舊居陿隘乃改營于州治之東今/學是也學成旰江李㤗伯為記京兆章友直篆額河東)
(桞淇書世號三絶熈豐間第天下學記以袁為冠○盱/江李泰伯記皇帝二十有三年制詔丨縣立丨惟時守)
(令有哲有愚有屈力單慮祇順德意有假宫僣師茍具/文書或連数歳亾弦誦聲倡而不和教尼不行三十有)
(二年范陽祖君無擇知袁州始至進諸生知學官闕狀/大懼人才放失儒效闊踈無以稱上意有通判潁川陳)
(君侁聞而是之議以克合相舊夫子廟陿隘不足改為/乃營治之東厥土燥剛厥位靣陽厥材孔良瓦甓黝堊)
(丹漆舉以法故殿堂室房廡門各得其度生徒有舍庖/廩有次百爾器備並手偕作工善吏勤晨夜展力越明)
(年成舍菜且有日旴江李覯諗于衆曰惟四代之學考/諸經可見已秦以山西鏖六國欲帝萬世劉氏一呼而)
(闗門不守武夫健將賣䧏恐後何耶詩書之道廢人惟/見利而不聞義焉耳孝武乘豐富世祖出戎行皆孳孳)
(學術俗化之厚延于靈獻今代遭聖神爾袁得賢君俾/爾由庠序跡古人之迹天下治則譚禮樂以陶吾民一)
(有不幸當伏死大節為臣死忠為子死孝使人有所頼/且有所法是惟朝家教學之意若其弄筆以邀利逹而)
(已豈惟二三子之/羞亦為國者之憂)齋閣四益齋(在郡齋張杓刻魏/公所書丨丨碑)隱齋
(在郡治太守張杓建南軒張敬夫命名仍為作記云盖/取孟子惻丨之義○朱元晦詩大專槃萬生異體實同)
(氣云胡分彼此直以私自蔽君家桂林伯德學妙一世/閉户不忘憂簮纓矧行義眷言介弟賢四益謹先畀千)
(里各分符一心同盡瘁逺題齋户册來表棲息地系述/冩心胷俯仰資惕厲陽嘉既滌蕩陰慝失封閉介然彼)
(疴癢赫若我黥劓拊摩極哀恫征取敢亾藝戰兢一日/力洋溢四封被君看物我間隠顯豈殊致願反振民功)
(更懋根/本計云)栖霞閣(在城内髙真觀○王定國詩眷漬/苔紋㳂石塔月含松韻雜琴聲)潺潺
閣(在仰山廟右廡下○娄乾德詩一𣲖丨丨繞檻清塵/襟洗滌自凉生夜深好夣纔驚破疑是半天風雨聲)
亭䑓介亭(南東湖之南廣漢張公杓知州事南軒先生/栻過之為書東湖扁榜且易盧石堂為丨丨)
(仍題榜側云丨丨之石本盧肇家故物也挺然特立望/之有汲黯在朝之氣象予既取豫卦六二之義以題其)
(亭并告/來者)紅陰亭(在倅㕔王冀公布/衣時作記今猶存)宜春臺(在郡城○劉/□隆題詩云)
(風送江聲穿郡閣/日推雲影下峯巒)館驛毛山驛(在萍鄉縣朱元晦書驛/壁人言毛女住青冥散)
(髪吹簫夜夜聲却是郵僮/解端的向儂説道野狐精)佛寺蟠龍寺(在宜春之丨丨/山湍瀑飛㵼盖)
(勝境/也)五峯寺(黄魯直送宻老住丨丨詩我行髙安過萍/鄉七十二度遶羊腸水邉林下逄衲子東)
(西南北古道場五峯秀出雲雨上中有寳坊/如側掌去與青山作主人不負法昌老禪將)祠廟昌黎
廟(在州治東三十/歩祖無擇剏)仰山廟(故老相傳昔有邑人徐潘再/至大孤山見一人稱蕭大分)
(一人稱蕭陸云居宜春丨丨石橋與同載而歸至浦東/告别而去期後至石橋相尋後潘見二龍于此㑹昌三)
(年洪水推山忽平髙就下出由丨/丨移丨于文明鄉去城三十里)古跡龍鱗木(在萍郷/縣東本)
(檀香木客有用錢六十緍市其木將伐/之其木夜生丨丨不敢伐至今猶存)羅漢松(在萍鄉/縣寶積)
(寺有黄山谷手植丨丨/丨士夫題詠者甚多)名宦謝靈運(封安樂侯今/萬載縣是也)房琯
(為/守)韓愈(元和貶潮州刺史又改袁州○詩云/北望距令隨塞鴈南遷纔免塟江魚)李德裕(為/長)
(史/)皇朝祖無擇(知州李㤗伯入學講説/建韓公祠修鄭都官墓)張希賢(范延貴/者為殿)
(直押兵過金陵張忠定公為守因問曰天使沿路來還/曽見好官員延貴曰昨過袁州萍鄉縣邑宰丨丨丨著)
(作雖不識之知其好官員也忠定曰何以知之延貴曰/自入萍鄉境驛傳橋道皆葺治田萊墾闢野無惰農及)
(至邑則鄽肆無賭博市易不敢喧爭夜宿邸中聞更鼓/分明以是知其必善政也忠定大笑曰希賢固善矣天)
(使亦好官員也/即日同薦于朝)黄大臨(山谷之兄宰萍/鄉山谷來省焉)孫逄吉(宰萍鄉/後為吏)
(書/)謝諤(新喻人為分宜/宰後為禮書)張杓(自左司/為守)人物陳重(漢丨丨/宜春人)
(與同郡雷義為友曰膠/漆自謂堅不如雷與陳)盧肇(宜春人李德裕為宜春長/史嘉肇文行及肇薦送而)
(德裕為太尉曰喜今榜已得狀元○肇/詩喚道是龍君不信果然奪得錦袍歸)易重(㑹昌五年/狀元時内)
(庭再考復中魁選寄宜春弟/  詩云一春攀折兩重枝)鄭谷(五代史補云谷在袁/州與僧齊已俱有詩)
(名齊已賦早梅詩曰前村深雪裏昨夜𢾗枝開谷見/之曰𢾗枝非早也不若一枝自是遂呼為一字師)名
賢鄒浩(責監袁/州酒稅)陳瓘(除名安/置袁州)題詠江山多勝逰(韓愈送/上涯詩)
(莫以宜春/逺云云)宜春城郭繞楼臺(王介甫送袁守曹伯玉詩/云云想見登臨把一盃濕)
(濕嶺雲生竹菌冥冥江雨熟楊梅政成定入邦人詠詩/就還隨驛使來錯落風沙侵病眼不知何日為君開)
公移猥甚叢生笋(黄山谷寄袁守廖獻卿詩云云訟牒/紛如蜜分窠幸得曲肱成夢蝶不堪)
(衙吏報鳴鼉已荒里社田園了可奈春風桃/李何想見宜春賢太守無書來問病維摩)袁州司法
多兼局(黄山谷用韻和袁州劉司法詩云云日暮來歸/印幾窠詩罷春風榮草木書成快劒斫蛟鼉遥)
(知吏隱情如此應問卿曺果是何頗/憶病餘居士否在家無意食羅摩)
四六(陞華奎閣/出守春臺)　(郡方開府/人已登臺)　(接衡湘之奥壤/有韓謝之遺風)
(土風甚朴虚存弄筆之名/郡望頗髙寔有把麾之樂)　(訟牒紛如黄山谷形于紀詠/土風朴甚汪端明與之解嘲)
(李㤗伯州學之記孰擬斯文/朱文公隱齋之詩克施有政)　(雖康樂賜履之鄉難尋遺迹/然昌黎分符之地蔚有流風)
(土風頗盛實循盧肇之髙蹤稼穡盈疇閭里相安于無事/里俗相安尚有昌黎之遺化旌旗小隊江山宜訪于勝遊)
(宜春多勝盖具見韓昌黎之詩/爾袁得賢亦足考李㤗伯之記)
(有新澤勸農桑請驗昌黎之表/得賢君游庠序自有㤗伯之文)
　
　
　
　
　
　
　
　
　
　
　
　
　方輿勝覽卷十九
欽定四庫全書
　方輿勝覽卷二十　　　　　宋　祝穆　撰
　　　贑州(贑縣/㑹昌)　(寕都/瑞金)　(雩都/石城)　(興國/安逺)　(信豐/龍泉)
　建置沿革(禹貢揚州之域于天文為星紀之分野春/秋屬吳越戰國屬楚秦號九江郡漢為贑)
　(雩都南壄三縣地隸豫章郡後漢置庐陵郡屬焉吳/孫權立南部都尉晉罷都尉立南康郡仍舊治屬江)
　(州東晉移郡城于章貢二水之間即今城是也宋梁/陳皆為南康隋改南康郡為䖍州大業初復為南康)
　(郡治贑縣唐為䖍州後改為南康郡皇朝陞為昭信/軍節度中興為管内安撫尋為江西兵馬鈐轄紹興)
　(改為贑州今領/縣十治贑縣)
　　江西提刑置司
事要郡名章貢(二水/名)贑城(紹興二十三年校書郎董德/元言䖍州謂虎頭州非佳名)
(也今天下舉安獨此郡有小警意其名有以召之既而/廷臣建議亦為䖍有䖍殺之義請去其不令之名遂改)
(名贑州取章貢/二水合流之義)風俗山長谷荒(王介甫䖍州學記䖍于/江南地最曠大云云交)
(廣閩越銅塩之販道所出入椎/理道奪鼓鑄之姦視天下為多)地廣人稠(董德元奏䖍/之風俗固有)
(儒良美秀然云云大抵嗜/勇而好闘輕生而忘死)嗜勇好鬬(見上/注)伉健難治(圖/經)
(云漢書地理志江南地廣或火耕水耨民食魚稻以漁/獵山伐為業盖在贑尤甚其民丨丨其作工巧好佛信)
(鬼人多逋蕩姦欺之訟而力勍亾賴幸時艱悚與長吏/之治不滿其意大者相延為盗小者白晝殺人以身觸)
(死不悔屡以生/變號為丨丨)俗號珥筆(古諺云筠袁贑/吉腦後挿筝)形勝郡當二
廣之衝(趙抃奏曰云云由南來/者必自郡易舟而北)當嶺嶠咽喉(韓絳奏云/云廣南公)
(私貨物/所聚)江湖嶺海樞鍵(郡志○髙宗以其地為云云置/管内安撫後罷之復置江西鈐)
(轄督南安南□等州兵甲/擁麾出鎮必選名德重望)山川崆山(在州南二十里南/康記山出空青因)
(以名之或呼為崆峒山多林/木菓實州之地脉之母也)黄唐山(在贑縣北六十里/輿地志山行六里)
(有石室如数十間屋東坡詩所謂/石楼山者圖經不載豈即此耶)螺亭山(南康記昔有/貧女採螺忽)
(夜中見衆螺張口亂噉其肉女死/因殯其旁化為巨石螺殻無数)上洛山(在興國南九/十六里髙一)
(千七十丈西京雜記上有石墨可書○寰宇記山中多/木客乃鬼類形似人語亦似人能斫山枋與人交易徐)
(鉉小説載鄱陽山中有木客自言秦時造阿房宫採木/者也食木實遂得不死時就民間飲酒○為詩云酒盡)
(君莫沽壺傾我當𤼵城/市多囂塵還山弄明月)龔公山(在贑縣北百八十/里隠士龔亳所居)金精
山(在寕都西十五里白玉京記係第三十五福地漢初/張芒女䴡英入山獲二桃得道長沙王呉芮聘焉至)
(洞中見其友乘紫雲在半空謂芮曰吾為/金星之精降治此山言訖即升天而去)通天巖(在贑/縣西)
(二十里○雜端王竒有詩云松蘿石室中/清雅勝支公地靜無塵到山髙有穴通)馬祖巖(在贑/縣東)
(道一禪師駐錫之地姓馬氏天下謂之丨丨得法于南/嶽讓禪師六祖能和尚謂讓曰向後佛法從汝邉去出)
(一馬駒踏殺天下初馬祖嘗欲棲于此巖一夕山鬼忽/為築垣馬祖見之曰學道不至為邪祟所測此非吾所)
(居也因棄去營龔公巖徃居焉故蘇文/忠作塵外亭詩亦援此事詩見後注)贑水(東江𤼵源/于汀州界)
(之新樂山經雩都㑹於章水西江導源于南安大庾縣/之聶都山與貢水合㑹於丨丨二水合而為贑在州治)
(後北流一百八十里至萬安縣界由萬安而上為灘十有/八怪石如精鉄突兀亷隅錯峙波面自丨丨而上信豐)
(寕都俱有石磧險阻視十八灘故俚俗以為上下三百/里贑石也○余安道詩萬推頑石碧嶕嶢壅遏江流氣)
(勢驕戲馬陣横秋戰苦水犀軍亂夜聲囂吕梁謾記莊/篇險灔澦休誇蜀道遥怒激波聲猶可避中傷榮路不)
(相/饒)金鯽池(今湮廢紹興間守曽端伯修譙門掘地得/石上有詩云穿開獅子兩條泉九秀囬流)
(出大官丨丨魚丨賜金/紫鳯凰池客侍金鑾)井泉亷泉(在報恩寺本張氏居/宋元嘉中一夕霹靂)
(忽有湧泉時郡守以亷名故曰丨丨○蘇子瞻詩水性/故自清不清或撓之亷者謂我亷何以此名為○又詩)
(云云贑水雨已漲丨丨春未/流同烹貢茗雪一洗瘴茅秋)亭臺塵外亭(龔公崖頂有/丨丨丨今在)
(州治東形勢最髙絶凡四境之山川可以枚閲○蘇子/瞻丨丨丨詩楚山淡輒塵贑水清可厲散䇿塵外游麾)
(手謝斯世山髙惜人力十歩輙一憩却立浮雲端俯視/萬井䴡幽人宴坐處龍虎為斬薙馬駒獨何疑豈墮山)
(鬼計夜垣非助我謬敬欲其/逝戲留一轉語千載起攘袂)欝孤臺(在麗譙坤維隆阜/欝然孤起平地数)
(丈冠冕一郡之形勢而襟帶千里之江山唐李勉為䖍/州刺史登臨北望慨然曰余雖不及子牟而心在魏闕)
(一也丨丨豈令名乎改為望闕○趙閲道詩云翠峯鬰/然起惟此峯獨孤築臺山之顛欝孤名以呼窮江足楼)
(閣危壓牛斗墟贑川繚左右庾嶺前﨑嶇望闕址其後/北向日月都人家雜煙樹原野周城郛烜潤或晴雨明)
(晦或曉晡春榮夏物荗秋肅冬林枯氣象日千變一一/如屏圖比予去諫署乞州養庸愚事訛得以正俗瘵得)
(以蘇歳豐盗􁏼息獄冷寃繫無熈然與民共所喜朋僚/俱中澹有琴綠外喧有歌歈樽罍有羙酒盤飱有嘉魚)
(優游一臺上四序不暫辜乃知為郡樂况復今唐虞○/程師孟題昔人題此名鬰孤下視百里如平鋪千巖迤)
(邐何獨秀白雲蔽虧青骨瘦爾來一見開心胸脱然身/在蓬萊宫江南山水盡頭處盡處屏風歸北去○蘇子)
(瞻欝孤臺詩吾生如寄耳嶺外亦閑逰贑石三百里寒/江尺五流楚山微有霰巒瘴乆無秋望斷横雲嶠魂飛)
(咤雪州曉鍾時出寺暮鼓各鳴楼歸路迷千嶂勞生閲/百州不隨猿鶴化甘作賈胡留秪有貂裘在猶堪買釣)
(舟/)章貢臺(在城西北㨿章貢二水之㑹/勢與欝孤對峙而甲乙稱雄)白鵲臺(在郡治/趙閲道)
(有/記)八境臺(在城上○蘇子瞻詩序云南康江水嵗嵗壞/城孔君宗翰作石城城上楼觀臺榭東望七)
(閩南望五嶺覧羣山之参差俯章貢之奔流乃作詩八/章題之圖上○坐㸔奔湍遶石楼使君髙會百無憂三)
(犀竊鄙秦太守八詠聊同沈隠侯○濤頭寂寞打城還/章貢臺前暮靄寒倦客登臨無限意孤雲落日是長安)
(○白鶴樓前翠作堆縈雲嶺路若為開故人應在千山/外不寄梅花逺信來○朱楼深處日微明皂盖歸時酒)
(半醒薄暮漁樵人去盡碧溪青嶂遶螺亭○使君那暇/日參禪一望叢林一悵然成佛莫教靈運後着鞭從使)
(祖生先○却從塵外望塵中無限楼臺煙雨濛山水照/人迷嚮背只尋孤塔認西東○煙雲縹緲欝孤臺積翠)
(浮空南半開想見之罘觀海市絳宫明滅是蓬萊○囬/峯亂嶂欝参差雲外髙人世得知誰向空山弄明月山)
(中木客/觧吟詩)寺院慈雲寺(黄魯直詩城東寳坊金碧重道人/修恵剪蒿蓬一瓶一鉢三十年瓊)
(欀碧瓦上秋空稻田摩衲擁黄髪更築書閣諸天中三/后在天遺堊墨百神受職扶琳宫文思帝澤餘温潤雨)
(露下國常年豐貢川章川結襟帶梅嶺桂嶺來朝宗參/旗斗柄畧欄楯清坐耳聞河漢風道人飽餐口掛壁頗)
(喜作詩如己公家風秀句刻琬琰邀我落筆/何能工安得雄文壓勝境九原喚起杜陵翁)天竺寺(在/水)
(東三里白居易贈韜光禪師墨迹舊存眉山老蘇嘗至/寺觀焉後四十七年東坡南遷再訪惟見石刻○因賦)
(詩云香山居士留遺跡天竺禪師有故/家空詠連珠并疊璧已無飛鳥及驚蛇)名宦李渤(為䖍/州刺)
(史濬湖築堤/嘗撰龔山碑)皇朝余靖(為贑尉以/司諫為守)趙抃(守䖍改監法䟽/鑿贑石民頼其)
(利/)孔宗翰(為守嘗築/石城捍水)吕景山(温陵人○鄭介夫送丨丨/丨赴䖍州理掾詩江西古)
(浩穰昭信雄江濵州獄千里平舒惨繫誾嚚景山/之胷中曉然烏兔輪敢為䖍人賀何以致龍麟)留正
(知贑州三年恩威各得其所代者拊御失宜軍中若為/變者復遣公知贑州徃鎮安之○傅伯成送行詩云尚)
(書鎮章江慈母懷嬰兒去年甫去郡未覺棠陰移如何/失調度衆目驚暌暌詔書念前績趣起持州麾重臨亦)
(云寵去後/良多思)人物王鴻(雩都人羲献之後善書/有家法國初隠需巖)王竒(贑縣/人為)
(縣小吏令題鴈詩一聫於屏上云隻隻含蘆背曉霜盡/隨鴛鷺立寒塘竒宻續成之曰晚來漁棹驚飛去書破)
(遥天字一行令因激賞使遊學京師真宗見其詩云鴈/飛不到歌楼上秋色偏欺客路中召見賜第又詩云不)
(拜春官為座主親逄天/子作門生後為御史)孫立節(字介夫寕都縣人天資/剛鯁不肯為條例司屬)
(官東坡嘗作剛説以表其/事二子勰勴皆從軾逰)題詠詔下虎頭州(蘇子瞻和/霍朝請詩)
(文字先生飲江山清獻遊典刑傳父老樽姐繼風流度/嶺逄梅雨還家指麥秋自慙鴻鴈侣争集稻梁洲野濶)
(横雙練城堅聳百楼行㸔鳯尾丨却丨丨丨丨君/意已呉越我行無去留歸途應食粥乞米使君舟)山為
翠浪湧(蘇子瞻過䖍館作詩云入境見圖畫欎孤如舊/游云云水作玉虹流日麗崆峒曉風酣章貢秋)
(丹青未變葉鱗甲欲生洲嵐氣昏城樹灘聲入市楼煙/雲侵嶺路草木半炎州故國千峯外髙臺十日留他年)
(三宿處凖/擬繫歸舟)人煙五嶺北(陶弼送趙樞寺丞宰䖍化縣詩/云云星斗大江西暖雪梅花樹)
(晴雷贑/石溪)
四六(疏恩北闕/開鎮南康)　(出綸鳯闕/植㦸虎城)　(惟今之贑/盖廹於蠻)　(雖曰偏州/實為重鎮)
(惟贑川之望郡/控江國之上流)　(粤自五季以來/凢遭幾變於此)　(介江倚重於蕃宣/踰嶺仰尊於節制)
(渉江而右一歸節制之尊/由嶺以南悉倚蕃宣之重)　(江西嶺南之交地母乃惡/風聲氣習之舊頑不可䥴)
(宣乃王靈嘗假中權之節/疆之戎索遂夷窮徼之風)　(撫摩千里固知地望之雄/弹壓羣蠻更總兵戎之寄)
(虎頭重鎮統三郡之甲兵/豹尾從班寛九重之宵旰)　(湧翠浪而麗崆峒定傳好語/近紫微而連華盖㑹見遄歸)
(蠻獠相挻既弄兵之間作/㕓氓難化亦珥筆之素聞)　(虎頭城下雖争為竹馬之迎/豹尾班中恐催㸔槐龍之舞)
　　　吉州(廬陵/龍泉)　(吉水/永新)　(安福/永豐)　(太和/萬安)
　建置㳂革(禹貢荆揚二州之域兼荆揚呉楚之分野/為星紀鶉尾及斗牛女翼軫之次春秋屬)
　(呉戰國属楚秦屬九江長沙郡漢屬豫章郡及長沙/國東漢置廬陵郡晋以廬陵郡𨽻揚州又割𨽻江州)
　(呉孫皓置安成郡隋改為安福縣又改為廬/陵郡唐為吉州國朝因之今領縣八治廬陵)
事要郡名廬陵　安成　螺川(見㳂/革注)風俗郡多秀民(學/粮)
(記云云而學宫/之盛與上國等)儒術為盛(通典衣冠所萃藝文丨丨斯/之丨丨雖閭閻賤品力役之)
(際吟詠/不輟)户口繁衍(朱晞顔修城狀吉州地望雖出洪贑/之下而其云云田賦浩穰實為一路)
(之/最)土沃多稼(皇甫湜廬陵縣㕔壁記/丨丨丨丨散粒荆揚)形勝吉為富州(見/後)
(皇甫持正為張/刺史作㕔壁記)吉為大邦(周益公詠歸亭記云/云文物盛於江右)南接贑
(劉弇序云云北竟贑/水東西控臨川長沙)駢山貫江(皇甫縣壁記云/云扼嶺之衝)㨿江上
流(朱晞顔有云丨丨丨丨/外與汀衡之界相接)咽喉荆廣(劉登彦譙門記云/云脣齒淮浙江山)
(映帶在/眉宇間)介于呉楚之間(王庭珪安福縣鳯林樓記吉為/郡云云○何恪祭竈齋記介于)
(湖湘嶺/嶠之間)山川東山(在郡東南盖劉智請移/郡所謂東通大山是也)仁山(在郡/西)香
城山(在城南地號三縣聳秀如筆鋒○周益公云廬陵/南四十里有丨丨丨其名見唐皇甫持正所作碑)
(碣峻㧞廣袤中一峯尤竒秀諺所謂文筆者胡氏/世居其下至忠簡公遂以直節修能名震當世)青原
山(在廬陵縣○王庭珪遊青原詩異時黄魯/直嘗賦青原詩今日丨丨丨名與星斗埀)螺子山(在/郡)
(城北下有潭圖經昔漁人遊此忽/遇風雨見神螺光彩五色因名)龍須山(在廬陵西南/六十里登禪)
(師之道場也唐代宗時土人龍須施地築庵故名○曹/輔送周吉州有詩云廬陵太守告我行先把廬陵為君)
(説丨丨丨對殷侯池/池面山容兩清絶)南山(在吉水西北六十里/三石挺聳能興雲雨)鳯山(在/吉)
(水東五里山半有鳯/凰巖瀑布自巖而下)三顧山(在太和南五峯/相次頗類五老)石灰山(在/永)
(新山有兩洞及/石龍石塔之類)金山(在龍泉西北/十里有塔)銀山(在龍泉東/一里有塔)石笋
峯(在廬陵山頂/巨石如笋)席帽峯(泰和之/朝山)朝元嶺(在吉水西北五/里有黄金臺○)
(或傳揚仙留題云落落萬古石悠悠/千載心人間不相遇白雲深處尋)金舡嶺(在萬安南/有法輪院)
(舊名香林寺趙閲道嘗知䖍州赴召/通判周荗叔餞于此寺倡和有詩)焦岡(在郡西木荗/壤赤蜿蜒可)
(数/里)日岡(在吉水北/四十里)月岡(與日岡相/距五里)瀧岡(在永豐南百六/十里歐陽之故)
(居及有墓謂/之丨丨阡)元陽洞(在永新禾山有/姚崇書堂故址)牛吼石(在㤗和縣/西十里自)
(黄公灘而下江流平澹經此石則復險灘聲如羣/牛之吼○葛敏脩詩一㵼三百里列為十八灘)廬陵
江(自㤗和縣/界流入)黄公灘(在萬安縣訛呼為皇恐灘○蘇子/瞻南遷過此賦詩云十八灘頭一)
(葉身七千里外二毛人山憶喜/歡勞夢想地名皇恐泣孤臣)吉水(有仁山與丨丨相/傳水紋成吉字)
廬水(在安福東至/廬陵入贑江)龍洲(在太和南有䜟云丨丨過縣前/太和出狀元故名齋曰褎然周)
(益公作丨/丨書院記)白鷺洲(在贑江中有洲曰白鷺其長数里○/徐俯江上野望詩金陵與廬陵俱有)
(丨丨丨相望萬里/江中同二水流)井泉聰明泉(劉冲之丨丨丨詩義山/山下有靈泉泉號聰明)
(自古傳四百年中三出/相不才何幸繼前賢)堂閣三瑞堂(在州宅熈寕中城/西産䨇蓮玉虚觀)
(産芝草天慶觀有甘露○蔣頴叔詩云好在廬/陵守年來強健無一麾新佩印三瑞更為圖)詩人堂
(在司户㕔盧彖以唐詩人杜審言曽/居是官故名有楊萬里銘周必大箴)六一堂(在州宅繪/丨丨像楊)
(誠齊/記)二友堂(在州宅舊有古松與竹對植太/守李彌遜開軒其下胡銓為記)愛竹堂(黄/魯)
(直寄題安福李令丨丨丨詩淵明喜種菊子猷喜種竹/託物雖自殊心期俱不俗千載得李侯異世等風流為)
(官恐是陶彭澤愛竹最知王子猷寒窓對酒聽雨雪夏/簟烹茶卧風月山僧知令不凡材自掃竹根培老節富)
(貴於我如浮雲安可一日無此君人言愛竹有何好此/中難為俗人道我於此物更不踈一官窘束何由到)
快閣(在太和縣寺黄魯直登丨丨詩癡兒了却公家事/丨丨東西倚晚晴落木千山天逺大澄江一道月)
(分明朱絃已為佳人絶青眼聊因美酒横萬里歸船㺯/長笛此心吾與白鷗盟○又和李才甫丨丨詩山寒江)
(冷丹楓落争渡行人簇晚沙菰葉萍花飛白鳥一張紅/錦夕陽斜○雲横章貢雨翻盆寺下江深水到門落日)
(荷鉏人著本西風滿地葉歸根○楊廷秀題丨丨詩太/史留題丨丨詩舊碑未必是真題六丁搜出嚴家墨白)
(日青天/横紫蜺)先春閣(黄魯直寄題安福李令丨丨丨詩宫殿/繞飛煙江山壯城郭今君蓺桃李面春)
(築飛閣春至最先知雨露徧花藥是日勸農桑氷銷土/膏作弦歌出縣齋徘徊問民瘼鷄犬聲相聞嬰此薄領)
(縳安得携手嬉/烹茶煨鴨脚)緩齋(周洪道箴云户曹掌州帑或行獄/訟事皇族公括以緩名齋為作箴)
寺觀大明寺(有愛竹軒黄太史為太和宰日嘗賦詩又/能仁院清涼軒東山寺朝華亭皆有詩)
南塔寺(在太和縣○黄魯直詩熏爐茶鼎暫來同寒日/鴉啼杮葉風萬事盡還杯酒裏百年俱在大槐)
(中/)崇元觀(在吉水縣○昔吕洞賓嘗留題云褰裳懶步/尋真宿清景一宵吟不足月在碧潭風在松)
(何必洞天/三十六)古跡殷仲堪讀書堂(安成記仲堪為守於城/西大池上築臺讀書遺)
(址尚/存)搗衣石(在永新縣前市相傳/顔真卿嘗游息其上)名宦孟嘉(晋太尉庾/亮領江州)
(辟嘉署廬陵從事嘉還都亮引問風俗得失對曰/還傳當問吏亮舉麈尾掩口笑曰嘉故是盛德人)張中
丞(皇甫湜吉州刺史㕔壁記自江而南吉為富州民朋/吏嚚分土艱政葢以近嵗不幸紹繼無狀大官以降)
(為者羞薄而不省務子弟以資授者縱欲而不顧法州/遂瘡痍御史中丞張公歴刺縉雲潯陽用清白端正之)
(治詔書寵褒賜以金紫移􁍤于吉下車之初視簿書簿/書紛如絲視胥吏胥吏沸如糜召詰其官皆眊然如酲)
(登進其民皆薾然而疲公噫眙良乆於是大新其典為/之開之以修省簡便鍵之以勤強練宻凡事宜處約以)
(躬率之省費一倍法防既周銖兩之姦無所容墨俗斯/息單民得職威令神行惠利川流未及再朞富庶而教)
(至於無事百姓扶老提稺載路而歌曰昔吏􁀿􁀿今吏/簷簷公能馭之雌亦為銛跖亦為亷始紲而苦終優以)
(恬昔民嗷嗷今民咍咍公能撫之鰥寡有怡流亡既來/徭稅先具汗茨盡開嚮覆官倉倉無斗粮公來㡬時積)
(粟埋梁嚮閲官庫庫無尺繒公來幾時山積層層瑞露/溶溶降於公松瑞蓮猗猗合於公池公有異政神之祚)
(之民歌路謡冀聞京師天子明堂恩光逺而於是椽吏/将卒趍伏固請願書於公堂之北壁夫堂壁有記本以)
(志善悛惡名氏遷次末也矧東西之舊/則備今用絶編以首能為政埀為後戒)杜審言(黄魯直/寄舒申)
(之司户詩吉州司户官/雖小會屈詩人丨丨丨)顔真卿(為司/馬)皇朝向敏中(丞相/諡文)
(簡公既嘗為/倅又為守)吕士元(休寕人為太和令子溱/隨侍縣圃有讀書堂)余靖(慶厯/中使)
(契丹通外國語為/蕃語詩被劾出守)元絳(知永/新宰)程珦(知廬/陵宰)龎敏(為太/和宰)戚綸
(為太/和宰)黄庭堅(知太和縣○蘇子瞻和魯直食笋詩凜凜/白下宰太和古白下也㑹頒鹽筴寕積鹽)
(於廩不忍以賦貧民詢求民瘼或逹旦不/寐邑多強族不忍以柱後惠文齊之云)江公著(為太/守)
人物歐陽修(廬陵人生於綿州官舍四嵗而孤母鄭氏/守節自誓教以讀書以省魁擢第後為叅)
(政自號六一居士以文章道德天下皆師事之○蘇軾/祭文云公之生於世六十有六年民有父母國有蓍龜)
(斯文有傳學者有師君子有所恃而不恐小人有所畏/而不為譬如大川喬嶽雖不見其運動而功利之及於)
(物者蓋不可𢾗計而周知今公之殁也赤子無所仰庇/朝廷無所稽疑斯文化為異端學者至於用夷君子以)
(為無與為善而小人自以為得時譬如深山大澤龍亡/而虎逝則變恠百出舞鰌鱔而號狐狸昔公之未用也)
(天下既以為病而其既用也則又以為遲及其釋位而/去也莫不覬其復用至於請老而歸也莫不悵然失望)
(而猶庶㡬於萬一者幸公之未衰孰謂公無復有意於/斯世也奄一去而莫予追豈厭世之溷濁潔身而逝乎)
(將民之無禄而天莫之遺昔我先君懷寶遯世非公則/莫能致而不肖無狀夤縁出入受教門下者十有六年)
(於斯聞公之喪義當匍匐徃弔而懷禄不去愧古人以/忸怩緘詞千里以寓一哀葢上以為天下慟而下以哭)
(吾/私)劉沆(永新縣人/為宰相)胡銓(廬陵人上書斥秦檜王倫孫近/三人可斬坐流吉陽孝宗召為)
(侍郎遺表云相如草封禪以貢諛竊所不敢/張廵為癘鬼以擊賊死亦難忘自號澹庵)楊萬里(吉/水)
(人初丞零陵時張忠獻勉公以正心誠意之學遂以/誠名齋厥後勸講東宫光宗御書誠齋字賜之)周
必大(字洪道公早嵗登第繼擢詞科髙宗一見其文大/竒之由臺閣登侍從孝宗朝正宰席閑居者十五)
(年號平/園老叟)題詠廬陵地控䖍與洪(王庭珪嘗作廬陵行云/云孤城斗絶呉楚東)
紅粧執樂三千指(蘇子瞻送江公著知吉州詩奉親官/舍當有擇得郡江南差可喜白粲連)
(檣一萬艘云云簿書期㑹/得餘閒亦念人生行樂耳)為愛江西物物佳(歐陽永叔/寶積寺詩)
(云云作詩常向北人夸青林霜日換楓葉白水秋/風吹稻花釀酒烹雞留醉客鳴機織苧徧山家)
四六(疏恩鳯闕惟大江以西/分理螺川獨廬陵為右)　(醉翁之文而澹庵之忠/益國之勲而誠齋之節)
(螺江千里之封暫煩牧御/鳯詔十行之下竚見褒揚)　(連檣一萬艘豈羨紅粧之執樂/起家二千石竚㸔黄紙之除書)
(記垂㕔壁昔人固謂之富州/命守是邦今日實稱於佳郡)　(議論文章則有六一翁之學/勲名事業則有平園叟之賢)
(字民白下實為山谷之舊逰/得郡江南曽辱坡公之夸説)　(萬室連甍剽奪時鳴於桴鼓/千艘衘尾轉輸日困於舳艫)
(胡澹庵慷慨排和不為勢屈帶牛佩犢謾遊魑魅之鄉/楊誠齋剛方立操豈但文鳴鋒蝟斧螗佇築鯨鯢之觀)
　　　瑞州(髙安/新昌)　(上髙/)
　建置沿革(禹貢揚州之域呉地斗分野春秋屬呉戰/國屬楚秦屬九江郡漢為豫章郡之建城)
　(縣三國南朝並屬豫章郡唐即縣地置靖州又以隠/太子諱改建城曰髙安又改靖州為米州是年又改)
　(為筠州土産篁竹故名皇朝因之仍分髙安上髙二/縣地置新昌縣寳慶初以州名犯御諱改瑞州領縣)
　(三治/髙安)
事要郡名髙安　瑞陽(見㳂革/内注)風俗獨不嚚於訟(見後/江西)
(道院/注)士秀而文(同上/注)其細民險而健(同/上)其吏民朴野(蘇/子)
(由垩夀院/記云云)郡庠獨後建(曽子固記筠為州在大江之西/其地僻絶當慶厯之初詔天下)
(立學而筠獨不能應詔州之士以為病治平三年知州/事董君儀相州之東南得亢爽之地築宫於其上使筠)
(之士相與升降乎其中講先王之遺文以致其知/非獨使未來者玩思於空言以干世取禄而已)形勝
負山面水(蜀江志云郡丨/鳯丨丨錦丨)郡居溪山之間(蘇子由晉/夀院記)其
地僻絶(南豊/學記)四方舟車之所不由(蘇子/由記)山川鳯山(在上/髙縣)
(西七/里)大愚山(在州東行春門外有真郊寺○冷齋夜話/余還自朱崖館于此寺○慶元中吕伯恭)
(論韓侂胄謫居寺中○蘇子由/詩東郊丨丨丨自古簷蔔林)白雲山(在髙安縣西北/七十里下有超)
(果寺有瀑布水孫伯/温記謂之小麻姑)九峯山(在上髙西五十/里其峯竒秀)石臺山(在/新)
(昌縣南二十里有清涼院東/坡欒城嘗遊賦詩今有石刻)黄蘖山(在新昌縣西百里/一名鷲峯山○唐)
(宣宗微時以武宗忌之遯跡為僧遊方外至黄蘖與丨/丨禪師同觀瀑布黄蘖得一聨云千巖萬壑不辭勞逺)
(㸔方知出處高宣宗續之曰溪澗/豈能留得住終歸大海作波濤)荷山(楊廷秀碧落堂/曉望丨丨詩丨)
(丨非不髙城中自不見一登碧落堂山色正對面如人/卧平地躍足立天半指揮出伏兵萬騎横隔岸後乘來)
(未巳前驅瞻已逺晨光啟巖壑人物俱蒨絢緑屏紛開/闔翠旗閃舒卷安得埀天虹迢遥度雲□老鈐偶報事)
(郡庭集賓賛怱怱換/山巾黙黙下林畔)西嶺(在新昌東北七十里峯巒萬/疊有飛瀑三四道頗為竒觀)
龍岡(在州西/一里)迷仙洞(在郡圃相傳即李八百洞/閉塞不可入蘇子由有詩)濯湖(在/新)
(昌縣東門外今/水清潔故名)劒池(在州後圃乃李仙磨丨丨中有白/蓮花山谷所謂製丨丨之菡蓞以)
(為裳/是也)蜀水(源出縣内小界山相傳許遜為蜀旌陽令邑/人疾疫遜以器水投於上流疾者飲之輒愈)
(故名丨丨○䜟云錦水入市河朱紫/瑞州多錦水市河連瑞州出狀元)亭院江西道院(黄/魯)
(直丨丨丨丨賦並序江西之俗士大夫多秀而文其細/民險而健以終訟為能由是玉石俱焚名曰珥筆之民)
(雖有辯者不能自解免也惟筠為州獨不嚚於訟故筠/州太守號為守丨丨丨丨然與南康廬陵宜春三郡並)
(䝉惡聲元祐八年武陵桞侯子儀治筠之明年也樂其/俗之媺使為政者不勤乃新燕居之堂名曰丨丨丨丨)
(以鼓舞其國風且為髙安之父老雪恥焉秋七月遣使/來告成於雙井永思堂於是為之賦曰勾呉之墟維斗)
(所直半入於楚終蝕於越有㤗伯虞仲季子之風故處/士有巖穴之雍容有屈原宋玉枚乘之筆故文章有江)
(山之秀𤼵呉越之君多好勇故其民樂鬬而輕死江漢/之俗多尚鬼故其民尊巫而淫祀雖郡異而縣不同其)
(大畧不外是矣若乃髙安之城豫章之别雖風氣之未/遂亦媺俗之可恱故桞侯下車解牛而不割未嘗𤼵硎)
(初不折缺則喟然嘆曰丨丨丨丨名不虚生爰作新堂/合陳鼓笙有斐翰墨賓賛令賡作為歌詩接民訟聲昔)
(也憂民之憂今則樂民之樂懷仙人之蜕蟬有勿翦之/喬木製劍池之菡蓞以為裳釀丹井之清冷以為酌醉)
(而起舞父老持足恐使君之仙去而鰥寡之長失職也/吾聞風行於上而水波此天下之至文仁形於心而民)
(服此天下之善化豈可多為令而病民慢自設險而病/民詐耶九轉丹砂鑄鐡成金兩漢循吏鑄頑成仁我簡)
(静則民來我平易則民親今使髙安之農養生於桁楊/之外珥筆教訟者傳問孝之章㳺手媮惰者深春耕之)
(耒賣私闘之刀劒以為牛羞滛祠之樽爼以養親雖承/平百年雨露滲漉非二千石所以牧人者乎雖然有一)
(於此堂宻有美樅而未聞處士之節岑蔚有於菟而不/見墨客之文豈其龜藏而自祕蠖屈而不伸者耶公試)
(酌樽中之渌謝山/川之神為予問之)堂亭無訟堂(在郡/治)碧落堂(在鳯凰山/郡之井邑)
(一目可盡○楊廷秀留題仙人白日上青冥千載如聞/月下笙南北萬山俱在下中間一水獨穿城江西箇是)
(竒絶處天下幾多虚得名滕閣/孤臺雖不膝秪縁猶帶市朝聲)棲真堂(在郡圃蓋仙人/李八百故居之)
(址中有遺像○楊廷秀詩云李真宅子故依然道院西/偏古洞前一日神遊八百里三畨花落九千年劍池丹)
(井俱蒼蘚絳節霓旌巳碧天借問/飛仙那用歩歩行猶是地行仙)瑞芝亭(黄魯直記晋/陵邵君奉命)
(宰新昌視事之三月靈芝五色十二生於所坐之室吏/民來觀無不動色相與言曰吾令君殆將有嘉政以福)
(我民乎山川鬼神其與知之矣不然此不蒔而秀不根/而成非人力所能致而自至者何也乃相與闢其室四)
(楹為亭命曰丨丨奔走來謁記於豫章黄庭堅黄庭堅/曰予讀神農草木經青芝生㤗山赤芝生衡山黄芝生)
(嵩山白芝生華山黑芝生常山皆乆食而輕身延年而/不老葢序列養生之藥不言瑞世之符又其傳五芝曰)
(赤者如珊瑚白者如截肪黑者如澤漆青者如翠羽黄/者如紫金皆光明洞徹如堅玉而世之所名芝草不皆)
(若是也故嘗考於信書自先秦之前未有稱述芝草者/及漢孝武心貪四海之富貴求致神仙不死天下騷然)
(元封中乃有芝草九莖連葉生甘泉殿之齋房於是赦/天下作芝房之歌孝宣興於民間厲精萬事事無過舉)
(然廟享数有美祥頗甘心焉故復脩孝武郊祀以瑞紀/年元康中金芝九莖又産函德殿銅池中然此芝不生)
(於五嶽果神農經所謂芝者耶予又竊恠漢世既嘉尚/芝草而兩漢循吏之傳未有聞焉何也豈其所居民得)
(其職所去民思其功生則羽儀於朝殁則烝嘗於社則/是民之鳯凰麒麟卿雲芝草也耶抑使民田畆有禾黍)
(不入境此其見效優於空文也耶嘗試論之古之傳者律/有曰上世葢有屈軼指佞萐莆扇庖蓂莢紀厯嶰竹生)
(則不必芝草生户庭使民伏臘有雞豚則不必麟鳯在郊/棷黠吏不舞文則不必虎渡河里胥不追擾則不必蝗)
(既不經見後世亦不聞有之則前世之有芝草特未定/也邵君家世儒者又能好脩求自列於循吏之科故即)
(其氣燄而取之異草來瑞使因是而𤼵政於民慘怛而/無倦民將盡力於田士將盡力於學則非常之物不虚)
(其應且必受賜金増秩之賞用儒術顯於朝廷矣/豈獨夸耀下邑而已乎故書予所論使歸刻之)偃松
亭(在州宅○陸務觀詩巨松偃翠葢閲世巋獨存頗疑/古仙翁藏丹在其根或是結靈藥百尺有伏黿終隨)
(風雨化不/死何足言)翠樾亭(在郡治/名半山)郡圃(蜀江記丨丨﨑嶇髙下/斷崖深壑宛如洞府澄)
(江逺岫層出垩/見於樽爼間)名宦皇朝毛維瞻(為守嘗與/潁濵唱和)崔鷃(陽翟/人調)
(本州推官因上書論章子厚/徽宗善之以為相州教授)人物任濤(為詩清婉嘗有/人卧釣舟流之)
(句/)沈彬(髙安人呉先主授以秘書郎有湘江詩云数家/漁網疎煙外一岸斜陽細雨中○觀山水圖詩)
(須知手筆安排定不怕山河整頓/難人皆傳誦之至今以為佳句也)皇朝劉渙(髙安人詳/見南康軍)
(注/)趙師民(上髙人子彦/若相繼為相)名賢蘇轍(自作東軒記云余以/罪謫監筠州鹽酒税)
(未至水泛溢敗刺史府門鹽酒稅治舍乃告於郡假部/刺史者府以居即堂之東為軒種杉二本竹百箇以為)
(宴休之所然晝則坐市區鬻鹽沽酒税豚魚與市人争/尋尺以自効暮歸筋力疲廢輒昏然就睡不知夜之既)
(旦旦則復出營職終不能安於所/謂東軒者未嘗不啞然自笑也)余靖(謫監/酒税)題詠清亷
不負民(蘇老泉送張守職方/詩老太偏諳事云云)子舍只鄰城(范景仁送張/職方詩南國)
(一麾守知公安此行家山雖萬里云云驆問中宵至風/謡接畛聲定應持課取同命到天京職方名正子公紀)
(亦守/衢州)新有虹梁水上横(蘇子由詩歸時不/怕江波晚云云)筠陽舊是朝
天路(楊廷秀云國家都大梁筠當孔/道故詩云云六十年來行信州)
四六(出綸禁掖/分竹髙安)　(地僻民淳/土腴農力)　(眷分虎之名麾/乃潜龍之舊邸)
(惟瑞為州夙號江西之道院/貫蜀之水允為錦里之主人)　(賦成道院永懷山谷之名言/記考東軒尚訪頴濵之遺迹)
(庭夸芝草未為農畆之豐/岑有於莵孰若文儒之盛)　(得山谷序文而雪恥民訟不嚚/因南豐學記而致知士風近古)
　
　
　方輿勝覽卷二十
欽定四庫全書
　方輿勝覧卷二十一　　　　宋　祝穆　撰
　　　撫州(臨川/金谿)　(崇仁/樂安)　(宜黄/)
　建置㳂革(禹貢揚州之境於天文為星紀之分野春/秋為呉境後屬越又屬楚秦屬九江郡漢)
　(為豫章郡之南城縣後漢分南城北境為臨汝縣三/國時呉王孫亮分豫章之東部南城臨汝二縣置臨)
　(川郡隋罷郡為州時總管楊武通奉使安撫即以撫/州為名唐平林士洪置撫州領臨川南城邵武宜黄)
　(崇仁永城東興將樂八縣尋省東興永城將樂三縣/又割邵武屬建州南唐為建武軍國朝仍為撫州今)
　(領縣五/治臨川)
　　江西提舉置司
事要郡名臨川(水/名)臨汝(水/名)　風俗其民樂於耕桑(見後/擬峴)
(䑓/記)其俗風流儒雅(溪堂云昔有右軍康樂魯公為/之守故云云喜士而尚氣節)樂讀
書而好文詞(同上有晏元獻王文公/為之鄉人故其人云云)人物盛多(周洪道/進士題)
(辭曰此邦非特地大人庶而云云若元獻之進賢好善/荆公之文學行誼南豐之主盟斯文汪公革以竒才冠)
(南省陳公孺以版授遜大/魁皆後來所當思齊者)形勝地大人庶(同/上)瀕汝水以
為城(謝靈運集/序云云)粤閩犬牙其疆(獨孤及撫州新亭記與/兩丨七丨丨丨丨丨)
非通道(擬峴臺/記云云)五峯三市(臨川志城中有丨丨丨丨或/謂青雲嶺逍遥嶺䀋嶺蕭家)
(嶺與慶/嶺而五)土産清江紙(黄魯直謝陳適惠紙蠻溪工藤卷/盈疋側釐羞滑繭絲白想當鳴杵)
(砧面平桄榔/葉風溪水碧)山川靈谷山(在臨川縣東三十里荀伯子/臨川記云懸巖半岫有瀑流)
(分於木未映日望之如掣練○王介甫丨丨丨詩序曰/吾州之東南有丨丨者江南之名丨也龍蛇之神虎豹)
(翬翟之文章楩楠豫章竹箭之材皆自此出而神林鬼/冡魑魅之穴與夫仙人釋子詭譎之觀咸付託焉至其)
(淑靈和氣盤礡委積於天地之間/萬物之所不能得者乃屬之於人)羊角山(在郡治譙楼/前○舊有詩)
(云丨丨丨髙吹畫角/虎頭洲畔釣靈鼇)峩峯山(在臨川西四十里謝靈運/有詩叅政李璧嘗作丨丨)
(書堂以/面之)英巨山(在臨川縣巖内有石人坐盤石/上有塵穢則興風潤則致雨)臨川山
(在崇仁縣/南六十里)豐材山(在崇仁西百九十里登之/者望廬嶽彭蠡皆在其下)寶葢山(在/崇)
(仁縣號江南絶頂有形如丨丨上有浮休壇/乃玉郭二真人昇仙之地顔魯公為之記)玉笥山(在/崇)
(仁縣顔魯/公有記)翠雲山(在金谿縣有瀑布治平中儒士胡采/𤼵榛荆而出之有躍馬泉試茗泉鳴)
(玉亭皆見/於荆公詩)銅斗山(曽文昭記在金谿南二十里山能/出雲雨弭菑害為一川五縣之望)踈
山(在金谿唐大中初有何仙舟棄官讀書/于此今遺址猶存下有寺其景尤勝)軍山(曽子開/丨丨廟)
(碑丨丨南豐之望也其髙十有九里餘二百歩其上四/峯崛起望之蒼然其旁飛瀑一㵼千尺其下龍穴投以)
(鐡石雨即隨至縣固多山而兹山傑出見於百里之外/宜為此邦之望也又云舊傳呉芮攻南粤駐軍此山其)
(將梅鋗祭焉礼成若有士騎麾甲之狀因號曰/軍山邦人祀之蓋自此始唐開元中復見靈跡)白華巖
(在金谿巖主是寳月禪師○王介甫李生丨丨丨修道/詩丨丨丨主是金仙假此山僧學道禪珍重此行吾不)
(及為傳消/息問因緣)烏石岡(距臨川三十里下有塘○王介甫烏/塘詩烏塘渺渺綠平堤堤上行人各)
(有携試問春風何處/好辛夷如雪柘岡西)柘岡(在臨川○王介甫送黄吉父/歸金谿詩丨丨西路白雲深)
(想子重歸得重尋亦見舊時/紅躑躅為言春至毎傷心)石廪(在臨川東荀伯子記/廩口開則歲歉閉則)
(年/豐)石䂬(在宜黄石梁横空○孫公覿詩烏/鵲填成天上路鬼神鞭出海中山)汝水(在臨川/東北六)
(里/)臨川水(在縣東九十餘里出定/川流十里與汝水合)清江渡(在金谿縣/出劄紙)文
昌堰(地䜟以堰合/為大魁之䜟)温湯(在臨川西/三十二里)驪塘(王介甫故/居在焉送)
(鄧監簿詩不見丨/丨路于今四十春)臺閣擬峴臺(曽子固記尚書司門員/外郎晉國裴君治撫州)
(之二年因城之東隅作臺以遊而命之曰丨丨丨謂其/溪山之形擬乎峴山也数與其屬與州之寄客者遊而)
(間獨求記於余初州之東其城因大邱其隍因大溪其/隅因客土以出溪上其外連山髙陵野林荒墟逺近髙)
(下壯大宏闊壯竒可喜之觀環撫之東南者可坐而見/也然而雨隳潦毁葢藏委棄於榛藂茀草之間未有即)
(而愛之者也君得之而喜増甓其土易其破缺去榛與/草發其亢爽繚以横檻覆以高甍因而為臺以脫埃氛)
(絶煩囂出雲氣而臨風雨然後溪之平沙漫流微風逺/響與夫浪波洶湧破山㧞木之奔放至於髙桅勁艣沙)
(禽水獸下上而浮沉者皆出乎履舄之下山之蒼顔秀/色巔崖抜出挾光景而薄星辰至於平岡長陸虎豹踞)
(而龍蛇走與夫荒蹊聚落樹陰晻暧遊人行旅隠見而/斷續者皆出乎祍席之内若夫雲煙開歛日光出沒四)
(時朝暮雨暘明晦變化之不同則雖覧之不厭而雖有/智者亦不能窮其狀也或飲者淋漓歌者激烈或靚觀)
(微歩旁皇徙倚則得於耳目與得之於心者雖所寓之/樂有殊而亦各適其適也撫非通道故貴人富賈之遊)
(不至多良田故水旱螟□之菑少其民樂於耕桑以自/足故牛馬之牧於山谷者不収五穀之積於郊野者不)
(垣而晏然不知桴鼓之警𤼵召之役也君既因其土俗/而治以簡静故得以休其暇日而寓其樂於此州人士)
(女樂其安且治而人得遊觀之美亦將同其樂也故予/之為記其成也○王介甫詩君作新臺擬峴山羊公千)
(載得追攀歌鍾隠地登臨處花木移春指顧間城似大/隄來宛宛溪如清漢落潺潺時平不比征呉日緩帶尤)
(宜向/此閒)見山閣(在倅㕔王/介甫作記)清風閣(在州宅介甫詩飛甍孤/起下州墻勝勢崢嶸壓)
(四方逺引江山來控帶平㸔鷹隼去飛翔髙蟬感耳何/妨静赤日焦心不廢凉况是使君無一事日陪賓從此)
(傾/觴)堂亭五峯堂(在州宅用南/豐詩中語)射亭(在金谿縣即飲歸之/亭也○曽子固嘗作)
(記云金谿尉汪君為尉之三月斥其四垣為丨丨既成/教士於其間而名之曰飲歸之亭○王介甫詩因射築)
(兹亭序賢仍閲兵庶民/觀禮教羣㓂避威聲)拙齋(郡守趙景明建○朱元晦/記云便坐之北循廡而西)
(入叢竹間得前人所為秋聲齋者老屋数椽人跡罕至/嘆曰是室之陋非予之拙則孰宜居之乃更其榜曰丨)
(丨抑嘗聞之天下之事不可勝窮其理則一而已矣君/子之學所以窮是理而守之也其窮之也欲其通於一)
(其守之也欲其安以固以其一而固也是以近於拙葢/無所用其巧智之私而惟理之從極其言則正其誼不)
(謀其利明其道不計/其功是亦拙而已矣)思軒(在倅㕔林慥所立○王介甫/題云名郎此地昔徘徊天誘)
(良孫接踵來萬屋尚歌餘澤在一軒/還向舊堂開名郎指慥之祖水部也)祠廟謝康樂祠(在/郡)
(治/)顔魯公祠(在郡圃○曽子固記云初公以忤國忠斥/為平原太守䇿安禄山必反為之備禄山)
(既舉兵公與常山太守杲卿伐其後賊之不能直闚潼/闗以公與杲卿撓其勢也在肅宗時数正言宰相不悦)
(斥去之又為御史唐旻所構連輒斥李輔國遷大上皇/居西宫公首率百官請問起居又輒斥代宗時與元載)
(争論是非載欲有所壅蔽公極論之又輒斥楊炎盧杞/既相德宗益惡公所為連斥之猶不滿意李希烈䧟汝)
(州把即以公使希烈希烈初慙其言後卒縊公以死是/時公年七十有七矣公殁埀三十年小人繼續任政天)
(下日入於弊大盗繼起天子輙出避之唐之在朝臣多/畏怯觀望能居其間一忤於世失所而不自悔者寡矣)
(至於再三忤於世失所而不自悔者葢未有也至於起/且仆以至於七八遂死而不自悔者則天下一人而已)
(若公/是也)王文公祠(在城内即/公故宅)古跡康樂繙經臺(在城内寳/應寺顔真)
(卿為/記)右軍故宅(荀伯子臨川記羲之為臨川内史置宅/於郡城東名曰新成旁臨廻溪特據層)
(阜其地/爽塏)右軍墨池(在臨川學宫○曽子固記云王羲之/嘗慕張芝臨池學書池水盡黑教授)
(王君書丨丨丨丨以掲之此為其故迹豈信然耶○韓/子蒼雜記池中怱時水黑謂之墨龍此物每見士之試)
(于有司者得人必多率以此為騐○咸平間/御史黄公符詩徃徃吐烏雲依依如皂蓋)卧氷池(在/郡)
(城東王祥乃琅琊人豈祥避地廬江遂成遺/跡耶○張右丞詩雖贗猶堪賞前賢况可師)魏夫人壇
(在臨川縣西北六里按神仙内傳夫人姓魏名華年八/十有三不飲不食以成道咸和九年嵗在甲子用臧景)
(文法託形神劒化成死孩既而羣仙來迎乘風輪之車/言㑹於陽洛之宫也所修行壇上有天然石龜其首不)
(見故老相傳昔烏龜源有石龜毎犯田苗被人/擊之首折即其處也刺史顔真卿撰仙壇碑)花女壇
(花姑姓黄名令徴/顔真卿撰碑云)戒壇(在城内寶應/寺顔真卿記)金石臺(䜟云丨丨/丨分丞相)
(出文昌堰/合狀元生)金柅園(臨川郡舊有丨丨丨○晏同叔詩臨/川楼上柅園中十五年前此會同一)
(曲清歌滿樽酒人/生何處不相逄)名宦王羲之(晉人為臨/川内史)謝靈運(為内/史)
杜佑(為刺史有/去思碑)戴叔倫(為刺史有/遺愛碑)皇朝黄庭堅(為太/和令)人
物樂史(宜黄縣人嘗/編寰宇記)晏殊(瑞州志殊祖墉唐咸通中官/江西始著籍於髙安祖父客)
(遊臨川故殊生撫州中童科仁宗朝為相范仲淹/歐陽脩孔道輔皆出其門富弼楊察皆其婿也)王安
石(臨川人神宗朝為宰/相封荆國公諡曰文)王安國(安石之弟也初吕惠卿/諂事安石安國惡之一)
(日安石與惠卿論新法於其第安國好吹笛安石曰宜/放鄭聲安國曰願兄逺佞人惠卿深衘之乃因鄭俠獄)
(䧟安國坐罪/放歸田里)謝逸(臨川人自號溪堂黄庭堅語及江南/文士毎嘆賞焉從弟薖字㓜槃自號)
(竹友時人/目為二謝)劉堯夫(以釋褐/魁上舍)汪革(魁南/省)陳孺(以版桀/遜大黙)羅㸃
(榜眼仕/至樞宻)王克勤(自童科/至館閣)陸九淵(號象山有書/院在貴溪)題詠鶴髪
州民擁使車(權德輿得撫州報戴員外詩云云人人自/説授恩初如今天下無寃氣乞為邦人雪)
(謗/書)内史宅邉今有恨(羅隠贈撫州阮兵曹詩雪晴天外/見晴容幽軋行輪有去蹤云云步)
(兵厨畔肯相容十年别鬢疑朝鏡千里歸心/着晚鍾若不他時更青眼未知誰肯薦臨卭)畫堂煙雨
五峯秋(曽子固薦撫州錢郎中詩名郎元是足風流得/郡東南地更優翠幙筦絃三市晚云云黄柑巧)
(綴星垂檻香稻新翻雪滿甌應與/謝公咨健筆邦人才薄詎能詶)
四六(䟽榮北門/徃鎮西川)　(寵膺渙綍/共理臨川)　(棊分五邑/鱗次萬峰)　(管絃三市/簾幙萬家)
(眷臨川之重地/為江右之名邦)　(肆頒漢札之十行/來牧汝溪之千里)　(瞻言顔謝之名邦/宜得龔黄之循吏)
(墨池清淺不妨簸弄明月之珠若論地望葢外䴡而中枵/英巨崔嵬正好頡頏飛霞之佩既得賢侯宜上恬而下樂)
(祠象儼存葢康樂平原之舊治民頑健訟相師成珥筆之風/儒風浸盛本荆公元獻之故鄉吏黠多奸玩習弄舞文之弊)
　　　建昌軍(南城/新城)　(南豐/廣昌)
　建置沿革(禹貢揚州之域為斗牛之分野於古為荒/服之國春秋時為呉南境戰國屬楚秦屬)
　(九江郡漢屬豫章郡南城縣𨽻焉後漢因之呉分豫/章東郡置臨川郡治南城隋罷臨川郡置撫州唐末)
　(五代為唐升南城縣為建武軍皇/朝改建昌軍今領縣四治南城)
事要郡名旴江(西漢地理志南城縣注云旴水西北至/南昌入湖漢丨丨之名肇於此或謂江)
(南旴村有老姥自此山去故號丨母丨見南唐韓熈晟/旴江亭記或謂旴真君窮水源至血木四因此得名)
風俗其民氣剛而才武(朱元晦建昌進士題名記建昌/之為郡據江西一道東南上游)
(其地山髙而氷深云云其士多以經術議論文章致大/名如直講李公中書翰林曽公兄弟尤所謂傑然者也)
(其他能以詞藝致身取髙科而登顕仕者亦不絶於當/世鄉先逹乃考自國初以至今日得若干人且將礱石)
(記之以俟來/者之嗣書焉)比屋弦誦(張允脩平逺䑓記/建昌佳山水云云)市肆繁宻(呉/鑑)
(撰設㕔記云云/其邑屋華好)形勝控五嶺(唐南城縣羅城記丨丨丨/封疆之要捍七州㓂徼之)
(虞/)控三呉(胡幹化詩丨/丨丨之襟帶)抗禦七閩(王平叔建昌軍記/云云牽制百粤)其
城壁堅峻(呉鑑記/云云)其地山髙而水清(朱元/晦序)水土衍沃(曽/子)
(固軍山廟碑曰地迫兩/粤其風氣和平云云)林竒谷秀(唐刁尚羅城記/云云水遶川環)兩溪
合流於其下(陳起云蠻嶂聫/屬如翠屏云云)山川鳯凰山(在郡城北二/里蓋郡之主)
(山也相傳丨/丨曽降於此)麻姑山(在城西南十五里髙九里五十歩/周廻四百一十四里至山麓有尋)
(真亭東隅石磴盤旋山腰而上乍平乍峻至山之半有/界青軒對第二谷水飛流而下又攀援二里間有瀑布)
(淙下三十餘丈立双練枕流二亭又登萬巘旁有石池/百餘歩入山門榜曰丹霞小有洞天至忘歸亭亭跨清)
(流其下有水簾岩舊有龍居之夾兩山間東望逺峯煙/雨杳靄秀出如畫自是而入地勢寛平膏腴数百畆路)
(之東南隅則碧蓮池仙壇記所謂紅蓮變白今又碧之/處也玳瑁石介其左由池畔坦途一望間有㑹仙亭入)
(觀門澗水冬夏長流乃蔡經宅麻姑王方平所㑹之處/○劉禹錫詩雲葢青山龍卧處日臨丹洞鶴歸時霜凝)
(上界花開晚月冷中天菓熟遲○沈彬詩花洞路中逄/鶴信水簾岩底見龍眠○李太伯丨丨丨賦路蹊盤欎)
(前後相失岡巒崒嵂左右馳突鳴泉百雷躍下雲窟喬/松萬矛舞破煙霄○曽子固丨丨丨送南城尉羅君詩)
(麻姑之路摩青天蒼苔白石松風寒峭壁直上無攀援/懸磴十歩九屈盤上有錦綉百頃之平田山中遺民耕)
(紫煙又有白玉萬仞之飛泉噴崖直㵼蛟龍淵豐堂廣/殿何言言階脚挿入斗牛間樛枝古木不記年空槎枵)
(然卧道邉幽花自婵娟林深為誰妍但見塵銷境静翔/白鶴吟清猿幽禽野獸徃徃嘷荒顛却視來徑如緣絙)
(千重萬疊穹岩蠻下有嵳峩窈窕之羣山又有甌閩一/髪之平川奕棊縱横逺近布魚鱗比接参差髙下分岡)
(原千竒萬異可意得筆墨秃盡誰能傳丈夫舒卷要宏/逹世路俯仰多拘牽偶來到此醒心目頓覺兩耳辭嚻)
(喧羅夫子一日逺補東南官愛此層崖峻壑之絶特開/軒把酒可縱觀喜此坡霧挿漢之夐起出門舉足得餘)
(看羅夫子一尉東南方屈盤此邦人人衣食足問境年/年鼛鼓閒几案剸裁得休暇山水登躡遺紛煩我送行)
(之思故國引領/南望心長懸)軍山(在南豐一名南山重九/於此登髙乃上旴絶頂)杉嶺(在南/城縣)
(界○謝道韞詩古昔地多杉煙光/鎻翠嵐夜來風景好宿處嶺之南)飛猿嶺(在南城東五/十里○謝靈)
(運詩朝發丨丨/丨暮宿落峭石)仙人岩(去南城五十里臨溪峭壁数百/仞五岩連属上二岩有二棺用)
(小瓦石/平其下)華子岡(謂仙人華子期○謝靈運詩南州實炎/德桂木凌寒山銅陵映碧澗石磴㵼紅)
(泉既枉隠淪客亦棲肥遯賢險徑無測度天路非術阡/遂登羣峯首邈若升雲煙羽人絶髣髴丹邱徒空筌圗)
(牒復磨㓕碑版誰聞傳若辨百世後安知千載前且/申獨徃意乘月弄潺湲常充俄頃用豈為古今然)秦
人洞(去仙都觀二里○李㤗伯詩秦法雖甚苛/秦吏若猶拙山林不数里便爾逃得絶)丹霞洞
(在觀西七里係小有洞天彌望皆黄茅白葦紹興/甲寅郡人避㓂登其上忽見一庵有道人觀書)麻源
(在南城縣西十里有三谷/循溪而入茂林脩竹有橋)方石(在南豐東半里古䜟云/沙洲到丨丨前南豐出)
(狀/元)曬禾石(在南豐東四十五里鄉人於此丨丨紹興間/風雨晝晦雷震石上忽成介我黍稷四篆字)
(郡境/屢豐)□湖(在南城東五里地鈴云丨丨衝/破狀元生今衝破已乆而未應)石虎潭(去南/城半)
(里地鈴有丨丨丨填出宰相之/語紹興中潭填曽魯公布正拜)盱水(見前注○曽布詩/軍山流泉初濫觴)
(□繞東出為盱江峯巒隱映/淵源長地靈物秀雄吾邦)井泉鳯山泉(在郡西偏其/泉甘冽釀酒)
(醇/美)虎跑泉(在秦人峯下舊傳有丨至山爪地丨/湧李㤗伯吕灌園陳都官皆有詩)堂亭平
逺堂(在郡治東地勢髙爽眺望江山宛若/圖畫取郭熈善畫山水丨丨以名之)十賢堂(在仙/都觀)
(顔魯公祠内祀郡先達陳彭年李覯魯鞏曽/布曽肇王無咎吕南公鄧潤甫朱京朱彦)鳯山亭(在/郡)
(治/後)寺觀雲門院(舊射圃名覲徳亭唐/德琳禪師卓庵之地)仙都觀(在麻姑山/今為祠官)
(典領之聀乃王方平陰長生學道得仙之山○蘇子由/詩道士白髪尊面黒嵐氣染自言王方平學道古有騐)
(道成白晝飛人世不留窆後有陰長生此地亦所占/並驅双翔龍霞綬紫雲䄡揚𬒮玉堂上與世作豐歉)古
跡麻姑壇(顔真卿記丨丨者葛稚川神仙傳云王逺字/方平欲東之括蒼山過呉蔡經家教其尸觧)
(如虵蝉也經去十餘年忽還語家言七月十日王君當/來過到期日方平乘羽車駕五龍各異色旌旗導從既)
(至見經父兄遣人與麻姑相聞麻姑至蔡經亦舉家見/之是好女子年十八九許頂中作髻餘髪埀之至腰其)
(衣有文章而非錦綉得見方平坐定各進行厨金盤玉/杯多是諸華而香氣逹于内外擗麟晡行之麻姑自言)
(接待以來見東海三為桑田矣方平笑曰海中行復揚/塵也麻姑手似鳥爪蔡經心中念言背痒時得此爪爬)
(背乃佳也方平心知/即使人牽經鞭之)七星杉(在仙都觀殿後嶺園二三/丈髙切雲漢横列有七株)
名宦謝靈運(臨川/内史)顔真卿(為内/史)皇朝楊傑(嘗為南/豐令)人物
曽致堯(旴江貢士擢第自致堯始第四子易簡/第五子易占俱登第易占五子鞏布肇)曽鞏(長/於)
(史學仕至中書舍人號南豐先生○王介甫送/子固詩曽子文章衆旡有水之江漢星之斗)曽布(仕/至)
(尚書右僕射諡/文肅封魯公)曽肇(為翰林學士/後諡文昭)陳彭年(南城人在翰/林十餘載皆)
(文翰清祕之目人謂其衘/為一條氷後仕至参政)李㤗伯(南城人為文自成一/家嘗試制科六論不)
(得其一曰吾書無不讀必孟子注䟽也擲筆而出人再/檢視果然范仲淹余靖薦補將士郎海門簿召為太學)
(説書𦵏鳯凰山下無子孫每嵗春/秋守令同學官拜掃以為故事)鄧温伯(名潤甫從李/㤗伯學後為)
(尚書/左丞)朱軾(南豐人三子相繼登第仲子彦以從官/出守金陵錢塘迎侍就養邦人榮之)曽漸
(為省/元)名賢李綱(謫/居)題詠軍壘近仙山(梅堯臣嘗題詩云/云麻姑第三谷靈)
(運詩亦存魯/公記可讀)此邦人人衣食足(見麻姑山注南/豐送羅尉詩)
四六(輟自道山/出臨旴水)　(郡創旴江/地鄰閩嶠)　(臨川支邑/旴水名邦)　(澤國上游/旴江勝槩)
(道通百粤山川地分翼軫之奥區本屬臨川之支邑/堂紀十賢人物境接神仙之真宅今為江右之名邦)
(中更變故半為瓦礫之場/乆被撫摩仍是袴𥜗之俗)　(為南豐之瓣香既知正學/賦靈運之詩句足紀勝遊)
(左臨旴水帶雙江之清流/右瞰麻源綿三谷之翠色)　(銅陵石磴尋謝屐之風流/金盤玉杯識顔碑之氣骨)
(山多隠逸谷通華子之岡/地富仙靈壇近蔡經之宅)
　　　臨江軍(清江/新喻)　(新淦/)
　建置沿革(禹貢揚州之域天文斗分野春秋時屬吳/後屬越戰國屬楚秦為九江郡地漢初屬)
　(淮南郡後屬豫章郡三國吳為豫章安成巴丘三郡/地隋屬洪吉袁三州唐因之國朝以清江縣置臨江)
　(軍𨽻江南西路仍以新淦新/喻𨽻焉今領縣三治清江)
事要郡名清江(見沿/革注)風俗君子善居室小人勤耕稼(隋/志)
尚禮教而畏清議(臨江志其君子云云/崇徳齒而尚名檢)勤力而知分(同/上)
(其小人/云云)形勝當四㑹之衝(南唐吳鸞建清江縣議當/南粤䖍吉舟車四㑹之衝)
碧嶂清江(宋羅知古詩層層碧嶂来/無盡衮衮清江逺莫追)閤皂玉笥為鎮
山(境内之/名山)新淦嘗為制置治所(同上楊行宻得吉州欲/圖贑用嚴可求之䇿以)
(新淦為都制置治所/國朝樊知古奏廢)土産黄雀酢(昔吕嘉問為守荆公/以詩送之曰黄雀有)
(頭顱常行萬里餘想因/君出守暫得免苞苴)山川章山(在郡城西偏郡之來/山也宣和中太守汪)
(師心修郡圃得碑石於/地中始知岡名富夀)閤皂山(在新淦縣北六十里淦/山南一里為神仙之攸)
(館臨江志云山形如閤山色如皂故以名道書云第二/十福地即漢張道陵丁令威葛孝先脩煉之地○陶弼)
(詩萬仞天然閤皂形陰陽不似衆山青一區海上神仙/宅數曲人間水墨屏華表鶴歸春谷響玉京龍起夜潭)
(腥可憐張葛無人繼/三級髙壇拂杳冥)玉笥山(在新淦縣上有群玉峯九/仙䑓金牛坡白龍岩棲霞)
(谷山中有蕭子雲宅○詩云郁木坑頭春鳥呼雲迷帝/子在時居風流掃地無尋處只有寒藤學草書○山谷)
(題玉笥山梅真壇詩呉門不作南昌尉上䟽歸來朝市/空笑拂岩花問塵世故人子是國師公○又題丨丨丨)
(鄧仙詩九真承詔上龍湖盡是驪山所送/徒唯有鄧公留不去松根榰鼎煮菖蒲)清江(𤼵源清/江縣)
淦水(漢書地理志豫章郡宜/春南水東至新淦入湖)蕭洲(舊志名蕭灘鎮韓文/云自袁州還京孟簡)
(乘舸邀我/於丨丨)堂舎富壽堂(在軍治太守汪師/心建又見章山注)文公堂(天禧/辛酉)
(王益損之為軍判官/其子荆公實生於此)坐嘯堂(在軍治司諫/韓璜為之記)亭臺吸川亭
(在判官㕔面對/大江眼界甚竒)清江臺(在軍圃/頗髙爽)名宦皇朝王益(荆公之/父嘗為)
(軍判/官)龐籍(為/守)人物孫冕(新淦人引年掛/冠詳見蘇州)王欽若(新喻人/為相)
劉式(字叔度清江人國朝平江南入京歴華要長子立/本以特㫖出身次立言立德立禮相繼登第皆位)
(星郎孫敞攽皆至侍從立德四世孫靖之清之相繼登/第○朱文公劉氏墨莊記云劉清之五世祖工部府君)
(仕太宗朝佐邦計者十餘年既沒而家无餘貲獨有圖/書数千卷夫人陳氏指以語諸子曰此乃父所謂墨莊)
(也海陵胡公先生聞而賢之為記其事其後諸/子及孫比三世果以文章器業為時聞人云云)劉敞(字/原)
(父於諸書無所不通/有公是集行於世)劉攽(字貢父博極群書/有公非集行於世)孔文仲(字/經)
(父刻苦學問自經史傳/注百氏之書無不精究)孔武仲(字常父嘉祐/禮部第一)孔平仲(字/毅)
(父並坐元/祐黨籍)題詠葛峯相對為文筆(李與詩云云蕭水回/環當墨池説與晚衙)
(休報事長官/亭上有新詩)亭扁江西太史詩(楊琳詩云云名/埀詩逸幾經時)
四六(塗芝丹掖/分竹清江)　(出綍天門/分符斗壘)　(爰自皇朝/始為佳郡)　(民力於農/士知所學)
(介乎大國若聲望之不侔/藐是小邦亦賦輸之易辦)　(峯標玉笥尚存山谷之舊題/水紀蕭洲重訪昌黎之陳迹)
(文風最盛是為劉孔之鄉/民俗亦醇易奏龔黄之最)　(文章爵位有王劉孔之諸賢/土地人民析瑞吉袁之三邑)
　
　
　
　
　
　方輿勝覽卷二十一
欽定四庫全書
　方輿勝覽卷二十二　　　　宋　祝穆　撰
　　　江州(徳化/湖口)　(徳安/彭澤)　(瑞昌/)
　建置沿革(禹貢荆揚二州之境尚書禹貢彭蠡既瀦/又曰九江孔殷盖古三苗國斗牛之分春)
　(秋為吳西地為楚東境後屬楚秦屬廬江郡漢髙改/九江曰淮南國晉置江州因江水為名又分尋陽柴)
　(桑二縣置潯陽郡屬江州陳理尋陽隋置江州移理/湓城即今郡是也唐為尋陽郡復為江州南唐為奉)
　(化軍節度皇朝為江州大觀元年升/為定江軍節度今領縣五治徳化)
事要郡名潯陽(棲賢院記郡在大江之隂山在丨丨之/北○廬山記曰郡本大江之水尋水)
(之陽故/曰潯陽)九江(晃氏志太湖一湖而名曰五湖昭餘祁一/澤而名曰九澤丨丨一水而名曰九江)
湓城(詳見湓/浦註)風俗土髙氣清(長慶集左康廬右江湖/丨丨丨丨富有佳境)土
瘠民貧(啚/經)習知武事(同/上)形勝南面廬山(啚經云云/北背九江)左挾
彭蠡(同上云云右傍通川/引三江流而據其㑹)北望九江(廬山記太史公東/逰登廬山而遐觀)
(南眺五湖云云東/西肆目若涉天庭)陸通五嶺(晉地道記云云江/行岷漢亦一都㑹)據三江
口(呂誨奏劄丨丨丨之丨三巴二廣水/陸數十路沿沂上下舟車所聚之處)江西重鎮(江淮/表裏)
(論江西之鎮莫重潯陽/而舒州實潯陽之表也)襟帶上流(寰宇記歴齊梁陳頗/為重鎮弹壓九𣲖云)
(云係年錄楊存中言九江上流要害之地/請置都統以廣屯備江州軍自此而始)險要必爭之
地(江淮/論)山川大孤山(在德化縣東/與都昌分界)小孤山(在彭澤縣北/九十里今属)
(舒州宿松界○歐公云江南有大丨丨丨江側有彭即/磯云彭即者小姑婿也余嘗過丨丨丨廣像一婦人而)
(敕額為聖母豈止俚俗之誤哉○陳簡夫詩云山川獨/孤字廣塑女即形過客雖知誤行人但乞靈時稱佳句)
廬山(在德化縣詳見南康○晁補之詩南康南麓江州/北五百僧房綴蜜脾盡是丨丨佳絶處不知何處)
(合題詩○楊萬里過江州丨丨詩云廬山山南刷銅緑/黄金裾觧純蒼玉廬山山北澄波青碧羅帷裏翡翠屏)
(昨日山南身歴徧今朝山北舟中看山如西子破𤓰歳/山南是靣北是背○廬山有十大禅刹而山南居其六)
(鐘梵相聞於青嵐白雲中白樂天草堂記云康廬竒秀/甲天下山上有漢陽峯蓮花峯獅子峯在五老峯之東)
(又有三石梁長数尺廣不盈尺杳然無底廬山記云錦/繡谷竒花異草三四月間紅紫匝地宛如錦繡李太白)
(詩云廬山東南五老峯青天削出金芙蓉九江秀色可/攬結吾將此地巢雲松○廬山謡云我本楚狂人鳯歌)
(笑孔丘手持緑玉杖朝别黄鶴樓五嶽尋山不辭逺一/生好入名山逰廬山秀出南斗傍影落明湖青黛光金)
(闕前開二峯頂銀河倒掛三石梁香爐瀑布遥相望廻/崖疊嶂凌蒼蒼翠影紅霞隠朝日鳥飛不到吳天長登)
(高壯觀天地間大江茫茫去不還黄雲萬里動風色白/波九道流雪山好為廬山謡興因廬山發閑窺石鏡清)
(我心謝公行處蒼苔没早服還丹無世情琴心三疊道/初成遥見仙人綵雲裏手把芙蓉朝玉京先期汗漫九)
(垓上願接盧敖逰太清○又詩康廬為巨/鎮風浪裏盤根平地安然者饒他五嶽尊)　石鍾山(在/湖)
(口酈元謂下臨深潭微風鼓浪水石相摶響若洪鐘李/渤謂扣而聆之南音涵糊比音清越蘇子瞻嘗汎舟至)
(其下以為酈元/所見殆與予同)石門山(寰宇記在山西兩岸對聳形如/門闕當雙石之上垂流𢾗丈有)
(石可坐千人○謝靈運登丨丨最高頂詩晨䇿尋絶壁/夕息在山棲䟽峯抗高舘對嶺臨廻谿長林羅戸庭積)
(石擁基階連巖覺路塞宻竹使逕迷来人忘新術去子/惑故蹊活活夕流駃噭噭夜猿啼沈冥豈别理守道自)
(不攜心契九秋幹目翫三春荑居常以待終處順故安/排惜旡同懐客共登青雲梯○白居易詩嘗聞惠逺軰)
(題詩此巖壁雲霞蒼/苔封蒼然旡處覔)柴桑山(在徳化縣西南九十里/近栗里源陶潜此中人)香
爐峯(山南北皆有之○權載之送孔江州詩九𣲖尋陽/郡分明似畫圖秋光連瀑布晴翠辨丨丨○五老)
(峯及其餘諸峯/並見南康軍)山陽(蘇子由遊廬山丨丨山上泉流自/作溪行逄石缺㵼虹蜺定知雲外)
(波瀾濶飛到峯前夲末齊入海明河驚照耀倚天/長劒失攜提誰来臥枕莓苔石一洗塵心萬斛泥)石鏡
(四蕃志山東有一圓/丨明淨照人如丨)九江(尚書注江於此分為九道○/在德化縣一烏江二蚌江三)
(烏臼江四嘉靡江五畎江六源江七廩/江八隄江九箘江與前説不同當考)彭蠡湖(在徳化/縣東四)
(十里郡國志周廻四百五十里有石高数十丈大属刻/石以紀功焉又有乞飯烏随舟行舟人常摶飯抛與則)
(接之不遺一/粒詳見南康)南湖(刺史李君濬/之蓄水為湖)瀼溪(在瑞昌見/元結注)濓溪(去/軍)
(城五/里)虎溪(在彭澤縣南三十五里有橋逺師送客不過/此橋○李白詩東林送客處月出白猿啼别)
(笑廬山去何/煩過丨丨)湓浦(在徳化西一里郡國志有人於此洗/銅盆墮水取之見一龍而出晋志作)
(盆隋志/作湓)射蛟浦(蘇子由詩萬騎廵逰徧千帆破浪輕射/蛟江水赤教戰越人驚山轉楼舩影岸)
(摧連弩聲祈昭旡為賦酣寝平生○/浦上積水相傳漢武帝教樓船于此)谷簾水(在徳安東/北十里景)
(徳觀詳見南康或云二/水並流其輕重不同)敷淺原(在徳/安縣)亭軒琵琶亭(在西/門之)
(外其下臨大江○白居易貶江州司馬自序云送客湓/浦聞舟中夜弹丨丨問其人本長安娼女年長色衰嫁)
(為啇人婦為作琶琶行潯陽江頭夜送客楓葉荻花秋/瑟瑟主人下馬客在船舉酒欲飲無管弦忽聞水上琵)
(琶聲主人忘歸客不行移船相近邀相見添酒回燈重/開宴千呼萬喚始出来猶抱琵琶半遮靣我聞琵琶已)
(嘆息又聞斯語重唧唧同是天涯淪落人相逄何必曽/相識莫辭更坐弹一曲為君翻作琵琶泣坐中泣下誰)
(最多江州司馬青衫濕○蘓子由詩湓江暮雨晴孤舟/瞑將發夜聞胡琴語展轉不成别草堂寄東林雅意存)
(北闕澘然涕泗/下安用無生説)虎渡亭(在外門外取宋/均虎渡江之義)魯望亭(在彭澤/馬當山)
(黄魯直/有詩)百花亭(在都統司梁刺/史邵陵王綸建)潄玉亭(蘇子由詩山回/不見落銀潢餘)
(溜喧豗響石塘目亂珠璣濺空谷足寒雷電繞飛梁入/瓶銅鼎春茶白接竹齋㕑午飯香從此出山都不棄滿)
(田秔稻/挿新秧)樓臺庾樓(在州治後庾亮領江州刺史故名○/白居易詩重過蕭寺宿再上丨丨行)
(郡人猶認得司馬詠詩聲○王貞白雨後從陶即中登/庾楼丨丨逄霽色紅日半斜曛虹截半江雨風驅大澤)
(雲江邊魚艇聚天畔鳥行分此景誰堪畫文翁請属文/○前人晚望詩獨凭朱檻亦陵晨山色初明水色新竹)
(霧晚籠啣嶺月蘋花暖送過江春子城隂處猶殘雪衙/鼔聲前未有塵三百年来庾楼上曽經多少望鄉人)
佛寺東林寺(晋武帝建逺師道場作殿時神運梁木○/白居易詩丨丨北堂水湛湛見底清中生)
(百芙蓉菡蓞三百莖白日發光彩清颷散芳馨洩香銀/囊破㵼露玉盤傾我慙塵垢眼見此瓊瑶英乃知紅蓮)
(華虚得清淨名夏萼敷未歇秋房結纔成夜深衆僧寢/獨起繞池行欲收一顆子逺寄長安城但恐出山去人)
(間種/不生)西林寺(晋太和中建水石之美亞於東林○白居/易詩下馬丨丨丨翛然進輕䇿朝為公府)
(吏暮是雲山客二月康廬比氷雪始消釋陽叢抽茗芽/隂竇洩泉脉又云是年淮㓂作處處興兵革智士勞思)
(謀戎臣苦征役獨有/不才人山中弄泉石)大林寺(白居易遊丨丨丨記云山/高地深時莭絶晚初到恍)
(若别造一世界者因成絶句云人間四月芳菲盡山寺/桃花始盛開長隄春歸無覔䖏不知春向此中来且曰)
(此地寔康/廬第一境)道觀紫極宫(去州二里即今天慶觀○李白/丨丨丨詩何處聞秋聲蕭蕭北)
(窓竹回薄萬古心攬之不盈掬靜坐觀衆妙浩然媚幽/獨白雲南山来就我簷下宿懶從唐生訣羞訪李生卜)
(四十九年非一徃不可復野情轉消散/世道有翻覆陶令歸去来田家酒應熟)太乙宫(即祥符/觀在徳)
(化南二十里○圖經昔漢董奉為人治病愈者令栽杏/五株謂之杏林即此地○杜子美詩巫山不見廬山逺)
(松林蘭若秋風晚香爐峯色/隐晴湖種杏仙家近白榆)大平宫(在徳化縣南三十/里即唐九天使者)
(祠明皇自言見使者降於殿/庭因立祠今為丨丨興國丨)祠廟靖節祠(在徳化西南/九十里柴桑)
(里即其故居也○白居易訪陶潛故宅詩今来訪故宅/森若君在前不慕樽有酒不慕琴無絃柴桑古村路栗)
(里舊山川不見籬/下菊但聞爐中煙)狄梁公祠(在彭/澤縣)白公祠(在湓江門/徐鉉為記)濓
溪祠(朱元晦作記云先生家春陵而老於廬山之下因/取故里之號以名其川曰丨丨而築書堂於其上)
(今其遺墟在九江治之南十里其荒茀不治則有年矣/淳熈丙申潘侯慈明與通守呂侯勝已始復作堂其處)
(揭以舊名以奉先生之祀書来属某記之惟先生不繇/師𫝊黙契道體建圖属書根極領要當時見而知之有)
(程氏者遂廣大而推明之使夫天理之微人倫之著事/物之衆鬼神之幽莫不洞然畢貫于一嗚呼盛哉非天)
(所畀其孰能與于此某切嘗伏讀先生之書而想見其/人嘗欲一泛九江入廬阜濯纓此水之上以致其高山)
(景行之意而病不得徃誠不自意乃今/幸其獲因文字以附姓名于其間也)古跡晉杉(在疑/寂稱)
(傍逺公以晉義熈間卒/葬此山杉盖當時所植)浪井(孫權念於灌嬰城湓江有/風水麻動因名○李白詩)
(浪動灌嬰井尋陽江上風○蘓子由詩江波浮陣雲岸/壁立清鐵胡為井中泉湧浪時驚發水性夲無定得止)
(自澄徹誰為女媧/手補此天地裂)名宦王嘉(漢時/為守)宋均(後漢時為郡守/多虎為民患均)
(飭属縣退奸貪進忠善一去/䧟穽虎相與東渡江而去)陶侃(晉時為刺史勤於吏/職嘗夢生八翅飛至)
(天門登八重而不得/入後乃為侍中太尉)庾亮(晋時領江荆/豫州刺史)陶潜(刺史王/𢎞每令)
(人侯丨丨知其當徃廬山乃遣人賫酒于半道要之至/州問其所乗曰素有脚疾向乗肩輿亦足自反嘗為彭)
(澤令郡嘗遣督郵吏請束帶見之歎曰安能為五斗米/折腰向鄉里小兒即觧印綬去賦歸去来詞在官八十)
(餘日○顔真卿詩嗚呼陶淵明奕葉為晋臣自以公相/後每懐宗國屯題詩庚子歳自謂羲皇人手持山海經)
(頭載漉/酒巾)孫愐(太康中孫愐為尋陽守逍遥渚際見一輕/舟淩波俄而漁父至神顔瀟洒垂綸長嘯)
(愐異之乃問買魚漁父笑而答曰某釣/非釣寕賣魚耶鼓棹而去愐益異焉)王羲之(為内/史)狄
仁傑(唐天授中為来俊臣所誣貶彭澤令生祠記云武/后革唐為周公至邑塑高宗聖像於修真觀朔望)
(朝/拜)白居易(以言事貶江州司馬○自作壁記云自武徳/已来庻官以便宜制事大攝小重侵輕郡守)
(之職總于諸侯師郡佐之職移于部從事故自五大都/督府至于上中下郡司馬之事盡去唯員與俸在凢内)
(外文武官左遷右移者逓居之凢執役事上與給事于/省寺軍府者遥署之凢仕乆資高耄昏軟弱不任事而)
(時不忍棄者寔􁍤之􁍤之者進不課其能退不殿其不/能才不才一也若有人畜器貯用急於兼濟者居之雖)
(一日不樂若有人養志忘名安于獨善者䖏之雖終身/無悶官不官繋乎時也適不適在乎人也江州左匡廬)
(右江湖土高氣清富有佳境刺史守土臣不可逺逰觀/羣吏執事官不敢自暇逸惟司馬綽綽可以從容於山)
(水詩酒間由是郡南楼山北楼水湓亭百花亭風篁石/巖瀑布廬宫源潭洞東西二林寺泉石松竹司馬盡有)
(之矣茍有志于吏隠者捨此官何求焉按唐典上州司/馬秩五品嵗廪𢾗百石月俸六七萬官足以庇身食足)
(以給家州民康非司馬功郡政壊非司馬罪無言責無/事憂為國謀則尸素之尤蠧者為身謀則禄仕之優稔)
(者予佐是郡行四年矣其心休休如一日二日何哉識/時知命而已又安知後之司馬不有于吾合志者乎因)
(書所得以/告来者)李渤(號白鹿治長慶間為刺史/築南湖堤號甘棠湖)皇朝吕誨(以論/陳升)
(之出/守)人物慧逺(丨丨法師居廬山東林寺有白蓮池與/劉遺民雷次宗周王之宗炳陶潜竺)
(道生等十八人同修净土之法然逺公招陶潜/入社終不能致謝靈運求入社而以心雜不許)元結(居/瑞)
(昌滚溪上自號滚溪浪士有詩/云尤爱一溪水而能存讓名)李白(浮逰四方安禄山/叛轉徙康廬山宿)
(松/間)皇朝周頥(字荗叔酷爱廬阜買田築室退居濓溪之/上二程先生嘗過而問道焉明道曰吾再)
(見荗叔吟風翫月而歸得吾與㸃也之意伊川曰吾再/見荗叔論道遂厭科舉之習○黄魯直序云荗叔人品)
(甚高胷中洒落如風光霽月好讀書雅意林壑初不為/人窘束世故權于仕籍不卑小官職思其憂中歳乞身)
(老于湓城有水發源於蓮花峯下清潔紺寒下合于湓/江荗叔築室於其上用其平生所安樂嫓水而成名曰)
(濓溪與之㳺者曰溪名未足以對荗叔之美雖然荗叔/短于取名而惠于求志薄于徼福而厚于得民菲于奉)
(身而燕及㷀嫠陋于希世而尚友千古聞荗叔之餘風/猶足以律貪則此溪之水配荗叔以永久所得多矣○)
(詩云溪毛秀兮水清可飯羮兮濯絲不漁民利兮何又/有於名弦琴兮觴酒冩溪聲兮延五老以為夀蝉蜕塵)
(埃兮玉雪自清聼泥溪兮鍳汀明激貪兮厚薄非青蘋/白鷗兮誰與同樂○津有舟兮蕩有蓮勝曰兮與客就)
(間人聞拏音兮不知何處散髮醉高荷為盖兮倚芙蓉/以當妓山清水寒兮舟著平沙八方同宇兮雲月為家)
(懐連城兮佩明月魚鳥新人兮野老同社而爭席白/雲䝉頭兮與南山為伍非夫人攘臂兮誰余敢侮)夏
竦(徳安人為/相封英公)周紫芝(號竹坡先生有/詩名晚居九江)題詠野水多於地
(白居易早秋晚望呈韋侍御詩九𣲖繞孤城城高生逺/思人家半在煙云云夫君亦淪落此地同飄寄尋陽酒)
(甚濃相勸/時時醉)湓城去鄂渚(韓愈至江州寄鄂渚李大夫程/詩云云風便一日耳不枉故人)
(書無因/泛江水)作郡廬山下(蘇子瞻詩讀書廬山中云云平湖/浸山脚雲峯對虚榭紅蕖紛欲落)
(白鳥時来下猶思隠/居勝亂不驚湍㵼)鄉户半漁翁(周繇送江州薛尚書/詩匡廬千萬峯影匝)
(郡城中忽佩虎符去遥疑鳥道通煙霞時滿郭波浪暮/連空樹翳楼䑓月帆飛鼓角風郡齋多嶽客云云王事)
(行春外題/詩寄逺公)人家低濕水煙中(白居易江州詩潯陽欲到/思無窮庾亮楼南湓浦東)
(樹木凋踈山雨後云云菰蒲餧馬行無力蘆荻編/房臥有風遥見朱輪来出郭相迎勞動使君公)浪生
湓浦千層雪(来明詩云云雲/起爐峯一炷煙)
四六(擢從朝路/逺䕶江城)　(榮剖魚符/兼提虎旅)　(乃眷潯陽/宻連淮甸)　(千䑺霧合/萬騎雲屯)
(眷潯陽之要地/乃江右之名藩)　(控西江之要地/宿南渡之重師)　(亦嘗大幕府之開/號為小朝廷之勝)
(據大江為深池/宿勁兵為重鎮)　(居襟帶之上流/擁貔貅之萬騎)　(惟湓浦柴桑之置郡/依匡廬彭蠡以為城)
(在東晋則視荆豫以揔提/至紹興則連舒蘄而莭制)　(版籍浩繁深有繭絲之責/舟車舄奕適當郵傳之衝)
(九江虎渡交騰来暮之歌/十年鳳池恐有見晚之嘆)　(彭澤遺祠無復就荒之菊/濓溪故宅尚餘凈植之蓮)
(湓亭江上緬懐樂府之新/彭澤門前頓使官情之薄)　(載駕朱轓和潯陽琵琶之曲/行持紫槖聴長樂鐘鼓之聲)
　　　興國軍(永興/通山)　(大冶/)
　建置沿革(禹貢荆州之域分野介於呉頭楚尾之間南斗/十度為吳頭軫十一度為楚尾春秋属楚秦属)
　(南郡漢属江夏郡之鄂縣後漢因之孫權改鄂曰武/昌郡分立陽新縣隋置鄂州改陽新曰富川縣又改)
　(富川曰永興縣唐因之皇朝太平興/國三年陞興國軍今領縣三治永興)
要事郡名富川(見沿/革注)風俗郡小民醇(周紫/芝記)囹圄晝閉(同/上)
(云云桁/楊不施)形勝西控荆楚(同上妙香寮記/東連江池云云)山連楚嶠(靈峯/寳録)
(云云水/接湘川)山川印山(在永興縣西南/百里形如印)龍角山(在永興西八/十里兩峯相)
(對/)鍾山(在永興西南百七十里舊/傳鍾繇學書于此有墨池)通羊山(在通山邑/西八十里)東
方山(在大冶縣北三十里/丨丨朔之故隠也)囬山(在大冶東五十里山有/泉元結名之曰異泉乃)
(作/銘)吉祥山(在大冶東武昌記呉主㣲時嘗隠于此○羅/隠詩呉王微時隠此山興都去後緑潺潺)
飛雲洞(在回山之顛有/元結書堂故基)富池湖(源出永興之翠屏六溪/至丨丨口遂入大江)
散花洲(在大冶縣大江中流世傳周瑜敗曹操于赤壁/呉王迎之至此釃酒散花勞軍士謂之呉王散)
(花/洲)堂亭十詠堂(在軍治周紫芝有丨/丨以形容風物之美)滄浪亭(在軍治放/生池上荷)
(花彌望遶堤皆楊栁羣山如列屏有浮屠突兀在/雲煙紫翠間○王龜齡記江山之勝似杭之西湖)樓臺
捲雪樓(在富池忠勇廟臨/大江張安國書扁)名宦王琪(慶厯間/為守)周紫芝(紹/興)
(間為史官以非進/士出身出治興國)陸九齡(為教/授)人物呉中復(登景祐第/其兄弟幾)
(復嗣復聨名登科中復由御史登法/從  仁宗飛白鐵御史三字以賜)呉鶚(為光禄寺丞/雅好山水尤)
(竒廬/阜)題詠鶚渚他時縣(周紫芝詩云云/江南盡處州)萬頃平湖几案
間(陶去㤗富川郡/治居高閣云云)公餘身在水雲鄉(王龜齡詩滿目江/山富一堂云云)
江圍蒲稗富川城(江彦章次興國詩路入麕䴥亭子嶺/云云北風捲地來元際西日銜山未)
(肯晴絶浦踈梅和雪㸃長天數雁背人/横侵尋短髮愁中老行盡江南春復生)杭潁西湖堪鼎
足(王龜齡詩窮途喜見富川波已覺兹/行所得多云云更懐六乙與東坡)湖光十里皆荷
花(郡守周紫芝云湖中嵗取荷葉可貿百千一日曝之/湖濱大風吹捲飛數十里俱盡遂賦詩云湖邉老守)
(湖是家云云我來不見花/如錦但聞荷葉飛天涯)外邑居民山作城(李傳正詩/我愛通羊)
(好云云眼前無俗/事枕畔有灘聲)白雲深處宿(蔣頴叔詩我愛通山好/青山便是城云云一枕)
(玉泉/聲)
四六(拜命宸廷/承流江國)　(輟從朝路/來䕶江城)　(雖云斗大/實控風寒)　(江右名區/富川要郡)
(鄂渚創州此僅一同之地/江南盡處今專千里之權)　　(自呉氏兄弟以同年而登科/故永興縣邑取雙仙而名重)
(襟江帶湖既近依於天險/控淮連楚實足禦於風寒)　　(千里政成聊訪西湖之勝景/一封詔下竚躋北闕之近班)
(方世無虞郡政不勞於臥治/属時多事軍需常恐於乏興)
　　南安軍(大庾/上猶)　(南康/)
　建置沿革(禹貢揚州之域為星紀之分野春秋時属/呉及百粤戰國時属楚秦属九江郡漢分)
　(九江置豫章郡南壄預焉前漢南粤不賔遣將軍姓/庾討之築城於此因為名今理大庾是也隋以大庾)
　(為鎮唐升大庾為縣属䖍州皇朝至/太宗陞為南安軍今領縣三治大庾)
事要郡名横浦(唐地理志在大庾縣西南康記昔漢將/軍楊僕討呂嘉出章郡下丨丨即此)
南壄(同/上)風俗儒術之富(蘇子瞻作軍學記云南安江西/之南境云云與閩蜀等而太守)
(曹侯登所至必建學故/南安之學甲於江西)形勝南扼交廣(范大用生祠記/云云西距湖湘)
處江西盡頭(楊邦彦䟦横/浦集云云)據江西上流(重修軍學/記云云)接南
荒之境(同上/云云)當五嶺之一(南康記秦守五嶺第一塞嶺/即大庾也通道交廣此其喉)
(咽/)土産茶磨石(圖經以石門之石為之蒼碧縝宻䥴琢/得所以磨盤與輪同璞者為佳其最謂)
(之舀石猶硯之舊坑也脉紅如線極鮮明不過曹溪五㸃/百大衆欲爭取之追至大庾嶺乆立告渇六祖拈錫杖)
(石泉湧清冷甘羙/衆皆驚駭而退)名宦周頥(東都事略舂陵人嘗為南/安軍司理有囚法不當死)
(運使深欲治之荗叔爭不勝授其告身以去曰如此尚/可仕乎殺人以媚人吾不為也運使感悟因頼以活)
劉安世(字器之號元城先生哲宗朝除右正言論蔡確/章子厚黄履刑恕妄要定䇿之罪及子厚入相)
(落職知/南安軍)名賢江公望(蔡京用事與任/伯雨俱貶南安)張九成(公與僧宗/杲為莫逆)
(交時徃来其間秦檜恐其議已於是言者論公遂有南安/之謫結廬埽軌題于柱曰予平生嗜書老来自病執書)
(就明于此者十四年矣倚立積/乆䨇趹隠然自號横浦居士)二程先生(圖經云惟河/南丨丨丨丨)
(道徳性命之説天下所宗其初也侍父通守而濓溪/周先生為理曹掾相從講學遂能紹千載不傳之秘)題
詠折梅逄驛使(荆州記云呉陸凱與范曄相善自江南/寄梅花一枝詣長安與曄贈詩云云寄)
(與嶺頭人江南無/所有聊贈一枝春)西州南北護梅關(章頴詩云云盡/日人行石壁間)地
占江西最上頭(前人詩路當嶺/庾初通處云云)地近嶺南冬不氷(鄭億/詩人)
(逄嵗稔家/餘粟云云)南踰梅嶺陟嶙峋(余安道詩行盡章/江庾水濵云云)上得梅
山不見梅(南安志嶺上有寺有婦人題云妾㓜侍父任/英州司冦父代歸以大庾有梅嶺之名而反)
(無梅遂植三十株於道傍又題此詩于壁間云英江開/今日掌刑回云云輟俸買將三十本清香留與雪中)
詩人嘗説嶺頭梅(張子野詩云云徃徃春風帶雪来回/到嶺題詩花不見空将春夢又空)
四六(問道江西/分符嶺北)　(光膺芝檢/逺䕶梅封)　(昔為雷邑/今曰斗州)　(欲撫峒蠻/先遴郡將)
(惟嶺下之小邦/寔江西之窮處)　(肇始隋家之鎮戍/繼為唐代之縣隅)　(廐傳據南北之㑹/廪稍積前後之遭)
(民力凋殘無以追随於富國/地望卑下不足動摇於有司)　(江源欲絶慨非澤國之規模/嶺路初通漸有蛮方之氣象)
(平反郡獄曽聞名世之片言/撫字州民亦有先賢之遺愛)
(郡置皇朝於是分賢侯之竹/地瀕庾嶺不妨寄驛使之梅)
　方輿勝覧卷二十二
欽定四庫全書
　方輿勝覽卷二十三　　　　　宋　祝穆　撰
　　湖南路
　　　潭州(長沙/湘鄉)　(善化/湘潭)　(衡山/益陽)　(安化/瀏陽)　(醴陵/湘隂)　(攸縣/寧鄉)
　建置沿革(禹貢荆州之域三苗之境其星土當鶉尾/之次翼軫之度長沙自有一星在軫中周)
　(成王分封屬楚長沙之名始見於威王之時春秋戰/國屬楚黔中地秦分黔中置長沙郡漢髙徙呉芮為)
　(長沙王都臨湘景帝封子𤼵為長沙定王晉置湘州/隋改為潭州又改長沙郡唐為長沙郡復為潭州領)
　(欽化節度皇朝降為防禦使復為武安節度/陞為帥府統郡十領縣十二治長沙善化)
　　湖南轉運置司
事要郡名長沙(郡以丨丨星得名寰宇記引闞駰十三/州記云西自湘江至東萊萬里故曰丨)
(丨/)夀沙(晉隋天文志長/沙明則主夀)星沙(見/上)熊湘(昔熊繹始封/於此故名)三湘
(寰宇記湘潭/湘鄉湘源)風俗有舜遺風(湘中記其俗丨丨之丨丨/人多純朴今猶好弹五絃)
(琴及為/漁父吟)頗雜越風(湖南風土記茅/廬為室云云)長沙卑濕(同上云云/俗信鬼好)
(淫祀○漢書長沙定王𤼵景帝二年立以母㣲無寵故/王丨丨貧國應劭注時諸王來朝有詔更前稱夀歌舞)
(定王但張䄂小擧手左右笑其拙恠問之對曰臣國小/而地狹不足以囘旋帝乃以武陵零陵桂陽屬之焉)
其人勁悍決烈(隋書云云/頗同揚州)瀟湘為洙泗(王黄州碑云云/荆湖為鄒魯)
形勝雲陽之墟(遁甲經長沙福地云云可以避/難可以隱居雲陽氏古仙人也)列山氏
之故墟(圖經/云云)三苗國之南境(同上/云云)南以五嶺為限(元和/郡縣)
(志云云北以/洞庭為界)右吞夏汭(唐飛文應詔曰/云云左控荆門)邑連溪洞(帥董/華表)
唇齒荆雍(晉譙王承為湘州刺史元帝謂曰湘/州控上流之形勢據三江之㑹云云)依負喬
嶽(長沙志云云/襟帶重湖)居三江五湖之中(大觀陞州為帥府/詔云云地大物衆)山
川秀麗稱衡湘(見後歐公/送廖倚序)瀟湘八景(湘山野録本朝宋/迪度支工畫有)
(平沙鴈落逺浦帆歸山市晴嵐江天暮雪洞庭秋/月瀟湘夜雨煙寺晚鐘漁村落照謂之八景云)土産
鵩鳥(土風碑有云巴蛇食象空見於圖書丨丨似鴞但/聞於詞賦厥草惟□蘭孫杜若荃衡留夷䔾車出)
(焉/)蘭蓀(見上/注)山川麓山(盛𢎞之荆州記長沙西岸有丨/丨盖衡山之足又名靈麓峯乃)
(嶽山七十二峯之數自湘西古渡登岸夾徑喬松泉澗/盤繞諸峯疊秀下瞰湘江嶽麓寺道林寺嶽麓書院皆)
(在此/焉)湘山(在益陽洞庭之中即熊耳山相君所游處亦/曰君山秦皇至丨丨祠大風不得度遂赭)
(其山○山海經洞庭之山浮於水上下有金石絲竹之/聲楚懷王以四仲游山舉四仲之氣以為樂章○任鵠)
(君山詩波濤四面/白雲木一堆青)昭山(元和志在長沙南七十里臨湘/水下有凝潭曰昭潭州之得名)
(因此寰宇記昔昭王南征而/不返没於此潭故曰昭潭)玉笥山(甄烈湘中記屈潭/之左有丨丨丨屈)
(平之放棲於此山而作九歌焉○/輿地廣記在湘陰隋於此置玉州)雲陽山(在攸縣即/雲陽之壇)雲
母山(在湘潭北九里列女傳/長沙雲母服之不朽)小廬山(在益陽似九江廬/山故曰丨丨丨晏)
(類要即浮丘公上昇之所上有消修寺○張敬夫詩/峯勢香爐直溪添峽水潺居然一蘭若喚作丨丨丨)尖
山(在長沙西一名土峯/䜟云丨丨青宰相生)南嶽(一名衡山在衡山縣西三/十里晉因山以名郡○湘)
(中記度應斗衡位直離宮故曰丨丨又名霍山爾雅疏/㤗與岱衡與霍皆一山有二名○南嶽記衡山者朱陵)
(之靈臺太虚之寳洞上承翼軫鈐縂萬物故名衡山下/踞離宮統攝火師故號南嶽赤帝館其嶺祝融宅其陽)
(逮于軒轅以灊霍二山副焉○長沙志軒翔聳㧞九千/餘丈尊卑差次七十二峯巖洞溪澗泉石之聲交錯於)
(中又有數十洞十五巖三十八泉二十五溪九池九潭/六源八橋九井三穿三漏此最著者七十二峯最大者)
(五祝融紫盖雲宻石廪天柱而祝融為最髙○杜甫望/嶽詩南嶽配朱鳥秩禮自古王歘汲頓地靈鴻洞半炎)
(方邦家用祀典在徳非馨香巡守何寂寥有虞今則亡/洎吾隘世綱行邁越瀟湘渴日絶壁出漾舟清光旁祝)
(融五峰尊峯峯次低昻紫盖獨不朝爭長鄴相望恭聞/魏夫人羣仙夾翺翔有時五峯氣散風如飛霜牽迫限)
(修途未暇杖崇岡歸來覬命駕沐浴休玉堂三嘆問府/主曷以賛我皇牲壁忍衰俗神其思降祥○劉禹錫詩)
(東南倚葢卑維嶽資柱石前當祝融居上拂朱鳥翮青/𡨕結精氣磅礴宣地脉還聞膚寸陰能致彌天澤○李)
(白詩衡山蒼蒼入紫㝠下㸔南極老人星囘飈吹散五/峯雪往往飛花落洞庭○盧肇登南嶽蘭若詩祝融絶)
(頂萬餘層䇿杖攀蘿步步登行到/月宮霞外寺白雲相伴兩三僧)祝融峯(位直離宮○/盧載詩五千)
(里地望皆見七十二峯中最髙○朱元晦自上封登祝/融絶頂次南軒韻衡嶽千仞起祝融一峯髙羣山畏突)
(兀犇走如曹逃我來雪月中歴覽快所遭捫天滑青壁/俯􁒅崩銀濤所恨無十犗一掣了六鰲遄歸青運宮坐)
(對白玉毫重閣一倚徙霜風利如刀平生山水心真作/貨食饕明朝更清澈再往豈惮勞中宵撫世故劇如千)
(蝟毛嬉遊亦何益嵗月今滔滔起望東北雲茫然首空/搔○又下祝融峯我來萬里駕長風絶壑層雲許盪胸)
(濁酒三盃豪氣𤼵/朗吟飛下祝融峯)聖燈巖(在衡山之青玉壇○張敬夫/詩陰壑傳聞烱夜燈幾人髙)
(閣費追尋山間光景秪常事堪笑塵寰萬種心○朱元/晦詩神燈遊夜唯聞説皓月當空不用尋箇裏忘言真)
(得所便應從/此正人心)金牛崗(在長沙湘中記載赤牛渡江糞金/於沙中舟人跡逐至山不見乃掘)
(地求之掘處尚存謂之丨丨丨今在/城中之嚴福寺有裴休書堂在焉)清風峡(在岳麓寺/下泉石清)
(徼南軒/有詩)朱陵洞(在衡山南嶽記名大虚小有/之天三十六洞天中第三)靈龜洞(在/安)
(化東南四十里上有石屋水㵼/洞前三十丈前後賦詩者甚衆)湘江(在長沙○羅含湘/中記湘水至清深)
(五六丈下見底了了石子如樗蒲白沙如雪霜赤岸若/朝霞○長沙志涉湘千里聞漁父吟中流相和其聲綿)
(逺可聽所謂汲清湘燃楚竹款乃/一聲山水動色此豈俗漁境界耶)洞庭湖(長沙志洞庭/之水瀦為七)
(百里日月出入其中○史記黄帝南至於江登熊湘作/咸池張樂於洞庭之野或題詩云湖光秋月兩相和潭)
(面無風鏡未磨遥望洞庭/水水翠白雲槃裏一青螺)青草湖(志南曰青草北曰洞/庭所謂重湖○黄魯)
(直詩乙丑越洞/庭丙寅渡青草)東湖(在長沙○戴叔倫詩偶囘丨丨東/復東數聲雞唱翠㣲中遥知楊桞)
(是門處似覺/芙蓉無路通)湘灕(一水而背流丨猶相也丨猶離也以/言湘水有所合而灕則違湘而南也)
(湖嶺之間湘水貫之無出湘之右者凢水皆會焉但以/瀟水合則曰瀟湘以蒸水合則曰蒸湘以沅水合則曰)
(沅湘/耳)昭潭(在昭/山下)屈潭(在湘陰縣六十里○酈道元水經/云汨水西經玉笥山又西為屈潭)
(即羅潭也○屈原漁父篇原既放遊於江潭行吟澤畔/顔色憔悴曰寧赴湘流彛於江魚腹中乃作懷沙之賦)
(自投汨羅而死○圖經今有屈原冢在江側或謂楚人/招魂葬焉又有屈大夫碑而字滅無迹矣賈誼渡湘為)
(賦以弔原史遷亦嘗經此水○荆楚嵗時記屈原以五/月五日投汨羅水楚人哀之至此曰輙以竹筒貯米祭)
(之人或夢原曰多為蛟龍所食願以綵索繫角黍以投/庻免此患今俗因此○韓昌黎詩猿愁魚躍水翻波自)
(古流傳是汨羅蘋藻滿盤/無處奠空聞漁父扣絃歌)舜溪(在衡山安上峯相/傳舜因陟方過此)禹溪
(在雲宻峯○郡守石才詩/須知此溪水名著百王前)青楓浦(在瀏陽縣○杜子美/詩輟棹丨丨丨雙楓)
(舊已/摧)雷池(在祝融峯側○劉莘老詩九千丈外雲間寺/一萬年餘石上松引手莫髙疑觸斗臨池母)
(久恐興龍○張栻丨丨觀日詩云朝曦何處升彷彿認/㣲紅金鉦忽湧出滉蕩浮雙曈乾坤豁呈露羣物光芒)
(中誰知雷池景/乃與日觀同)銅官渚(在寧鄉縣界三十里舊志楚鑄/錢處杜子美有丨丨丨阻風詩)
橘洲(類要在長沙西南四十里湘江中泗洲曰丨丨曰/直洲曰誓洲曰白小洲江中水泛惟此不没上多)
(美橘故名○晉永興生此/洲諺曰昭潭無底丨丨浮)駱駝觜(在瀏口諺云丨/丨丨圓出狀元)井泉
碧泉(在湘潭西南七十里澄碧如染溉田五千畝南入/湘胡安國朱晦庵曾遊有詩五峯胡宏創亭曰有)
(本/)學校嶽麓書院(南軒張敬夫記云湘西故有藏室背/陵向壑木茂而泉潔為士子肄業之)
(地始開寳中郡守朱洞百度基創宇以待四方學者李/允則來為州請於朝乞以書藏方是時山長周式以行)
(義著祥符八年召見便殿拜國子學主簿使歸教授詔/以丨丨丨丨名璔賜中秘書紹興辛亥更兵革灰燼乾)
(道改元建安劉侯珙下車既敭蠧夷姦民俗安静郡/人合辭以書院請侯竦然曰是固章聖皇帝加惠一)
(方以風厲天下者而可廢乎來半嵗而屋成某從多士往/觀焉曰侯之為是舉也豈特使子羣居侯談但為决科)
(利禄計乎亦豈使子習為言語文辭之工而已乎盖欲/成就人才以傳道而濟斯民也其傳果何歟曰仁也仁)
(人心也率性立命知天地而宰萬物者也孟子曰惻隱/之心仁之端也於此焉求之則不差矣嘗試察吾事親)
(從兄應物處事是端也茍能充而達之則仁之大體豈/不可得乎及其至也與天地合徳鬼神同用悠久無疆)
(變化莫測而其則初不逺也是雖約居屏處庸何損得/時行道事業滿天下而亦何加於我遂書斯言以厲同)
(志俾無忘/侯之徳)文定公書院(胡公安國渡江而休于衡嶽買/地結廬名曰書堂十五年不出)
五峯書堂(胡宏所築在寧/鄉縣之靈峯)城南書院(在臨湘門街乃南/軒先生講學之地)
(題扁筆勢豪勁張紫㣲平生得意書也其間鑿池以匯/息澤之水本屬納氏故名納湖○張敬夫詩積雨欣始)
(霽清和在此時林葉既敷榮禽聲亦融怡鳴泉來不窮/湖風起淪漪西山卷餘雲逾覺秀色滋層層叢錄間愛)
(彼松栢姿青青初不改似與幽人期坐久還起來堤邊/足逶迤游魚傍我行野鶴向我飛敢忘昔賢志亦復咏)
(而歸寄言山中友和我和平詩○朱元晦䟦云久聞敬/夫城南景物之勝常恨未得往遊其間今讀此詩便覺)
(風篁水月去人不逺然敬夫道學之懿為世醇儒今之/乃欲以筆札之工追蹤前作豈其戲耶不然則敬夫)
(豪放奔逸與西臺之温厚靚深必有能辨之者○詩云/詩筒連畫卷坐㸔復行吟想象南湖水秋來幾許深)
堂觀敬簡堂(在府治張紫㣲建以為燕室兩壁書中庸/大學中屛篆書顔淵問仁一章皆張自筆)
(侍講張栻記云盖心宰萬物而敬者心之道所以生也/生則萬理森然而萬事之綱總攝於此凢至乎吾前者)
(吾則因其然而酬酢之也故動雖㣲而吾固經緯乎趨/吉之先事雖大而吾處之若飲食之常此所謂居敬而)
(行簡者歟故先覺君子謂飾私智以為竒非敬也簡細不/故而自崇非敬也非敬則是心不存而萬事乖析矣可)
(畏歟雖然若何而能敬克其所以害敬者則敬立矣害/敬莫甚於人欲自容貌辭氣之間而察之天理人慾絲)
(毫之分則敬在其中引而達之則將有常而日新日新/而無窮矣○朱元晦敬簡堂詩煌煌定方中農隙孟冬)
(月君侯敞齋扉華榜新未揭我來適兹時亦有大夫苃/清湘不留行晤語得超越更看雷雨勢翻動龍蛇窟襟)
(懷頓能輸肝膽亦已竭老仙來何方湖海氣硉矹君侯/歛袂起顛越承屦襪坐人驚創見引去殊卒卒伊余不)
(忍逝頓首願有謁人生均秉彛天造豈停歇云何利害/判所較無一髪兹焉辨不早大本恐將蹷吾言實自箴)
(君聽未宜忽○後/林栗易以静香堂)湘山觀(在漕㕔東/張安國書)䑓閣定王臺(俗傳/定王)
(載米愽長安土築臺于此以望其母唐姫墓張安國名/曰定王臺自為書扁○朱元晦詩寂寞畨君後光華帝)
(子來千年餘故國萬事只空臺日月東西/見湖山表裏囘定知爽鳩樂莫作雍門哀)楚樓(在郡/城上)清
風閣(在湘/潭縣)歸鴻閣(在瀏陽縣楊中立建/後為祠張敬夫記)亭舘望湘亭(鄭/谷)
(詩湘水似伊水湘人非故人/登臨獨無語風桞自摇春)湘江亭(孟賓於有丨丨丨/詩云獨宿大中年)
(裏寺樊籠得出事無心寒山夢/覺一聲磬霜葉滿林秋正深)風雩亭(張敬夫序云嶽/麓書院之南有)
(曾丘焉於登覽為曠建安劉公作亭其上以/為青衿遊息之地廣漢張敬夫名以風雩)碧湘門(冷/齋)
(夜話黄魯直南遷與予㑹于長沙留丨丨丨者一月○/陶弼詩城中煙樹緑波漫幾萬樓臺樹影間天濶鳥行)
(疑没草地卑/江勢欲沉山)長沙驛(桞宗元/有詩)三元坊(淳熈乙巳上舍釋/褐魁易祓丁未省)
(元湯濤狀元/王容皆邦人)佛寺道林寺(在嶽麓山下距善化縣八里/寺有四絶堂保大中馬氏建)
(謂沈𫝊師裴休筆札宋之間杜甫篇章治平間蔣永叔/作記曰彼以杜詩沈書為絶吾豈敢議若夫遺歐陽詢)
(書二也杜詩三也韓詩四也此之謂四絶○杜甫嶽麓/山道林二寺詩玉泉之南麓山殊道林林壑爭盤紆寺)
(門髙開洞庭野殿脚挿入赤沙湖五月寒風冷佛骨六/時天樂朝香爐地靈步步雪山草僧寳人人滄海珠塔)
(刼宮牆壯麗敵香厨松道清凉俱蓮花交響共命鳥金/榜雙逥三足烏方丈涉海費時節𤣥圃尋河知有無暮)
(年且喜經行近春日兼䝉暄暖扶飄然斑白身奚適旁府/此烟霞茅可誅桃源人家易制度橘洲田土仍膏腴潭)
(邑中甚淳古太守庭内不喧呼昔遭衰世皆晦迹今幸/樂國養㣲軀依止老宿亦未晚富貴功名焉足圖乆為)
(野客尋幽慣細學何顒免興孤一重一掩吾肺腑山鳥/山花吾友于宋公放逐曾題壁物色分留與老夫○韓)
(愈陪杜侍御遊湘西寺詩長沙千里平勝地猶在險况/當江濶處斗起勢匪漸深林髙玲瓏青山上琬琰路窮)
(臺殿闢佛事煥且儼剖竹走源泉開廊架崖广又云客/堂喜空凉華榻有清簟澗蔬煑蒿芹水果剥菱芡又云)
(小樓黒無月漁火燦星㸃夜風一何喧杉檜屢磨颭猶/疑在波濤怵惕夢成魘静思屈原沈逺憶賈誼貶椒蘭)
(爭妬忌綘灌其䜛謟誰令悲生膓坐使淚盈臉翻飛乏/羽翼指摘困瑕玷珥貂藩維重政化類分陜禮賢道何)
(優奉己事苦儉大厦棟方隆巨川楫行剡經營誠少暇/遊宴固已歉旅程愧淹留徂嵗嗟荏苒平生每多感柔)
(翰遇頻染展轉嶺猿鳴曙煙青燄燄○崔班詩臨湘之/濱麓之隅西有松寺東岸無松風十里擺不斷竹泉㵼)
(入于僧厨宏梁大棟何足貴山寺難有山泉俱四時唯/夏不敢入燭龍安敢停斯須逺公池上種何物碧羅扇)
(底紅鱗魚香閣朝鳴大法鼓天宮夜轉三乗書野花市/井裁不着山鷄飲啄聲相呼金鑑僧迴步步影石盆水)
(濺聫聫珠北臨髙處日正午舉手欲摸黄金烏遥江大/船小於葉逺村雜樹齊如蔬潭州城郭在何處東邊一)
(片青模糊今來古往人滿地勞生未了歸丘墟長鄉之/門久寂寞五言七字誇規模我吟杜詩清入骨灌頂何)
(必須醍醐白日不照来陽縣皇天厄死飢寒軀明珠大/貝採欲盡蚌蛤空滿赤沙湖今我題詩亦無味懷賢覽)
(古城長吁不如興罷過江去已有好月明歸途○韋蟾/詩石門逈接蒼梧野愁色陰深二妃寡廣殿崔嵬萬壑)
(間長廊詰曲千巖下静聽林飛念佛鳥細看壁畫䭾經/馬暖日斜明螮蝀梁濕煙散羃鴛鴦瓦北方部落檀香)
(塑西園文書貝葉寫壤欄迸竹醉好題窄路垂䕨困堪/把沈裴筆力鬭雄壯宋杜詞源兩風雅他方居士來施)
(齊彼岸上人投結夏悲我未離擾擾徒勸我休學悠悠/者何時得與劉遺民同入東林逺公社○裴説詩獨立)
(凭危欄髙低落照間寺分一派水僧鎻半房山對/面浮生隔垂簾到老聞煙雲與塵土寸步不相闗)嶽麓
寺(在山上百餘級乃至今名惠光寺下有李邕麓山寺/碑晉杉庵世傳晉太尉陶㑆手植今存者七八株其)
(圍三丈中空空如庵絶頂有道鄉臺昔鄒道鄉謫新州/道過潭潭守温益下逐客之令逆旅之人不敢舍夜渡)
(湘江湘西琳禪師公鄉人以火迎之公贈詩八年之中/三往囘道人一意金石開非闗桑梓有分好自是針水)
(無嫌猜焚香説了四句偈把手直上千尺臺洞庭青草/不我隔東呉可歸歸去來浩字志完為右正言因論元)
(符事貶○沈傳師詩承明年老輙自論乞得湘守東南/奔為問富國富山水青嶂邐迤僧家園含香珥筆皆眷)
(舊謙挹自忘臺省尊不令執簡候亭館直許攜手遊山/樊忽驚列岫晚來逼朔雪洗盡煙嵐昏碧波逥嶼三山)
(轉丹檻繚郭千艘屯華鑣蹀躞徇□步大斾綵錯輝松/門樛枝競鷙龍蛇勢折幹不滅風霆㾗相重古殿倚巖)
(腹别引新徑縈雲根目傷平楚虞帝魂情多思逺聊開/樽危絃細管逐歌颺畫鼓繡靴隨節翻鏘金七言陵老)
(杜入木八法蟠髙軒嗟余潦倒久不利忍復感激論元/元○羅隱春日湘中題僧院蟾宮虎穴兩皆休來凭危)
(欄送逺愁多事林鶯遷謾語薄情邊鴈不逥頭春融只/恐乾坤醉水濶深知世界浮欲共髙僧話心跡野花荒)
(草奈相尤○劉長卿自道林寺西入石路至麓山寺過/法崇禅師故居詩山僧侯谷口石路掃莓苔深入泉源)
(去遥從樹杪囘香隨青靄散鐘過白雲來野雪空齋掩/嵐風古殿開桂寒知自𤼵松老問誰栽惆悵湘江上何)
(人更/渡盃)大潙寺(在寧鄉西百五十里唐/元和中司馬頭陁開山)上封寺(在祝融之/絶頂早秋)
(已氷夏亦夾衣木之髙大者不過七/八尺謂之矮松上有雷池題詠甚多)祠廟文帝廟(在湘/西漢)
(景帝三/年置)定王廟(在長沙東/北一里)南嶽廟(在衡山西三十里南/嶽記南宫四面險絶)
(無得至者漢武帝移於霍山隋文帝移於今所○韓愈/謁衡嶽廟遂宿南嶽寺題門樓詩五嶽登秩皆三公四)
(方環鎮嵩居中火維地荒足妖怪天假神物專其雄噴/雲泄霧藏半腹雖有絶頂誰能窮我來正逢秋雨節陰)
(氣晦昧無清風潜心黙禱若有應豈非正直能感通湏/臾静掃衆峯出仰見突兀撑青空紫盖連延接天柱石)
(廪騰擲堆祝融森然魄動下馬拜松栢一徑趍靈宮粉/墻丹桂動光彩鬼物圖畫填青紅升堦傴僂薦脯酒欲)
(以菲薄明其衷廟令老人識神意盱睢偵伺能鞠躬手/持盃珓導我擲云此最吉餘難同竄遂蠻荒幸不死衣)
(食纔足甘長終侯王將相望久絶神縱欲福難為功夜/投佛寺上髙閣星月掩映雲瞳朧猿鳴鐘動不知曙杲)
(杲寒日生於東○范至能驂鸞記衡山縣西望嶽山岧/嵬半空湘中山既皆岡阜迤邐至嶽山乃獨雄尊特起)
(若衆山遜其髙寒者八日入南嶽半道憇食望雲亭夾/路古松三十里至嶽市宿衡嶽寺嶽市者環廟皆市區)
(江浙川廣衆貨之所聚生人所須無不有既憧憧往來/則汚穢喧雜盜賊亡命多隱其間或期㑹約結於此官)
(置巡檢司焉南嶽廟四河各有角樓兩廡士偶仗衛皆/取則帝所正殿獨一神座監廟與禮直官日上香火後)
(殿乃與后並處湖南馬氏所植古松滿庭殿後東西北/三廊壁畫後宮武洞清所作紹興二十五年火𤼵殿上)
(迺焼後廊壁本不圮官不時覆䕶漸為風雨所壞帥司/亟遣衆工摸搨新廟成用摸本更畫雖不復武氏筆法)
(然位置意象十存七八自宴樂優戯琴博圖書弋釣紉/織下至搗練汲井凢宮中四時行樂作務粲然畢陳良)
(工運思苦心有如此者朶殿父畫嬪御上直奩香篝衣/之事尤為精研廟吏常鐍後宮門非命官盛服毋得擅)
(入/)黄陵廟(在湘陰北八十里韓愈作廟碑云湘旁有廟/曰黄陵自前古立以祠堯之二女舜二妃者)
(庭有古碑乃晉太康九年其額曰虞帝二妃之碑○李/白詩洞庭西望楚江分水盡天南不見雲日落長沙秋)
(色逺不知何處弔湘君○許渾詩九/疑望斷幾千載班竹淚㾗今更多)三閭大夫廟(在湘/陰之)
(羅洲名忠㓗侯○戴叔倫詩沅湘流不盡/屈子怨何深日暮秋風起蕭蕭楓樹林)賈誼廟(在長/沙南)
(六里即誼故宅有井上圓/下方有局脚石床猶存)古跡鄴侯書堂(唐李泌當肅/宗時崔圓李)
(輔國疾之泌畏禍願隠衡山/有詔賜隠士服為治室廬)戴氏堂(桞宗元記云𢎞農/公刺潭三年因東)
(泉為池環之九里丘陵林麓距其涯坻島洲渚交其中/其岸之突而出者水縈之苦玦焉池之勝於是為最公)
(曰是非離世樂道者不宜有此卒授賓客之選者譙國/戴氏曰簡為堂而令居之堂成而勝益竒望之若連艫)
(縻艦與波上下就之顛倒萬物遼濶眇忽樹之松栢杉/櫧被之菱芡芙蕖鬰然而陰粲然而榮凢觀望浮游之)
(美專於戴氏矣戴氏以文行累為連率所實禮貢之澤/宮而志不願仕與人交取其退遜受諸侯之寵不以自)
(大其離世歟好孔氏書旁及莊文莫不縂統以至虚為/極得受益之道其樂道歟賢者之舉也必以類當𢎞農)
(之選而專兹地之勝豈易得哉地雖勝得人焉而居之/則山若増而髙水若闢而廣堂不待飾而已奐矣戴氏)
(以泉池為宅居以雲物為朋從攄幽𤼵粹日與之娛則/行宜益髙文宜益峻以道宜懋交相賛者也既碩其内)
(又揚於時吾懼其離世之志不果矣君子謂𢎞農公刺/潭得其政為東池得其勝授之得其人豈非動而時中)
(者歟于戴氏堂也見公/之徳故不可以不記)文昭園(在濟川門外興國間何/承矩守園吏云昔屬馬)
(家今歸趙氏因聞提壺有感作詩云馬家公子好樓臺/鑿破青山碧沼開啼鳥不知人事變數聲猶傍水邊來)
長沙土風碑(張謂銘并序天文長沙一星在軫四星之/側上為辰象下為郡縣遁甲所謂沙土之)
(地雲陽之墟可以長往可以隠居者焉其山麓山其水/湘水其畜宜鳥獸其穀宜秔稻厥草惟繇杜若荃蘅留)
(荑䔾車出焉厥木惟喬椅桐桂檉貞松文梓生焉篠簜/婵娟於原野碔砆昭曜於崖谷昔熊繹始在此地番君)
(因之而後定王國至漢道陵遲董卓狼顧文臺以三湘/之衆績著勤王梁朝覆沒侯景虎視僧辨以一州之人)
(勲成定國桓文之舉亦何加焉至於致禮舊君請屍歸/葬桓氏之子可謂忠也殞身强冦有死無辱尹氏之女)
(可謂貞也軾蔡鄧之宅足以厚儒風表古初之墳足以/敦素行齊魯之俗其何逺哉巨唐八葉元聖六載正言)
(待罪湘東郡臨江湖大抵卑濕修短疵癘未違天常而/云家有重膇之人鄉無班白之老談者之過也此邊嶺)
(瘴大抵炎熱寒暑晦明未愆時序而云秋有赫曦之日/冬無凛冽之氣傳之者差也巴蛇食象空見于圖書鵩)
(鳥似鴞但聞於詞賦則知前古之善惡凡今之毁譽焉/可為信哉因徴故老之言用紀仙山之石辭曰舜去黄)
(屋於焉巡遊逢逢𤣥夷於焉滯留五嶺南指三湘北流/隣聨滄浪邊遥岣嵝湘山之下青青衆草有蕙有蘭在)
(江之島煙雨㝠𡨕波瀾浩浩不采不擷棄捐逺道湘山/之上青青衆木有栝有松在巖之麓風霜凄凄柯葉沃)
(沃不攘不棟老朽空谷陸有玉璞水有珠胎隋侯云卞/卞氏不來湘云莽蒼湘月徘徊貞石紀事層城之隈)
名宦賈誼(漢文帝時謫為長沙王太傅誼在長沙三年/有鵩飛入誼舍誼以長沙卑濕自恐壽命不)
(永作賦/以自廣)謝朓(齊武帝時有忝役/湘州與吏民别詩)禇遂良(唐髙宗時以争/立后遷潭州都)
(督/)楊憑(韓愈作荆潭裴垍楊憑倡和序從事有云愈以/荆潭酬唱詩者愈既受以卒業因仰而言曰夫)
(和平之音淡薄而愁思之聲要妙讙愉之辭難工而窮/苦之言易好也是故文章之作常𤼵於羇旅草野至若)
(王公貴人氣滿志得非性能好之則不暇以為今公開/鎮蠻荆統郡惟九常侍楊公領湖南之壌地二千里徳)
(刑之政益勤爵禄之報兩崇乃能崇志乎詩書寓辭乎/詠歌往復循環有唱斯和搜竒抉怪雕鏤文字與違布)
(里閭憔悴專一之士較其毫釐分寸鏗鏘𤼵金石幽𣺌/感鬼神信所謂材全而能鉅者也兩府之從事與部屬)
(之外屬而和之茍在編者咸可觀也宜乎施之樂章紀/諸冊書從事曰所言是矣告於公書以為荆潭唱和序)
沈傳師(自中舍/除刺史)楊儀之　　　(楊儀之支使歸湖南序/今中丞之在朝愈日侍)
(於門下其來鎮兹土也有問湖南之賓客者愈曰知其/客可以知其主者宣州也知其主可以信其客者湖南)
(也去年冬奉詔為邑於陽山然後得謁湖南之賓客於/幙下於是知前之信之也不失矣及儀之之來也聞其)
(言而見其行則向之所謂羣與博者於吾何先後焉儀/之智足以造謀材足以立事忠足以勤上惠足以存下)
(而又侈之以詩書六藝之學充聖人之徳音以成其文/而輔其質宜乎從事於是府而流聲實於天朝也夫樂)
(道人之善以勤其歸者乃吾之心也謂我為邑長于斯/而媚夫人云者不知言者也工乎詩者歌以繫之)
皇朝冦凖(以工/侍知)張詠(知益/陽縣)唐介(湘山野錄潭州籍一巨/賈皆明珠太守而下悉)
(輕其估以自售時介為倅偶分珠獄𤼵奏方/入  仁宗謂近臣曰唐介必不肯買果然)趙抃(為武/安節)
(度推官有偽造印者/以疑讞之得免死)趙宏(曽子固送行序云荆民與蠻/合為冦潭傍數州被其害天)
(子宰相以潭重鎮守臣不勝任為改用人又不勝復改/之守至上書乞益兵詔與撫兵三百天水趙君希道寔)
(䕶以往希道雅與予接間過予道潭之事予曰潭山川/甲兵如何食幾何賊衆寡强弱如何予不能知能知者)
(書書之載若潭之事多或合數道之兵以數萬卒絶山/谷而進其勢非不衆且健也然而卒殱焉者多矣或单)
(車獨行㓂可以無事龔遂張綱祝良之類是也義信不/足以致之雖合數道之兵以卒數萬卒殱焉適重冦耳)
(致平耶楊旻裴行立之類是也則兵不能致平致平者/在太守身耳明也前之守也果能此天子宰相烏用易)
(之必易之為前之守者不能此也今往者復曰請益兵/何其與書之云云者異耶予憂潭民之重困也冦之益)
(張也往時潭吏與旁近郡靳力勝賊者暴骸者戮降者/有之今之往者將特不為是而已耶抑猶不免乎為是)
(也天子宰相任之之意其然耶潭守近侍臣使撫覘潭/者即吏御史博士相望為我諗其賢者曰今之言古書)
(往往曰迃然書之事乃已試者也師已試而施諸治與/時人之自用孰為得失耶愚言儻可以平潭之患今雖)
(細然大中祥符之間南方之憂常劇矣夫豈階於大哉/為近臣郎吏御史博士者獨得而不思也耶希道固喜)
(事者因其行遂次/第其語以送之)楊時(張敬夫歸鴻閣記云瀏陽實潭/之屬邑公嘗辱為之宰嵗飢𤼵)
(廩以振民而部使者以催科/不給罪公公之徳於民多矣)劉珙(知潭州一新/嶽麓書院)張孝祥
(以集/撰知)周必大(以少/保判)朱熹(以祕/撰知)人物屈平(字原○楚詞云/屈原既放遊於)
(江潭行吟澤畔顔色憔悴形容枯槁漁父見而問之曰/子非三閭大夫歟何故至於斯屈原曰世人皆濁我獨)
(清衆人皆醉我獨醒是以見放漁父曰聖人不凝滯於/物而能與世推移舉世皆濁何不滑其泥而揚其波衆)
(人皆醉何不餔其糟而歠其醨何故深思髙舉自令放/為屈原曰吾聞新沐者必弹冠新浴者必振衣安能以)
(身之察察受物之汶汶者乎寧赴湘流葬於江魚腹中/安能以浩浩之白䝉世俗之塵埃乎漁父莞爾而笑鼓)
(枻而去乃歌曰滄浪之水清兮可以濯我纓滄浪之水/濁兮可以濯我足遂去不復與言○賈誼弔屈原賦恭)
(承嘉惠兮竢罪長沙仄聞屈原兮自湛汨羅造託湘流/兮敬弔先生遭世罔極兮乃殞厥身烏虖哀哉兮逢時)
(不祥鸞鳯伏竄兮鴟鴞翺翔闒茸尊顯兮讒諛得志賢/聖逆曵兮方正倒植謂隨夷溷兮謂跖蹻廉莫邪為鈍)
(兮銘刀為銛于嗟黙黙生之無故兮幹棄周鼎寳康瓠/兮騰駕罷牛驂蹇驢兮驥垂兩耳服鹽車兮章甫薦屦)
(漸不可乆兮嗟若先生獨罹此咎兮誶曰已矣國其莫/吾知兮子獨抑欝其誰語鳯飄飄其髙逝兮夫固自引)
(而逺去襲九淵之神龍兮沕淵潜以自珍偭梟獺以隠/處兮夫豈從蝦與蛭螾所貴聖之神徳兮逺濁世以自)
(藏使麒麟可繫而羈兮豈云異夫犬羊般紛紛其離此/郵兮亦夫子之故也歴九州而相其君兮何必懷此都)
(也鳯凰翔於千仞兮覽徳輝而下之見細徳之險㣲兮/遥矰擊而去之彼尋常之汚瀆兮豈容吞舟之魚横江)
(湖之鱣鯨兮固將制於蝼螘○朱元晦楚詞序原之為/人其志行雖或過於中庸而不可以為法然皆出於忠)
(君愛國之誠心原之為書其辭㫖雖或流於跌宕怪神/怨懟激𤼵而不可以為訓然皆生於繾綣惻怛不能自)
(已之至意雖其不知學於北方以求周公仲尼之道而/獨馳騁於變風變雅之末流以故醇儒莊士或羞稱之)
(然使世之放臣屏子怨妻去婦抆淚謳吟於下而所天/者幸而聽之則於彼此之間天理民彛之善豈不足以)
(交有所𤼵而増夫三綱五常之重此予所以每/有味於其言而不敢直以詞人之賦視之也)蔣琬(湘/鄉)
(人為廣都長諸葛亮常曰/琬社稷之器非百里才)歐陽詢(臨湘人為太子率更/令子通夏官尚書父)
(子俱善書號/大小歐陽體)皇朝廖倚(歐陽永叔送廖倚歸衡山序元/氣之融結為山川山川之秀麗)
(稱衡湘其蒸為雲霓其生為把梓人居其間得之為俊/傑秀才生於衡山之陽而秀麗之精英者得之尤多故)
(其文則雲霓其材則把梓始以進士舉於有司不中遂/遊公卿間所至皆虛舘設席爭以禮下之今永興太原)
(公雅識沉正器君尤深其初鎮秦川也請君與俱行遂/趍凾闗以覽秦都則西方士君子得以承望乎風采矣)
(凢居秦幾嵗而東將過京師以歸予嘗以上計吏客中/都識君於文逵辱之以益友當君之西也獲餞於國門)
(及夫斯來又相見於洛道語故舊數日乃行夫山川固/能産異物而不能畜之者誠有利其用者爾今君之行)
(也余疑夫不能久/蓄於衡山之阿也)胡安國(建人寓居南嶽之下著春/秋傳有子曰寅曰宏曰寧)胡
寅(嘗著讀史管見/號致堂先生)胡宏(嘗見楊中立於京師又從侯師/聖於荆門居五峯之下餘二十)
(年/)張浚(字徳逺廣漢人寓世長沙封魏公號紫巖○朱/元晦拜墓下有詩云衡山何巍巍湘流方湯湯)
(我公獨何往劒履在此堂念昔中興初孽竪倒冠裳公/時首建議自此扶三綱精忠貫宸極孤墳磨穹蒼元戎)
(二十萬一旦先啓行西征奠梁益南轅撫江湘上心既/豫附國威亦張皇縞素哭新宮哀聲連萬方强敵聞裭)
(魄經營乆彷徨玉帛驟往來士馬且伏藏公謀適不用/拱手遷南荒白首復來歸髪短丹心長拳拳冀感格汲)
(汲勤修攘天命竟難諶人事亦靡常悠然謝/台鼎騎龍白雲鄉坐令此空山名與日月彰)張栻(浚之/子號)
(南軒先生○朱元晦嘗為之賛曰廣仁義之端至於可/以彌六合謹義利之辨至於可以折秋毫拳拳乎其致)
(主之勤汲汲乎其幹父之勞仡仡乎其信道之篤卓卓/乎其立心之髙知之者識其春風沂水之樂不知者以)
(為湖海一世之豪彼其揚休山立之姿既與其不可傳/者死矣觀於此者尚有以卜其見伊呂而失蕭曹耶)
題詠夜醉長沙酒(唐杜甫詩云云曉行湘水春/岸花飛送客檣燕語留人)風壤帶
三苗(杜甫詩雲山/兼五嶺云云)秋晚嶽増翠(杜甫詩曰云云/風髙湖捲波)衡霍生
春草(杜甫詩云云/潭湘共海浮)兩邊楓作岸(張九齡詩征鞍窮郢路歸/棹入湘流云云𢾗處橘為)
(洲/)楚岫干峰碧(韋昭寄杜甫詩云/云湘潭一葉黄)洞庭值秋晚(韓愈送/李正字)
(歸湖南詩長沙入楚深云云/人隨鴻鴈少江共蒹葭逺)雲水洞庭寛(張祐送韋整/尉長沙詩逺)
(逺長沙去憐君利一官風㠶彭蠡疾云云木客/提蔬束江烏接飯凡莫言卑濕地未必乏新歡)水溢洞
庭湖(賈至送王員外赴長沙詩攜手登臨處巴陵天一/隅春生雲夢澤云云共嘆虞翻枉同悲阮籍途長)
(沙舊卑濕今/占不應殊)雲日楚天暮(賈至送長沙韋明府之任詩/秋入長沙縣蕭條旅宦心煙)
(波連桂水官舍映楓林云云沙汀/白露深遥知訟庭裏佳政在鳴琴)江煙作夕嵐(戎昱送/張秀才)
(之長沙詩君向長沙去長沙僕舊諳雖云桂嶺北終是/洞庭南山靄生朝雨云云松醪能醉客慎勿滯湘潭)
潭府邑中甚淳古(杜甫詩/云云)便領吳王第一州(郭獬送吳/中復詩初)
(登西漢文章府云云繞郭白/雲衡嶽近滿帆明月洞庭秋)
四六(出綸天闕/作屏星沙)　　(一札由中/三湘謀帥)　　(出綸鳯掖/作牧熊湘)　(長沙巨鎮/南楚上流)
(眷長沙之巨屏/居南紀之上游)　　(天開熊楚之封/星烱壽沙之次)　　(惟翼軫牛女之墟/接猺獠蜑黎之俗)
(全楚號古要區/長沙為今巨屏)　　(控百粤以分封/包九疑而奠壤)　　(洞有覊縻之獠俗/野無鬬䦧之猺民)
(彬彬禮樂之鄉/濟濟文物之盛)　　(惟荆楚之奥區/控江湖之孔道)　　(陸梁屡嘯於猩鼯/蒐獵乆勤於貔虎)
(眷此鬻熊之壤/鄰於蠻獠之居)　　(壯三營之甲胄/鏘兩學之衣冠)　　(方休兵爭買於犢牛/而小醜肆為於虺蜴)
(嶽麓置書院而復建學官鴻儒接迹/武安縂州兵而增屯禁旅虎士奮威)　　(比植纛建牙於此地/多運籌秉軸之大臣)
(洞庭青草之波澄無非惠澤/嶽麓道林之境勝盡入詩篇)　(長沙千里之平寄隆嶽牧/洞庭九州之大責重藩垣)
(控重湖而亘九疑郊圻甚廣/餉三營而給兩學賦入頗難)　　(逺則邊鄙守禦之計未撒/近而軍旅調𤼵之費不貲)
(泰階騰兩兩之輝旁連翼軫/維石鞏巖巖之勢特鎮湖湘)　(五營將卒萃犀角以雲屯/兩學儒生紛苧袍而雪委)
(學兼嶽麓修明逺自於前賢/壤帶洞庭鎮拊近煩於元老)
　
　
　
　
　
　
　
　
　
　
　方輿勝覽卷二十三
欽定四庫全書
　方輿勝覽卷二十四　　　　宋　祝穆　撰
　　　衡州(衡陽/常寧)　(耒陽/荼陵)　(安仁/)
　建置沿革(禹貢荆及衡陽為荆州當鶉尾之次翼軫/之分野春秋屬楚秦屬長沙郡漢屬桂陽)
　(郡及長沙國吳置湘東郡晉立湘州宋為國齊為郡/梁置衡州陳置東衡州以本州為西衡州隋置衡州)
　(煬帝改為衡山郡唐復為衡/州國朝因之領縣五治衡陽)
　　湖南提刑提置司
事要郡名衡陽(郡在衡山之/陽故曰衡陽)古酃(漢為/酃縣)蒸湘(見蒸/水註)風俗
民豐土閑(南齊志湘州/之奥云云)人多純朴(寰宇記有舜/之遺風云云)必有魁
竒之民(見下/韓文)形勝東傍湘江(郡縣志云云/北背蒸水)瀟湘帶其左
(圖經衡之為郡/直鴈峯北云云)獨衡山為宗(韓文南方之山巍然髙大/者以百𢾗云云神氣所感)
(必有魁竒忠信才徳之/民生其間詳見桞州)囘鴈為首(徐靈期曰南嶽周囘/八百里云云麓嶽為)
(後/)山川之秀麗(歐陽永叔云云接衡湘人/得之為俊傑詳見潭州)山川石鼓山
(在城東三里有東巖西溪前峯後洞○酈道元水經/注云臨蒸縣有石鼓山湘水所逕鼓鳴則有兵革之)
(事/)熊耳山(在安仁縣東/南七十里)衡嶽(在衡陽縣○寰宇記宿當/翼軫度應璣衡書所謂南)
(嶽也乃朱陵之靈臺太虛之寳洞國初緣舊制祠官所/奉止東西北中四嶽開寳元年有司按祭典請祭南嶽)
(於衡山從之/詳見潭州)岣嶁峰(在衡陽北湘水記衡山南有一山/名丨丨東西七十里南北三十里)
(髙一千五百丈禹登山獲金簡玉牒治水之書山上承/翼宿鈴得鈎物故名岣下據離宮攝統火師故名嵝○)
(韓愈詩岣嵝山尖神禹碑字青石赤形摹竒科斗拳身/薤葉披鸞飄鳯泊拏虎螭事嚴跡怪鬼莫窺道人獨上)
(偶見之我來咨嗟涕漣洏千捜/萬索何處有森森緑樹猿猱悲)囘鴈峰(在衡陽之南鴈/至此不過遇春)
(而囘故名或曰/峯勢如鴈之囘)紫盖峯(山海經山有玉牒遥望如陣雲/有峯名紫盖禹治水登而祭之)
(遇元夷蒼水使者授金簡玉/字果得治水或曰其形如盖)兠率峰(陶弼詩云兠率一/峰旁林開見寳幢)
(鳥行髙避縣/山骨下連江)白雲峰(在南嶽下有龍潭又有碧雲峰明/月峰香爐峰天柱峰石廩峯石菌)
(峯芙/蓉峯)曽青岡(出曽青可/合仙藥)酃湖(郭仲堅湘中記衡陽縣東/二十里有丨丨周二十里)
(深八尺湛然緑色土人取以釀酒其味醇美晉武帝/平吳始荐酃酒於太廟○呉都賦飛輕軒而酌緑酃)茶
溪(寰宇記茶/陵有茶水)黄溪(呂温詩云偶尋丨丨日欲沒早梅未/盡山櫻𤼵無事江城閉此身不得坐)
(待花/間月)湘水(自陽海𤼵源至零陵而营/水㑹二水合流謂之瀟湘)蒸水(衡陽本漢酃/縣屬長沙國)
(吳分酃縣立臨蒸縣今郡西七十里蒸陽故城/是也○郡國志俯臨蒸水其氣如蒸故曰臨蒸)耒水(在/耒)
(陽縣一名歴水中/有大歴可容百斛)宜溪水(在耒陽湘州記傍有穴天旱/以水灌之輙致暴雨吳都賦)
(所謂龍穴所蒸/靈雨所瀦是也)瀟湘水(栁宗元湘口館詩/序瀟湘二水所㑹)上潢水(在衡/陽縣)
(出岣嶁山屈曲流六/十里㑹湘水勝小舟)大别水(水經註丨丨/丨所出耒陽)水簾(在朱陵/洞○畢)
(田詩洞門千尺掛飛流玉碎珠簾冷噴/秋今古不知誰捲得緑羅為帶月為鈎)青草渡(在衡陽/縣北一)
(里即/蒸水)學校石鼓書院(朱元晦記石鼓山據蒸湘之㑹江/流環帶最為一郡佳處故有書院)
(起唐元和間州人李寛之所為至國初時常賜勅額其/後乃復稍徙而東以為州所則書院之迹於此遂廢而)
(不復脩矣淳熈十二年部使者潘侯畤徳夫始因舊址/列屋數間榜以故額將以俟四方之士有志於學而不)
(屑於課試之業者居之未竟而去今使者成都宋侯若/水子淵又因其故而益廣之别建重屋以奉先聖先師)
(之象且摹國子監及本道諸州印書若干卷而俾郡縣/擇遣修士以充入之盖連帥林侯栗諸使者蘓侯詡官)
(侯鑑衡守薛侯伯宣皆奉金齎割公田以佐其後踰年/而後落其成焉於是宋侯以書来曰願記其寔以詔後)
(人且有以幸教其學者則所望也予惟前代庠序之教/不修士病無所於學往往擇勝地立精舍以為羣居講)
(習之所而為政者乃或就而褒表之若此山若嶽麓若/白鹿洞之䫫是也逮至本朝慶歴熈寧之盛學校之官)
(遂徧天下而前日處士之廬無所用則其舊迹之蕪廢/亦其勢然也不有好古圖舊之賢孰能謹而存之哉抑)
(今郡縣之學官置博士弟子員皆未嘗㢭其徳行道藝/之素其所授受又皆世俗之書進取之業使人見利而)
(不見義士之有志於為已者盖羞言之是以常欲别求/燕閒清曠之地以共講其所聞而不可得此二公所以)
(慨然𤼵憤於斯役而不敢憚其煩盖不獨不忍其舊迹/之蕪廢而已也故特為之記其本末以告來者使知二)
(公之志所以然者而無以今日學校科舉之意亂焉又/以風曉在位使知今日學校科舉之害將有不可勝言)
(者不可以是為適然而莫之救也若諸生之所以學而/非若今人之所謂則昔者吾友張子敬夫所以記夫嶽)
(麓者語之詳矣顧於下學之功有所未究是以誦其言/者不知所以從事之方而無以蹈其寔然今亦何以他)
(求為哉亦曰養其全於未𤼵之前察其機於將𤼵之際/善則廣而充之惡則克而去之其亦如此而已矣又何)
(俟於予/言哉)亭榭合江亭(在石鼓山後唐刺史齊映建○韓/愈自山陽令徙江陵掾過衡陽有)
(合江亭寄鄒使君詩云江亭枕湘江蒸水㑹其左瞰臨/渺空濶緑淨不可唾維昔經營初邦君寔王佐翦林遷)
(神祠買地費家貨梁棟宏可愛結搆麗匪過伊人去軒/騰兹宇遂摧挫老郎来何暮髙唱乆乃和樹闌盈九畹)
(栽竹逾萬個長綆汲滄浪幽溪下坎坷波濤夜俯聽雲/樹朝對卧初如遺宦情終乃最郡課人生誠無幾事往)
(悲豈那蕭條綿嵗時契濶繼庸𤨏勝事誰復論醜聲曰/已播中丞黜凶邪天子閔窮餓君侯至之初閭里自相)
(賀淹滯樂閑曠勤苦勸慵惰為余掃塵階命樂醉衆坐/窮秋感平分新月憐半破願書巖上石勿使塵泥涴)望
嶽亭(在縣南唐/韋虛丹建)祠墓木居士廟(韓愈詩火透波穿不計/春根如頭面幹如身偶)
(然題作木居士便有無窮求福人○羅隱題木居士廟詩/鳥噪殘陽草滿庭此中枯木似人形只應水物長為)
(主未必浮槎即有靈八月風波飄不去四時黍稷荐惟馨/南朝庾信無因賦牢落祠前水氣醒○元豐初耒陽)
(令禱旱無雨祈而薪之今/所祀者乃寺僧再刻也)杜子美墓(本傳大厯中出瞿/唐下江流泝沅湘)
(以登衡岳因客耒陽游嶽祠大水遽至涉旬不得食縣/令具舟迎之乃得還令嘗饋牛炙白酒大醉一夕卒劉)
(斧摭遺小説謂子美由蜀往来得以詩酒自適一日過/江上舟中飲醉不能復歸宿酒家是夕江水暴漲子美)
(為驚湍漂泛其尸不知落於何處𤣥宗還南内思子美/詔求之聶令乃積空土於江上曰子美為白酒牛炙脹)
(飫而死𦵏於此矣以此聞𤣥宗故唐史氏因有牛炙白/酒大醉一夕卒之語信哉史氏之訛也○元稹作墓誌)
(云扁舟下荆楚竟以寓卒旅殯岳陽其后嗣業啓柩襄/祔事於偃師途次於荆拜余為誌○韓愈詩今春偶客)
(耒陽路悽慘去尋江上墓招手借問牧童兒牧兒指我/祠堂處一堆空土煙蕪裏空使詩人悲嘆起怨聲千古)
(寄西風寒骨一夜沉秋水當時䖏處多白酒牛炙如今/家家有飲酒食肉今如此何常人無飽死捉月走入千)
(尺波忠諌便沉汨羅底固知天意有所存三賢所歸同惡/一水過客留詩千百人千古醜聲竟誰洗明時好古疾)
(人應以我意知終始○王介甫題杜子美像云吾觀少/陵詩謂與元氣侔力能排天幹九地壮顔毅色不可)
(求浩蕩八極中生物豈不稠醜妍巨細千萬殊竟莫可以/窮雕鎪惜哉命之窮顛倒不見収青衫老更斥餓走半)
(九州瘦妻僵前子仆後攘攘盜賊森戈矛吟哦當此時/不廢朝廷憂常願天子聖大臣各伊周寧令吾廬獨破)
(受凍死不忍四海赤子寒颼颼傷屯悼屈只一身嗟時/之人我所羞所以見公像再拜涕泗流推公之心古亦)
(少願起公/死從公遊)名宦呂温(為刺/史)皇朝張齊賢(廷試唱名得㫖/一榜盡除通判)
冦凖(凖之貶雷州也天下莫不冤之初過零陵行囊為/溪冦所掠其酋長聞而趣還之踰年遷衡州司馬)
劉摯(為御史裏行上疏論常平免/役法十害責監衡州塩倉)人物蔡倫(有宅在耒/陽縣有池)
(及搗/紙臼)題詠中有古刺史(杜甫詩云云盛才冠巖廊/扶顛持柱石獨坐飛秋霜)郡邑
地卑饒霧雨(唐郭受寄杜子長詩云/云江湖天濶足風濤)湖南為客動經春
(杜甫詩云云燕/子啣泥兩度新)衡陽太守虎符新(唐韓翊詩湘竹班/班湘水春云云)可
獨衡山解識韓(蘓子/瞻詩)
四六(䟽渥龍墀/分符鴈嶠)　(剛辰啓籕/蒸水建牙)　(湖右奥區/衡陽名郡)　(地䧺州望/星烱倉臺)
(瞻言蒸水之邦/乃析長沙之地)　(載惟翼軫之區/莫重荆衡之域)　　(豈伊南服之州/尚屈東方之騎)
(符分漢室之魚開藩有俶/書寄衡陽之雁賀厦敢稽)　　(詩述昌黎閭里賀使君之至/句成杜老巖廊輟刺史之臨)
(揖衡嶽之五峯正須弹壓/分湖湘之千里有賴撫摩)　　　(開天柱紫盖之雲民嵓洞見/澄洞庭青草之水地險彌堅)
(皂盖朱轓豈鴈峯之久駐/黄扉青瑣即鳯閣之遄歸)　　(肅擁州麾直可開衡山之雲氣/頻過書院又將詠沂水之春風)
(韓昌黎之叙衡山必多忠信魁竒之士/朱文公之記石鼓欲聞性命道徳之談)
　　道州(營道/寧逺)　(江華/永明)
　建置沿革(禹貢荆州之域舜封象於有庳國即其地/也楚越之分翼軫之星春秋戰國屬楚秦)
　(屬長沙郡漢武分長沙置零陵郡呉分零陵郡置營/陽郡今州是也以郡在營水之南故名南齊為營道)
　(郡梁改永陽郡唐改南營州尋改/道州皇朝因之今領縣四治營道)
事要郡名舂陵(長沙定王封中子買為丨/丨侯有故城在寧逺縣)風俗俗尚韶
歌(晏類要云云因舜二妃泣望於瀟湘號/曰相君湘夫人遂作此歌其来乆矣)島夷卉服(同/上)
(引風俗記云别有山徭白蠻/倮人三種書所謂云云是也)形勝僻在嶺隅(元結曰臣/州云云其)
(實邊/裔)有九疑山(山海經注云蒼梧之/川云云在零陵界)與五嶺接(寰宇記/云云)
(有炎熱而/無瘴氣)南控百粤之徼(掌禹錫壁記云云/北凑三湘之域)土産州産
侏儒(陽城傳城為道州刺史云云謂之矮奴城奏州民奴/盡短自是罷貢州人感之以陽名子○白居昜矮)
(詩道州之民多侏儒長者不過三尺餘市作矮奴年進/送號為道州任土貢一自陽城来守郡不進矮奴頻詔)
(問城云臣按六典書任土貢有不貢無道州水土所生/者只有矮民無矮奴吾君感悟璽書下嵗貢矮奴宜悉)
(罷道州民欲説使君先下淚仍恐/兒孫㤀使君生男多以陽為字)山川營道山(在丨丨/縣西四)
(十五里其始名曰營陽/又曰南營又曰洪道)瀟山(在營道/縣西)九疑山(在寕逺縣/南六十里)
(亦君蒼梧山九峯相似望而疑之謂之丨丨丨有九峯/峯各有一水四水流灌於南海五水北注合為洞庭其)
(一曰朱明峯其下湘水源二曰石城峯其下沲水源女其/冠魯妙典所居三曰石樓峯其下巢水源四曰娥皇峯)
(下池水源五曰舜源峯其下瀑水源亦曰華盖此峯最/髙六曰女英峯其下砅水源七曰蕭韶峯其下渀水源)
(八曰桂林峯其下洑水源九曰梓林峯其下湎水源舊/錄所載不同與九峯不相涉○蒼梧九疑之辨檀弓云)
(舜𦵏於蒼梧之野晉習鑿齒云虞舜𦵏零陵元和郡縣/志亦云九疑舜之𦵏也按太史公曰舜南狩行死于蒼)
(梧之野歸𦵏於江南之九疑是為零陵則是舜死于蒼/梧之野歸𦵏於零陵之九疑山海經云舜之所𦵏在今)
(道州零陵縣界蒼梧九疑當是兩處后人誤引舜死之/地以為舜𦵏之所耳太史遍歴天下名山大川必有所)
(㨿當從史記/及山海經)舂陵山(在營道縣北七十五里五山相接/山勢峭秀舂陵水所出即漢舂陵)
含暉巖(在營道縣南五里唐劉夢得記云薛君景晦為/道州得異境有石室穹然如夏屋因名其地曰)
(丨丨/丨)斜巖(在縣南二百餘步古木蒼煙石田棊布巖竇/可二丈其中深不可極或云通天執炬而入)
(但見峻巖峭壁寒泉冷風滴乳如佛像如車盖如花菓/如器皿如飛走唐薛伯髙命名至道初太守張觀名曰)
(紫虚洞有冦莱/公題名在焉)玉琯巖(在古舜祠之側漢哀帝時零陵/郡文學奚景得玉琯十二于此)
(今舜祠后石室是也前/有天皇元年舜碑尚焉)月陂巖(在田村梁武帝時有雙/師自南嶽来止于黄庭)
(觀居白馬巖一日臨溪浴既隠去留所衣丨丨/在杉林間數百年不壞巖中坐席舊迹宛然)髙士巖
(在舜祠西二里間舊名野猪巖丘順甫欽若改曰丨丨/丨昔有獵者見羣豕逐入巖不見因得樂器一部無為)
(觀道士以獻之朝/時見唐王維賀表)龍巖(在丹桂鄉耽坡墟之側瀕江湘/傳若聞巖有龍吟之聲即其鄉)
(有登科/級者)陽華巖(在營道縣東南七里山下有大岩向東/元次山名之作銘命邑大夫瞿令問以)
(二體篆書刻之崖石元次山招陶别駕家陽華詩云/海内厭兵革騒騒二十年陽華洞中人似不知亂焉)班
竹巖(在營道縣南五十里多小班竹相傳云舜葬九疑/二妃尋湘水以乎拭淚把竹遂成班色也○劉長)
(卿詩梧桐在何處班竹自成/林㸃㸃流殘涙枝枝寄在心)白茫嶺(在江華縣西亦名/甿渚五嶺之一世)
(説五嶺一大庾二永明三白茫四臘嶺五臨源/白茫嶺在江華杜甫云五嶺皆炎熱此居其一)永明嶺
(在永明盖五/嶺之一也)暖谷(在寒亭傍治平四年邑尉李伯英得/之邑大夫蔣褀名之蔣頴叔作記謂)
(方盛寒入此谷中其氣温/然雖挟纊熾炭不若也)碧虚洞(水流通碧橋南注舜/溪亦名嘉魚洞其寔)
(碧虚池也元次山名曰無為洞篆刻在焉洞在永福寺/東十步上有正元間李嶠篆刻行五里間有南北二徑)
(一徑適舜峯一徑通紫虚洞行二十里有石穴上通于/天有元次山永泰年題名自天聖中寺僧雲亮於洞前)
(百步築堤為塘瀦/水溉田洞遂為池)左湖(在州/東)濓溪(在營道縣/西二十里)洄溪(在/江)
(華縣三十里四山之間乳竇松膏之所漬泉甘宜稻飲/之者夀元次山宿洄溪翁宅詩序云翁代宗時人姓黄)
舂溪(在故大歴縣/即都溪也)右溪(在城西水流石間元次山名之/有游右溪勸學者詩薛伯髙即)
(其旁建學溪在學之東○元次山詩吾爱石魚湖石魚/在湖裏魚皆有酒尊繞魚是湖水兒童作小舫載酒勝)
(一盃且欲坐湖/畔石魚長相對)二十四灘(亦能/病舟)瀟水(在營道縣西北南/流一百里至州城)
(東南與/沲水合)營水(在營道/西一里)井泉七泉(元結銘序云道州東郭/有泉七穴命其五曰潓)
(􁫷涍汸淔欲飲者有所感𤼵一曰漫泉自/旌漫浪一出山東命曰東泉垂流特異)樓閣萊公樓
(在州治之西公貶道州司馬既去人為/之建樓以萊公名之初尞王安中書額)鼓角樓(天聖間/司理掌)
(禹錫記云皷角之制有自來矣肇帝鴻之御宇戰蚩尤/於涿野克壮乎虎旅取象乎龍吟爾後始皇備於鹵簿)
(稷嗣定于雅樂前征烏于之國遂寢乎兠勒之曲後分/熊軾之寄乃限乎天驕之奏故有屹壤湖之峻雌敞雲)
(構之飛譙三吹之調彌切七萃之師咸肅丕顯乎/威武底寧乎邊鄙則知聖人備物致用其利博哉)亭榭
粲粲亭(在州治後盖取杜詩/丨丨元道州之句)欣欣亭(同上取道州民歌/老者幼者何丨丨)
(之/句)振振亭(同上取桞子厚文宣王/廟碑丨丨薛公之意)肅肅亭(同上取杜甫/餞裴道州詩)
(丨丨秩初/筵之意)欵乃亭(元結有詩云下瀧船似入深淵上瀧/船似欲昇天瀧南欲到九疑郡應絶)
(髙人乘/興船)白雲亭(元結詩有云出門見南山喜逐松/徑行窮髙欲極逺始到丨丨丨)潓泉
亭(在惠泉北○元結詩云問吾常燕息泉上何處好獨/有丨丨丨令人可終老天寒宜泉温泉寒宜大暑誰)
(到丨丨丨其/心肯辭去)寒亭(在江華縣隔江唐瞿令問棧險道入/洞穴因作亭于石上元結大暑登之)
(疑天時將/寒故名)菊圃(在州治元/結有詩)古跡舜陵(或云在女英峯之/下寰宇記云名永)
(陵自古禁樵採/置守陵六戸)有庳國(舜封象于有庳後世以道州為/有庳之國國始封今失其地唐)
(通典為有鼻桞宗元記薛伯髙刺道/州斥鼻亭神事亦有庳為有鼻云)麓狀三級(在舜廟/前蕭韶)
(峯之東北無為觀後相去十餘/里古有道之士作之以棲息)修真四壇(第一壇乃/第一麓林)
(上有茜草長丈餘如虎鬚古人鍊丹之地鐵臼鐺釡/猶存第二壇乃第二麓狀有清池東流上有鐵臼鐵)
(磬觀其文云齊永明五年四月五日國主為一切舎識/造鉄磬十二枚第三壇上有石状筀竹圍大者幾二尺)
(第四壇有石/盆水流不竭)九井(在九疑山世傳何侯採葯九疑山/錬丹於此汲一井而八井皆動)窊
樽(在城中報㤙寺之西元結集云道州城外左湖東二/十步有小石山山巔有窊穴可以為樽乃為亭樽上)
(○元結詩巉巉小山石𢾗峯載/窊亭窊石堪為樽状類不可名)五如石(在下津門之外/江之北左如旋)
(龍右如驚鴻前如飲虎後如怒龜/坐于石巔如乗靈槎亦元結名之)初尞石(在州子城西/開圥寺前江)
(中王安中謫居每乗/舟往坐其上有刻字)祠廟舜祠(在舜/峯下)濓溪祠(魏華父記/營道之西)
(十八里為濓之源又東流二十里為濓/溪保左曰龍山右曰豸則故居之寔也)名宦裴虬(為刺/史歐)
(陽永叔集古錄怡亭䟦尾稱虬/為道州刺史盖亭銘裴虬所撰)徐履道(元結道州刺史/記天下太平方)
(千里之内生植齒類刺史能存亾休戚之天下丘興方/千里之内能得黎庶能援患難在刺史耳凢刺史若無)
(文武才略若不清亷肅下若不明惠公直則一州生類/皆受其害於戯自至此州見井邑丘墟生民幾盡試問)
(其故不覺涕下前政刺史或有貪猥惛弱不分是非但/以衣服飲食為事數年之間蒼生䝉以私欲侵奪兼之)
(公家馳迫非姦惡彊富殆無存者問之耆老前後刺史/能恤養貧弱専守法令有徐公履道李公廙而已徧問)
(諸公善或不及徐李二公惡有不堪説者故為此記與/刺史作戒自置州已來諸公改授遷絀年月則舊記存)
(焉/)李廙(詳見上徐/履道注)元結(本傳結為刺史搜攪山水佳處/被之詩歌由是此邦山水甲天)
(下又奏免百姓所負租税十三萬八千餘緍○容齋三/筆元結為刺史作舂陵行又作賊退示官吏一篇杜甫)
(覽結二詩亦志之曰今盜賊未息知民疾苦得結軰十/數公落落然參錯天下為邦伯萬物吐氣天下少安可)
(待/矣)陽城(城至道州治民如治家不以簿書介意課當上/考功成自書曰撫字心勞摧科政拙考下下)
薛伯髙(唐元和七年由刑部郎為州刺/史遷州學於城西桞宗元為記)皇朝冦凖(景徳/間與)
(畢士安同相以謀廢丁謂事泄出知州未幾貶道州司/馬公之謫此也百姓兢荷土木為廨舍守土者以聞遂)
(有海康/之行)人物李郃(太和元年擢進士第一崔郾為坐主/或謂即與劉蕡同應賢良方正科者)
何堅(韓愈送何堅序何與韓同姓為近堅以進士舉于/吾為同業其在太學也吾為博士堅為生生與博)
(士為同道其識堅也十年為故人同姓而近也同業也/同道也故人也於其志不得願而歸其可以無言耶堅)
(道州人道之守陽公也道于湖南為屬州陽公賢也堅/為民堅又賢也湖南得道為屬道得堅為民堅歸倡其)
(州之父老子弟服陽公之令道亦倡其縣與其比州服/陽公之令吾聞鳥有鳯者常出于有道之國當漢時黄)
(霸為頴川守是鳥實集而鳴焉若史可/信堅歸吾將賀其見鳯而聞其鳴也已)皇朝周頥(始名/惇實)
(改避舊諱年十五偕母往京師依舅家居用舅氏向思/補將作監簿調洪州分寧縣主簿南安軍司理郴州郴)
(縣令桂陽令又知洪州南昌縣合州判官䖍州通判永/州通判遷駕部郎受廣東運判就轉虞部郎提刑以疾)
(求南康上印分司南京卜居九江廬山名曰濓溪書堂/𦵏江州先生初往京師不知其師誰也年未不惑已為)
(二程師先生有通書四十章舊無太極圖程氏本有之/在通書之后或曰傳於穆脩修𫝊先天圖於种放放傳)
(於希夷先生陳摶此殆其學之一師也通書有/章其篇目則後人為之五峯胡公宏為序焉)題詠粲
粲元道州(杜甫和元使君舂陵行云遭亂髪盡白轉衰/病相嬰沉綿盜賊際狼狽江漢行歎時藥力)
(薄為客羸瘵成吾人詩家秀博采世上名云云前聖畏/後生觀乎舂陵作歘見俊哲情復覽賊退篇結也實國)
(楨賈誼昔流慟匡衡嘗引經道州憂黎庶詞氣浩縱横/兩章對秋月一字偕華星致君唐虞際純朴憶大庭何)
(時降璽書用爾為丹青獄訟乆衰息豈惟偃甲兵悽惻/念誅求薄歛近休明乃知正人意不茍飛長纓凉颷振)
(南嶽之子寵若驚色沮金印大興含滄溟清我多長卿/病日夕思朝廷肺枯渴太甚漂泊公孫城呼兒具紙筆)
(隱几臨軒楹作詩呻吟内墨淡字/欹傾感彼危苦詞庶幾知者聽)肅肅秩初筵(杜甫湘/江餞裴)
(道州詩白日照舟師朱旂/散廣川羣公餞南伯云云)朝飡是草根(元結舂陵行詩/舟小經亂亡遺)
(人實困疲大鄉無十家大族/今單羸云云暮食乃木皮)隼旟辭瀟水(劉禹錫送李/䇿一麾出營)
(陽惠彼蚩蚩民云/云居者皆涕零)路入畫屏中(呂温道州途中詩秋桂/佳山水營陽舊日同經)
(途㸔不暇遇境説難窮疊嶂青時合澄湘漫處空舟移/明鏡裏云云巖壑千家接松蘿一徑通漁燈生漂渺犬)
(吠隔璁瓏戯鳥留餘翠幽花恡晚紅光翻沙瀬日香散/橘園風信美非吾土分憂屬賤躬守愚資地僻䘏隠望)
(年豐且保心能静那求政必/工課始如免戾歸養洛城東)余昔𤼵軔於蒼梧(屈原離/騷經曰)
(云云歴沅湘以南征/兮就重華而陳詞)登九疑兮望青川(李白悲清秋賦/云云見三湘之)
(潺/湲)
四六(乃眷舂陵/實鄰炎嶠)　(瀟湘名邦/濓溪遺俗)　(雖云地僻/尤幸民淳)　　(山近九水/俗同五嶺)
(乃眷蒼梧之野/爰分左竹之符)　　(弔靈均於湘水/呌虞舜於蒼梧)　　(民貧而土地希入/俗悍而蠻獠雜居)
(陽誎議字民之政此意可稽/周濂溪毓秀之鄉斯文有賴)　　　(郡臨瀟水居多蠻徼之民/地近嶺隅漸有炎荒之象)
(撫字心勞寧愧當時之陽子/品題句妙重逢今代之漫郎)　　　(豈特矮民猶誦陽公之徳/抑令黎庶能知元子之憂)
　
　
　
　
　
　
　
　
　
　
　
　
　
　
　
　方輿勝覽卷二十四
欽定四庫全書
　方輿勝覽卷二十五　　　　宋　祝穆　撰
　　　郴州(郴縣/永興)　(桂陽/資興)　(宜章/桂東)
　建置沿革(禹貢荆州之域翼軫之分野春秋戰國屬/楚秦屬長沙郡項羽徙義帝于長沙都郴)
　(即此地也漢髙祖屬荆州三國呉屬分荆州以湘水/為界長沙江夏桂陽以東屬呉晋屬江州又属湘州)
　(隋廢桂陽立郴州因漢縣名也唐改桂陽郡復為郴/州國朝因之中興領縣四寕宗朝以溪峒擾攘創資)
　(興桂東兩縣今/領縣六治郴縣)
事要郡名郴陽(見沿/革注)郴江風俗清淑之氣蜿蟺扶輿(韓/愈)
(送廖道士序五嶽於中州衡山最逺南方之山巍然髙/而大者以百数獨衡山為宗最逺而獨為宗其神必靈)
(衡之南八九百里地益髙山益峻水清而益駛其最髙/而横絶南北者嶺郴之為州在嶺之上測其髙下得)
(三之二焉中州清淑之氣於是焉窮氣之所窮盛而不/過必蜿蟺扶輿磅礴而鬰積衡山之神既靈而郴之為)
(州又當中州清淑之氣蜿蟺扶輿磅礴而鬰積其水土/之所生神氣之所感白金水銀丹砂石英鐘乳橘柚之)
(包竹箭之美千尋之名材不能獨當竒也意必有魁竒/忠信材德之民生其間而吾又未見也其母乃迷惑溺)
(没於老佛之學而不出耶廖師郴民而學於衡山氣專/而容寂多藝而善遊豈吾所謂魁竒而迷溺者耶廖師)
(善知人若不在其身必在其所與遊訪/之而不吾告何也于其别申以問之)必有才德生其
間(見/上)民俗愿朴而勁(朱作潜/社壇記)風俗脆薄(許荆傳郡濵/南州云云)人
才之盛(李若谷郴江後序悼楚懷之徙嘉唐相之節叙/三賢之政績紀三仙之功行○呉仲權弔古賦)
(蠟屐東山誦劉公之忠/擊楫北湖味韓子之窮)形勝古桂陽郡(張浮休百詠詩/序云云在湘之)
(東南五六百里其地皆山谷實嶺之北麓也當五嶺未/開之時郴為南方極逺之地今南有廣西有桂廣桂猶)
(善部則/郴可知)西接九疑(圖經云楚漢上游南接五嶺/云云東南距湖北距衡山)控扼交
廣(阮閱休䟦云/云襟帶湖湘)為湘楚上㳺(郡守凌伯裕作郴/江集序郴云云)在海嶠
之北(練亨甫靈壽山記云郴環/山而州云云衡湘之南)州在百重山之内(張浮/休南)
(遷/録)實嶺麓斗僻之地(呉仲雍記郴古/郡也而云云)南直五嶺之衝(陳/純)
(夫州學記北瞻/衡嶽之秀云云)鈎扶景象(郴江續集序若昔社草堂韓/昌黎筆端有神云云而郴江)
(殆無/遺賞)自唐以山水名天下(郴江前集/序云云)山川馬嶺山(在郴/縣東)
(北七里舊名牛皮山又名蘇仙山輿地志昔有仙人蘇/耽入山學道其母徃闖之見其乘白馬飄然故又謂之)
(白馬嶺其/上有壇)黄岑山(在郴縣南三十六里即五/嶺之一或云即其田嶺)五盖山(在/郴)
(縣東西六十里湘中記山有五峯如盖鄉人每嵗占雪/占豐年云五盖雪普米賤如土雪若不均米貴如銀)
萬壽山(在郴縣南郡國志山有靈壽杖漢平帝/賜孔光靈壽杖出於此又有冷暖二泉)黄相山
(在郴縣東南九里○閻孝忠詩東帶連山接五羊西/分郴水下三湘路人到此休南去嶺外千峯盡瘴鄉)耒
山(在桂陽縣南十/里四面孤絶)兠率山(在郴縣資興寨旁/有石像如僧十八)北湖(在縣/西北)
(隅城門外灌田項餘韓愈/云航北湖之空明即此)程鄉溪(輿地廣記在郴縣之/程鄉首置官醖于山)
(下名曰程酒/同酃酒焉)陷池(在郴縣北二十里又名陷浦相傳昔/有萬氏居此一旦雷雨全家皆陷故)
(以為/名)郴水(過郡城一里始勝舟又北行四十五里至鯉/園歩江口合東江始為大郴江入米水方有)
(水/程)桂水(在郴縣西南○杜/甫詩飄飄桂水遊)井泉橘井(在蘇仙故宅即今/開利寺傳云仙君)
(將去世謂母潘曰明年郡有災民大疫母取橘葉井水/飲之如期疫果作郡人憶前言競詣飲飲下咽而愈日)
(起百餘人以故争持錢敬謝潘○元結詩靈橘無根井/有泉世間如夢又千年鄉關不見重歸鶴姓字今為第)
(幾仙風冷露壇人悄悄地閒荒徑草綿綿如何躡得蘇/君跡白日霓旌擁上天○沈彬詩眼穿林罅見彬州井)
(里相逢側局楸味道不來閒處坐勞生更欲幾時休蘇/仙宅古煙霞老義帝墳荒草木愁千古是非無處問夕)
(陽西下/水東流)潮井(在黄岑山上/一日三湧)三翁井(郴縣土富山有銀井/人鑿之轉深忽見三)
(老翁授之以杖/悉是銀故名)圓泉(郡志在州南二十里張浮休永慶/寺記云世傳陸羽著茶經定水品)
(張又新益水品為二十而丨丨第十八然永慶寺/今易為州學在城内不能半里或以為即㑹勝寺)劔泉
(在城内康㤗坊石罅間泉躍而出/世傳項將英布卓劔處因成泉)燕泉(在城西燕來時/泉生去時泉涸)
(折彦質居郴時剪茅為/亭今廢牛彘㳛飲其中)熱泉(在桂陽東百/里其沸如湯)堂閣清淑堂
(在州宅○阮美成詩三仙一相有遺風清淑誰/言到此窮寄語郴陽忠信士得名端合謝韓公)覽秀閣
(在倅/㕔)道觀蘇仙觀(在郡子城東門外即漢蘇耽故宅/紹興封冲素普應真人觀名集靈)成
仙觀(在郡子城外北後漢有成武丁者屍假/而卒𦵏武丁岡今以其居為成仙觀)露仙觀(在/子)
(城外南王真人諱錫為郡衙校唐咸通間/甘露䧏于所居竹木葉上真人食之遂仙)古跡義帝都
(按史記義帝乃楚懷王孫心項羽陽尊為義帝後/項羽徙義帝於長沙都郴有陵在城内明倫坊)窊尊
石(在江畔張浮/休有刻銘)石羊(在城南五里巨冡/嶢然前有石如羊)名宦楊璆(前漢/時人)
(築州/城)衛颯(后漢循吏傳序舉天下郡國歴三百餘年纔/得十二人桂陽幸有其三河内丨丨南陽茨)
(充㑹稽許荆皆/以桂陽政得名)茨充(代颯為桂陽教民/種植桑柘蔴紵)許荆(為設䘮紀/婚姻制度)
李郴州(韓愈有李郴州祈雨詩云乞雨女郎魂炰羞潔官/且繁廟開鼯鼠呌神䧏越巫言旱氣期銷蕩陰)
(想駿奔行㸔五馬/入蕭颯已隨軒)皇朝周頥(為郴令移/桂陽令)唐介(以言事/謫監酒)張
舜民(自號浮休/謫監酒稅)人物孟琯(韓愈序云今年秋見孟氏子/琯於郴手其文一編甚鉅)
名賢陳瓘(謫/居)秦觀(以黨籍/安置)陳師錫(以言/事謫)題詠郴州頗凉
冷(杜甫送舅氏詩云/云橘井尚凄清)風起三湘浪(桞宗元和楊尚書郴/州登樓詩游鱗出陷)
(浦唳鶴繞仙岑云/云雲生萬里隂)石路九疑深(戴叔倫過郴州詩云地/盡江南戍山分桂北林)
(火雲三月合云云暗谷隨風過危橋/共鳥尋羇魂愁似絶不復待猿吟)城頭鶴立處(桞宗/元和)
(楊侍郎郴州紀事詩旌節下朝臺分圭從此回云云蘇/耽傳耽化為鶴立城東北隅驛樹鳯棲來圖經有□鳯)
(䧏于/庭隅)莎城百粤北(張籍送嚴大夫之郴詩旌斾過湘潭/幽竒得徧探云云行路九疑南有地)
(多生桂無時不養蚕聽/歌難辨曲風俗自相諳)山作劔攅江㵼鏡(韓愈郴江詩/云云扁舟斗)
(轉疾於飛回頭笑向張/公子終日思歸今日歸)千峯險似三川峽(阮美成詩云/云一水聲如)
(八月/潮)
四六(惟郴古郡/號楚上游)　(眷惟楚望/孰若郴邦)　(乃眷郴江/實居嶺麓)　(眷惟斗□/頗帶煙嵐)
(惟郴江之名郡/實湘楚之上㳺)　(橘暗蘇仙之井/苔荒義帝之碑)　(郴素稱於姱俗/地新控於賊巢)
(序考韓公鍾扶輿清淑之氣/詩形杜老有淒清凉冷之風)　(桂林池近雖當五嶺之衝/橘井凄清幸據三湘之上)
(來綰縣章勉繼周濓溪之政/卑棲酒正永懷唐御史之風)
　　　永州(零陵/東安)　(祈陽/)
　建置沿革(禹貢荆州之域楚地翼軫之分野春秋戰/國屬楚秦屬長沙郡漢武分置零陵郡屬)
　(荆州蜀先主既得益州乃分荆州之湘水為界長沙江/夏桂陽以東屬呉南郡零陵武陵以西屬蜀及闗羽)
　(敗零陵屬呉孫皓分零陵南部為始安郡分北部為/邵陵郡晋穆帝分零陵立營陽郡南齊為零陵郡隋)
　(置永州唐復為永州五季後周時我藝祖皇帝以勝/敵雋功加永州防禦使開祉發祥實由此邦有若漢)
　(之沛唐之晋陽也/今領縣三治零陵)
事要郡名零陵　二水(桞宗元湘口館記瀟湘二水/所㑹也州因二水而名永)三
吾(浯溪唐亭峿臺/皆元結命名)風俗參百粤之俗(桞集瀟湘云云又/謝表地極三湘俗)
(參百粤左衽居椎髻之/半可懇乃石田之餘)其人鬼且禨(桞宗元息壤記居/楚越間云云又曰)
(惟是南楚/風浮俗鬼)舉棹則有些聲(栁拱辰風土記云云/如楚詞之些助語也)歌則有
欸乃聲(同上云云欸乃郎所以發歌桞宗元西巖/詩亦用之今樵夫野老之歌猶有此聲)游觀
之佳麗(見後桞宗元/所作南池記)形勝北接衡嶽(舊經南接/九疑云云)面傃瀟
湘(周中行撰元結祠堂/記背負九疑云云)古泉陵一縣地(零陵志隋置永/州之後割營道)
(永陽置道州馮乘為賀州又析湘源灌陽二縣為全州/存者惟零陵祈陽爾本朝雖析零陵増置東安為三縣)
(然大要不/過云云)九疑之麓(桞宗元新堂記/永州實云云)山水竒秀(倪均題/浯溪序)
(云/云)土産異蛇(桞宗元捕蛇説永州之野産丨丨黒質白/章觸草木盡死以囓人無禦之者然得之)
(以為餌可以已大風其始太醫以王命聚之歲賦其二/募有能捕之者當其租入有蔣氏者專其利三世矣問)
(之則曰吾祖死于是吾父死于是今吾嗣為之幾死者/屡矣余悲之曰若毒之乎余將告於蒞事者更若役復)
(若賦則何如蔣氏大戚汪然出涕曰君將哀而生之乎/則吾斯役之不幸未若復吾賦不幸之甚也又安敢毒)
(耶余聞而愈悲孔子曰苛政猛於虎也孰知賦斂之/毒有甚於是蛇者乎故為之説以俟觀人風者得焉)香
茅(山川記永之野有丨丨芬馥数里貢以縮/酒盖禹貢荆州所貢而楚苞茅不入即此)零香(生湘/源)
石磬(産零/陵)石屏(出祁/陽)山川永山(在零陵縣南九十/里州因山以名)西山
(在州西瀟江之外桞宗元愛其勝槩有西山宴游記云/攀援而登箕距而遨則凡数州之土壤皆在祍席之下)
(○桞子詩云漁翁夜傍西巖宿曉汲清湘燃/楚竹煙銷日黯不見人欸乃一聲山水緑)九疑山(零/陵)
(郡之望山元結云方二/千里四州各近一隅)小石山(桞記有積石無土/壤而生嘉樹美箭)香陵
山(在零陵縣/東数里)石角山(在州東北十里○桞詩石角恣出/歩長鳥遂遐征磴回茂樹斷景晏)
(寒川/明)洞庭山(謝元暉送零陵内史范雲詩/洞庭張樂地瀟湘帝子㳺)石鷰山(唐仰/雍湘)
(中記零陵有石燕得風雨/則飛翔風雨止則還為石)朝陽巖(在零陵南二里下臨/瀟湘舊經道州刺史)
(元結曽維舟山下以地髙而東向遂名朝陽有記猶存/○元結詩丨丨丨下湘水深朝陽洞口寒泉清零陵徒)
(有先賢傳水石為娛安可羨○桞宗元詩髙巖瞰清江/幽窟潜神蛟開曠延陽景回薄攅林稍○黄魯直遊朝)
(陽洞云徘徊水濵乆之有白雲出洞中散漫洞口咫尺/不相見詩云嵌竇響笙磬洞中出寒泉同遊四五客拂)
(石弄潺湲俄頃生白雲似欲駕我仙○又作欸乃曲云/千里楓林煙雨深無朝無暮有猿吟停橈靜得曲中意)
(好是雲山韶濩音○張魏公德逺詩路幽遲晚日巖古/挹流湘○杜陵有歌云朝陽巖下瀟水深朝陽洞中寒)
(泉清零陵城郭夾瀟岸巖洞幽竒當郡城荒蕪自古人/不見零陵徒有先賢傳水石為娯安可忘長歌一曲留)
(相/勸)澹巖(在零陵南二十五里巖有二門中有澹山寺楼/殿屋室隱隙鏬中雖風雨不能及四顧石壁削)
(成萬仭傍有石竅古今莫測其逺近目下者有長徃之/意○大中張顥記云出乎天巧盤伏於兩江之間其形)
(如龜其勢如龍周回二里中有巖竇可容萬夫古有老/人處其下以澹氏稱因為此山之名秦有周君貞寔避)
(焚坑之禍隱于此石床石井猶存唐興有僧到巖下坐/盤石敷演法華真常妙理見二蠎各長数十尺盤于前)
(師曰若受吾訓當釋汝形頃化雙狐能飛鳴名曰訓狐/師居巖中凡五十年○黄魯直詩去城二十五里近與)
(天隔盡俗子塵春鼃秋蠅不到耳夏凉冬暖總宜人巖/中清磬僧定起洞口緑樹仙家春惜哉次山世味顯不)
(得雄文鑱翠珉又詩云澹山澹氏人安在徴君避秦亦/不歸石門竹徑幾時有翠䑓瓊室至今疑洞中明潔坐)
(十客亦可呼樂舞翠衣閬州城/南果何似永州城南天下稀)桞巖(在瀟水西五里零/陵宰主淮記零陵)
(人世傳有巖在愚溪之右桞司馬嘗/遊焉既而失所在今乃得于荒谷中)東巖(在州治東子/城外舊有湍)
(流相傳牧守/流觴此水)華嚴巖(在城南唐為石門精空㨿法華寺/南隅崖下○桞宗元詩稍疑地脉)
(斷倐若/天梯往)火星巖(在州西江外巨竹髙脩古木樛/曲地勝景清為零陵最竒絶處)暗巖(去/澹)
(巖三里必秉燭乃可入/其間廣袤可容数萬人)丹崖(在州南百里零陵隴下石/色如丹唐永㤗中有隴水)
(令唐莭去官家于崖下自稱丹崖翁元結刺道州路出/崖下見節甚重之因為作宅刻銘曰磳磳丹崖其下誰)
(家門前斷舟籬上釣車不知幾峯/為其西墉竹出石磴泉飛户中)石鏡(在中興崖石之/側有劉愿石鏡)
(序曰以水澤之其光燦然江山之盤/紆草木之榮悴皆不可得而遁也)息壤(在零陵縣南/故龍宫寺中)
(狀若鴟吻色若青石自地出尺餘寺之初興夷之益髙/人不敢犯子厚以為息壤所以堙洪水事非經見因為)
(記以/辨之)浯溪(在祁陽縣南五里流入湘江水清石峻唐上/元中容管經畧使元結家焉結作大唐中興)
(頌顔真卿大書刻于此崖結又為峿䑓唐亭石室諸銘/○陳衍題浯溪圖云元氏始命之意因水以為浯溪因)
(山以為吾山作屋以為吾亭三吾之稱我所自也制字/從水從山與广我所命也三者之自皆自吾焉我所擅)
(而有也○元結大唐中興頌并序天寳十四年安禄山/陷洛陽明年陷長安天子幸蜀太子即位於靈武明年)
(皇帝移軍鳯翔其年復兩京上皇還京師於戯前代帝/王有盛德大業者必見於歌頌若令歌頌大業刻之金)
(石非老於文學其誰宜為頌曰噫嘻前朝孽臣姦驕為/昏為妖邉將騁兵毒亂國經羣生失寕大駕南巡百僚)
(竄身奉賊稱臣天將昌唐繄睨我皇匹馬北方獨立一/呼千麾萬旟戎卒前駈我師其東儲皇撫戎蕩攘羣兇)
(克復指期曽不逾時有國無之事有至難宗廟再安二/聖重歡地闢天開蠲除妖炎瑞慶大來兇徒逆儔㴠濡)
(天休死生堪羞功勞位尊忠烈名存澤流子孫盛德之/興山髙日昇萬福是膺能令大君聲容沄沄不在斯文)
(湘江東西中直浯溪石崖大齊可磨可鐫刋此頌焉何/千萬年○黄魯直讀中興頌詩春風吹船著浯溪扶藜)
(上讀中興碑平生半世㸔墨本摩挲石刻鬢成絲明皇/不作苞桑計顛倒四海由禄兒九廟不守乘輿西萬官)
(奔竄鳥擇栖南内淒凉幾茍活髙將軍去事尤危臣結/春秋二三䇿臣甫杜䳌再拜詩安和忠臣痛至骨世上)
(但賞瓊琚詞同來野僧六七軰亦有文士相追隨斷崖/蒼蘚對立乆凍雨為洗前朝悲○張文潜詩玉環妖血)
(無人埽漁陽馬厭長安草潼闗戰骨髙於山萬里君王/蜀中老金戈鉄馬從西來郭公凜凜英雄才舉旗為風)
(偃為雨洒埽九廟無塵埃元功髙名誰與紀風雅不繼/騷人死水部胷中星斗文太師筆下蛟龍字天遣二子)
(傳將來髙山百丈磨蒼崖誰持此碑入我室使我一見/昏眸開百年興廢増嘆慨當時数子今焉在君不見荒)
(凉浯水弃不収時有遊人打碑賣○米元章詩胡羯自/千紀唐綱竟不維可憐德業淺有愧此碑辭○張安國)
(詩綉綳兒啼思塞酥重床燎香駈羣胡黄裙錦襪無尋/處一夜驚眠摇帳柱朔方天子神為謀三郎歸來長慶)
(楼楼前拜舞作竒祟中興之功不贖罪日光玉潔十丈/碑蛟龍盤拏與天齊北望神京淚雙落只今何人老文)
(學○潘大臨詩公汎浯溪春水船繫船啼鳥青崖邉次/山作頌今幾年當時治亂春風前明皇聰明真晚謬乾)
(坤付與歌奴手骨肉何傷九廟焚蜀山騎騾不囬首天/下寕知再有唐皇帝紫袍迎上皇神器倉皇吾敢惜兒)
(不終孝聽五郎父子幾何不豺虎君臣寕能責胡虜南/内凄凉誰得知人間稱家作端午平生不識顔真卿去)
(年不答髙將軍老來讀碑淚沾臆公詩與碑當並行不/賞邉功寕有許不殺奏章猶未語雨淋日炙字未訛千)
(秋萬歲所鑒多○王叔瞻詩蜀日既衰洛日亾前星靈/武騰光芒元功百戰兩京復萬里呵瞞歸故鄉干戈紛)
(紛徧四海浯碑已立湘江旁太師艱難喜粗定作此大/字龍鸞翔紙摹縑塌四百載家家傳寳踰琳琅唐文中)
(世未變古燕許偶儷為班揚次山之文可也簡此頌未/追周魯商禄山滔天等窮澆春秋之法誅無將騁兵二)
(字斥邉將此語豈足懲姦強末篇三章頗辭費筆力不/復能鏗鏘磨崖勒銘亦何有反復自賛乃爾詳向來各)
(人過許與舉世附和無雌黄淮西仆碑無墨客惜哉不/得逢鍾王○范至能云頌者美盛德之形容以其成功)
(告于神明者也商周魯之遺篇可以槩見今次山乃以/魯史筆法婉辭含譏盖之而彰後來詞人復發明呈露)
(則磨崖之碑乃一罪案何頌之有竊以為未安題五十/六字刻之石傍與來者共商畧之云三頌遺音和者希)
(丰容寕有刺譏辭絶憐元子春秋法却寓唐家清廟詩/歌詠當諧琴摶拊䇿書自管壁瑕疵紛紛健筆剛題破)
(從此磨崖不是碑○趙汝鐺詩蒼崖挿浯溪清漲濕元/頌費墨今屋髙千年此安用鯨翻天寳末雲滃朔方衆)
(還都寕上皇嗚咽抱餘痛兩宫重宴樂萬國盡朝貢當/時紀成功小雅見微諷顔公發勁畫金玉相錯綜我于)
(碑刻間衆羽得孤鳯艱危人物難忠/烈鬼神重摹取掛野堂英風凛生棟)愚溪(在州西一里/○桞宗元丨)
(丨詩序灌水之陽有溪焉東流入于瀟水或曰冉氏嘗/居也故姓是溪為冉溪或曰可以染也名之以其能故)
(謂之染溪余以愚觸罪謫瀟水上愛是溪入二三里得/其尤絶者家焉古有愚公谷今余家是溪而名莫能定)
(土之居者猶斷斷然不可以不更也故更之為愚溪愚/溪之上買小丘為愚丘自愚丘東北行六十歩得泉焉)
(又買居之為愚泉愚泉凡六穴皆出山下平地盖上出愚/也合流屈曲而南為愚溝遂負土累石塞其隘為愚池)
(池之東為愚堂其南為愚亭池之中為愚島嘉木異石/錯置皆山水之竒者以余故咸以愚辱焉夫水智者樂)
(也今是溪獨見辱於愚何哉盖其流甚下不可以溉灌/又峻急多坻石大舟不可入也幽邃淺狹蛟龍不屑不)
(能興雲雨無以利世而適類於余然則雖辱而愚之可/也寗武子邦無道則愚智而為愚者也顔子終日不違)
(如愚睿而為愚者也皆不得為真愚今余遭有道而違/於理悖於事故凡為愚莫我若也夫然則天下莫能争)
(是溪於得專而名焉溪雖莫利於世而善鑒萬類清瑩/秀澈鏘鳴金石能使愚者喜笑眷慕樂而不能去也余)
(雖不合于俗亦頗以文墨自慰潄滌萬物牢籠百態而/無所避之以愚辭歌愚溪則茫然而不違昏然而同歸)
(超鴻濛混希夷寂寥而莫我知/也於是作八愚詩紀於溪石上)髙溪(在州北九十里有/唐叟者世居溪上)
(乾德中忽厭喧雜謂諸子曰吾船居矣生涯瀟/然徃來垂釣伏臘暫歸受子孫謁見如此累年)黄溪(在/州)
(北九十里桞子厚記有云環永之/治其間多名山水而丨丨最善)南池(在子城外○桞/宗元陪崔使君)
(燕丨丨序零陵城南環以羣山延以林麓其崖谷之委/㑹則泓然為池灣然為溪其上多楓柟竹箭哀鳴之禽)
(其下多芡芰蒲蕖騰波之魚韜㴠太虚澹灔里閭誠㳺/觀之佳麗者已崔公既來其政寛以肆其風和以亷既)
(樂其人又樂其身于暮之春徴賢合姻登舟於兹水之/濵連山倒垂萬象在下浮空泛景蕩若為外横碧落以)
(中貫陵太虚而徑度羽觴飛翔匏竹激越熈然而歌婆/然而舞持頥而笑瞪目而倨不知日之將暮則于向之)
(物者可謂無負矣昔之人知樂之不可常㑹之不可必/也當歡而悲者有之况公之理行宜去受厚錫而席之)
(賢者率皆在官蒙澤方將脫鱗介生羽翮夫豈趦趄湘/中為顦顇客耶余既萎廢于世常得與是山水為伍而)
(悼兹㑹之不可/再也故志之)瀟水(去零陵縣三十歩源出/九疑山至永與湘水合)湘水(在零/陵北)
(十五里其源自全/來永與瀟水合)堂館新堂(舊在九疑山之麓今在郡/治唐太守韋宙立○桞宗)
(元記公之蠲濁而流清豈不欲廢貪而立亷公之居髙/而望逺豈不欲家撫而户曉然則韋公之立是堂豈獨)
(草木土石水泉之適/山原林麓之觀歟)康功堂(在倅㕔○胡明仲詩政拙/催科永陵守寔頼賢僚相)
(可否邦人復嗣海沂歌倉廩雖空閭里有又酒闌四壁/讀前碑吏隱猶勝五馬隨千古濓溪周别駕一篇清獻)
(錦江/詩)臨瀟館(在州西江山竒秀浮梁直其下漁村/蕭寺上下映帶唐韋宙以碧湘名之)美蕖
館(在東湖之上即南池唐刺史李衢建今為館/范忠宣嘗家于此其旁有思范堂張敬夫書)亭軒萬
石亭(在子城北○栁宗元記御史中丞清河崔公來蒞/永州間日登城北墉臨于荒野藂翳之隙見恠石)
(特出度其下必有殊勝歩自西門以求其墟伐竹披奥/欹側以入綿谷跨溪皆大石林立渙若奔雲錯若置棊)
(怒者虎闘企者鳥厲抉其穴則鼻口相呀捜其根則蹄/股交峙環行愕目疑若摶噬於是刳闢朽壤剪焚榛薉)
(决溝澮導伏流散為踈林洄為清池寥豁泓渟若造物/者始判清濁效竒於兹地非人力也乃立游亭以宅厥)
(中直亭之西石若掖分可以眺望其上青壁斗絶沉于/淵潭莫究其極自下而望則合為千纉巒與山無窮明)
(日州邑耋老雜然而至曰吾儕生是州藝是野眉龎齒/鯢未嘗知此豈天墜地出設兹神物以彰我公之德歟)
(既賀而請名公曰是石之𢾗不可知也以其多而命之/曰丨丨丨耋老又言曰懿夫公之名號也豈專狀物而)
(已哉公嘗六為二千石既盈其𢾗然而有道之士咸恨/公之嘉績未洽于人敢頌休聲祝公于明神漢之三公)
(秩號萬石我公之德宜受兹錫漢有禮臣惟萬石君我/公之化始於閨門道合於古祐之自天野夫献辭公壽)
(萬年宗元嘗以牋奏𨽻尚書/敢專筆削以附零陵故事)三亭(桞宗元記河東薛存/義來蒞零陵宿蠧藏)
(姦披露首服然未嘗以劇自橈山水魚鳥之樂澹然自/若也縣東有山麓泉出石中乃作丨丨陟䧏晦明髙者)
(冠山巔下者俯清/池游息具於是)西亭(在零陵縣東山法華/寺栁宗元有留題)雙鳯亭(郡/守)
(彭合建學有異石伏壤間其上成文滌視之若羽而駢/飛者盖鳯之形記云鳯文物也永之士將以文鳴歟)
玩鷗亭(在州西汪彦章謫居日建自為記曰客有過而/問焉者曰子之鷗信可玩乎余曰我與物同見)
(於天地之間者以形而我之知物物之知我者以心使/吾心有以勝物則李廣之石可使為虎使吾為物所勝)
(則樂令之弓亦能為蛇是二者無情之木石也徒以人/心之故使之若出於有情如此茍吾心反如木石而無)
(所示焉則鷗莫得而闗/矣何為而不可玩哉)西軒(在龍興寺桞宗/元闢下瞰大江)花月樓(在/州)
(前雄冠/一州)古跡秦馳道(在零陵東八十里闊五丈餘類今/之河道兩岸如削夷險一致始皇)
(命天下修道以/備遊幸即此也)懷素堂(在州東五里相傳唐僧懷素嘗/於此草書有墨池筆塜在其側)
漫郎宅(在浯溪上○曹輔詩峿臺倚溪雲唐/亭枕溪石水石競竒麗中有丨丨丨)畢方之恠
(桞宗元逐畢方文云永州元和七年夏多火炎人無安/處老弱燔死晨不㸑暝不燭皆列坐屋上左右視盖類)
(物之為者訛言相驚云有恠鳥莫實其狀山海經云章/義之山有鳥如鶴一足赤文白喙其名曰畢方見則其)
(邑有譌火若今火者其可謂譌歟而人有以鳥傳其畢/方歟遂命邑中狀而圖之禳而磔之為之文而逐之云)
(欎収孽暴禍兮混合恢台民氣不舒兮僵路顛頺又/云祝融悔  兮回禄屏氣太陰弛威兮𤣥冥行事)螭
室(桞宗元云零陵城西有蛟室于江法曺史/唐登浴其涯螭牽以入作愬螭文投之江)名宦召信
臣(為/守)龍述(字伯髙馬援戒其兄子曰龍伯髙端/厚周謹願汝曹效之后為零陵太守)桞宗元
(河東人正元間為監察御史裏行王叔文韋執誼得/政引與計事擢禮部員外郎叔文敗貶永州司馬)薛
存義(為/守)韋宙(為刺史州負嶺轉餉艱險每飢人輒/莩死宙始築常平倉収糴羨餘以濟)皇朝
周頥(治平為倅嘗著拙賦今倅㕔有拙堂取此以名南/軒作州學祠記曰本朝文忠宣公范内翰公鄒侍)
(郎公皆建祠于學宫矣惟先生/嘗倅此州遂即殿宇東偏闢祠)胡安國(紹興間/知永州)胡寅(紹/興)
(八年以徽制/知十年再知)楊萬里(為零陵城建誠/齋紹熈賜宸翰)人物蔣琬(零陵湘/鄉人為)
(蜀丞/相)黄盖(零陵泉陵人也仕蜀赤壁之/役建䇿火攻領武陵太守)元結(后魏常山/王十五代)
(孫少居商餘山稱元子避時入猗浪洞稱猗琅子後居/瀼濱自稱浪士天寳十二載舉進士第禮部侍郎楊浚)
(見其文曰一第溷子耳有司得子是頼時人謂浪者亦/漫為官遂呼漫郎及家樊上漫遂顯廣德元年拜道州)
(刺史喜浯/溪因家焉)名賢皇朝蘇軾(自昌化/徙永州)蘇轍(自雷循/徙永州)黄庭堅
(謫宜州道過永/州留連𢾗月)邢恕(謫永州丞相劉莘老有答恕書/云永州佳處第徃以俟休復)張
浚(謫/居)方疇(字耕道以上書得罪謫居/永州作困齋張南軒記)題詠寓居湘岸四
無鄰(桞宗元詩云云世/網難嬰毎日珍)青玻璃盆挿千岑(黄魯直慈氏/閣詩云云湘)
(水水清無古今何處拭目/窮表裏太平飛閣暫登臨)
四六(眷兹二水/冠于三湘)　(地連楚越/水合瀟湘)　(地極三湘/俗參百粤)　(文士辱臨/地望増重)
(况二水之名邦/乃九疑之支麓)　(濫承分虎之恩/方軫捕蛇之念)　(矧是永陽之古郡/寔惟平楚之中流)
(山靈因桞子之詩今猶晶采/石崖有元郎之頌誰不品題)　(濓溪夫子嘗因半刺以拜官/山谷老人亦泛扁舟而懷古)
(讀子厚之文當念斯民之重歛/勒次山之頌更觀今日之中興)
(願屬鈞陶益見容我等之数百軰/待㸔勲業當為刻中興之第二碑)
　
　方輿勝覽卷二十五
欽定四庫全書
　方輿勝覽卷二十六　　　　宋　祝穆　撰
　　　寳慶府(邵陽/新化)
　建置沿革(禹貢荆州之域於辰在巳楚之分野春秋/戰國屬楚秦為長沙郡漢為昭陵縣屬長)
　(沙國東漢屬長沙零陵二郡漢又改昭陵縣為昭陽/縣呉立邵陵郡屬荆州即今郡是也晋武改昭陽曰)
　(邵陽縣隋廢郡地屬潭州唐置南梁州改為邵州皇/朝乾德間陞為中州以理宗潜藩陞寳慶府領縣二)
　(治卲/陽)
事要郡名邵陽　邵陵(並見/沿革)　澬川風俗其人尚氣而
貴信(邵陽郡志序曰云云喜直而惡/欺節儉而不奢朴直而不恌)其水宜稻(吕稽中/豐年堂)
(記/)其陸饒黍稷麻麥(同上/記)形勝東距洞庭(郡/志)西連五嶺
(同上東南據衡山/南接蒼梧云云)據三湘上游(僧希白開元寺塔記接/九疑之形勢丨丨丨之)
(丨丨土穰地靈/實南楚之望也)為湖嶺衝要(侯延慶脩門記自熈寕中/納梅山為省地通道置驛)
(而郡/云云)控引溪蠻(任質言脩城記云/云盤錯𢾗百里)介于長沙零陵之間
(郡志序云云有/脣齒輔車之勢)山川熊山(昔黄帝登丨/丨意其此也)龍山(介于二邑/之間秀峯)
(四出上有/龍池泉)梅山(與中攔/寺相連)文仙山(在新化西二十里晋亭/平脩養之地上有三峯)
(石壁峭絶半山之間/有石室旁有龍池)青山洞(在新化北蒼石/環起竒恠萬狀)邵水(去郡/一里)
澬水(在新化縣東/流入益陽)西湖(上有/渚亭)井泉濓泉(在通道坊以/周茂叔得名)亭
臺光風霽月(在郡/治)望仙亭(在郡圃○歐陽識詩云澬水/西來兼邵水龍山横騖際梅)
(山/)法華堂(在東山絶頂下瞰/長江實卲陽勝槩)名宦周頥(治平五年以永/倅來攝郡遷家)
(於郡東郡學有祠○朱元晦記卲陽太守潘侯燾以書/來曰郡學故有濓溪先生祠既有以故府張九成之學)
(為出於先生也則亦祠以侑焉切惟先生之學實得孔/孟不傳之緒以授二程先生而道以大明然自再傳之)
(後則或僅得其髣髴或遂失其本真而不可以若是班/矣乃更闢堂東一室特祀先生以致區區尊嚴道統之)
(意且為之嘆曰先生之精立圖以示先生之藴因圖以/發而其所謂無極而太極者又一圖之綱領所以明夫)
(道之未始有物而實為萬物之根柢也夫豈以為太極/之上復有所謂無極者哉近世讀者不足以識此而或)
(妄議之既以為先生病史氏之傳先生者乃増其語曰/自無極而為太極則又無所依据而重以病夫先生故)
(嘗欲援故相蘇公請刋國史草頭木脚/之比以正其失而恨其力有所不逮也)張九成(字子韶/號無垢)
(先生紹興十/年守是邦)人物胡曽(居邵之永成鄉有/詠史詩一百首)名賢陳與義
(號簡齋建炎初避地邵陽周/氏之家長於詩後為恭政)題詠水邉花氣薫章服(朱/慶)
(餘送邵州林使君詩軒車此去也逢時地屬湘南頗入/詩一月計程那是逺中年出守未為遲云云嶺上嵐光)
(濕畫旗想得化行風土/變州人應為立生祠)驛路筭程多是水(姚少監送人/赴邵州詩詔)
(書飛下五雲間才子分符不等閑云云州圖管地少於/山江頭斑竹應尋遍洞裏丹砂自採還清静化人人自)
(理終朝無/事更相闗)俗朴應無争競人(張籍送林邵詩有云詞客/南行寵命新瀟湘郡入曲)
(江津山幽自足探微處云云郭外相連排殿閣市中/多半用金銀知君不作家私計遷日還同到日貧)路
在好山寜厭多(章子厚過石槽鋪詩瘴癘潜銷瑞氣和/梅峯千里潤煙蘿人逄雙堠雖云逺云)
(云/)人家迤邐見板屋(章子厚開梅山詩云云火耕磽确口/名畬田長藤釣酒跪而飲何物爽)
(鹽為/先)此地從來寒暑偏(張迪詩云云扇/紈不曽遭棄捐)
四六(榮膺鳯綍/出守龍藩)　(旁連百粤/近控羣蠻)　(雖曰小邦/有隆潜邸)　(乃眷邵陽/甲于楚地)
(眷澬川之名邦/據楚國之上游)　(接九疑之勝境/據三國之上流)　(地攙楚尾之餘封/壤接梅山之故境)
(地少於山安得膏腴之可種/道通於嶺當知寒暑之亦偏)　(恵綏民俗載觀侯度之賢/鎮撫峒蠻尤藉使君之重)
(念濓溪遊宦之邦當明道統/考朱子誨人之意則有記文)　(粤從分虎昔特謂之偏州/爰自潜龍今有隆於此地)
　　　全州(清湘/灌陽)
　建置沿革(禹貢荆州之西境楚地翼軫之分野春秋/戰國屬楚秦屬長沙郡漢屬長沙國洮陽)
　(縣屬焉即今湘源武帝分置零陵縣即今灌陽三國/屬呉隋改零陵郡為永州五代晋髙祖時改永州之)
　(湘源縣為清湘縣置全州割永之清湘灌陽/二縣𨽻焉皇朝因之今領縣二治清湘縣)
事要郡名清湘　湘源風俗風俗儉陋(郡志云云/獄訟希簡)民訟
甚簡(王元之云云/兵賦甚鮮)不漁則樵(李之儀全州隱静堂記清/湘間山深水闊可耕而廬)
(者十無二三凡為生云云土地風/氣雖與閩粤不同而生理則易)形勝南扺桂嶺(郡志/序)
北為湘水(栁開記云舟抵嶺下問其嶺之名即分水嶺/分水即湘灕水也二水異流謂其東出海隅)
(至此分南北而離/也云云南為灕水)漢洮陽之地(寰宇記云云在/湘江之西岸)介西嶺
之下(王鞏休休/亭記云云)當湖南窮處(清湘/郡志)鄙于蠻䝤(陸濟撰郡/守壁記郡)
(云云而復當/交廣之衝)陸走山巖(貢院記道衡嶽而南云云水浮/浯瀬縈回曲折極於荆楚而得)
(所謂湘/源故名)雲泉竹樹(王元之送桞無礙倅湘源序/江山猿鳥云云為天下甲)山川湘
山(在郡/治後)黄華山(在湘源縣即/今之清湘)礲巖(在清湘北十五里虚/明深窈有飛泉𢾗百)
(丈縈如/飛練)羅水(在清湘西百里/北流入湘江)灌水(在灌陽南五十/歩自靜江界來)洮水
(在清湘北五十里出文山南流于湘/江水北為陽故漢置縣以洮陽名)龍川水(在灌陽縣/之西北)
學校清湘書院(魏華父記吾友林岊守全得桞侯仲塗/讀書遺址築室館士今守趙必原増而)
(大/之)樓閣楚南偉觀(在子/城西)湘春樓(在郡/治西)捲煙閣(桞開/有詩)皆山
閣(楊廷秀記衡湘以僻左自逺/於中州而亦以山水重天下)名宦桞開(知全州有西/溪洞粟氏常)
(抄掠開選牙吏勇辯者三軰使諭之粟氏懼率/其首俱來作時鑑一篇刻石戒之遣其首入朝)李亨伯
(為守年六十四即/掛冠詳見漳州)人物蔣舉(居母䘮結茅墳側芝生/於石紹興間旌表門閭)題
詠瀟水連湘水(唐戴叔倫詩云云千波萬浪/中知君未得去慙愧石尤風)郡城如在
畫圖中(陶弼詩南北東/西幾萬峯云云)煙郭遥聞向晚雞(杜牧晚次湘/源縣云云水)
(平舟靜浪聲齊髙秋帶雨/楊梅熟曲岸籠雲謝豹啼)
四六(塗芝丹禁/分竹清湘)　(地居荆楚/水合瀟湘)　(夷獠雜居/邉圉所繫)　(封圻雖狹/民物實繁)
(惟湘源之古郡/實南楚之上游)　(眷彼湘源之逺/實惟嶺管之衝)　(郡境雖連於南粤/土風猶接於中州)
(天開洞府疑仙聖之去來/壌接炎荒尚蠻猺之錯雜)　(泝湘江之窮處乃建偏州/當嶺嶠之要衝有同逺俗)
(山深水闊地固少於可耕/俗陋訟稀郡亦稱於無事)　(雖考序文有竹石雲泉之勝/然觀壁記亦山巖水瀬之多)
　　　桂陽軍(平陽/藍山)　(臨武/)
　建置沿革(禹貢荆州之域於辰在巳楚之分野春秋/戰國屬楚秦屬長沙郡漢髙帝分長沙為)
　(桂陽郡臨武分桂陽南平興郡後郴縣衡州隋屬焉/東漢因之呉      置始      屬東      改東)
　(衡州為郴州又改桂陽郡唐置郴州憲宗時即平陽/縣置桂陽監以其地在桂洞之南故曰桂陽皇朝陞)
　(桂陽軍今領/縣三治平陽)
事要郡名桂陽(見沿/革注)風俗淳朴近古(桂陽志云云/畏法少訟)侏􁍜
其言(同上志峒徭斑斕其衣云云/稱盤王子孫或遣子入學)減嵗貢銀(長編開寳/二年上覽)
(桂陽監嵗入白金𢾗謂宰相曰山澤之利/雖多頗聞採納不易詔减三分之一)户只貢銀(類要/云云)
(無夏/秋稅)形勝襟帶江湘(陳亨甫五雲觀記/云云控引交廣)外撫五峒(紹興/二十)
(二年乞陞改軍額奏/狀云内轄三縣云云)土産白金(郡志産丨丨丹砂水銀/錫碧之寳長柟文梓霞)
(桑美箭/之材)山川藍山(在平/陽縣)壇山(在平陽唐髙祖詔南方有/山巍險中有聖人足跡)
大凑山(在城西舊經云出銀鑛當其盛時爐煙蓊/然上接雲漢烹丁紛錯商旅輻輳因名)鹿頭
山(在東門山/有石如鹿)龍渡山(在軍南三十里有神甚/靈陳傳良為文記之)芙蓉山(在/城)
(西諸峯特出下/有泉曰蒙泉)巋水(在藍山縣又名舜/水與舂陵水合流)湟水(漢武帝使/路博德將)
(兵出桂陽下丨/丨以代南越)藍湖(在軍/治左)豐湖(水源出寳積寺/前流入子城)堂亭湖
南道院(在郡/治)甘露堂(在郡治元/豐甘露䧏)石林亭(去城二里有石/刻空職方郎中)
(黄照鄰父子/讀書於此)名宦衛颯(為桂陽太守鑿山/通道列亭置驛)皇朝李綱(以/常)
(博知/監)人物黄照鄰(見石林/亭注)題詠奏最謁承明(楊持寄朗/陵兄詩刺)
(舉官猶屈風謡政已/成行㸔換龜組云云)桂水横煙不可渉(李白送族弟歸/桂陽詩秦雲連)
(山海相/接云云)嶺開越嶠通交趾(潘正夫桂陽詩云云/路轉荆門入九嶷)地連五
嶺雜蠻風(石景立游鹿山詩峰/對九疑聞鶴唳云云)不征榖粟只征銀(章侁/詩官)
(中逐月催/租稅云云)
四六(出綍楓宸/建牙桂水)　(昔惟一監/今號十同)　(惟桂陽之為郡/極湘水之盡頭)
(嶺外名邦/湖南道院)　(竊稽漢史之封/不但衛颯之政)　(茨充之代此郡俗始農桑/許荆之繼是邦民知教化)
(盤孫鴂舌之與居土風雜習/蠻壌犬牙之相入冦穴在旁)　(育蚕植柘將課效於前修/飛鳯塗芝即召環於前列)
　　　武岡軍(武岡/新寕)　(綏寕/)
　建置沿革(禹貢荆州之域楚地翼軫之分野春秋戰/國為楚地秦屬長沙郡自漢武分長沙為)
　(零陵郡而都梁夫夷二縣皆屬焉呉分零陵北部為/邵陵郡晋分都梁立武岡縣隋置武攸縣唐復為武)
　(岡皇朝崇寕陞為武岡軍以/制溪洞今領縣三治武岡)
事要郡名都梁(今武岡山東五十/里有漢都梁故城)風俗風俗儉陋(都梁/志云)
(云獄訟/亦簡)市井稠宻(崇寕勅牒云疆境闊户/口繁云云商旅徃還)形勝當湖南
僻處(都梁/志)楚際南壌(置軍勅牒云云/元冥所不統)黔山之㠝(桞宗元/武岡銘)
控制溪峒(唐開元間勅牒/云云彈壓諸蠻)紹興用文臣(軍志云自置軍/後守臣用武自)
(紹興十六年守/臣始用文臣)山川雲山(在武岡縣此山為一郡勝處/又有月華山杏花塢投龍洞)
(猿藤水道者岩侯公洞第六十九福地也○李/思聰詩杏花塢接投龍洞瀑濺蒼崖鶴骨寒)武岡山
(去軍城五里舊經東漢代五溪蠻保此崗故曰武岡左/右岡對峙相去可二里○桞宗元銘并序云元和七年)
(四月黔巫東鄙蠻獠雜擾盗㺯庫兵賊脅守帥南鈎䍧/牱外誘西原置魁立伍殺牲盟誓洞窟林麓嘯呼成羣)
(皇帝下銅獸符發庸蜀荆漢南越東甌之師四面討問/畏罪慿阻逃不即誅時惟潭部戎帥御史中丞桞公綽)
(練立將校提卒五百屯于武岡不震不驚如山如林告/天子威命明白信順亂人大恐視公之師如百萬視公)
(之令如風雷怨號呻吟喜有攸訴投刃頓伏願完父子/卒為忠信奉職輸賦進比華人無敢不龔母弟生壻繼)
(來于潭咸致大庭皇帝休嘉式新厥命兇渠同惡革面/向化如醉之醒如狂之寕公為藥石俾復其性詔書顯)
(異進臨江漢益兵三倍為時碩臣殿于大邦文儒申申/有此武功於是夷人始服聞公之去相與髙蹈涕呼若)
(寒去裘昔公不夸首級為己能力專務教誨俾邦斯平/我老洎㓜由公之仁小不為虺蜮大不為鯨鯢恩重事)
(特不邇而逺莫可追已願歸武岡首以慰我思以昭我/類以示我子孫彌億萬年俾我奉國如令之誠鄰之我)
(懷如公之勤其辭曰○黔山之㠝巫水之磻魚駭而離/獸犯而殘户恐谷竄披攘仍亂王師來誅期死以緩公)
(明不疑公信不欺援師定命俾邦克正皇仁天施我反/其性我塗四闔公示之門我愚抵死公示之恩既骨而)
(完既亡而存奉公之訓貽我子孫我始蝥賊由公而仁/我始冦讎由公而親山畋澤□輸賦于都陶穴刊木室)
(我姻族烹牲是祀公受介福揲蓍以占公宜百福皇懋/公功保于大邦逺哉去我誰嗣其良有穴之丹有犀之)
(顛匪曰余固公不可賂視鄰之德常遵公則/勉余之世永謹邦制南夷作詩刻示來裔)金城山(在/武)
(岡縣界是石真人所治之處第六十八福地也○/李思聰詩杏花洞天路﨑嶇曽見千年石斛奴)寳坊
山(去軍城五里有法相/寺又有巖洞八所)紫陽山(有千尋石室即周諌議/讀書處前瞰溪陳簡齋)
(所謂雷霆鬼神之所為/非人力所就者是也)都梁水(源出都梁縣西南/百里與邵水合)紫苑
洲(洲上産/此藥)亭榭湖光亭(在郡/城)漁父亭(即屈原見/漁父處)清凉境
界(在郡/志)雲山不夜(在郡/治)七十二峯閣(在郡/治)名宦王導(以/討)
(華軼功封/武岡侯)陶侃(按陶侃補武岡令與太守吕岱/有嫌遂棄官歸為郡小中正)桞公綽
(見前武/岡注)人物鄧處訥(五代時為邵州刺史㑹節度使閔/育為周岳所殺處訥興兵問罪積)
(八年攻岳斬之其子孫鄧遇為駕部/郎中元恭為殿中丞延繼為大理)皇朝周儀(登雍熈/科子湛)
(登天禧第少讀書山中/後為諌議稱嘉祐名臣)題詠前江後嶺通雲氣(陳去非/詩云云)
(萬壑千巖/送雨聲)松花照夏山無暑(陳去非詩南澗題詩風滿/面東橋行樂露沾衣云云)
(桂樹留人/吾豈歸)山中城裏總非家(陳去非詩風送孤/蓬不可遮云云)
四六(都梁樂土嵗租仰於永邵/巫水舊藩峒窟接於辰沅)　(盖一嵗止萬石之租/而四郊無百金之子)
(崇寕㧞縣而陞軍甫百餘嵗此地之峻嶺崇岡羣賢罕至/嘉定揠僉而置倅亦三十年同坐之清風明月半刺平分)
(民徭雜處窘於獷性之難調控八百團之溪洞黙寓恩威/營戍猥多困於鄰饟之莫繼瞻二千衆之戎兵尤難供億)
(鄰餉不繼則費用不容無節/弊穴素多則渗漏烏得弗稽)
　　　茶陵軍(茶陵/)
　建置沿革(自漢以前沿革與衡州同西屬長沙國武/帝時封長沙定王子新為茶陵侯漢為長)
　(沙縣界莾改曰聲鄉齊屬湘東郡隋屬湘潭唐立南/雲州仍立茶陵縣武帝因故縣復置南茶陵縣即今)
　(理也中興以來湖南路安撫提刑奏陞軍額知縣曰/茶陵軍使兼知茶陵縣事仍𨽻衡州今領縣一治茶)
　(陵/)
事要郡名雲陽風俗頗有蠻風(圖經云云/尚勇好鬬)民貧山居(見/下)
(注/)形勝古茶王城(郡志茶陵者陵谷名也今攸縣東北/四十里有茶陵故城是漢所理俗名)
(茶王/城)山川茶山(在軍城/之東)彌勒山(在茶陵縣東五十/里髙一千二十丈)大悲
山(在軍東/十里)雲陽山(在茶陵縣○丹臺録黄初平自號赤/松子治于南嶽之陽即此地有松髙)
(百/丈)茶水源(在縣西百二十里出景陽山北/流至隴下十餘里合白鹿泉)桃源溪(出雲/陽五)
(洞溪至此溪二百里合雲/陽水至縣五十里合茶水)靈巖泉(在縣東/二十里)名宦邱旭(字/孟)
(陽宣城人南唐狀元及第自江寕尉調邑簿吕聖功判/銓曰吾以為古人今乃見之薦試學士院不中乆之為)
(茶陵縣秩滿致/仕見江南野史)皇朝彭友方(熈寕王茶陵簿民貧而山/居輸潭州造船木以折嵗)
(租江行千餘里其費𢾗倍民益困友方白䕶/漕朱初平請均出木即縣造舟公私兩便)人物唐譚
子(茶陵雲陽人失其名以文章隱居山谷元次山/居九疑扁舟徃從之遊有送譚山人歸雲陽序)題詠
(闕/)
四六(寵膺恩綍/榮擢專城)　(名雖邑寄/權實州符)　(自軍號之更新/加使名而増重)
(名雖小邑有疊組以兼榮/體若大邦可片辭而專决)　(撫摩蠻俗痾癢不異於邑民/節制兵權號令實均於郡將)
(俗多私販毎嘯聚於羣兇/事可便宜庶肅清於千里)
　
　
　
　
　
　
　
　
　
　方輿勝覽卷二十六
欽定四庫全書
　方輿勝覽卷二十七　　　　宋　祝穆　撰
　　湖北路
　　　江陵府(江陵/松滋)　(公安/石首)　(潜江/松江)　(監利/)
　建置沿革(禹貢荆及衡陽為荆州楚地翼軫之分野/鶉尾之次春秋時謂之郢都秦以其地置)
　(南郡項羽時封共敖為臨江王都江陵漢為南郡後/漢因之三國鼎立荆州亦分為三闗羽既沒南郡屬)
　(呉荆州之名南北雙立魏立荆州理穣宛今南陽郡/是也呉立荆州理江陵今郡城是也晉武帝以南郡)
　(為荆州治所晉或理武昌王澄還治江陵自桓温於/江陵營城府此後嘗以江陵為荆州理所宋文帝嘗)
　(鎮荆州魏於穰宛置荆州於是復有二荆州陳置荆/州於公安以長江為界隋廢南荆州為公安鎮煬帝)
　(罷荆州為南郡唐改江陵郡復為荆州置荆南節度/使又置南都以荆州為江陵府尋罷都國朝以髙繼)
　(冲為江陵尹中興陞為帥府改荆南府復為江/陵府荆南節度今統郡十六領縣七治江陵)
事要郡名古荆(釋名曰荆州取名於荆山又曰荆驚/也南蠻数冦常置警備故謂之荆)荆
臺(在監利縣西三十里土洲之南家語云楚王游丨/丨司馬子禖諌王怒令尹子西賀即此地是也)南
楚(孟康漢書注三楚/舊名江陵為丨丨)西荆(陶潜還江陵詩曰遥遥赴丨/丨注時京在東故謂荆州為)
(西/荆)鶴澤(晉羊祐鎮荆州江陵澤中多有鶴常取之教舞/以娯賔客因名丨丨後人因之遂呼江陵郡名)
(為鶴/澤)風俗蠻荆之地(詩蠻荆來威晉元康記/荆州為古丨丨丨丨)五方雜居
(寰宇記唐至德之後流傭/浮食者衆云云風俗大變)衣冠藪澤(僉載江陵號云云/彦謂琵琶多於飯)
(甑措大多/於鯽魚)競渡之戲(隋志荆州尤重滛祀屈原為制九/歌盖此由也原以五月五日赴汨)
(羅土人追至洞庭不見湖大船小莫得見者乃歌曰/何由得競渡因此爭歸競㑹亭上習以相傳為競渡)形
勝東連呉㑹(通鑑諸葛亮語劉備曰荆州方城為城漢/水為池北據漢沔利盡南海云云西通巴)
(蜀此用武/之國也)南有洞庭(史蘇秦説楚威王曰楚西有黔中/巫郡東有夏州海陵丨丨丨丨蒼)
(梧北有涇塞郇陽地方五千/里帶甲百萬此霸王之資也)南通五嶺(髙武信王神道/碑云云旁帶一)
(江接壤呉蜀/舟車四逹)北繞潁泗(淮南子曰楚地南卷沅湘云云/西包巴蜀東裏郯邳潁汝以為)
(城江漢以為池垣之/以鄧林綿之以方城)控扼巴蜀(胡旦開河記丨丨/丨丨襟帶呉越)可出
三川(繫年録知郢州王庶言左呉右蜀利盡南海云/云渉大河以圖中原曹操所以畏闗羽者也)下
瞰京洛(趙鼎奏荆襄左顧川陜右視湖湘而/云云在三國所必争真帝王之宅也)楚有七澤
(張孝芳景濓堂記云云水物之美甲於天下離騷所述/雲夢所賦非渉其境者安能知之○史記江陵故郢西)
(通巴巫有/雲夢之饒)熊繹所封(周封熊/繹於楚)國之西門(通鑑晋/何充云)為呉蜀
之門户(皇朝繫年錄呉拱遺大臣書荆/南云云襄陽為荆州之藩籬)有西陜之號(郡/縣)
(志東晉以後皇居在建業以揚州為京師根本/荆州為上流之重鎮此周召之分陜故云云)據江湖
之㑹(重脩渚宫記南/夏劇鎮云云)即西川江南廣南都㑹之衝(通鑑/云穆)
(昭嗣曰荆南云云既克/此則水陸皆可趨蜀)甲兵所聚(通鑑宋紀曰晉氏南/遷為京畿榖帛所資)
(者皆出焉以荆州為重/鎮故丨丨丨丨者在焉)為四戰之地(通鑑楚將王瓌/曰江陵云云)得
人則中原可定(通鑑晉永和庾翼既卒朝議欲以庾爰/之代其任何充曰荆楚國之西門户口)
(百萬北帶強胡西鄰勁蜀/云云失人則社稷可憂)置使視揚益(皇甫持/正集)山川荆
山(郡志其首曰景山金玉所出卞和得玉於此獻厲王/及武王皆以為石刖其兩足和抱璞哭於丨丨之下)
龍山(在江陵縣西/有落帽臺)紀山(在府北四十里自荆門西山而/來盖州治主山○江陵志後梁)
(宣明二帝陵/林木欎然)巴山(在松滋縣左傳巴人伐楚按荆南志/云巴人後逋而歸有巴復村故名)
九岡山(在松滋縣西九十五里○昔人/詩江分三峽濁山帶九岡青)畫扇峯(荆州記/脩竹亭)
(西一峯逺而望/之如畫扇然)息壤(淮南子曰鯀湮洪水盗帝之丨丨/帝使祝融殺人於羽淵今荆州南)
(門外有石狀若屋宇䧟入地中不可犯畚鍤又頗以致/雷雨嵗旱有應○唐元和中裴宇牧荆州掘之得石城)
(與江陵府同中徑六尺八寸徙棄之是年霖雨不止遂/埋之見息壌記○蘇子由詩南郡城南獨何者平地生)
(長殊/不休)江水(出岷山南/過江陵)漢水(杜預曰禹貢漢水/至大别南入江)沮水(出漢/中房)
(陵縣東南至枝/江縣入于江)漳水(出臨沮南至枝江入于沮○左傳/云江漢漳沮楚之望也此水也)
夏水(楚詞過夏首而西浮即此左傳/呉戍楚至于夏汭注今名夏口)東湖(在公安門外/五里佛華寺)
(東北張商英建廣袤/数里為遊賞之勝)髙沙湖(在江陵梅廻州上四蕃志/齊聘士文範先生嘗家焉)
(○黄魯直詩不趨吏部曹/中板且膾髙沙湖裏魚)三海(江陵以水為險陸抗之/築大堰建隆間髙勉得)
(之名北海是也紹興逆亮將渝盟李師䕫櫃上下海以/為遏敵之計開禧兵端既開劉帥甲又再築上中下三)
(海呉帥獵繼之引漳沮及諸湖之水注三海綿亘𢾗百/里濔漫相連又為八櫃丁邜春虜犯荆門距江陵纔百)
(餘里而去亦知/有三海之險也)漕河(在江陵縣北四里○紹興元年省/劄江陵府城下舊有漕河若畧加)
(開淘則江陵城下綱運順流從江漢直逹㐮峴契勘本/府漕河乃晉元帝建武初所鑿自羅堰口出大漕河由)
(里社穴沌口沔水口直通㐮漢二江○張孝芳修渠記/國朝端拱元年閻文遜奏開東漕渠自獅子口以入于)
(漢以逹于㐮陽遂𤼵丁夫治荆南漕河至漢可勝二百/石舟上游之人利焉天禧末尚書李夷庚濬古渠逹夏)
(口以通賦輸盖自㐮而郢順流也勢易也自/郢而襄遡流也勢難也且有風濤不測之險)百洲(松江/縣江)
(津中有九十九洲楚諺曰洲不滿百故不出王者桓𤣥/有問鼎之意乃増其一僣號旬時及其傾覆洲亦銷㓕)
(至宋文帝在藩忽生/一洲果龍飛江表)龍陽洲(在江陵縣界舊經云後漢/李衡於洲上作宅種橘○)
(史記江陵千樹橘/其人與千户侯等)菊潭(十道記云荆州菊潭其源旁芳/菊被涯其滋液極甘馨谷中有)
(三十餘家不得穿井仰飲此水上壽二/三百中壽百餘其七十八十猶以為夭)沙頭市(去府十/五里四)
(方之商賈輻輳舟車駢集○元稹江/陵翫月詩闐咽丨丨丨玲瓏竹岸牕)寸金堤(在府城外/萬壽寺西)
(張孝/祥記)樓觀仲宣樓(在府城東南隅後梁時髙秀興建名/以望沙樓○魏志王粲山陽髙平人)
(少而聰慧有大才仕為侍中時董卓作亂仲宣避難荆/州依劉表遂登江陵城樓因懷歸而有此作述其進退)
(危懼之情也賦曰登兹楼以四望兮聊假日以銷憂覽/斯宇之所處兮實顯敞而寡仇挾清漳之通浦兮倚曲)
(沮之長洲背墳衍之廣陸兮臨臯隰之沃流北彌陶牧/西接昭邱華實蔽野黍稷盈疇雖信美而非吾土兮曽)
(何足以少留遭紛濁而遷逝兮漫踰紀以迄今情眷眷/而懐歸兮孰憂思之可任憑軒檻以遥望兮向北風而)
(開襟平原逺而極目兮蔽荆山之髙岑路逶迤而脩逈/兮川既漾而濟深悲舊鄉之壅隔兮涕横墜而弗禁昔)
(尼父之在陳兮有歸歟之歎音鍾儀幽而楚奏兮莊舄/顯而越吟人情同於懷土兮豈窮逹之異心惟日月之)
(逾邁兮俟河清其未極冀王道之一平兮假髙衢而騁/力懼匏𤓰之徒懸兮畏井渫之莫食歩棲遲以倚徙兮)
(白日忽其將匿風蕭瑟而並興兮天惨惨而無色獸狂/顧以求羣兮鳥相鳴而舉翼原野闐其無人兮征夫行)
(而未息心悽愴以感發兮意忉怛而慘惻循階除而下/䧏兮氣交憤於胷臆夜参半而不寐兮悵盤桓以反側)
明月樓(劉孝綽所建○顔之/推詩屡陪明月楼)曲江樓(舊有南樓張曲江/嘗登樓賦詩張南)
(軒建樓因易今名○朱元晦記廣漢張敬夫守荆州之/明年歲豐人和幕府無事顧常病其學門之外即阻髙)
(墉乃直其南門外通道以臨白河且為樓觀以表其上/一日與客徃而登焉則大江重湖縈䊸渺瀰一目千里)
(而西陵諸山空濛晻靄又皆隱見出沒於雲空煙水之/外敬夫於是歎曰此亦曲江公所謂江陵郡城南樓者)
(耶昔公相去而守於此其平居暇日登臨賦詠盖皆翛/然有出塵之想至是傷時感事寤歎隱憂則其心未嘗)
(一日不在於朝廷而汲汲然/惟恐其道之終不可行也)七澤觀(在東南隅城門/帥張安國名)一
柱觀(郡縣志在松滋東邱家湖中按渚宫故事宋臨川/王義慶在鎮於羅公洲立觀甚大而惟一柱○梁)
(劉孝綽詩經從一柱觀出入三休臺/○杜甫詩孤城丨丨丨落日九江秋)亭臺樂楚亭(鄭毅/夫有)
(記/)繡林亭(在石首縣陽岐/寺黄魯直題扁)南極亭(在松滋縣山谷有丨/丨丨與鄒天錫詩)
濯纓臺(在監利東三里/屈原濯纓處)落帽臺(見龍山注○李白詩九/日龍山飲黄花笑逐臣)
(醉㸔風丨丨舞愛月隨人○胡榘落帽臺記曰/萬年固佳士然所事非其人風伯為之免冠耳)館驛江
陵館(羅隱荆州江陵館詩西遊象闕愧知音東下荆溪/稱越吟風動芰荷香四散月髙樓閣影相侵閑欹)
(别枕千般夢醉送征帆萬里心薜/荔衣裳木蘭檝異時煙雨好追尋)古跡郢城(左傳㐮子/臨終謂子)
(庚必城郢荆州記云/掘得石函曰楚都郢)鄖城(在江陵縣南二百里楚昭王/時鄖公所築今松滋楚城號)
(丨/丨)修門(離騒曰來入丨丨/王逸注郢城門也)渚宫(郡縣志楚别宫左傳楚/子西沿漢泝江將入郢)
(王在丨丨今之城楚船宫地也梁元帝名以丨丨唐髙/從誨鑿城西南隅為池築亭名曰渚宫○蘇子瞻詩渚)
(宫寂寞依古郡楚地荒茫非故基二王臺閣已鹵莾張/  髙何况逺問縱横詩楚王獵罷擊靈鼔猛士操船)
(水嬉釣魚不復数魚鼈大鼎千石烹蛟螭當其經營造/宫殿意思妙絶般與倕飛樓百尺照湖水上有燕趙千)
(蛾眉臨風揚揚意自得長使宋玉作楚詞秦兵西來取/鍾虡故宫禾黍秋離離千年壯觀不可復今之存者盖)
(已卑地空野逈樓閣小惟有深竹藏狐狸臺中綘帳誰/復見臺下野鴨浮清漪緑窓朱户春盡閉想見深屋彈)
(朱絲腐儒亦解愛聲色何用白首談孔姬沙泉半涸草/堂在破牎無紙風颸颸陳公蹤跡最未逺七瑞寥落今)
(何之百年人事知幾變直恐荒廢成空/陂誰能為我訪遺迹草中應有湘東碑)章華臺(晉杜預/云在今)
(南郡華容城中華容即今監/利張文昌樂府有章華行)綘帳臺(郡志東漢馬融教/授弟子于此今鼓)
(角樓之西是其處也○劉莘老詩馬融號耆舊太守南/郡來横經坐絳帳自處何崔嵬帳前列徒弟帳後歌管)
(陪書生貧賤/遽以聲色囬)　萊公竹(在潜江藥師院冦萊公卒于海/康詔許歸𦵏道出公安邑人祭)
(於道斷竹挿地以掛紙錢竹遂不根而生邑人立/廟于側奉祀甚謹侍讀王公樂道紀其事於石)名宦
郭賀(為荆州刺史百姓歌之嘗以章服勑行部/去䄡帷露冕使百姓見其容服以章有德)馬融(為/南)
(郡太守教養諸生常以千数坐髙堂施綘帳/前授生徒後列女樂今子城西有絳帳臺)法雄(為守/先是)
(猛獸為害雄令毁去䧟穽虎/暴遂去因名虎渡里出本傳)　劉昆(為江陵令時縣連年/火災昆輒向火叩頭)
(雨䧏風止人稱/其至誠所感)劉宏(白氏六帖宏為荆州毎有手書郡/國丁寕欵宻人皆感之曰得劉公)
(一紙書賢於/十部從事)陶侃(代王舒為刺史治江陵勤於吏職終/日歛膝危坐閫外事千緒萬端罔有)
(遺漏逺近書䟽莫不手荅引接踈逺門無停客諸参佐/或以手談廢事侃命取其酒器蒱博之具投之江嘗語)
(人曰大禹聖人乃惜寸/陰至於衆人當惜分隂)謝安(桓温辟為征西司馬既至/温甚喜言平生歡笑竟日)
(既出温問左右頗嘗見我有此客否温嘗詣安值其理/髪安性舒緩乆而方罷使取帽温見留乆之曰令司馬)
(着帽其見/重如此)謝奕(為桓温司馬在坐岸幘嘯/詠無常温曰我方外司馬)王徽之(字子/猷為)
(桓温恭軍蓬首散帶不綜府事又為車騎桓冲騎兵恭/軍冲問卿署何曹對曰似是馬曹又問管幾馬曰不知)
(冲嘗謂曰卿在府日乆比當相料理徽之不答/直髙視以手板柱頰云西山朝來致有爽氣耳)孟嘉(為/桓)
(温幕府九日遊龍山僚佐畢集並着戎服有風至吹嘉/帽落嘉不之覺温命孫盛作文嘲之嘉答之其文甚美)
張九齡(以争牛仙客事貶荆州長史常以文史自娛○/賦詩云謬忝為邦寄多慙理人術陳力儻無效)
(謝病從/芝木)張柬之(武后曰安得一竒士用之仁傑曰荆州/長史張柬之雖老宰相材也用之必盡)
(節於/國)姚崇(天寳遺事崇牧荆州三年授代闔境民吏泣/擁馬首不使之去所乘之馬鞭鐙民皆截留)
元結(安史之亂以討賊/遷荆南節度使)叚文昌(帥荆南或旱禬解必雨/或乆雨遇出遊必晴民)
(為語曰旱不苦禱而/雨雨不愁公出遊)孟浩然(張九齡為荆州辟浩然/置幕府嘗賦觀獵詩)韓
愈(德宗時為監察御史上疏論宫市/貶陽山令正元移荆州法曹叅軍)韓朝宗(李白與韓/荆州書白)
(聞天下談士相聚而言曰生不願封萬户侯但願一識/韓荆州何人之景慕一至於此君侯不以長揖見拒若)
(必接之以髙宴縦之以清談請日試萬言倚馬可待今/天下以君侯為文章之司命人物之權衡一經品題便)
(作佳士而今君侯惜階前盈尺之/地不使白揚眉吐氣激昂青雲耶)元稹(字微之憲宗時/拜監察御史不)
(避中人仇士良怒擊稹敗面宰相謂稹年/少輕立威失憲臣體貶江陵士曹叅軍)皇朝陳堯咨(祥/符)
(中知荆南母馮氏問曰汝典郡有何治效堯咨曰稍/精於射母曰汝不務仁政而專一夫之技杖而擊之)元
綘(湘山野録公成童時侍錢塘府君於荆南每從學於/龍安僧舍後三十年以龍圖二卿為帥昔僧猶有存)
(者公因建堂名曰碧落詩云九重/侍從三明主四紀乾坤一老臣)鄭獬(帥江陵劉忠肅/摯為察推章子)
(厚為帥屬後人/以為一時盛事)劉摯(治平中/為察推)張商英(以言事出監/荆南商稅)胡安
國(為江陵察推改除教授今江陵/北地名新店文定故宅在焉)張栻(為/帥)張孝祥(為帥/嘗有)
(送舉人赴省詩云解苞珍貢入琢玉/寳光寒簇仗春旗裏看君䇿治安)人物老萊子(寰宇/記楚)
(人事親至孝常服斑斕之衣年/七十尚為嬰兒啼戯於親前)漢陰叟(寰宇記楚人居/漢水之陰子貢)
(南遊見丈人為圃鑿池抱甕出灌園用力多子貢教/之鑿木為桔橰丈人曰吾聞有機事者必有機心也)陸
通接輿(楚人謂之/楚狂接輿)宋玉(有故宅○杜甫詩曽聞/宋玉宅毎欲到荆州)　胡廣(華/容)
(人西漢平帝時大司徒馬宫辟之值王莽居攝廣解/衣冠垂府門而去遂亡命交趾隱於屠肆莽敗歸鄉)岑
文本(家江陵封江陵縣子或勸其營産業文本曰吾漢/南一布衣以文墨致宰相奉稍已重尚何殖産耶)
皇朝唐介(荆南人仁宗朝為御史論張堯佐除四使因/劾宰相文彦博介貶英州别駕仁宗朝叅大)
(政因與王安石榻前/論事不屈發疽死)唐恪(靖康為/少宰)朱昂(太宗朝為翰林/學士引年請休)
(上以荆南故苑賜之力辭乃賜城東一坊為/宅是時知制誥陳堯咨為尹乃題坊曰垂車)孫諭(元祐/末掛)
(冠同時退休者呉師道梁宏宋光復賈亨彦張叔/逹布衣唐愈為七老人㑹飲酒賦詩五日一集)田偉
(燕人歸朝授江陵尉因家焉作博古堂藏書至五萬七/千卷無重複者黄魯直過之曰吾校中祕書及徧遊江)
(南文士圖書之富/未有過田氏者)題詠江漢分楚望(文選顔延年詩云/云行巫奠南服三)
(湘淪洞庭七/澤藹荆牧)巴國山川盡(陳子昂詩云云/荆門煙霧開)地利西通蜀
(杜甫江陵望幸詩/云云天文北照秦)漢水照天碧(白居易和江陵士曹元/微之詩云云楚山拂雲)
(霄/)北行連鄧許(蘇子瞻詩云云/南去極衡湘)楚地盡平川(蘇子瞻詩/游人出三)
(峽云云北客隨南賈呉檣間蜀船江侵平野/斷風卷白沙旋欲問興亡事重城千古堅)風煙紀城
南(杜甫北南歌云/云塵土荆門路)闗梁豁五湖(張九齡登荆/州城樓詩)此府雄且
大(韓愈赴江陵法曹寄王翰/林詩云云騰凌盡戈矛)槃槃此都㑹(李頻詩楚地/八千里云云)
(巍峩数里城/逺水相映帶)府中丞相閣(孟浩然陪張丞相登荆/城樓云云江上使君灘)兵符
下渚宫(劉禹錫寄荆州嚴司空/詩蠻水阻朝宗云云)三楚多秀士(阮籍詠/懷詩)白
魚如切玉(杜甫詩云云/朱橘不論錢)僮橘過霜収(李維詩使梅/和雪賞云云)南荆
西蜀大行臺(劉禹錫與嚴司空/成都武相公唱和)煙開碧樹渚宫秋(武元/衡酬)
(荆南嚴司空見寄詩簾/捲青山巫峽雨云云)千里江陵一日還(李白詩朝辭/白帝彩雲間)
(云云兩岸猿聲啼不/盡輕舟已過萬重山)清江依舊遶空城(杜牧送劉秀才/歸江陵詩鄉人)
(來話亂離情淚滴殘陽向楚/荆白社已應無故老云云)起居八座太夫人(杜甫送/蜀州别)
(駕將中丞命赴江陵起居衛尚書太夫人示從弟位詩/中丞問俗畫熊頻愛弟𫝊書綵鷁新遷轉五州防禦使)
(云云楚宫臘送荆門水白帝雲偷碧海/春與報惠連詩不惜知吾斑鬢總如銀)荆州佳境不須
山(鄭毅夫夷陵張仲孚以荆州無山/為戯作云云自有碧江無限好)漢家太守治才髙
(司馬君實送齊學士知荆南詩云云楚國山川/氣象豪旌斾逶迤盤夢澤楼船贔□壓江濤)來依絳
帳馬融州(黄魯直詩誰謂石/渠劉校尉云云)地連雲夢水無邉(張商英/詩云云)
(天斷夷陵欲盡山曽是劉虬/髙飲地不知何處扣𤣥闕)江村竹樹多於草(姚合從/陳彤之)
(江陵從事云云山/路塵埃半是雲)只有灘聲似舊時(陸務觀楚城詩江/上荒城猿鳥悲隔)
(江便是屈原祠一千/五百年間事云云)脊令飛急到沙頭(杜甫喜舍弟到/沙頭詩鴻鴈影)
(來連峡/内云云)兩岸緑楊遮虎渡(公安人張景居城南之方城/仁宗召見問曰卿在江陵何)
(處居景對曰云云一畨/青草覆龍洲上喜其對)外邑野曠吕䝉營(杜甫公安懐/古云云江深)
(劉備/城)縣吏迎來恠到遲(張籍送枝江劉明府詩家僮促/去愁行逺云云定訪玉泉幽院)
(宿應過碧/澗早茶時)
四六(演綍北門/開藩南紀)　(坐專方靣/遥制邉頭)　(帥閫尊嚴/兵威震肅)　(肅清三楚/彈壓重湖)
(眷荆楚之西門/實江漢之南紀)　(惟全楚之上流/實皇家之要屏)　(摘山之黨摇毒而方張/荷戈之卒弛備而不武)
(惟重湖之重地/乃全楚之奥區)　(伊荆州用武之國/最今日任人之先)　(南連嶺嶠之奥/北倚㐮漢之長)
(惟是重湖之外/實連三楚之區)　(渺焉蒲澤之深阻/甚者潢池之繹騷)　(雖為魚米富饒之鄉/亦號盗賊出沒之地)
(控引呉蜀財賦之所委輸/通逹闗河舟車之所走集)　(由中興百餘載以來最為重鎮/凡屬部二千石以下悉𨽻元戎)
(洞庭青草無可戮之鯨鯢/武陵桃源皆相安之雞犬)　(貔貅萬竈肅先聲於營壘之間/蜂蟻千屯戡大憝於笑談之頃)
(田土膏腴莫盡新耕之利/人煙蕭瑟靡聞舊觀之還)　(控持中原是為四通八逹之地/考按前古豈但三國六朝所争)
(地控上游允謂江淮之屏蔽/兵屯重鎮尤為巴蜀之輔車)　(一江天險處咽喉控扼之中/萬旅雲屯屬襟帶驅馳之下)
　　　漢陽軍(漢陽/汊川)
　建置沿革(禹貢荆州之域在天文為翼軫之分野春/秋時鄖國地戰國屬楚秦屬南郡漢為江)
　(夏郡安陸縣地魏初定荆州屯沔陽以為重鎮晉立/沔陽縣而江夏郡自上昶城移理焉後移理夏口縣)
　(晉陶侃為荆州刺史鎮沔口即此宋齊梁因之後周/於此置復州隋改為沔州以沔水為名尋復為沔陽)
　(郡唐置沔州周世宗以漢陽漢川二縣置軍國朝/嘗廢為縣屬鄂州尋復為軍今領縣二治漢陽)
事要郡名古沔　沔陽(見沿/革注)沔口(漢水入江/處曰丨丨)風俗美化
行江漢(詩文王之時丨丨/丨乎丨丨之域)形勝沔口重鎮(輿地志漢入/江處謂之沔)
(口魏及呉人/皆以為重鎮)吞江納漢(呉都/賦云)前枕蜀口(元和志云云/北帶漢水)却
負大别(李知新學/記云云)路通荆雍(通鑑梁武帝曰/云云控引秦梁)左武昌(陳/澤)
(鳯棲經藏記漢水合大江/夾江而城丨丨丨右漢陽)山川鳯棲山(軍治在其陽劉/辟強記昔有丨)
(丨于丨/故名)大别山(在沔陽縣東一名魯山○郡志云梁武/帝築漢口城以守魯山即今漢陽軍城)
(是也史本新經云上有横江將魯肅祠豈因是而名山/歟○梁武帝曰漢口不闊一里以前道交至不若遣軍)
(逼郢吾自圍魯山以通漢沔使鄖城竟陵之粟方舟而/下○潘大臨登丨丨眺望詩云人争漢口渡日落陽臺)
(坂鼔吹隔岸聞/樓觀排雲見)赤壁山(在汊川縣西八十里輿地紀勝/里人多言是周瑜破曹操處按)
(曹操舟師自江陵順流而下周瑜自柴桑泝流而上兩/軍相遇於赤壁則赤壁當臨大江臨嶂及汊川皆非臨)
(江處舊經云今江漢間言赤壁者有五黄州嘉魚江夏/漢陽漢川其説各有所據惟江夏之説近古而合於中)
臨嶂山(在漢陽西六十里晉置沔陽/縣江夏郡自上昶城移理焉)湖盖山(在漢陽縣/山形似盖)
(南臨漢水西/帶大湖故名)陽臺山(在漢川縣南三十五里或言宋玉/作髙唐賦處有裴敬碑載其事當)
(考/)郎官湖(李白郎湖詩序故人尚書郎張渭出使夏口/沔陽牧桂公漢陽宰王公觴於江城之南湖)
(方夜水光如練清光可掇白因舉酒酹水號之曰丨丨/丨亦鄭圃之有僕射陂也但白詩謂沔州城南今乃在)
(城北不同耳○李白詩張公多逸興共泛沔城隅郎官/愛此水因號郎官湖又詩南湖秋月白王宰夜相邀笛)
(聲喧沔郡歌/曲上雲霄)江水(在軍/南)漢水(按桓宣傳宣鎮襄陽石季/龍使騎七千渡沔襲之則)
(丨丨自襄陽以下在晋時皆名沔水○杜牧漢江詩溶/溶漾漾白鷗飛渌浄春深好染衣南去北來人自老夕)
(陽長送釣船歸○劉澄之山水記沔口/古以為滄浪水即屈原遇漁父作歌處)漢陽渡(李白贈/漢陽輔)
(録事詩鸚鵡洲横丨丨丨水引寒煙沒江樹/又云漢口雙魚白錦鱗今傳尺素報情人)煙波灣(在/漢)
(陽西北三十里唐崔顥詩日暮/鄉關何處是煙波江上使人愁)鎻穴(在大别山即孫/皓以鐵鎻鎻江)
(處/)堂亭漢廣堂(在軍/治)南紀樓(在軍治○夏倪詩江發岷/山如甕口漢從嶓冢又東)
(流滔滔從此為南紀/我憶禹功時倚樓)秋興亭(在軍治後山巔唐刺史賈/載建中書舍人賈至云詩)
(人之興秋最/髙故以名亭)竹齋(唐張渭題從弟沔州判官丨丨/詩竹裏藏公案花間隱使車)名宦
陶侃(王敦表丨丨為荆/州刺史鎮沔陽)皇朝游酢(為知/軍)彭乘(益州人為/漢陽判官)
(乞歸侍養冠凖薦之召為集賢校理求便親得/知普州舊制蜀人不許赴蜀官特恩自乘始)名賢李
白(乾元間遷夜郎/過此嘗游南湖)題詠漢陽抱青山(唐李羣玉詩云云/飛樓映襄渚白雲)
(蔽黄鶴緑/樹藏鸚鵡)水從嶓冢來(王貞白曉泊漢陽渡/詩雲向蒼梧去云云)西州風物
好(温庭筠詩云云/遥見武昌樓)漢水横衝蜀浪分(杜牧之寄牛/相公詩云云)夾江
分命兩諸侯(曽子固送漢陽守詩楚/國封疆最上頭云云)
四六(䟽綍嚴宸/擁麾古沔)　(分南北之一江/置東西之二郡)　(湖浸郎官之風月/洲横處士之煙波)
(禹貢披圖大别之名自古/周南紀詠漢廣之化至今)　(源出蜀江欲重上流之勢/州臨沔水遂分太守之符)
(畫地為疆昔特稱於支邑/夾江分命今仍託於附庸)　(燕凝多暇不妨泛月於南湖/馹召亟馳行即就雲於北闕)
　
　
　方輿勝覽卷二十七
欽定四庫全書
　方輿勝覽卷二十八　　　　宋　祝穆　撰
　　　鄂州(江夏/咸寜)　(蒲圻/通城)　(崇陽/嘉魚)
　建置沿革(禹貢荆州之域於天文為翼軫鶉尾之次/自周夷王時入于楚楚雄渠封其子紅為)
　(鄂王春秋時謂之夏汭秦屬南郡漢置江夏郡領鄂/縣獻帝時黄祖為江夏太守始於沙羡置屯今郡治)
　(是也呉孫權自公安徙治鄂更名曰武昌晉立鄂縣/惠帝分荆州置江州而武昌改𨽻江州江夏仍𨽻荆)
　(州宋江夏郡治夏口宋武立郢州治江夏為是郢城/隋改鄂州後為江夏郡唐復為鄂州陞武昌軍節度)
　(皇朝因之或兼制置或兼安/撫或兼漕今領縣六治江夏)
　　湖廣總領湖北轉運置司
事要郡名鄂渚(在江夏西黄鶴磯上一二百歩輿地記/雲夢之南是為丨丨其名於離騷見之)
(○晏類要隋立/鄂州似渚故名)武昌(呉破黄祖於沙/羨遂改名丨丨)江夏(見沿革/注内)夏汭
(書注水北曰/汭亦名夏口)風俗人多勁悍(圖經火耕水耨以漁/稻為業云云决烈)形勝
地接荆峴(喬大觀南楼賦/云云江吞雲夢)扼束江湖(記室新書云/云襟帶呉楚)通接
梁雍(何尚之議夏口在荆江/之中云云實為津要)江漢為池(呉趙咨對魏王/曰呉帶甲百萬)
(云/云)江漢合流(通典江漢二水在州西合/流○禹貢江漢朝宗于海)三國争衡(郡國/志夏)
(口魯口呉置督將於/此云云呉之要害)山川鳯凰山(在江夏縣北二里/其形如鳯故名)江
夏山(本名峽山唐/天寳改名)黄鶴山(一名黄鵠在江夏東九里遺/縣西北二里有黄鶴磯○李)
(白詩東望黄鶴山雄雄半空出四面生白雲中峯倚紅/日巖巒行穹跨峯嶂亦宜宻頗聞列仙人於此學飛術)
(一朝向蓬海千載空石室金竈生烟埃玉潭祕清謐地/古遺草木庭寒老芝术蹇余羡攀躋因欲保閑逸觀竒)
(徧諸岳兹嶺不可匹結/心寄青松永悟客情畢)赤壁山(郡縣志在蒲圻西百二/十里北岸烏林與赤壁)
(相對即周瑜用黄盖䇿焚曹公舡處今江漢間言赤壁/者五漢陽漢川    黄州嘉魚江夏惟江夏之説為近)
(烏林與赤壁即非一地葢赤壁初戰操軍不利引次江/北而後有烏林之敗則烏林當在江北詳見黄州注○)
(李白詩二龍争戰决雌雄赤壁楼舡掃地空烈火漲天/照雲漢周瑜於此破曹公○杜牧詩折㦸沉沙鐡未銷)
(自將磨洗認前朝東風不與/周郎便銅雀春深鎖二橋)大觀山(在江夏東南五/十里巖壑頗勝)金
城山(在江夏東南二百里/呉將陸渙屯兵于此)蒲磯山(在嘉魚縣境葢蒲/圻縣初置于此)幕
阜山(在通城東南五十里周五百里跨三縣/呉太史慈拒劉表于此置營幕故名)黄龍山(即/幕)
(阜之東頂有湫池中有/黄魚能致雨有瀑泉)鍾臺山(在咸寕東南百里有桃/花洞即李邕讀書之所)
(石室/尚存)龍泉山(在崇陽西南六十里周二百里山有洞石/渠泉流清駛鄉人號魯溪巖有茶甘美)
夏口(一名魯口似指夏水之口然何尚之云夏口在荆/江之中正對沔口浦大容舫於事為便而章懐太)
(子注東漢亦謂夏口戍在今鄂州故唐史皆指鄂州為/夏口本在江北自孫權取對岸夏口之名以名之而江)
(北之名/始晦)東湖(在城東四里有東園/為近城登覽之勝)南湖(在望澤門外周/二十里舊名赤)
(欄湖外與江通長堤為限長/街貫其中四旁居民蟻附)太平湖(在嘉魚縣南三十/里須嵗中涸夜有)
(光恠誌其處而掘之得古銅/鐘秦少游為吊鎛鐘文即此)蒲圻湖(晏公類要湖多蒲/草呉大帝時蒲圻)
(縣於/湖側)南浦(在江夏南三里離騒云送美人兮丨丨水出/景首山西入大江冬涸夏盈商舟聚泊今名)
(新開/港)黄金浦(在鸚鵡洲上以呉將/黄葢屯軍于此得名)盧洲(孫仲謀泛江遇/大風柂師請所)
(之仲謀欲徃丨丨其僕谷利以力擬柂師使泊樊口鑿山/通道歸武昌今謂之呉王峴有洞穴土紫色可以磨鏡)
鸚鵡洲(在江中黄祖殺禰衡處衡賦鸚鵡故名初孔融薦/衡於操操不能容送與劉表表不能容送與江)
(夏太守黄祖祖善待焉祖長子射尤善於衡時大㑹賔/客人有獻鸚鵡者請賦以娛嘉賔衡攬筆而作文不)
(加㸃後以言不遜祖竟殺之○李白詩魏帝營八極蟻/視一禰衡黄祖斗筲人殺之受惡名呉江賦鸚鵡落筆)
(超羣英鏘鏘振金玉句句欲飛鳴鷙鶚啄孤鳯千春傷/我情五嶽起方寸隱然詎可平才髙覽何施寡識冒大)
(刑至今芳洲上蘭蕙不忍生○鸚鵡來過呉江水江上/洲傳鸚鵡名鸚鵡西飛隴山去芳洲之樹何青青煙開)
(蘭葉香風暖夾岸桃花錦浪生遷/客此時徒極目長洲孤月向誰明)萬金堤(在城西南隅/紹熈間夫軍)
(築壓江亭/於其上)樓亭南樓(晉庾亮在武昌諸左史殷浩之徒/乘秋夜共登丨丨俄而庾至諸人)
(將避之亮曰諸人可住老子於此興復不淺便據胡床/與浩等談詠竟夕○在郡治南黄鶴山頂上有登覽之)
(勝舊基不知其處中間改為白雲閣元祐間守方澤重/建復舊名記丈以為庾亮所登故基非也亮所登乃武)
(昌安樂宫端門也李巽巖燾作鄂州丨丨記云呉孫氏/更名漢鄂曰武昌今州東百八十里武昌縣是也今鄂)
(州乃漢沙羡當晉咸康時沙羨未始有鄂及武昌之名/庾亮安復至此○李白陪宋中丞武昌夜飲懷古詩清)
(景丨丨夜風流在武昌庾公愛秋月乘興坐胡床龍笛/吟寒水天河落曉霜我心還不淺懷古醉餘觴○黄魯)
(直登丨丨詩江東湖北行畫圖鄂州丨丨天下無髙明/廣深勢抱合表裏江上來畫閣雪筵披襟夏簟寒胷吞)
(雲夢何足言庾公風流冷似鐡誰其繼之方公悦○四/顧山光接水光凭欄十里芙荷香清風明月無人管併)
(作南楼/一味凉)黄鶴樓(在子城西南隅黄鶴山上此樓因山得/名蓋自南朝已著矣○南齊志仙人子)
(安乘黄鶴過此○閻伯理記州城西南隅有丨丨丨者/圖經云費禕登僊嘗駕黄鶴返憇于此遂以名樓事列)
(神僊之傳迹存述異之志觀其聳構巍峩髙標籠嵸上/倚河漢下臨江流重簷翼舒四闥霞蔽坐窺井邑俯拍)
(雲煙亦荆呉形勝之最也何必賴鄉九柱東陽八詠迺/可賞觀時物㑹集靈僊者哉刺史兼侍御史淮西租庸)
(使鄂岳沔等州都團練使河南穆公名寕下車而亂䋲/皆理發號而庶政其凝或逶迤退公或登車送逺遊必)
(於是宴必於是極長沙之浩浩見衆山之纍纍王室載/懷思仲宣之能賦僊蹤可揖嘉叔偉之芳塵迺喟然嘆)
(曰黄鶴來時歌城郭之並是浮雲一去惜人世之俱非/有命抽毫紀兹貞石時皇唐永㤗元年嵗次大荒落月)
(孟夏日庚寅記○張敬夫云丨丨丨以山得名也而唐/圖經何自而為恠説謂費文禕仙去駕鶴來憇于此閻)
(伯理記中乃實其事而或者又引梁任昉記所謂駕鶴/之賔乃荀叔偉非文禕也此皆因黄鶴之名而世之喜)
(事者妄為之説後來者既不之察又從而並綠増餙之/楼旁有石照亭不知何妄男子題詩窓間遽相傳曰此)
(仙人吕洞賔所書也文人才士又為之夸大其事而蘇/子瞻亦載馮當世之説有羽衣著屐之詩吁世亦寕有)
(是理哉甚矣世俗之好惟也○李白聽黄鶴楼吹笛詩/一為遷客去長沙西望長安不見家黄鶴楼中吹玉笛)
(江城五月落梅花○又送孟浩然詩故人西辭黄鶴楼/煙花二月下揚州孤帆逺影碧空盡惟見長江天際流)
(○崔顥黄鶴樓詩昔人已乘白雲去此地空餘黄鶴楼/黄鶴一去不復返白雲千載空悠悠晴川歴歴漢陽樹)
(芳草凄凄鸚鵡洲日暮鄉關何處是煙波江上使人愁/○蘇子瞻云李公澤求黄鶴樓詩因記舊所聞於馮當)
(世者詩曰黄鶴楼前月滿川抱闗飢卒老不眠夜聞三/人笑語言羽衣著屐響空山非鬼非人意其仙石扉三)
(扣聲清圓洞中鏗鈜落門開縹緲入石如飛煙鷄鳴月/落風馭還迎拜稽首願執鞭汝非其人骨腥膻黄金乞)
(得重莫肩持歸包裹弊席氊夜穿茆屋光射天里閭來/觀已變遷似石非石鉛非鉛或取而有衆忿喧訟歸有)
(司今幾年无功暴得喜欲顛神人戱汝真/可憐願君與考然不然此語可信馮公傳)石鏡亭(在黄/鶴樓)
(西臨崖有石如鏡為西日所照則烱然發光○賀鑄詩/西戍夕陽晴東城石鏡明有山分八字供作兩眉横)
壓雲亭(在黄鶴山椒/𨽻統制司)江漢亭(在倅㕔張芸叟記/云因古城為之)寺院頭
陁寺(在黄鶴山上北南齊王中作寺碑遂為古今名利/○黄魯直詩頭陁全盛時宫殿梯雲級城中空金)
(碧雲外僧濈濈人亡經緯盡屋破/龍象泣惟有簡西碑文章巍然立)靈竹院(在江夏本孟/宗泣竹之所)
(天聖中孫晟有記今/安逺樓即其故基)祠壇社稷壇(朱元晦記云清江劉/君清之行州事遂屬)
(錄事叅軍周明仲行視得城東黄鶴山廢營地一區東/西十丈南北倍差按政和五禮畫為四壇而屬其役事)
(於兵馬監押趙伯烜其月壇成東社西稷居前東風伯/西雨雷師居後少郤壇皆三成有壝壝四門前二壇趾)
(皆方二丈五尺崇盡二寸後二壇趾皆方一丈六尺五/寸崇八寸其再成方面皆殺尺崇四分而去一三成方)
(殺亦如之而崇不復殺前二壇皆方四丈二尺門六尺/間丈五尺後二壇皆方二丈八尺門五尺間四丈九尺)
(其崇皆四尺社有主崇二尺五寸方尺剡其上培其下/半石也南五丈為門三間北二丈有竒為齋廬五間繚)
(以重垣甃以堅甓而植以三代之所宜木又云某按社/實山林川澤邱陵墳衍原隰五土之秪而后土勾龍氏)
(其配也稷則專為原隰之秖能生五穀者而后稷周棄/氏其配也風師箕也雨師畢也是皆著於周禮領於大)
(宗伯之官唯社稷自天子之都至於國里通得祭而風/雨之神則自唐以來諸郡始得祀焉至於雷神則又唐)
(制所與雨師同壇/共牲而祀者也)名宦庾亮(鎮武昌見/南楼注)黄祖(劉表以為/江夏太守)
陶侃(鎮武昌商浩庾翼皆/為佐史時號多士)孔覬(為内史每醉彌日不醒/醒則判决未嘗有壅衆)
(云孔公一月二十九日醉/勝他人二十九日醒也)陸遜(輔孫登於武昌令建/昌侯慮毁撤鬬鴨)牛
僧孺(陶甓/甃城)元稹(為武昌/節度使)周瑜(孫䇿以瑜為江夏守討黄/祖始治夏口自此以前江)
(夏太守乃/治安陸耳)桞公綽(韓愈與鄂州桞公綽書淮右殘孽尚/有巢窟環冦之師殆且十萬瞋目難)
(語自以為武人不肯循法度頡頏作氣勢竊爵自尊大/者肩相摩也不聞有一人援桴鼓誓衆而前者但月令)
(走馬來求賞給助㓂為聲勢而已閣下書生也詩書禮/樂是習仁義是修法度是束一旦去文就武鼓三軍而)
(進之陳師鞠旅親與為辛苦慷慨感激同食下卒將二/州之牧以壯士氣斬所乘之馬以祭踶死之士雖古名)
(將何以/加兹)皇朝張詠(為崇陽令民以茶為業公曰茶利厚/官將㩁之命拔茶而置桑民以為苦)
(其後搉茶而崇/陽之桑已成)張商英(為守時蔡京行方田又築圜土/囚罪人公謝表曰方田擾安業)
(之民圜土聚徙鄉之/惡人傳以為口實)人物丁固(母作大被/以招賢學)李邕(文名天/下時稱)
(李北/海)元結(始稱猗琅子又稱浪士又/稱漫即客樊上更曰聱叟)孟嘉(按陶潜作孟/府君傳云嘉)
(江夏鄂人也庾亮以帝舅民望鎮武昌并領江州辟君/部廬陵從事亮引見問風俗得失封曰嘉不知亮以麈)
(尾掩口而笑曰嘉故是盛徳人也又為安西將軍庾翼/府功曹再為江州别駕征西大將軍譙國桓温叅軍九)
(月九日温逰龍山叅佐畢集四弟二甥咸在坐時佐吏/並著戎服冇風吹君帽墮落君初不覺良乆如厠温命)
(取以還之仍命孫盛為文嘲之君請筆作答文辭超卓/四座嘆之温問君酒有何好而卿嗜之君曰明公但不)
(得涌中趣爾淵明先親君之第四女也凱/風寒泉之思實鍾厥心謹採行事撰此傳)馮京(字當世/江夏人)
(自鄉選至廷/封俱為第一)名賢王欽若(祖郁官鄂渚時其母李氏將/免娠江水驟溢已逼廨舍亟)
(遷黄鶴楼生/男即公也)李綱(以侍御史張浚/論鄂州居住)黄庭堅(謫監/州稅)題詠鐃
吹發夏口(王維送江夏/南康守云云)乘鄂渚而反顧(屈平渉江有曰/云云兮欵秋冬)
(之緒/風)過夏首而西浮(屈平哀郢云云兮/顧龍門而不見)落帆黄鶴之浦
(庾信哀江南云云/藏船鸚鵡之洲)路指鳯凰山北雲(唐岑參詩云云衣/沾鸚鵡洲邉雨)
漢水北吞雲夢入(游儀云云蜀江/西帶洞庭流)雲開逺見漢陽城(盧/綸)
(晚次鄂州詩云云猶是孤帆一日程估客畫眠知浪静/舟人夜語覺潮生三湘愁鬢逢秋色萬里歸心對月明)
(舊業已隨征戰盡/更堪江上鼓鼙聲)
四六(武昌上流/湖右巨鎮)　(武昌屏翰/江左衿喉)　(逺控湖湘/旁帶漢沔)　(萬騎雲屯/一江天險)
(眷兹沔鄂之雄/實控江淮之勢)　(仍以攸臨之郡/就煩兼部之勞)　(眷洞庭彭蠡之間/接牂牁夜郎之境)
(臺隍枕呉楚之郊/形勢盡湖湘之秀)　(夏口武昌三國之山川如舊/江沱漢廣諸侯之風化一新)
(惟武昌大都㑹之邦/實江國最上流之地)　(誦崔李黄鶴之詩層楼故在/考周曹赤壁之戰折㦸未銷)
(舟車輻輳商賈之徃來/貔虎雲屯軍民之雜處)　(南楼乘興當知天下之所無/北闕歸班即慶日邉之有召)
(浩渺波濤來舳艫於千里/崢嶸城壘屯貔虎於列營)　(鎮臨鄂渚常兼漕節之榮/彈壓淮壖更總制垣之重)
(左洞庭右彭蠡據湖湘形勢之區/東夏口西武昌覽呉魏興亡之迹)
　　　壽昌軍(武昌/)
　建置沿革(呉以前並同鄂州孫權改鄂曰武昌郡晋/宋齊梁因之隋以江夏為鄂州武昌以縣)
　(屬焉唐及五代以至國朝並屬鄂州嘉定十五年陞/為軍使尋又陞武昌軍以與鄂州節鎮之名相類因)
　(玉寳壽昌文錫名夀昌/軍今領縣一治武昌)
事要郡名東鄂(晉地/理志)樊楚(水經/注)風俗土地塉确(呉陸抗/䟽丨丨)
(危險而/丨丨)形勝捍禦上流(郡志晉庾翼欲移鎮樂鄉王述/與庾氷牋武昌實江東鎮戊之)
(中非但云/云而已)呉晉重鎮(舊唐志/云云)呉主故宫(張文潜呉故宫/賦云登武昌之)
(故墟弔西門之衰桞是丨丨/之丨丨兮昔仲謀之所有)山川武昌山(在縣南百九/十里舊云孫)
(權都鄂欲以/武而昌故名)樊山(在武昌西三里一名西山下有寒溪/○蘇子瞻云鄧聖求為武昌令遊寒)
(溪西山余時居黄與武昌相望常徃來溪山間後與聖/求㑹宿玉堂話舊作詩云春江緑漲蒲萄醅武昌官栁)
(知誰栽憶從樊口載春酒歩上西山尋野梅西山一上/十五里風駕兩腋飛崔嵬同遊困卧九曲嶺褰衣獨到)
(呉王臺中原北望在何許但見落日低黄埃歸來解劔/亭前路蒼崖半入雲濤堆浪翁醉處今安在石臼杯飲)
(無尊罍爾來古意誰復嗣公有妙語留山隈至今好事/除草棘常恐野火燒蒼苔當時相望不可見玉堂正對)
(金鑾開豈知白首同夜直卧看椽燭髙花摧江邉曉夢/忽驚斷銅環玉鎻鳴春雷山人帳空猿鶴怨江湖水生)
(鴻鴈來請公作詩寄父/老徃和萬壑松風哀)石門山(在武昌縣兩石對峙如/門○郭功父詩雙崖屹)
(然起剔蘚認題字乃知賢令尹曽同漫叟醉/唐武昌令馬安與元次山同遊石刻存焉)東方山(在/縣)
(南百五十里有石/刻云東方朔故隱)西塞山(在縣東百三十里介于兩山/之間為闗塞也土俗編呉楚)
(舊境孫策擊黄祖子射于/此袁宏賦沿西塞之峻崿)吉祥山(在武昌東七十里呉/主微時嘗隱此○羅)
(隱詩呉主當時隱此/山呉都去後緑潺潺)郎亭山(在樊山西路出武昌退谷/中朱梁時朱友㤗鑿山開)
(道射以強弩遂/㧞武昌即此)西山(武昌丨丨天下勝處也自孫氏讌/集以來至元子始顯逾二百年鄧)
(安惠公為邑訪元子之跡為之作窪樽銘則又顯東坡/先生謫居黄岡間徃遊焉愛其山水多見於文字中翻)
(鴉落雪之句雖畫工不能盡也則又加顯夫物之興廢/有時到天下勝處終不可掩必有賢人君子為之品題)
(而况於人乎方二公對直玉堂刻燭揮制曽不及人間/名利事而詩章徃來獨夢寐於寂寞之濵則其胷中所)
(期盖相索於閬風之上矣今安惠之孫俁能追斂其酬/唱以貽好事之玩真不墜其家聲者嗚呼元子逺矣二)
(公之流風餘韻既不可復得而一時金馬石渠/文士之盛亦豈可多得哉三復遺音為之興歎)呉王峴
(輿地志孫權於樊口被風/破船鑿樊嶺而歸因名)退谷(在郎亭元/結故名)𤓰圻(在縣西/南十里)
(何頡詩序有云呉/王種𤓰于此也)蟠龍石(在縣東北江上舊傳有龍蟠/於此庾信哀江南賦龍蟠鳯)
(集之/鄉)杯樽石(在郎亭西孟仕源居其下有石臨樊水有/窊元結命為杯樽銘曰時俗澆狡日益偽)
(薄誰能杯飲/共守淳朴)車湖(在武昌縣東三十/里有車武子墓)南湖(在武昌縣東/八里寰宇記)
(舊名南浦江淹别/賦送君南浦即此)樊溪(在武昌縣/亦名袁溪)寒溪(在樊山下有菩/薩泉東坡銘郡)
(志云呉王有避暑殿在丨/丨山間西山寺即故基)釣臺(在北門外大江中郡志/孫權常整陳於丨丨)
崢嶸洲(在縣西劉毅嘗/破桓元於此)蘆洲(在武昌西子胥去楚出關/於江上求渡漁父曰灼灼)
(兮侵已私與子期兮蘆之漪子胥既渡解劔與之直/千金不受子胥令其勿露漁父知其意遂覆舟而死)井
泉異泉(在西塞山郡志天寶中泉出山/巔埀流四百仞元結命曰丨丨)白巖泉(在武昌/縣南百)
(六十里泉石幽絶/有馬祖禪師道塲)樓閣南樓(見鄂州/丨丨注)松風閣(在西山寺/○黄魯直)
(命名詩依山築閣見平川夜闌箕斗挿屋椽我來名之/意適然老松魁梧数百年斧斤所赦今參天風鳴媧皇)
(五十弦洗耳/不須菩薩泉)亭榭殊亭(臨大江馬向理武昌日作元/結取其材殊政異故以名亭)怡
亭(蔣頴叔序云丨丨銘刻于江濵巨石上/乃李陽氷篆李莒八分書裴虬作銘)廣讌亭(在樊/山相)
(傳呉主游宴于/此元結有記)九曲亭(蘇子由序子瞻遷於齊安無名/山而江之南武昌諸山中有浮)
(屠精舍西日西山東曰寒溪適西山行於羊/腸九曲而獲少平乃營亭而西山之勝始具)名宦陸遜
(孫權遷都建業留遜輔/太子登掌武昌留事)陶侃(鎮武昌課種桞都尉夜盗/桞為已種侃問西門桞何)
(以盗種都尉驚怖謝罪○劉禹/錫詩一辭温室樹幾見武昌桞)庾亮(與庾翼庾氷/俱鎮武昌)人物
孟嘉(武昌/人)孟陋(嘉之弟桓温/召之不至)名賢元結(逃亂居樊山有/子曰叔閑直者)
(故詩曰將牛何處去耕彼西山陽叔閑修農具直者畔/我耕又有子曰叔静正者故詩曰將船何處去釣彼大)
(回中叔静能鼓/橈正者隨弱翁)題詠樊山開廣讌(謝元暉和伏武昌登/孫權故城詩炎靈遺)
(劔璽當塗駭龍戰聖期缺中壤覇功興㝢縣鵲起登呉/山鳯翔陵楚甸襟帶窮巖險帷帟盡謀選北拒溺驂鑣)
(西戡收組練江海既無波俯仰流英聁裘冕類禋郊卜/揆崇離殿釣臺臨講閱云云文物共葳㽔聲明且葱蒨)
(三光厭分景書軌欲同薦參差世祀怱寂寞市朝變舞/館識餘基歌梁想遺轉故林衰木平荒池秋草徧雄圖)
(悵若兹茂宰深遐睠幽客滯江臯從賞乖纓弁清巵阻/獻詶良書限聞見幸藉芳音多承風采餘絢于役儻有)
(期鄂渚/同游衍)不食武昌魚(呉初欲都武昌陸凱上䟽言武昌/土地危險磽确非王者之都且童)
(謡云寕飲建業水云云寕還建業死/不向武昌居人心所在天意可知)津亭踈桞風(錢起/詩曉)
(泊武昌岸云云𢾗株/曽手植好事憶陶公)起來望樊山(唐孟彦深為武昌令/元次山居樊山新春)
(大雪彦深以詩問之江山十日雪/雪深紅霧濃云云但見群玉峯)武昌無限新栽桞(韋/蟾)
(罷鄂州祖席嘗書文選云悲莫悲兮生别離登山臨水/送將歸以牋授賔從請繼其句逡廵有妓泫然起曰妾)
(不才不敢染翰遂占兩句/曰云云不見楊花滿院飛)家家開門枕江水(鄧伯温次/子瞻韻武)
(昌山水誠佳哉當年五桞親/栽培云云春風照耀桃與梅)亦復不厭武昌居(王介甫/寄鄂州)
(張使君詩云昔人寕飲建鄴水共道不食武昌魚公來/建鄴毎自如云云武昌山川今可想緑水逶迤煙莽蒼)
(白鷗晴飛隨雨槳岸薺茸茸映魚網/投老留連陌上塵思公一語何由徃)
四六(出綍西垣/剖符東鄂)　(鎮臨要郡/控禦上流)　(惟義昌之小壘/乃鄂渚之故封)
(訪樊口之梅何妨覔句/折武昌之桞聊可贈行)　(若論勝境乃元郎題詠之鄉/雖曰小邦亦庾亮鎮臨之地)
(分鄂渚之鋭兵足知地重/開樊山之廣讌姑俟時清)
　方輿勝覽卷二十八
欽定四庫全書
　方輿勝覽卷二十九　　　　宋　祝穆　撰
　　　岳州(巴陵/臨湘)　(平江/華容)
　建置沿革(禹貢荆州之境古三苖國也楚分翼軫之/次春秋麋羅二國秦属長沙郡漢属南郡)
　(吳以為重鎮晉属長沙郡宋曰巴陵郡梁置巴州又/置羅州隋曰岳州又置玉州復曰巴陵郡唐置巴州)
　(改岳州國朝因之以英宗潜邸領岳州團練使陞岳/陽軍節度中興改純州華容軍尋復為岳州及岳陽)
　(軍節度領縣/四治巴陵)
事要郡名岳陽(居天岳/山之陽)風俗人性悍直(郡志土厚水/深故云云)女
子皆服力役(郡志云云芻蕘儥賣/力奪男夫否則恥之)以漁為生(同上諸巴/之地面背)
(江湖每遇霖潦則壞堤决埽民無安止中人之産不過/十金以舟為家云云者十室而四五其土人則以潭户)
(名/之)形勝左洞庭右彭蠡(同上古三/苗國云云)背衡嶽面重湖(譙門/記云)
(云/)北通巫峽(同上云云/南極瀟湘)湘水環其左(同上云云岷/山揖其右)兼有
江湖之勝(郡志地有四瀆江為之長五湖洞/庭為之最江湖之勝巴陵兼有之)城小而固
(舊經云魯肅所立唐天寳初裴光贊重加版築今以前/史考之侯景之亂湘東王繹以王僧辯為大都督軍至)
(巴陵遺僧辯書曰但守巴邱以逸待勞又謂僚佐曰巴/陵云云僧辯足可委任景水陸並進僧辯乗城固守偃)
(旗卧鼓安若無/人景服其膽勇)荆潭黔蜀四㑹之衝(歐陽偃/虹堤記)據衡湘巴
蜀荆楚之㑹(滕宗諒/桂亭記)山川天岳山(在洞庭湖一名幕阜/前有培塿曰巴蛇冢)
(髙一萬八千尺周亘五百餘里昔有真人艾君居之石/崖壁立飛鳥莫息壁有篆文夏禹治水嘗至此東隅有)
(温泉三穴○郡縣志山臨大江吳使魯肅以萬人屯巴/邱即此又云蜀先主稱尊號凡文誥䇿命皆劉巴所作)
(卒葬岳陽後人因號為巴陵○尋江記羿/屠巴蛇於洞庭其骨若陵故謂之巴陵)白鶴山(在巴/陵縣)
(山之南有兩池池潛巨蠎吕翁招而出化而為劒南阜/有老木木末悉稿蔓草翳焉翁嘗憇其下有人自木杪)
(降而拜之惟松之精翁授之藥○小説有江叟者好吹/笛嘗遇樵叟而髯髯遺江銕笛毎於君山之龍潭吹之)
(無聲一日携笛登丨丨丨吹於紫荆䑓響震林谷忽有/兩女子出授神藥云服此當為水仙後不知所終女子)
(盖龍/云)道巖山(在巴陵縣有巨石中窽而邃東西可以輿/馬往返容屋百楹上下流泉不竭有斷石)
(云許旌陽嘗/以礪劍斬蛟)君山(在湖中方六十里亦名洞庭之山昔/舜之二女居之曰湘夫人又曰湘君)
(所逰故名丨丨○湘中記昔秦皇欲入湘觀衡山而遇/風浪幾溺至此山而免○郡志君山狀如十二螺髻○)
(北夢瑣言湘江北流至岳陽達蜀江夏潦後蜀江漲遏/住湘波溢為洞庭湖凡數百里而君山宛在水中秋水)
(歸此山復居於陸惟一條湘川而已○劉禹錫詩湖光/秋色兩相和潭面無風鏡未磨遥望洞庭山水翠白銀)
(盤裏一青螺○黄魯直詩滿川風月獨凭欄綰結湘娥/十二鬟可惜不當湖水滿銀山堆裏㸔青山○湘中老)
(人者有洞庭客吕雲卿嘗遇之於丨丨側索酒數行老/人歌曰湘中老人讀黄老手挼紫藟坐碧草春至不知)
(湘水深日暮忘却巴陵道蘇子瞻云唐末有/人誦此詩殆是李謫仙輩老人真遁世者也)酒香山(湘/州)
(記君山上有美酒飲者不死漢武帝遣欒巴求得之未/進御東方朔竊以飲帝怒欲殺之對曰茍殺臣臣亦不)
(死已死酒亦/無騐遂赦之)𤣥石山(亦名墨山在華容縣楚詞有/云馳余車於元石即此地也)石門
山(張説詩序丨丨與墨山相/連有禪堂道觀天下絶境)石牛山(在平江上有井/泉可以避地)烏
黎山(亦名烏林郡志漢沔在夏口北赤壁在夏口南烏/林在赤壁南巴陵又在烏林南華容道在巴陵西)
楞伽峯(在巴陵東南有無姓和/尚居之栁宗元為記)三江(郡縣志巴陵城對/丨丨岷江為西江)
(○江為中江/湖湘為南江)洞庭湖(在巴陵縣西西吞赤沙南連青草/横亘七八百里日月若出沒其中)
(風土記鼎澧沅湘合諸蠻黔南之水匯于洞庭至巴陵/與荆江合○王直方云老杜有過洞庭詩曰蛟室圍青)
(草龍堆擁白沙䕶江盤古木迎棹舞神鴉破浪南風正/收㠶畏日斜雲山千萬疊底處上仙槎李希聖云得之)
(江心小石上○孟浩然詩八月湖水平涵虛混太清氣/蒸雲夣澤波撼岳陽城欲濟無舟楫端居恥聖明可憐)
(垂釣者空有羨魚情○李白逰洞庭詩洞庭西望楚江/分水盡天南不見雲日落長沙秋色逺不知何處弔湘)
(君○小説開寳中有賈知微遇曽城夫人及二妃於洞/庭歌曰黄陵廟前春草生黄陵女児茜羅帬輕舟短棹)
(唱歌去水逺天長愁殺人歌畢贈之羅巾而去○劉元/方嘗宿湖岸驛中夜聞歌聲朝閲楹間有題云爺娘送)
(我青楓根不記青楓幾囘落當時/手刺衣上花今日成灰不堪着)青草湖(一名巴邱湖/北洞庭南瀟)
(湘東納汨羅之水/自昔與洞庭並稱)赤亭湖(在華容縣郡縣志有赤亭城/三面臨水即梁遣胡僧祐所)
(據/城)赤沙湖(與洞/庭通)㴩湖(在巴陵南十里左傳定公四年吳/人敗楚於雍澨即此郡志夏潦奔)
(注則泆為此湖冬霜/既零則涸為平野)雲夢澤(禹貢曰雲土夢作乂則是/二澤也按左傳桓公四年)
(載邙夫人使棄諸夢中言夢而不言雲定公四年載楚/子涉睢濟江入于雲中言雲而不言夢正與禹貢合杜)
(預注雲夢跨江之南北漢陽圗/經雲在江之北夣在江之南)西水(郡志荆江六七月/間其水暴漲逆泛)
(洞庭旬日乃/復謂之西水)五瀦(資水沅水澧水湘水同注洞庭北㑹/大江謂之丨丨戰國䇿秦與荆戰大)
(破之於洞/庭五瀦)金沙堆(在洞庭湖中延袤/數里張安國有賦)鱘魚觜(風土記昔/傳有異人)
(䜟曰江西沙洲過/岳陽樓即出狀元)鴨欄磯(即建昌侯孫慮/作閗鴨欄於此)楊子洲(在華/容縣)
(昔日荆佽飛/斬蛟之所)偃虹堤(城濠東北湖面百里毎西南風濤/聲萬鼓晝夜不息漱囓城下滕子)
(京欲為丨丨丨以捍之預求記於歐陽公未幾滕去遂/不果築建安胡明仲詩云有時風浪戰城西何翅漁陽)
(萬鼓鼙狎水蚩蚩忘墊溺誰/人能續丨丨丨盖傷之也)井泉雲母泉(在華容大雲/寺李華詩序)
(元石山盡生雲母如列/星井泉溪澗色皆純白)樓閣燕公樓(在岳陽樓北滕子/京序張説謫守作)
岳陽樓(在郡治西南西面洞庭左顧君山不知創始為/誰唐開元四年中書令張説出守是邦日與才)
(士登臨賦詠自爾名著滕宗諒作而新之范希文為之/記蘇子美書其丹邵踈篆其首時稱四絶○范希文記)
(云慶歴四年春滕子京謫守巴陵郡越明年政通人和/百廢具興乃重修岳陽樓増其舊制刻唐賢今人詩賦)
(於其上属予作文以記之予觀夫巴陵勝狀在洞庭一/湖銜逺山吞長江浩浩蕩蕩横無際涯朝輝夕陰氣象)
(萬千此則岳陽樓之大觀也若夫霪雨霏霏連月不開/陰風怒號濁浪排空日星𨼆耀山岳潛形商旅不行檣)
(傾楫摧薄暮冥冥虎嘯猿啼登斯樓也則有去國懐鄉/憂讒畏譏滿目蕭然感極而悲者矣至若春和景明波)
(瀾不驚上下天光一碧萬頃沙鷗翔集錦鱗㳺泳岸芷/汀蘭郁郁青青而或長烟一空皓月千里浮光躍金静)
(影沉璧漁歌互答此樂何極登斯樓也則有心曠神怡/寵辱皆忘把酒臨風其喜洋洋者矣嗟夫予嘗求古仁)
(人之心或異二者之為何哉不以物喜不以己悲居廟/堂之髙則憂其民處江湖之逺則憂其君是進亦憂退)
(亦憂然則何時而樂耶其必曰先天下之憂而憂後天/下之樂而樂歟噫微斯人吾誰與歸○顔延年與張湘)
(州登巴陵城樓作江漢分楚望衡巫奠南服三湘淪洞/庭七澤藹荆牧經途延舊軌登闉訪川陸水國周地險)
(河山信重複却倚雲夢林前瞻京䑓囿清雰霽岳陽曽/輝薄瀾澳悽矣自逺風傷哉千里目萬古陳往還百代)
(勞起伏存沒竟何人烱戒在明淑請從上世人歸來藝/桑竹○韓愈岳陽樓詩洞庭九州間厥大誰與讓南維)
(羣崖水北注何奔放瀦為七百里吞納各殊狀自古澄/不清環混無歸嚮炎風日搜攪幽怪多冗長軒然大波)
(起宇宙隘而放巍峩㧞嵩華騰躍較健壯聲音一何宏/轟磕車萬輛猶疑帝軒轅張樂就空曠蛟螭露筍簴縞)
(練吹組帳鬼神非人世節奏頗跌蕩陽施見夸麗陰閉/咸悽愴朝廽宜春口極北缺隄障夜䌫巴陵洲叢苪纔)
(可傍星河盡涵泳俯仰迷下上餘瀾怒不已喧聒鳴甕/盎明登岳陽樓輝煥朝日亮飛㢘戢其威清宴息纎纊)
(泓澄湛凝緑物影巧相况江豚時出戱驚波忽蕩瀁時/當冬之孟隙竅縮寒漲前臨指近岸側坐𦕈難望滌濯)
(神魂清幽懐舒以暢主人童孩舊握手乍欣悵怜我竄/逐歸相見得無恙開筵交履舄爛熳倒家釀盃行無停)
(留髙柱送清唱中盤進橙栗投擲傾脯醬歡窮悲心生/婉孌不能忘念昔始讀書志欲干霸王屠龍破千金為)
(藝亦云亢愛才不擇行觸事得讒謗前年出官日此禍/最無妄公卿採虛名擢拜識天仗姦猜畏彈射斥逐恣)
(欺誰新恩趍府庭逼仄厠諸將吁嗟苦駑緩但懼失宜/當追思南渡時魚腹甘所葬嚴程廹風㠶劈箭入髙浪)
(顛沉在須㬰忠鯁誰復諒生還真可喜剋已自懲創庶/從今日後粗識得與喪事多改前好趣有獲新尚誓耕)
(十畆田不敢萬乘相細君知蚕織稚子已能餉行當掛/其冠生死君一訪○杜甫登樓詩昔聞洞庭水今上岳)
(陽樓吳楚東南坼乾坤日夜浮親朋無一字老病有孤/舟戎馬闗山隔凭髙涕泗流○李白詩樓觀滄海盡川)
(逈洞庭開鴈引愁心去江衘好月來雲間逢下榻天上/接行盃醉後凉風起吹人舞袖廻○白居易題岳陽城)
(下水漫漫獨上危樓凭曲欄春岸緑時連夢澤夕陽紅/處近長安猿攀樹立啼何苦雁㸃湖飛渡亦難此地惟)
(堪畫圗障華堂/張與貴人看)館驛洞庭南館(張祐題詩云一逕逗霜/林朱欄遶碧岑地盤雲)
(夢角山鎮洞庭心樹白看烟起沙紅/見日沉還因此悲屈惆悵又行吟)佛寺興國寺(在城/南寺)
(有西閣李白詩明湖/落天鏡香閣凌雲闕)法寳寺(唐曰龍興下瞰㴩湖李白/嘗與賈舎人于此剪桐望)
(㴩湖作詩云剪落青桐枝㴩湖坐/可窺雨洗秋山净林光澹碧滋)祠廟三閭廟(屈平沉/沙之處)
(曰汨羅江在岳州境内正廟以漁父配享唐末有洪州/衙前軍將題一絶云蒼藤古木幾經春舊祀祠堂小水)
(濵行客謾陳三酹酒/丈夫元是獨醒人)名宦張説(唐人謫守岳詩益凄/惋人謂得江山之助)劉
長卿(為觀/察使)皇朝王旦(為平/江宰)人物胡廣(後漢人居/華容縣)鄭田(自/唐)
(以来隠者凡七八人曰丨丨二劉山人嵇處士/而劉長卿李頻王昌齡鄭谷輩皆有詩見稱)吕巖客
(字洞賔河中府人唐禮部侍郎謂之孫㑹昌中兩舉進/士不第去逰廬山遇異人得長生訣多逰湘潭岳鄂之)
(間人莫之識也○岳陽風土記岳陽樓上有吕先生留/題云朝逰北粤暮蒼梧袖有青蛇膽氣麄三入岳陽人)
(不識朗吟飛過洞庭湖○東軒筆録滕宗諒守巴陵有/華州囘道士上謁風骨聳秀滕知其異人口占以贈之)
(曰華州回道士来到岳陽城别我逰何處秋空一劍横/回聞之憮然大笑而别或云宗諒因密令畫工傳其像)
(今岳陽樓傳本狀貌/清俊與俗本特異)名賢韓註(以直言忤代宗貶岳陽/○杜甫贈韓諫議詩今)
(我不樂思岳陽身欲奮飛病在牀美人娟娟隔秋水濯/足洞庭望八荒鴻飛𡨕𡨕日月白青楓葉赤天雨霜玉)
(京羣帝集北斗或騎麒麟翳鳳凰芙蓉旌旗雲霧樂影/動倒景摇瀟湘星宫之君醉瓊漿羽人稀少不在旁似)
(聞往者赤松子恐是漢代韓張良昔隨劉氏定長安帷/幄未改神惨傷國家成敗吾豈敢色難腥腐飡楓香周)
(南留滯古莫惜南極老人應夀昌美/人胡為隔秋水焉得置之貢玉堂)陳與義(嘗假館郡/圃所居室)
(自號/簡齋)題詠江國踰千里(杜甫詩云云山城僅百層岸風/翻夕浪舟雪灑寒燈留滯才難)
(盡艱危氣益増圗南/未可料變化有鵾鵬)地圗封七澤(竇庠酬退之詩云/云天限鎖重髙)清
晨登巴陵(李白詩云云/周覽無不極)城郭蜂房綴(朱頔詩岳陽/多邱山云云)瀟湘
春水來(杜牧早春寄岳州李使君李善棊愛酒情地閑/雅云城髙倚峭巘地勝足樓䑓朔漠暖鴻去云)
(云縈盈幾多思掩抑若為裁返照三聲角寒香一樹梅/烏林芳草逺赤壁健㠶開往事空遺恨東流豈不迴分)
(符潁川政弔屈洛陽才拂匣調珠柱磨鉛勘玉杯棊/飜小窟勢壚撥凍醪醅此興予非薄何時得奉陪)猿
呌洞庭秋(雍陶送徐使君赴岳州詩渺渺楚江上風旗/摇去舟馬歸雲夣晚云云别思滿南渡鄉心)
(生北樓巴陵山水/郡應稱謝公逰)
四六(問津湖右/分壘岳陽)　(控連七澤/彈壓重湖)　(維郡之分/據水之㑹)　(北通巫峽/西極瀟湘)
(惟岳陽之凋郡/占湖右之要衝)　(分符夣澤之濱/息駕洞庭之野)　(地分千里以維均/郡以一樓而増重)
(面湖背嶽乃形勝之要區/囊山帶江亦往来之孔道)　(吞雲夢八九於胸方將坐嘯/展洞庭萬里之眼自足生春)
(啼猿嘯虎聊尋駭異之觀/翳鳳騎麟行慶清華之召)　(京洛雲山外方佇來儀/乾坤日夜浮又煩坐鎮)
(壁題巖客之詩知非俗境/樓有范公之記喜得壯逰)
(先天下之憂後天下之樂不在兹乎/有刺史之榮無刺史之難亦足試矣)
　　　峽州(夷陵/長陽)　(宜都/逺安)
　建置沿革(禹貢荆州之域鶉尾之分野春秋及戰國/属楚秦漢為南郡魏武置臨江郡蜀改宜)
　(都郡吳曰西陵晉宋齊並為宜都郡梁置宜州西魏/改為托州後周以地扼三峽之險改托為硤隋改夷)
　(陵郡唐改峽州始從山國朝因之中興移治于/紫陽山又于石鼻山尋復故今領縣四治夷陵)
事要郡名夷陵　西陵　峽口風俗民俗儉陋(郡志常/自足無)
(所仰於/四方)業儒者鮮(同/上)地僻而逺(歐陽永叔至/喜亭記云云)地僻而貧
(歐陽永叔記曰云云故夷/陵為下縣而峽為小州)形勝西通全蜀(荆渚記夷陵/郡居大江之)
(上云云故夷陵/有安蜀古城)北轅襄漢(張商英記云/云南下荆鄂)陸輦秦鳳(歐陽/永叔)
(至喜亭記/曰云云)距三峽之口(郭見義三㳺洞記/云云介重湖之尾)在吳蜀之介
(寰宇記/云云)西陵重鎮(元和志郡城陸抗所築/吳改丨丨以為丨丨)楚之西塞(袁/崧)
(宜都山川記云南有荆門山北有/虎牙山相對云云也在今宜都)國之西門(通鑑吳陸/抗曰西陵)
(建平國之藩表臣父遜昔上言西陵/云云若有不守則荆州非吴有也)峽險至此平夷(歐/陽)
(末叔送田秀才序巴丨/之丨丨丨地始丨丨)西陵勝景三(張安國記丨丨之/丨丨丨亭曰至喜)
(樓曰楚塞/洞曰三㳺)夏后疏鑿(文選江賦巴/東之峽云云)楚王墳墓(夷堅志丨/丨丨丨之)
(地/)土産米麫魚(歐陽永叔與尹師魯書/夷陵有丨丨丨如京洛)椒紙漆(歐陽公/記有丨)
(丨丨以通商賈○夷陵紙不甚精熟然最奈/久歐公紙説三省中帳籍惟峽州者不壊)山川夷陵
山(一名西陵峽在夷陵縣西北二十五里○吴志云陸/遜破劉備還屯丨丨守峽口以備蜀即此丨是也)
宜陽山(有風井穴大如甕夏出冬入有樵人置笠穴/口風噏之後扵長陽溪口得笠則知潛通也)落
鍾山(系本云廩君之先故出巫峽丨丨丨石穴中/穴有二所廩君出扵赤穴餘姓出於黒穴)黄牛
山(荆州記南崖有重嶺疊起崖間有石色如人牽牛人/黒牛黄成就分明加以江湍紆迴行途經宿猶望見)
(之○行者歌曰朝𤼵黄牛暮發黄牛○白居易詩白/狗次黄牛灘如竹節稠路穿天地險人續古今愁)虎
牙山(在夷陵東南三十五里荆州/記丨丨二丨臨江楚之西塞)馬鞍山(在夷陵縣通/鑑陸遜攻劉)
(備備升丨丨丨陳/兵自遶即此山)石鼻山(夷陵志後周移峽州州治於/此其山隔大江髙五百餘仞)
(廣袤二十里下臨江流中有石横/六七十丈如簰筏又呼為石簰)重山(在長陽上有風/穴夏則風出秋)
(則風入春/秋分則静)孤山(在逺安縣有陸抗城袁崧嘗登/此山謂俯見大江舟如鳬雁)丹山(在/逺)
(安時有赤/氣故名)鹿溪山(在逺安西六里鹿苑寺之側山皆鹿/疃梁居士陸法和云著脚名山多矣)
(未有如鹿溪者遂/棲隠焉石龕猶存)百井山(在逺安西四十五里髙三千/五百丈有清泉數十級絶頂)
(望見/江陵)望州山(在宜都縣/可望見州)巫峽(其間首尾百六十里謂之/丨丨○宋玉賦我帝之季)
(女名曰瑶姬未行而亡封於丨丨之陽髙唐之岨旦為/雲暮為雨朝朝暮暮陽䑓之下故為立廟號朝雲焉)
明月峽(在夷陵倚江干崖面/其白如月又如扇)西陵峽(楊烱詩絶壁聳萬/仞長波射千里盤)
(薄荆之門㴞㴞南國紀楚都昔全盛髙邱烜望祀秦兵/一旦侵夷陵火潛起四維不復設關塞良難恃洞庭且)
(忽焉孟門終已矣自古天地闢流為峽中水行旅相贈/言風濤無極已及余踐斯地環竒信為美江山若有靈)
(千載伸/知已)白起洞(在夷陵世傳白起/燒夷陵時駐此)三游洞(白居易與弟/知退及元徽)
(之㑹於夷陵尋幽踐勝知退曰斯景勝絶天地間有幾/乎○蘇子瞻三游洞詩一逕遶山翠縈紆似去蛇忽驚)
(溪水急争看洞門呀滑磴攀秋蔓飛橋踏古槎三扉迎/北吹一穴向西斜難息煙雲老追思嵗月遐唐人昔未)
(到古俗此為家○歐陽永叔詩漾檝泝晴川捨舟縁翠/嶺探竒冒層嶮因以窮人境弄舟終日愛雲山徒見青)
(蒼杳靄間誰知一室煙霞裏乳竇雲腴凝石髓蒼崖一/徑横查渡翠壁千尋當户起昔人心賞為誰留人去山)
(河迹更幽青蘿緑桂何岑寂山鳥嘐嘐不驚客松鳴澗/底自生風月出林間来照席仙境難尋復易迷山回路)
(轉幾人知惟應洞口春花落流出巖前百丈溪即下牢/溪也○蘇子由詩洞前危徑不容足洞中明曠坐百人)
(蒼崖硉兀起成柱亂石散列如驚麏清溪百丈下無路/水滿沙上如魚鱗夜深明月出山頂下照洞口纔及唇)
(沉沉深黒若大屋野老構火青如燐平明欲出㳺上下/洞氣飄亂為横雲深山大澤亦有是野鳥鳴噪孤熊蹲)
(三人一去無復見/至今冠盖長滿門)清江(在宜都寰宇記云一名夷水東/自施州開蠻界流入昔巴蠻五)
(姓未有君長令各乗土舟約浮者為君惟務相獨浮因/共立之為廩君乃乗土舟從夷水下因立城其傍四姓)
(臣/之)青溪(唐田逰巖愛夷陵青溪上廬其側髙宗親至門/謂曰先生此佳否答曰臣所謂泉石膏肓煙霞)
(痼/疾)赤溪(在夷陵昔陸抗封步闡自/青溪築城至故市即此)緑羅溪(歐陽永叔送/田秀才序曰)
(逰東山窺/丨丨丨)滄茫溪(在宜都溪生五色石細紋紅如瑪/瑙青如玻璃夏雨過人競採掇)姜
詩溪(在州南○歐陽永叔詩叢林已廢姜祠在事跡難/尋楚語訛詩廣漢人故郭璞詩青溪千仞餘中有)
(一道士借問是何/人云是鬼谷子)諸灘(曰青草曰西蛇曰難禁曰三溜/曰偏刼曰叱波曰趍灘曰老翁)
(曰大蛇曰鹿角曰南北兩席/頭曰上狼尾皆在州西北)硯池(在州南昔郭景純注/爾雅汲水于此有黒)
(水出/焉)鳳凰洲(在逺安縣昔令韋臯/有美政鳳凰㕠集)蝦蟇碚(在夷陵縣之/南凡出蜀者)
(必酌水以瀹茗陸羽第其品為第四○唐張又新水記/言峽州扇子峽石中突而洩水獨清冷俗謂蝦蟇石其)
(水煎茶為第一○黄魯直云蝦蟇碚從舟中望之頤項/口吻甚類蝦蟇尋泉源入洞中石氣清寒流泉出石骨)
(若虬龍吼○蘇子瞻詩蟆背似覆盂蟆頥如偃月謂是/月中蟆開口吐月液根源來甚逺百尺蒼崖裂當時龍)
(破山此水隨龍出入江江水濁猶作深碧色稟受苦清/潔獨與凡水隔豈惟煑茶好醸酒應無敵○歐陽永叔)
(石溜吐陰崖泉聲滿空谷能邀弄泉客繫舸留岩腹/陰精分月窟水味標茶籙共約試春芽槍旗幾時緑)井
泉五眼泉(在宜都西三十五/里有龍今有祠)堂亭絳雪堂(在州治歐陽/永叔集云峽)
(州署中舊有千葉紅梨花知郡朱郎中始加欄檻命坐/客賦之○公詩云風輕絳雪尊前舞日煖繁香露下聞)
四賢堂(在州治二/蘇歐黄也)六一堂(在夷/陵縣)至喜亭(歐陽永叔作亭/記云蜀於五代)
(為僭國以陸為虞以富自足舟車之跡不通於中國者/五十有九年宋受天命一海内四方次第平太祖改元)
(之三年始平蜀然後蜀之絲枲織文冨衣被于天下而/貢輸商旅之往来者陸輦秦鳳水通岷江不絶于萬里)
(之外岷江之来合蜀衆水出三峽為荆江傾折回直悍/怒閗激束之為湍觸之為旋順流之舟頃刻數百里不)
(及顧視一失毫釐與崖石遇則縻潰漂沒不見蹤跡故/凡蜀之可以充内府供京師而移用乎諸州者皆陸出)
(而其羨餘不急之物乃下於江若棄之然其為險且不/測如此夷陵為州當峽口江出峽始漫為平流故舟人)
(至此者必瀝酒再拜相賀以為更生尚書虞部郎官朱/公再治是州之三月作至喜亭於江津以為舟者之停)
(留也且誌夫天下之大險至此而平夷以為行人之喜/幸夷陵固為下州廩與俸皆薄而僻且逺雖有善政不)
(足為名譽以資進取朱公能不以陋而安之其心喜夫/人之去憂患而就簡易詩所謂愷悌君子者矣自公之)
(來嵗數大豐因民之餘然後有作惠于往來以館以勞/動不違時而人是頼是皆宜書故凡公之佐吏因相與)
(謀而属筆/於修焉)天開圗畫(在城東五/里雲際院)楚西第一(在州對江普/濟院山巔望)
(夷陵/甚偉)樓䑓南紀樓(胡明仲詩西望巫峽峯東望洞庭湖/南望大江横北望楚王墟平時十萬)
(户鴛瓦百賈區夜半車擊轂差鱗銜舳艫麥麻謾沃衍/家家足粳魚又云古來上流地最重荆州符形勢在東)
(南横跨/此其樞)楚塞樓(在州宅○許自誠詩雄當蜀道三千里/巍壓荆南十五州○何麟詩但見岑樓)
(名楚塞不知/元是國西門)爾雅臺(在州宅方輿記郭璞/注爾雅於此臺有廟)祠廟黄牛廟
(在黄牛峽名靈應廟相傳佐禹治水有功蜀後主建興/初諸葛武侯建祠然三國時西陵建平非蜀土而任清)
(臣記亦不言日月○歐陽永叔為夷陵令日作黄牛廟/詩曰大川雖有神淫祀亦有俗石馬繫祠門山鴉噪林)
(木後子瞻䟦云嘗聞之於公予昔以西京留守推官為/館閣校勘時同年丁寳臣元珍適來京師夢與予同舟)
(泝江入一廟中拜詔堂下予班元珍下方拜時像起既/出門見一馬隻耳覺而語予固莫識也已而元珍除峽)
(州判官余亦貶夷陵令一日與元珍泝峽謁黄牛廟入/門惘然皆夢中所見予為縣令固班元珍下而門外鐫)
(石為馬缺一耳相視大驚乃/留詩廟中盖私識其事也)名宦張飛(先主既定江南/以飛為宜都太)
(守/)陸遜(領宜都/太守)許紹(為峽州刺史蕭銑圍峽州/紹擊走之悉獲戰艦云)韋臯(為/建)
(安/令)顔真卿(代宗時以言祭器不飭元載/以為誹謗由刑書貶峽州)皇朝歐陽修(以/切)
(責諫官遂貶峽/州夷陵縣令)人物何參(夷陵縣人居篤學坊以博學/孝義著不求聞達人稱曰處)
(士/)郭雍(河南府人父忠孝從伊川先生二十年頗得其/學後持憲陜西死扵金人之難雍隠扵長陽縣)
(之下魚山懼父學之湮没乃推先志纂前書/乾道初召力辭授冲晦處士有易中庸説)名賢程頤
(貶涪州/移峽州)劉安世(為正言論蔡確章子厚/責嶺外後復貶峡州)張商英(以斥蔡/京謫峽)
(州/)題詠巫山夾青天(李白上三峽題詩曰云云巴水流/苦兹巴水忽可盡青天無到時三)
(朝上黄牛三暮行大遲三/朝又三暮不覺鬢成絲)闊狹各一葦(白居易初入峡/詩上有萬仞山)
(下有千丈水蒼/蒼兩崖間云云)巖腹有穿壙(蘇子瞻出峽忽聞巫峽尾/云云仰見天蒼蒼石室開)
(兩向宣尼古廟宇叢木作幃帳鐵循横半空俯瞰不計/丈古人誰架構下有不測浪石竇見天囷瓦棺非古葬)
(玉虛悔不至實為舟人誑/退思偶成篇聊贈舟人唱)峽口巴江水(司空曙送史申/之峡州詩云云)
(無風浪亦飜蒹葭新有雁雲雨不離猿江客思/鄉逺愁人頼酒昏檀郎好聮句莫滯謝家門)一條白
練峽中央(白居易詩萬丈赤/幢潭厎日云云)一葉纔通石罅間(雍陶峡/中行兩)
(崖開盡水回環云云楚客莫/言山勢險世人心更險于山)出峽朝天第一州(劉長源/詩云云)
(史君重敞最髙樓蜀江雪浪/初平處楚國金城欲盡頭)江轉荆湖第二州(張權題/詩巴渝)
(東畔楚西/畔云云)夷陵城闕倚朝雲(胡曽詠詩云云戰敗秦師/縱火焚何事三千珠履客)
(不能西禦/武安君)岡勢元依陸抗城(查籥詩云浪痕自/記彭岑壘云云)南標銅
柱北虎牙(王龜齡詩云云天/險城邊古西塞)外邑夷陵雖小邑(蘇子瞻/至喜亭)
(詩云云自古控荆吳形勝今無用英雄久已無誰知有/文伯逺謫自王都人去年年改堂傾嵗嵗扶追思猶咎)
(吕感歎亦憐朱舊種孤楠老新霜一橘枯清篇留峽洞/醉墨寫邦圗故老問行客長官今白鬚著書多念慮許)
(國减歡娱寄語公/知否還須數倒壺)
四六(西陵古郡/南國上㳺)　(荆為重地/峽占上㳺)　(逺聮胡嶠/近接岷江)　(山號虎牙/灘名狼尾)
(巴蜀恃為咽喉/荆楚倚為根柢)　(據南楚之上游/控西蜀之要㑹)　(載惟三峽之偏州/乃是六朝之要地)
(壤鄰襄漢當折衝禦侮之機/地控東南為深根固蔕之所)　(雖云僻郡固難要譽以進身/然念逺民尤在承流而宣化)
(杖藜登水榭而揮翰宿春天前稱杜老/漾檝泛晴川而捨舟縁翠嶺後美歐公)
(公將把麾豋至喜之亭熟覽醉翁之迹/僕方杜門繼歸來之賦敢希靖節之風)
　　　荆門軍(長林/當陽)
　建置沿革(星土分野三代以前並同江陵府前漢南/郡有臨沮當陽編都縣皆荆門之地而編)
　(都乃今長林也晉立武寜軍扵故編縣其属有長林/縣隋省入長寧縣属南郡改長寜為長林唐置基州)
　(後廢属荆州尋以舊基州之地長林縣立荆門縣属/江陵府五代朱梁割據為荆門軍皇朝以荆南之荆)
　(門鎮為軍後廢為縣属江陵元祐間知荆南/唐義問請復為軍從之今領縣二治長林)
事要郡名荆門(春秋時楚地/故曰丨丨)風俗冠盖旁午(朱震惠泉/詩序荆門)
(控扼要衝丨/丨丨丨于道)形勝東帯漢水(朱震鼔角樓記/云云西被峽石)西控巴峽
(滿中行壁記云云扼其咽/喉東連鄢郢為之襟帯)南距江陵(張式鼓角樓記/云云北界漢水)北
抗沮川(晏類/要)介荆襄之兩間(張師中撰鼓/角樓記云云)信荆楚之門
户(滿中行荆門軍記/云云襄漢之藩垣)與襄陽相犬牙(荆門軍/記云云)為用武之
國(朱漢圖經序云俯雲夢連巫峽據襄陽/之阻通沮漳之利由楚漢迄唐季云云)山川荆門山
(宜都山記即楚西塞張式/記峯巒對起厥狀如門)章山(在長林縣九域志云/即禹貢所謂内方也)䝉
山(一名硤石山在軍城西百餘步兩巒對/起如蛾眉有二泉水發其麓曰蒙惠)屏風山(在長/林西)
(北三十五里壁立如屏幃絶頂平衍中有兩泉紹興間/郡守建盧其上為避地之計開禧丙寅郡守李直柄亦)
(徙居/焉)磨劍山(在長林縣馬鞍山西有/秦王磨劔石上多礪痕)東山(去軍城/一里許)西山
(在城西三里有/洞及海會院)靈鷲山(在長林北舊有寺有穴/曰龍洞有石臺甚髙)金薄山
(在長林有金/石如雲母)中城山(在軍城磨林溪之東觀有/石碑上有城壘極峻險)紫盖山
(在當陽縣有二峯四垂若繖有觀及丹井○葛立方送/舒殿丞詩紫葢亭亭秀荆渚股分綵水穿林莽尚想當)
(年老阿瞞燕騎/蛇矛走先主)緑林山(元和志在當陽縣東南百二十/里漢光武起兵于此輿地廣記)
(即所謂當陽之長坂也曹公追先主而張飛拒之于/此後漢劉元傳諸亡命共攻離鄉聚藏於緑林中)圓
臺山(在當陽縣東六十里俗傳唐/玉真公主建粲霞觀于此)方山(在當陽北三十/里漳水之上四)
(顧峰巒/環列)玉泉山(山有寒泉過/客多題詩)左溪(在長林縣盖蠻/人姓左所居)蠻水
(在鷄鳴澗北即夷水也桓温父名彛改曰/丨丨○王建詩荆門行喚起官舡渡丨丨)漳水(在當陽/縣北左)
(傳江漢沮漳/楚之望也)綵水(出紫盖山下/綵碧馨香)建水(在郡北/百里)金龍潭(在/當)
(陽北二十五里徽廟/時嘗投金龍鎮潭中)井泉南泉(出白崖麓之南/其水溉田千頃)䝉泉(在/城)
(西䝉山南曰蒙泉北曰惠泉晝夜兩潮水溢數寸世傳/南出玉北出珠朱震詩序詩人才客臨流濯纓賦詩紀)
(行徘徊乎清冷之濵而不忍去○沈傳師詩京路馬駸/駸塵勞日向深䝉泉聊息駕可以洗君心○蘇子瞻詩)
(楚人少井飲地氣常不洩蓄之為惠泉坌若有所折○/楊繪詩注一派白謂之雄一派碧謂之雌源有雌雄分)
(碧白○孫僅詩孤城深鎻亂雲間城上雲開面面山負/郭惠泉誰共訪衛公詩碣緑苔班○歐陽永叔詩淹留)
(桂樹幾經春野鳥岩花識使君使/君今是尊前客誰與山泉作主人)惠泉(在荆門○蘇子/由詩泉源何從)
(來山下長溪𤼵油然本無營誰使自激烈茫茫九地底/大水浮一葉使水皆為泉地已不勝洩應自衆水中獨)
(不容至潔涓涓自傾㵼奕奕見清澈石泓净無塵中有/三尺雪下為百丈溪冷不受魚鱉脱衣浣中流解我雙)
(足熱樂哉泉上/翁大旱不知渴)亭榭湖北道院(在郡/治)荆岑偉觀(在郡/治)潛
玉亭(在䝉山亭序云有卞氏抱玉亭在疆内則此山之/有美玉信矣○李衛公詩明珠雖秘彩美玉詎藏)
(珍/)寒亭(在玉泉山人多題詩獨一篇云朔風凜凜雪漫/漫未是寒亭分外寒六月火雲天不雨請君來)
(此凭/欄干)佛寺玉泉寺(在當陽縣西南二十里玉泉山陳光/大中浮屠知覬自天台飛錫來居此)
(山寺雄於一方殿前有金龜池○玉泉詩序山水之/勝甲天下張曲江孟浩然輩嘗託於詩以冩其勝)名
宦皇朝陸九淵(為守號/象山)人物皇朝胡安國(有故居在/金龍潭上)題
詠䇿馬傍荆岑(張九齡詩指途/躋楚望云云)荆門蔽三巴(孟浩然/詩云云)塵
土荆門路(劉禹錫歌云飛煙紀南城云/云天寒多獵騎走上樊姬墓)春水月峽來(李/白)
(荆門浮舟望蜀江詩云云浮舟望/安極正見桃花流依然錦江色)玉馬朝周從此辭(劉/禹)
(錫後梁宣明二帝陵詩云云園林寂寞對/豐碑千行宰樹荆門道暮雨瀟瀟聞子規)宋臺梁館尚
依依(劉禹錫荆門道中南/國山川舊帝畿云云)霜落荆門江樹空(李白秋下/荆門詩云)
(云布帆無/恙掛秋風)斜分漢水横湘水(王建作詩云云山/青水緑荆門間)土風南
去接荆蠻(孫僅送岳州舒殿丞詩/江路北來通漢水云云)看炊紅米煮白魚(王/建)
(荆門行峴亭西頭路多曲櫟林深/深石簇簇云云夜向灘頭店家宿)楚俗嵗時多雜鬼(歐/陽)
(永叔詩春山四顧亂無涯雞犬蕭/條數百家云云蠻風言語不通華)
四六(疏恩魏闕/紆紱荆門)　(擁江帶漢/控蜀接淮)　(有嚴要害之防/兼制剽輕之俗)
(是為要地乃古人交戰之場/雖曰小邦實今日必争之地)　(千里分疆守險壯貔貅之旅/五方雜處受㕓多鴻雁之民)
(其在荆襄實相依於唇齒/若論巴蜀亦有係于襟喉)　(廢而為邑賦租褊嗇而不優/陞以作邦保鄣要衝而當守)
　
　
　
　方輿勝覽卷二十九
欽定四庫全書
　方輿勝覽卷三十　　　　　宋　祝穆　撰
　　　常徳府(武陵/龍陽)　(桃源/沅江)
　建置沿革(禹貢荆州之域星土為翼軫鶉尾之次殷/周為蠻蜑所居春秋戰國時属楚秦為黔)
　(中郡漢更武陵郡今州是也梁置武州隋改為辰州/煬帝更武陵郡唐因之復為朗州昭宗置武勝軍節)
　(度後唐為武平郡國朝祥符避聖祖諱改鼎州陞永/安軍改靖康軍陞武平軍節度乾道以孝宗潛邸陞)
　(為常徳府今領/縣四治武陵)
事要郡名古鼎(舊名鼎以神鼎/出于此故名)武陵(晉書潘京丨丨漢/夀人辟主簿太守)
(問曰貴郡何以名武陵京曰本名義陵在辰陽縣界與/夷獠相接光武移東山遂得完共議易號傳曰止戈為)
(武詩注髙平曰/陵於是名焉)義陵(初項羽殺義帝於郴武陵人縞素/哭於招屈亭髙帝聞而義之故曰)
(丨/丨)常武(詩序有常徳/以立武事)風俗人氣和柔(伍安貧武陵記云/云多淳孝少宦情)
(以黄老自樂有/虞夏之遺風)信鬼而好巫(屈原九歌云昔楚南郢之/邑沅湘之間俗云云其祠)
(必作樂鼔舞/以樂諸神)以漁獵山伐為業(西漢地理/志云云)形勝東抵洞
庭(樓圖南奏狀云/云西接夜郎)右控五溪(郡志/云云)沅湘之濵(劉禹錫為/鼎州司馬)
(上杜司徒求澧陽曰云云寒/暑一候陽雁不到華言罕聞)古黔中地(郡志在昔黔中/為楚之南宇左)
(包洞庭之險右控五溪之要秦以虎狼之威志在吞楚/而必欲得楚之黔中故楚由是衰武陵實黔中郡也)
故郢之裔邑(劉禹錫楚望賦武陵/云云夜郎諸夷雜居)乃張若之遺址(郡縣/志在)
(州東五十步初秦昭王使白起伐楚張若築/此城以拒楚自義陵移治武陵今州東是也)桃源八景
(如桃川仙隠白馬雪濤緑蘿晴晝梅溪煙雨尋陽古/寺楚山春晚沅江夜月童坊曉渡亦一方之佳致也)提
舉五州兵馬(乾道九年府守樓圖南奏本府東抵洞庭/盜賊之所淵藪西鄰夜郎蠻夷之所巢穴)
(乞依舊丨丨鼎澧辰沅静丨/丨丨丨盗賊節推兼提舉)山川柱山(宋起居注云元/嘉中武陵大水)
(丨丨崩聳石闕其髙數丈宛若雕刻元和郡縣志一名/善徳山在武陵縣東九里此山本名柱山開皇中刺史)
(樊子盖以善卷嘗/居此名善徳山)武山(山半有盤瓠石水/出謂之武陵溪)梁山(在武陵/縣北三)
(十九里舊名陽山按舊注云陽山之女雲夢之神嘗以/夏首秋分獻魚唐天寳六載始改丨丨漢梁嵩廟食于)
(此故以/名山)桃源山(在丨丨縣二十里圖經云山下有桃川/宫西南一里即桃源洞云是昔秦人避)
(亂之地有洞如門巨石屏蔽靈跡猶存有水自中流出/㳙涓不絶○陶潛桃花源記云晉太元中武陵人捕魚)
(為業沿溪行忽逢桃花夾岸芳華鮮美落英繽紛漁人/異之前行盡水源便得一山有小口捨舟從口入豁然)
(開朗屋舎儼然有良田美池桑竹之属男女衣著悉如/外人黄髮垂髫見漁人驚問還家設酒殺雞作食自云)
(先世避秦時亂來此問今是何世乃不知有漢無論魏/晉停數日辭去得其舡便扶向路處處誌之及郡下詣)
(太守説如此太守即遣人隨其往迷不復得路後遂/無問津者○任安貧武陵記晉太康中武陵漁人黄)
(道真泛舟自沅泝流而入道真既出白太守劉歆歆與/俱往則已迷路與陶記略同○李白尋桃源序水引漁)
(者花藏仙溪春風不知從來落英何許流出三十六洞/别為一天耶○陶潜叙桃源事初無神仙之説梁任安)
(貧為武陵記亦祖述其語耳後人不深考因謂秦人至/晉猶不死遂以為地仙洪駒父云介甫桃源行子瞻和)
(桃源詩皆得之王摩詰韓退之劉夢得諸人以為神仙/皆非是○陶潛詩嬴氏亂天紀賢者避其世黄綺之商)
(山伊人亦云逝往迹寖復湮來區遂蕪廢相命肆農耕/日入從所憩桑竹垂餘蔭菽稷隨時藝春蠶收長絲秋)
(熟靡王税荒路瞹交通雞犬互鳴吠俎豆猶古法衣裳/無新製童孺縱行歌班白觀㳺詣草榮識節和木衰知)
(風厲雖無紀厯誌四時自成嵗怡然有餘樂于何勞智/慧竒蹤隠五百一朝敞神界淳薄既異源旋復還幽蔽)
(借問逰方士焉測塵囂外願言躡輕風高舉尋吾契○/子瞻和陶淵明詩凡聖無異居清濁共此世心閒偶自)
(見念起忽已逝欲知真一處要使六用廢桃源信不逺/藜杖可小憩躬耕任地力絶學抱天藝臂雞有時鳴尻)
(駕無可稅苓龜亦晨吸狗把或夜吠耘樵得甘芳齕齧/謝炮製子驥雖形隔淵明已心詣髙山不難越淺水何)
(足厲不知我仇池髙舉復幾嵗從來一生死近又等癡/慧蒲澗安期境    羅浮稚川界夢往從之㳺神交𤼵)
(吾蔽桃花滿庭下流水在户外却笑逃秦人有畏非真/契○韓愈桃源圖行神仙有無何渺茫桃源之説誠荒)
(唐流水盤迴山百轉生綃數幅垂中堂武陵太守好事/者題封逺寄南宮下南宮先生忻得之波濤入筆驅文)
(辭文工畫妙各臻極異境恍惚移於斯架巖鑿谷開宮/室接屋連牆千萬日嬴顛劉蹶了不聞地坼天分非所)
(恤種桃處處惟開花川原逺近蒸紅霞初來猶自念鄉/邑嵗久此地還成家漁舟之子來何所物色相猜更問)
(語大蛇中斷喪前王羣馬南渡開新主聽終辭絶共悽/然自説經今六百年當時萬事皆眼見不知幾許猶流)
(傳争持酒食來相餽禮數不聞尊俎異月明伴宿玉堂/空骨冷魂清無夢寐夜半金雞啁哳鳴火輪飛出客心)
(驚人間有累不可住依然離别難為情船開棹進一囬/顧萬里蒼蒼煙水暮世俗寧知偽與真至今傳者武陵)
(人○王介甫詩望夷宮中鹿為馬秦人半死長城下避/世不獨商山翁亦有桃源種桃者一來種桃不計春採)
(花食實枝為薪兒孫生長與世隔知有父子無君臣漁/郎放舟迷逺近花間忽見驚相問世上空知古有秦山)
(中豈料今為晉聞道長安吹戰塵春風囘首亦沾巾重/華一去無消息天下紛紛經幾秦○劉商詩桃花流出)
(武陵洞夢想仙家雲樹春今看水入洞中去却是桃源/洞裏人○古汴高士詩山前溪是當時水源上桃非舊)
(日花多是黄郎露消息洞門從此鎖桃花○劉禹錫桃/源行漁舟何招招浮在武陵水拖綸擲餌信流去誤入)
(桃源行數里清源尋盡花緜緜踏花覔徑至洞前洞門/蒼黒煙霧生暗行數步逢虛明俗人毛骨驚仙子争來)
(致詞何至此須㬰皆破氷雪顔笑言委曲問世間因嗟/隠身來種玉不知人世如風燭筵羞石髓勸客餐燈熱)
(松脂留客宿雞聲犬聲遙相聞曉光葱蘢開五雲漁人/振衣起出户滿庭無路花紛紛翻然恐失鄉縣處一息)
(不肯桃源住桃源滿溪水似鏡塵心如垢洗不去仙家/一出尋無蹤至今流水山重重○王維桃源行    漁)
(舟逐水愛山春兩岸桃花夾古津坐看紅樹不知逺行/盡清溪忽值人山口潜行始隈隩山開曠望旋平陸遙)
(㸔一處攅雲樹近入千家散花竹樵客初傳漢姓名居/人未改秦衣服居人共住武陵源還從物外起田園月)
(明松下房櫳静日出雲中雞犬喧驚聞俗客争來集競/引還家問都邑平明閭巷掃花開薄暮漁樵乗水入初)
(因避地去人間及至成仙去不還峽裏誰知有人事世/上遙望空雲山不疑靈境難聞見塵心未盡思鄉縣出)
(洞無論隔山水辭家終擬長逰衍自謂經過舊不迷安/知峰壑今來變當時只記入山深清溪幾度到寒林春)
(來遍是桃花水不辨仙源何處尋○漁隠叢話載子曕/云世傳桃源事多過其實淵明所記止言先世避秦來)
(此則漁人所見似是其子孫非秦人不死者也又云殺/雞作黍豈有仙而殺者乎使太守得而至焉則已化為)
(争奪之/場久矣)緑蘿山(在桃源縣/南下有潭)聞山(在武陵縣西百四十里/武陵記曰昔臨沅人黄)
(道真在此山釣魚見桃/花源即陶潜所記是也)白馬洞(第三十/五洞天)樊坡(在武陵縣/北八十九)
(里後漢丨重隠於/此有肥田數千畆)橘洲(在龍陽縣北五十里周囘三里/按盛𢎞之經云李衡字平叔仕)
(吳為丹陽太守毎欲理産業妻習氏不許衡宻遣人於/武陵龍陽汎洲種橘千株臨終謂其子曰汝母惡吾營)
(家故貧如此吾於汎洲種橘乃千頭木奴不費汝衣食/太史言江陵千株丨其人與千户侯等盖謂此也今丨)
(上民數百家/橘不存矣)玉帶河(端拱元年太守龔頴嘗篆秀水斗/門四字熙寜中有神仙海蟾翁劉)
(易逰斗門曰此秀水河乃武陵郡一條玉帶也他年必/有繫玉帶之人故又謂之丨丨丨○熙寜中章子厚來)
(平辰州蠻寄居張待制頡為章條畫蠻事及章歸/朝起復張充東南發運使仍畀以白玉帶一條)延溪
(寰宇記云在武陵縣有柘樹千餘頭枝條茂暢昔有烏/集其上枝下垂著地烏去枝偶振折羣烏號嘯楚人取)
(其枝為弓/名曰烏號)武陵溪(在縣西二十里/亦名徳勝泉)五溪(司馬錯為秦將/定黔中據城以)
(阨丨丨酈道元水經注武陵有五溪謂雄溪樠溪/酉溪蕪溪辰溪是為蠻夷所居謂之丨丨蠻)朗水(在/武)
(陵縣其水西南自辰錦州入郡界經郡城/入大江謂之丨江漢書何邵所封於此)沅水(經武陵/南二十)
(歩/)枉水(出武陵縣南蒼山名曰枉渚善卷所居時人號/曰枉水楚詞云朝𤼵枉渚夕宿辰陽亦謂此也)
芷水(即沅水之别派其兩岸多生杜/衡并白芷仍以杜衡為材名)西水(在龍陽縣東/百八十里漢)
(志云武陵郡/酉陽水所出)滄浪水(在龍陽縣二十里浪水與滄水合/故名滄浪水寰宇記云在武陵縣)
(西二水合流禹貢又東為丨/丨之丨乃漁父濯纓之處)鼎口(寰宇記云在武陵縣/有水名丨丨盖沅澧)
(二江最深之處尤多魚按朗陵/地圖云昔有神鼎出乎其間)井泉萊公泉(在武陵縣/北六十里)
(皇朝類苑云鼎州甘泉寺介官道之側始冦萊公南遷/日題于東楹曰平仲酌泉經此囘望北闕黯然而去未)
(幾丁晉公又過之題於西楹曰謂之酌泉禮佛而去後/范諷留詩於寺曰平仲酌泉囘北望謂之禮佛向南行)
(煙嵐翠鎖門前路轉使髙僧厭寵榮詩牌猶存○崔嶧/詩云二相南行至道初記名留詠在精廬甘泉不洗天)
(涯恨留與行人鑒覆車○淳熙/中南軒張敬夫榜曰丨丨丨)亭榭招屈亭(在城南相/傳三閭大)
(夫以五月五日由黔中投汨羅土人以舟救/之為何由得渡湖之歌其名咸呼云何在)佛寺甘泉
寺(麈史云在武陵縣北二十里許有丨丨丨行人多憩/止焉㓂莱公往雷州凡題三十字曰庚申年秋九月)
(平仲南行至甘泉院僧以詩板視之征途不暇吟詠代/記年月後丁晉公謫朱崖過寺留題云翠影人疎度波)
(光瑟瑟凝帝家金掌露仙署玉壺氷曉井侵星汲宵厨/向月澄豈惟蠲肺渇灌頂助三乘因而至寺下者多所)
(賦/詠)祠墓伏波祠(劉禹錫詩䝉䝉篁竹下有路上/壺頭漢壘麏鼯泣蠻煙暮雨愁)安義王
廟(在武陵縣之梁山即梁松也○劉禹錫陽山廟/觀賽神詩漢家都尉始征蠻血食于今配此山)春申
君墓(在開元寺丨丨坊即其故宅○杜牧詩烈士思酬/國士恩春申誰與快幽魂三千賓客總珠履欲使)
(何人殺/李園)古跡采菱城(在桃源縣武陵記云其湖産菱殻/薄肉厚味特甘香楚平王嘗采之)
(有丨/丨亭)張顛墨池(龍陽净照寺有小池/乃張旭學書于此)名宦馬援(征五溪/蠻以薏)
(苡能辟瘴而食之其後載數車還有/讒之者以援所載皆文犀蠙珠也)李翺(字習之為朗/州刺史今有)
(文集在/郡齋)劉禹錫(居朗州十五年惟以文章吟咏陶冶情/性作為新詞以教巫祝故武陵溪洞間)
(夷歌多禹/錫之詞)黄盖(吳人為武陵太/守擊蠻有功)劉伯寵(為太/守)皇朝薛居
正(國初平湖湘以居正知郎州有亡卒數千為盗監軍/使疑城中釋子為應欲盡殺之居正以計緩其事因)
(擒賊首汪端詰之乃知釋/子千數無與謀者咸得免)唐介(嘗為武陵尉/繼為沅江令)人物善卷
(武陵縣東一十五里柱山之上有丨丨壇按南華真經/云舜以天下遜於善卷曰余逍遥於天地之間而心意)
(自得吾何以天下為哉遂不受而去古傳丨丨隠此山/後人為之立觀國朝政和間訪天下道跡賜號曰遁世)
(髙踏先生郡守李燾嘗為壇記○劉禹錫詩曰先生見/堯心相與去九有斯民説已治我得安林藪道為自然)
(福名是無窮夀瑶壇/在此山識者嘗廻首)伍安貧(梁朝漢夀人/撰武陵記)皇朝管師復
(自號白雲先生又弟師常齊名號二管陳/公襄以公與伊川經明行修荐為學官)栁拱辰(其先/青州)
(人五季避地荆楚為武陵之青陵人年六十即有掛冠/之志創亭於青陵館名橋曰歸老南豐曽鞏為之記)
題詠百雉俯清沅(劉禹錫詩西漢開支郡南朝號戚藩/四封當列宿云云茗坼蒼溪秀蘋生)
(枉渚/暄)李衡墟落存(前人沈約䑓/榭故云云)西南奠遐服(劉禹錫司/馬錯故城)
(詩將軍將秦師云云故壘清江上蒼/煙晦喬木楚塞鬱重壘蠻溪紛詰曲)蠻陬相犬牙(劉禹/錫登)
(武陵城詩星象承鳥翼云云/俚人祠竹節仙洞閉桃花)十見蠻江白芷生(劉禹錫/酬朗州)
(崔員外昔日居鄰招屈亭楓林橘/樹鷓鴣聲一辭御苑青門路云云)百姓縣前挽魚罟(劉/禹)
(錫龍陽歌縣前白/日無塵土云云)武陵控扼五溪徭(皇朝大觀初楊川/詩云云路入京城)
(萬國朝石櫃雄排抗水/勢浮圖高聳接雲霄)
四六(光奉渙恩/出臨常武)　(潜龍舊邸/分虎新綸)　(剖竹新疆/種桃遺俗)　(總提列戌/彈壓五溪)
(報武陵之善政/賦仙洞之新篇)　(惟今南楚之上游/式據重湖之舊壤)　(左連川蜀舟車之衝/右控辰沅溪洞之險)
(雲蒸秦洞之桃/香泛沅川之芷)　(眷今股肱之名郡/為古神仙之舊㳺)　(利兵堅甲兼制五州/大纛髙牙長維千里)
(挹江芷之香風悉為徳化/酌溪桃之流水總是恩波)　(青草洞庭無復鯨鯢之為患/桃花流水又皆鷄犬之相聞)
(專城剖竹雖逺控於蠻溪/流水種桃乃幸鄰於仙境)　(農桑千里劇談太守之風流/雞犬萬家依舊仙源之和樂)
　　　澧州(澧陽/石門)　(安鄉/慈利)
　建置沿革(禹貢荆州之域為翼軫鶉尾之次春秋戰/國皆属楚秦属黔中郡漢改為武陵郡属)
　(荆州今州理即漢武陵之零陽縣地吳立天門郡晉/置南平郡及南義陽郡陳廢郡置松州尋改澧州以)
　(州在澧水之北故以為名仍廢天門郡為石門縣尋/改澧陽郡唐改澧陽郡復為澧州國朝因之今領縣)
　(四治/澧陽)
事要郡名澧陽　涔陽(見屈原/離騷)風俗有屈原之遺風(元/微)
(之行澧州刺史制澧旁荆之/劇郡沅湘沉怨抑激云云)南州美莫如澧(栁宗元送/南涪州移)
(澧州序自漢而丨/丨之丨者丨丨丨)風俗夷獠(唐戎昱頌水/陸吳楚云云)形勝東接洞
庭(樓大防澧陽樓記/云云西連施黔)右接巫峽(陳相之郡守題名記左/界洞庭云云衡岳峙其)
(前漢沔荆/峴𢃄其後)彭阜聳其西(圖經云云藥山列其東蘭江前/陳仙州外蔽所謂神仙窟宅也)
江陵在其北(樓大防澧陽樓記武陵在/其南云云湖廣之孔道)倚連崗以起伏
(唐戎昱新城云云靣長江以演漾登/觀則山川在目雄鎮則黔巫可航)荆之近庸(同上澧/州云云)
(國之/南屏)山川彭山(丨丨廟碑曰崇山連天外界越雋岡阜/靡迤如舞如馳遏千重之勢扵洞庭之)
(野屹瞰郡治並為丨/丨盖澧邦之所曕也)藥山(在澧陽縣南八/十里昔多芍丨)大浮山(在澧/陽縣)
(西南一百三十五里圖經載石門縣亦有浮山以/為浮邱先生學道之所盖浮山濶逺跨據數縣也)崇山
(輿地廣記云昔/舜放驩兠於此)黄山(在安鄉縣北六十里有謝晦廟南/麓有唐處士洪古墓栁宗元作誌)
天門山(在慈利縣寰宇記云古嵩梁山也有十六峯相/次最高為天門空明透徹明貫山頂其上有泉)
(門之兩向有竹罄折垂地搖拂無塵人謂天帚○圖經/慈利縣亦有丨丨丨五代有道之士周朴有題天門十)
(六峰/詩)赤松山(在慈利縣天門山相對耆老相傳以為赤/松子隠遁之鄉舊有赤松庵而上下數十)
(里號赤/城村)長嘯峰(僧惟儼禪夜登山見雲開月現/大嘯一聲聞數里李翺嘗贈詩)花石(在/慈)
(利縣武口寨石上自然有花如牡丹之狀枝葉繚繞/雖精於畫者莫能及或以物擊其花應手而碎既拂)
(拭之其花復見重/疊非一莫不異之)蘭江(楚詞云捐余珮兮澧浦因稱/珮浦又云澧有蘭故曰丨丨)洳
溪(寰宇記在澧陽縣源出龍洳山極清昔/楚莊辛説楚襄王飲丨丨之流是也)雙溪(在慈利/縣乃前)
(後江合流之口有芙蓉洲/至菱花渡今為一邑之勝)澧水(在澧陽縣南六十步○/楚詞湘夫人曰遺余褋)
(兮澧/浦)澹水(在澧陽縣東二十里○/王仲宣詩悠悠丨澧水)井泉㢘泉(在大同山/唐人有銘)
池館明月池(在郡圃東李羣/玉逰息之地也)八桂堂(在州治胡明仲記/以堂之前有一叢)
(桂生八幹/故名之)譙門(延平羅荐可為守日建○胡明仲為記/云古之為城也非曰必可恃也其為門)
(也非曰必可鍵也盖立制度焉耳茍得民心雖畫地而/守植表而限效死者莫肯去冒死者不能入不然崇城)
(到天嚴扉重閉金鋪而銅環鐵扇而石闕無以内固民/心至扵内携而外叛曽不若折栁之樊吾圃也澧陽舊)
(苦衆溪羨溢嵗築隄防然後郊與市咸得奠厥居嵗在/己酉南盗南騖有守者闕隄召水以自保賊既引去城)
(亦隨陷他日立郡扵荆榛瓦礫中天水時至沈灶産□/稚耋病之太守羅侯下車訪民疾苦莫先斯事即帥百)
(姓修缺補壊乃作譙門徇民之欲閾内外謹闔開置壺/箭以謹時棲鼓角以警軍匠則庸工役則鳩兵材則斬)
(浮屠氏之山泛流以来/未幾告成而民不與焉)古跡隋朝栢(在石門○范希文/詩百尺參天隋代)
(栢可憐終/老棟梁材)范公讀書堂(在安鄉縣范希文㓜孤從母歸/朱氏來宰安鄉與俱來讀書此)
(地/)名宦彭思王(諱元則高祖之子嘗為刺/史民懐其惠至今祠之)李泌(字長源/大厯中)
(為澧州刺史更築新城澧/人徳而歌之戎昱為之頌)杜悰(以駙馬都尉/為澧州刺史)人物申鳴
(劉向新序曰楚士丨丨以孝聞王相之白公勝為亂申/鳴曰始吾父之孝子也今吾君之忠臣也何以得全身)
(遂殺白公其父亦死王/欲賞之鳴遂自殺云)白善將軍(白公勝之族為楚將/白公欲亂其國乃召)
(之將軍曰從子而亂其國則不義於君背子而𤼵其私/則不仁於族遂棄其禄築圃灌園以終其身人名之曰)
(丨丨丨丨藥園今其/地在州東藥園寺)車武子(博學不倦家貧不常得油/夏月練囊盛螢火照書江)
(夏紀詠張俞有車湖詩云憶昔車公居此地遺黎繚繞/臨清淵惜哉斷石文尚在野老不識投波瀾自為之注)
(云武子墓下得碑其文尚存田父斷/而沉之江則武子及墓皆在車湖上)李羣玉(裴休入相/以詩荐之)
(遂授校/書郎)題詠上有清使君(唐戎昱作李泌新城/頌云云下有清江流)涔陽兮
極浦(庾信哀江/南賦云云)雄風吞七澤(劉禹錫詩云云異産控三/巴秋原被蘭蘂春渚長桃)
(花/)夷音語嘲哳(白居易詩云云/蠻態舞睢盱)水市通闤闠(前人詩云/云煙林混)
(舳/艫)吏征魚户税(前人詩云云/人納火田租)謂冠漢南州(樓鑰忠以申/鳴著學首車)
(公優外挹蘭溪水下俯仙明洲讀書記/羣玉採藥思浮邱况得子厚語云云)蘭浦蒼蒼春欲
暮(杜牧之詩云云落/花流水動離襟)澧水店頭春盡日(白居易詩云云/送君馬上適通)
(川/)鄰境諸侯同舎郎(劉禹錫詩云云芝江蘭浦恨無梁/秋風門外旌旗動曉露庭中橘柚)
(香/)新賜魚書墨未乾(劉禹錫寄澧州元郎中詩云云賢/人暫屈逺人安朝驅行斾頒時令)
(夜見星辰憶舊官梅蘂覆階鈴閣暖雪峯當户/㦸枝寒寜知楚客思公子北望長吟澧有蘭)一話涔
陽舊使君(杜牧登澧州驛寄京兆韋尹/詩云云郡人囘首望青雲)
四六(疏恩楓扆/紆紱蘭江)　(湖右名州/涔陽極浦)　(澧浦小邦/荆湖佳郡)　(夷音嘲哳/漁户腥膻)
(訪文正之遺祠每懐賢徳/讀致堂之壁記當固民心)　(士風甚陋地頗近於風寒/郡計未優財尤難於天雨)
(眷涔陽之極浦備著楚騷/夸漢南之美州更陳栁序)
　　　辰州(沅陵/辰溪)　(盧溪/淑浦)
　建置沿革(古蠻荆地槃瓠之後楚地翼軫分野春秋/属楚秦置黔中郡漢置武陵郡属荆州而)
　(沅陵辰陽酉陽義陵皆以水得名東漢属武陵郡三/國時或吳或蜀自晉及宋齊並為武陵郡地隋改為)
　(辰州取辰溪為名煬帝改為沅陵郡唐復置辰州明/皇改盧溪郡復為辰州皇朝熙寜中章子厚置沅州)
　(割辰之麻陽招諭二縣以/𨽻焉今領縣四治沅陵)
事要郡名酉陽(以水/得名)辰陽(郡在辰水陽/取辰溪為名)風俗頗雜徭俗
(郡縣志夷獠雜居其處城市者衣服/言語皆華人而山谷間丨丨丨丨)裔出蠻瓠(同上蠻/瓠者盖)
(雄溪樠溪辰溪酉溪武陵之五溪蠻是也漢建武二十/三年精夫相單程等叛劉尚擊之為所敗復遣伏波將)
(軍馬援馬武等擊破之始乞降本朝太祖既下荆湖冇/辰州徭人秦再雄者身長七尺武健多謀厯山飛塹㨗)
(如猿猱及至闕下除為辰州刺史官其一子使自辟吏/属盡與一州租田蠻徭遂皆向化○大抵蠻徭種類□)
(狫不一挾山阻谷依林積木以為之居人迹罕至椎髻/跣足登走巖險如履平地言語侏􁍜衣服斒孄畏鬼神)
(喜淫祀刻木為契不能君長持弓挾/矢匿草射人復讐報怨視死如歸)板竹覆屋(圖經云/風俗尚)
(治屋宇五溪俗誇辰州闘屋今連甍接/楝皆覆以板竹意古今貧富有不同也)仰給鼎澧荆岳
(風土記曰辰沅靖三州朝廷非有望其賦入也往時本/路轉運使每嵗于鼎州撥支錢七萬貫絹二千五百疋)
(紬四百疋布五百疋岳州撥紬二千七百疋綿七十兩/澧州撥絹一千疋綿一萬兩荆門軍撥絹一千匹以此)
(當一嵗之計而沅靖所入亦稱是故兵廩贍給足以控/制自紹興初湖盜踵相竊發之後而辰之嵗計不行支)
(撥止扵鼎州支錢四千五百貫自是官兵俸給日窘至/隆興初守臣徐彭年有請于朝嵗添給二千緡終未能)
(少紓其/窘也)形勝内控諸蠻咽喉(辰州風土記云大抵辰當/沅靖諸蠻咽喉出沒之地)
(内可以控諸蠻而外為武陵障蔽諸蠻不由此則商販/不通武陵不得此則諸蠻不通雖欲高枕而卧不可得)
(也/)非古夜郎(貞觀八年以龍標置叙州析其地為夜郎/縣九年省以唐志考之奬州二峩山渭溪)
(皆夜郎更名則龍標夜郎不𨽻辰久矣唐/人以為夜郎者以其風聲氣習相近耳)五溪十洞(寰/宇)
(志按沅陵記云云頗為邊患自馬伏波征/南之後雜為郡縣其民叛擾盖恃險所致)土産輸賨布
(古者蠻夷無税漢興/始以口計賦丨丨丨)辰砂不出於辰(辰砂本出麻陽縣/唐以麻陽縣及開)
(山洞為錦州今𨽻沅州不属辰也其地産丹砂而砂井/之名有九皆在猺獠窟穴之中而錦之舊城猶在焉遇)
(嵗寒獠以薪竹燔火爆石以取之時出與/土人貿易不知者以辰砂為辰所出也)山川光明山
(在沅陵縣一名龍門山有砂井土人/採取入井把火行二里燒石取之)壺頭山(在沅陵縣/百三十里)
(寰宇記云後漢馬援征蠻穿山為室以避炎/氣武陵記曰山邊有石窟即援所居石室也)明月山(在/沅)
(陵縣東百三十里山下有明月池/兩岸素崖若被雪寒松如挿翠)芋山(寰宇記在沅陵/縣山有蹲䲭如)
(兩斛大食之終身/不饑今民取之)葱山(寰宇記在沅陵縣有孤山岩石/上有葱如人植人往取輙絶禱)
(神而求不拔自出/武陵記謂之葱嶺)武山(在盧溪縣西百八十里後漢書/南蠻傳云昔高辛氏有犬戎之)
(㓂帝患其侵暴而征伐不克乃訪募天下有能得犬戎/之將吳將軍者賜黄金千鎰邑萬家又妻以少女有畜)
(狗其毛五彩名曰槃瓠下令之後槃瓠俄啣人頭詣闕/下羣臣怪而診之乃吳將軍首也帝大喜且謂槃瓠不)
(可妻之以女又無封爵之道議欲報之而未知所宜女/聞以為皇帝下令不可違信因請行帝不得已以女配)
(槃瓠瓠得女負而走入南山石室中險絶人跡不至經/三年生六男六女槃瓠死後因自夫妻好色衣服製裁)
(皆有尾其母後歸以狀白帝於是使迎諸子衣裳斕斑/言語侏離好入山壑不樂平曠帝順其意賜以名山廣)
(澤其後滋蔓號曰蠻夷今長沙武陵蠻是也武山本作/潕其五溪之一唐章懐太子注後漢云在今辰州之盧)
(溪/縣)小酉山(又名烏速山在酉溪口方輿記云山下有石/穴中有書千卷秦人避地隠學于此梁湘東)
(王謂訪酉陽之逸典是也耆舊相傳堯時善卷唐張果/老皆嘗隠居于此又名為大酉華妙洞天或云自酉溪)
(西北百餘/里有洞)五城山(在辰溪縣東南三百六十里武陵記/云楚威王使將軍莊蹻定黔中因山)
(造此/城)無時山(坤元録云在溆浦縣西北三百五十里此/山之下蠻俗當吉慶之時親族㑹集歌舞)
(於/此)五溪(水經云武陵有五溪謂雄溪樠溪酉溪潕溪辰/溪悉是蠻夷子孫後漢書注云今在辰州界元)
(和郡縣志亦曰/丨丨盡在辰州)武溪(在盧溪縣善類録曰馬援門生善/吹笛援作歌以和之名曰武溪琮)
(其曲曰滔滔武溪深復深鳥飛不能/渡獸逰不能臨嗟哉武溪多毒滛)辰溪(即五溪/之一也)沅水
(在沅陸縣/西南五里)盧水(在盧溪縣西二百五十里即武溪所出/○唐王昌齡作箜篌引云盧溪郡南夜)
(泊舟夜聞兩/岸羌戎謳)溆浦(在溆浦縣/出鄜梁山)祠墓善卷先生墓(見莊周/書有墓)
(在辰溪縣西南龍溪/觀本朝封塋立祠)古跡銅柱銘(在㑹溪城一里天福/五年溪州刺史彭士)
(狄納士求盟楚王馬希範請于朝以立之學士李皇為/銘○胡曽銅柱詩云一柱高標險塞垣南蠻不敢犯中)
(原功成自合分茅土/何事飜啣薏苡寃)名宦宋均(為辰陽長其俗少學者/而信巫鬼為立學校禁)
(絶淫/祀)皇朝張綸(辰州溪洞蠻㓂邊以綸知辰州賊遁去/後擢為辰澧㳂邊安撫諭蠻酋使脩貢)
(與之盟刻/石于境上)邵隆(繫年録云紹興中在商州披荆棘立官/府州界金人隆怏怏不已秦檜怒以隆)
(知辰/州)名賢段成式(唐人著酉陽/書數十篇)皇朝王庭珪(胡銓鄉人/也銓過海)
(以詩送之曰癡兒不了公家事男子要為天下竒又/云百辟動容觀秦牘幾人囘首愧朝班得責辰州居)題
詠夕宿辰陽(離騷朝𤼵/枉渚云云)山留槃瓠迹(晏類要云云/洞有秦人書)草市
人朝醉(陶弼云云畲田火夜明瀧/江入地㵼棧道出雲行)蠻帥引旌旗(韓翊送/辰州李)
(中丞詩巴人/迎道路云云)入溆浦而邅囘(離騷/云云)一曲清溪一曲山(陶/弼)
(題白霧壁云云鳥/飛魚躍白雲閑)採金人簇青莎岸(陶弼詩詔條符節/古連今王澤漸濡)
(豈不深賦役未行中國法謳歌猶帶逺夷音云云射/虎兵圍黄葉林寄語湖頭灘上客預將忠信待浮沉)
四六(出綸午位/分竹辰陽)　(湖右名區/辰陽小郡)　(被剖竹之新榮/訪佩蘭之幽致)
(一札十行寵被循良之選/五溪十洞往宣彈壓之威)　(朱旛皂盖肯臨竹屋之蕭條/丹詔紫沈即覲楓宸之嚴邃)
(言語侏􁍜俗尚遺於蠻瓠/威聲赫奕政當效於伏波)
(衝蠻煙瘴雨於千嶂之間僕宜久處/揖光風霽月於九霄之上公亦肯來)
　
　
　
　
　
　
　方輿勝覽卷三十
欽定四庫全書
　方輿勝覽卷三十一　　　　宋　祝穆　撰
　　　沅州(盧陽/黔陽)　(麻陽/)
　建置沿革(鶉尾楚分春秋元命苞曰軫星散為荆州/昔秦昭王使白起侵楚取蠻夷地為黔中)
　(郡漢髙帝改為武陵郡属舞陽地武帝置䍧牱郡属/益州梁置沅陵郡隋以郡為陕州唐析辰溪置麻陽)
　(縣以龍標置巫州更曰沄州復為巫州為漳陽郡又/更巫州為叙州本朝熙寧命章子厚收復其地置沅)
　(州今領縣/三治盧陽)
事要郡名沅陵　潭陽　風俗槃瓠之後(隋地理志嗜/好居處頗與)
(巴渝同俗本承丨丨丨丨服章多以斑布為飾/今州西南有狤狑□獠其名皆犬属乃其子孫)俗好巫
鬼(西漢南夷傳地/多雨潦云云)江山風物之所蕩(劉禹錫集及謫于/沅湘間為云云往)
(往指事/成歌詩)形勝䍧牱武陵之交(圗經/云云)四塞重阻(隋地/理志)溪山
阻絶(郡縣志云云/非人跡所履)山川明山(郡主山也崗巒重複朝抱/郡治飛雲濃嵐如列畫屏)
武陽山(郡國志龍標武陽山有仙人每土人聚即来入/衆莫能辨惟脚趾向後而踵向前以刀斫之不)
(死唯以杉木為刀/礙之方得其去)辰山(在麻/陽縣)包茅山(在麻陽西南三百/五十里武陽記云)
(上有三脊茅可以縮酒寰/宇記云即楚國入貢之茅)九疊山(山勢盤紆九峯相次/每遇天晴日明煙斂)
(峯巒争翆儼/若畫圗之狀)太谷洞(在黔陽去州三十三里/洞中深邃泉流不絶)芙蓉江(来/自)
(湖南盖唐之/芙蓉縣溪也)雄溪(郡志即渠河潭江沅江及沅州等㑹/衆水入于此江九溪之中昔所謂丨)
(丨江/也)九溪(曰郎曰㵲曰雄曰辰曰龍曰叙/曰武曰柱曰酉而雄其一也)鑿字溪(元豐/癸亥)
(通道于廣西溪旁得古碑乃唐乆視中遣將王思齊率/甲兵征蠻過此山路危險負舟而濟刻石以記嵗月而)
(夷人以為丨丨丨今分/入廣西界作零溪堡)龍溪(在鎮江寨界今/謂之龍門溪)沅水(在黔/陽)
㵲水(在盧陽新經曰巫無㵲潕/舞一水而五名聲之變耳)名宦王昌齡(新唐書王/昌齡江寧)
(人為詩縝宻而清新自江/寧縣丞貶為龍標縣尉)皇朝章子厚(為湖北常平使/者收復沅州夜)
(築城西偏一面比曉而畢東南北三面三日而成○東/臯雜錄子厚扵熙寧間奉詔城沅州時陶弼知辰州贈)
(詩云善戰無如新息侯漢兵纔渡綠蘿洲愛君挽我陶/溪粟直到䍧牱水口頭今有詩在洪江寨正與䍧牱水)
(相/直)王憲之(政和間黄安俊叛死/于賊邦人為立祠)汪長源(靖康間為州太/守集修戰具禦)
(退曹/宼)題詠人臨沅水望(釋無可送沅江宋眀府璟之任/祁聞從事日鄂渚動芳菲一遂)
(鈞衡薦今為長吏歸云云雁映楚/山飛唯有𫝊聲政家風重𤼵揮)沅有芷兮澧有蘭(楚/詞)
(云云思公子/兮未敢言)聞説龍標過五溪(唐王昌齡嘗尉是邑李/白以詩送之云楊花落)
(盡子規啼云云我寄愁心與明月随君直到夜郎西注/云龍標在古夜郎東南今之辰溪縣乃隋之夜郎此云)
(西者以隋地/理志言之也)州符就領五蠻溪(陶弼詩云使介直登䨇/御闕云云争雄白鵲臨)
(崖鬭憶子𤣥/猿遶澗啼)溆浦潭陽隔楚山(王昌齡/送别詩)十萬屯田古未
耕(陶弼寄新沅守謝麟詩險盡天開溪路平詩書新將/典新城三千戍卒今無㡬云云属縣乞除防虎檻生)
(蠻願獻/採砂坑)
四六(拜恩宸陛/往鎮蠻溪)　(肅擁州麾/逺臨蠻徼)　(地近䍧牱/種遺槃瓠)　(撫摩以恵/彈壓以威)
(香溢沅江之芷宜入詠歌/隂濃召國之棠更覃恵愛)　(山深溪阻雖蠻俗之雜居/地僻人稀亦土風之素朴)
(朱轓地重敢論五馬之榮/畫㦸兵森聊化九溪之俗)　(雖喜則人怒則獸性固靡常/然賣爾劍買爾牛化之亦易)
　　　靖州(永平/通道)　(㑹同/)
　建置沿革(鶉尾楚分野春秋為荆州秦置黔中郡漢/更黔中為武陵郡武帝置䍧牱郡属益州)
　(唐為夷播叙二州之境後周時莭度使周行逢死叙/州刺史鍾存志奔武陽而楊正巖以十洞稱徽誠二)
　(州皇朝十洞酋長楊通藴送欵内附楊通寳来貢朝/廷以通寳為誠州刺史其子□復為誠州刺史又詔)
　(於武岡之西作城在河渠之陽為誠州廢為渠陽軍/尋廢為寨𨽻沅州復置誠州改為靖州盖自崇寧再)
　(歸職方今領/縣三治永平)
事要郡名渠陽(見沿/革注)風俗槃瓠餘種(圗經丨丨之丨丨/今尚有狤狑犵獠)
(之號其計嵗月率以甲子其要約以木鐡為契其樂器/有愁笛壺笙其兵器與中國等東通于邵南通于融北)
(通于/沅)土風不惡(魏華父與人書靖為天下窮處其蕞陋/又在峡郡下而丨丨丨丨民俗亦醇時)
(嵗豐則物/賤如土)形勝漢䍧牱武溪之間(圗經與/澧州同)與蠻壤相犬
牙(汪彦章靖州營造記云初夷人散居溪谷間各為酋/長及上版圗職方氏為王民與彼之山川壤比疆連)
(犬牙相入也嵗久聲教所覃去椎髻之俗而飾冠/巾轉侏􁍜之音而通字畫奉官吏約束一如中州)山川
飛山(在州北十五里比諸山/為㝡髙四面絶壁千仞)九疊(注見/沅州)福湖山(在州南/四十里)
(通道縣北之諸山㝡為蒼翆/元豐通道廣西出是山之間)青蘿山(在州南二十里属/永平縣煙蘿蒼翆)
(故/名)沅江(出西南/蕃界)郎江(源出湖/耳山)青陂湖(在會/同縣)寶溪(在州城/之東北)
(属永平縣大抵洞/中諸溪皆産金)武溪(九溪/之一)井泉金井(邪直深淺不等/寳之所生皆有)
(䃪石以為之墻壁而礦在其中善取者乃得真礦辨礦/之術銅豆為先黄窠烏窠次之若金星見于石則為興)
(廢之兆也有罏院有水池臨/池作亭乃監官閲視之所)名宦吕師周(楚書云馬氏/偏霸之初飛)
(山洞酋潘全盛遣其黨楊承磊略武岡馬氏遣丨丨丨/討之援蘿躡石晝夜兼行直抵飛山分軍布柵全盛大)
(駭曰此真從天䧏也承磊来戰師周破其軍縳䧏者為/鄉導襲飛山擒全盛斬之盡平飛山巢穴今環飛山有)
(濠塹而遺/址尚存)名賢程子山(魏華父觀亭記靖為州南距廣/西東障湖南北抵沅辰西極夜)
(郎四竟之外自靈均後代有顯人播之詩歌靖以晚出/未嘗有顯者来惟丨丨丨以忤檜居嵗餘土人為作觀)
(亭今渠江之/左僅存遺址)魏了翁(以謫居築鶴山書院云山/囚瀬縶益得循念昔愆)人物(闕/)
題詠(闕/)
四六(簡求郡將/鎮撫蠻猺)　(自易州麾/始雄地望)　(湖右奥區/渠陽名郡)　(地近䍧牱/種餘槃瓠)
(十洞創州肇自聖明之世/䨇旌出守遴求豈弟之賢)　(九溪十洞蠻丁舊属于羈縻/五馬䨇旌郡將茲為之彈壓)
　　　徳安府(安陸/孝感)　(應城/雲夢)
　建置沿革(禹貢荆州之域楚地翼軫之分野春秋鄖/子之國秦属南郡漢置江夏郡安陸預焉)
　(東漢晉因之宋置安陸郡齊寄治司州梁置南司州/復為安陸縣西魏置安州隋煬為宣郡唐改安州又)
　(改安陸郡置安黄州莭度又號奉義軍梁置宣威軍/後唐改安逺軍莭度皇朝為安逺軍後以神宗潜邸)
　(陞徳安府依舊軍額/今領縣四治安陸)
事要郡名安陸　風俗其土風醇厚(茇堂/記)其士多秀傑
(同上云云其民多隠徳/承平時宦逰者樂焉)俗喜儒學(李元衡/記云云)名勝相望(李/元)
(衡記近世云云由進士擢天下苐/一者三人謂王世則宋庠鄭獬也)地多磽确(李元衡學/田記云云)
(殖貨/不饒)郡務甚簡(張師亮知江陵府乞知安/州云云可以頤養醫藥)形勝西枕溳
水(郡縣/志)北接漢東(李元衡鎮楚堂記云云南望/沔鄂偃然足為一都㑹也)控荆衡
之逺勢(李白代淮南夀山/荅孟少府文云云)唐之督府(武徳改為/大都督府)人境之
勝(前人記西挹白兆峯巒秀出其下李太白之廬想見/拏舟丹砂撫青海而凌八極北夀山即太白所謂攅)
(吸霞雨隠若靈仙/者也云云如此)山川石巖山(在府南十里晉張昌作/亂扵丨丨丨織竹為鳥)
(形衣以五彩聚肉于其旁而集百鳥/詐云鳳皇䧏而建元神鳳即此山也)陪尾山(在府東北/即禹貢丨)
(丨/丨)白兆山(在安陸西三十里北史于翼為安州刺史遇/旱禱雨扵丨丨丨李白有桃花崖寄李侍御)
(詩/)紫金山(在今府治西北峭壁斗絶/石皆紫色故名有跨鰲亭)大安山(在安陸縣/西六十里)
(○李白忤髙力士放還而黄山晦叔桃花巖詩云大/安婦翁舍時来枕流眠則許負相國師家此山下)夀
山(在安陸縣西北六十里/昔山民有夀百嵗者)鳳山(在府東南/以形得名)章山(在安陸/縣東四)
(十里古人以/為内方山)京山(在應城/有温泉)五家山(在應城東三十里王/得臣麈史云伍氏所)
(居之/地)九嵕山(在孝感縣疊嶂深林景物幽邃○范雍詩/山竒號九嵕名與雍州同長安亦有此山)
桃花巖(在白兆山即李白讀書處○蔡持正詩/聞説丨丨丨石畔讀書曽有謫仙人)司馬巖
(在郡/圃)鳳凰崗(在孝感縣晉永/和鳳産其上)雲夢澤(在安陸南五十里/○杜預云南郡枝)
(江縣有雲夢城安陸縣亦有雲夢/城此澤江南江北皆有詳見岳州)溳水(在安陸西北繞/城西隅入雲夢)
漳水(在安陸西五十里○沈存中茟談清濁相揉者為/漳章文也别有雲夢之漳與溳合流色理如螮蝀)
(数十里/方混)澴水(出應城縣唐/置環州于此)井泉玉女泉(在應城縣西四/十里相傳玉女)
(煉丹/之地)佛寺救苦寺(在府西四里今名勝業院李白有春/㳺丨丨丨詩又有周世宗㣲時洗脚)
(石古檜一株/云柴氏所植)堂舍黄堂(郡守滕甫建記曰據紫金之秀/面碧玉之竒鄖溪鳳臺如拱如)
(揖/)四賢堂(始連氏之父舜賔有隠徳歐陽永叔表其墓/二子庶庠從學扵二宋相繼登第與二宋同)
(學于法興寺○張/文潜作丨丨丨記)五桂堂(在書記㕔元豐中方城范公茂/為掌書記官舍西偏有桂甚)
(後范公之子致君致明致虚致祥致厚相/繼登第致君記其事後周洪道為之記云)七相堂(在府/治西)
(郡守陸世良詩七相聲名/俱属此尚期他日更添君)跨鰲堂(鄭昻記云平沙囬岸/縈帯城郭商帆漁舟)
(出沒煙波瀟湘有江鄉之興楚/山水之觀未有以易此者也)亭樓車葢亭(在郡治西/北隅○魏)
(文帝詩西北有浮雲亭亭如車葢是也○漁隠叢話云/蔡確守安州日登丨丨丨賦詩云紙屛石枕竹方牀手)
(倦抛書午夢長睡覺莞然成獨笑/數聲漁笛在滄浪殊有閒適之意)浮雲樓(杜牧之有題/安州丨丨寺)
(丨詩周顯徳中毁寺改建黄堂而楼遂備宴逰○滕甫/詩舉頭便是長安日弄袖時飄夢澤風茂苑久抛飛鳥)
(外楚臺遥/在碧雲中)古跡蒲騷城(在應城北三十里左傳有/云鄖人軍于蒲騷即此)釣魚
臺(在安陸縣石淙村云是郝處俊遺跡○蔡確詩矯矯/名人郝甑山忠言直節上元間釣臺蕪沒知何處歎)
(息思公俯碧灣○東都事略蔡確𫝊知漢陽軍吴處厚/奏確在安州作詩借郝處俊事以譏訕太皇太后宣仁)
(太后怒曰蔡確以吾比武后當重謫確奏曰臣在安州/州有溳溪舊有郝處俊釣臺盖上元中髙宗令其子周)
(王等分朋角勝為樂及欲傳位于武后皆為處俊議論/所囬故臣詩因歎其忠直今太后以帝之祖母垂簾聼)
(政而輙無故引唐髙宗遜位與皇/后之事上凟聖聽其誣罔可見)西湖村(去孝感九十/里○太祖潜)
(龍日因渇索酒飲村姥家姥持酒以進言𣙜禁甚嚴此/私釀當宻之與金不受及至太祖既貴宥丨丨丨酒禁)
(至今置/萬户酒)名宦傅介子(封義/陽侯)皇朝張齊賢(知江陵謝病/乞知安州)范
純仁(坐議濮王典禮出通判安/州有題名在九嵕山寺中)范雍(為太/守)謝良佐(為應/城宰)
(○朱元晦作應城縣上蔡先生祠記云先生名良佐字/顯道學于河南程夫子兄弟之門初頗以該洽自多夫)
(子笑曰可謂玩物䘮志矣先生爽然自失乃盡棄所學/而學焉如以生意論心以實理論誠以常惺惺論敬以)
(求是論窮理其命意皆精當而直指居敬窮理為入門/則于夫子教人之法又最得其綱領中間嘗宰是邑胡)
(文定公以典學使者行部過之不敢問以職事顧因紹/介請以弟子禮見入門見吏卒植立庭下如土木人肅)
(然起敬遂/禀學焉)人物楚鬭糓於菟(生于䢵通典安州/春秋䢵子之國)黄香(江/夏)
(安陸人京師為之語曰天/下無䨇江夏黄童子黄瓊)郝處俊(為中書令請唐髙/宗毋遜位武后)許
紹(安陸人葬縣/東名宰相林)皇朝令狐揆(卜築溳溪南雪中跨馬入/城詣侯君旁借書令小童)
(携書簏負琴皂繒暖帽委轡長吟曰借書離近郭冒雪/渡寒溪後有布衣林逸善繪為令狐雪中渡寒溪圖)
張君房(安陸人為著作郎真宗日日夲遣使入貢詔本/國建寺夷使乞詞臣撰寺記時直院之文多君)
(房代為之既宣令撰寺記夷使待命而君房醉飲市肆/索之不得直院大窘後楊億作閑忙令曰世上何人最)
(號忙紫微夫/却丨丨丨)鄭獬(仁宗重于選士廷試既考㝎前一日/取首卷焚香祝之曰願得忠孝狀元)
(而公遂/魁天下)宋庠(父玘為應山令嘗因僑寓安陸今城中錦/標坊即其所居與弟祁俱以文學顯夏英)
(公嘗守安陸有書表吏鄭生者鄰二宋情跡甚熟凡郡/守所欲牋狀多二公為之英公怪而問焉若將學而自)
(為此耶對曰非也乃二宋秀才之文英公他日見之得/其所著大嗟賞因命賦落花莒公一聨曰漢臯佩冷臨)
(江濕金谷樓危到地香景文公一聯曰將飛更作囬風/舞已落猶成半面粧英公曰詠落花而不言落大宋君)
(異日作宰相小宋君非所及然亦須登嚴近後皆如其/言初其母錢氏夢人以文選一部與之遂生子京小名)
(選郎/云)名賢李白(有上裴長史之書曰見鄉人相為大夸/雲夢之事云楚有七澤遂来觀焉而許)
(相公家見招妻以孫女便/憇跡于此至移三霜焉)皇朝寇準(自相州徙安州後/又貶道州司馬)
吕大防(紹聖初安州居住嘗/寓郡齋有吕公亭)題詠蒹葭出夢中(韓愈自/袁州除)
(官還京行至安陸先寄周随州詩行行指漢東暫喜笑/言同雨雪離江上云云面猶含瘴色眼已見華風嵗暮)
(難相值酣/歌未可終)民淳詞訟少(范伯純詩安陸號方鎮江邊/無事州云云務簡官政優)遥
泛扁舟安陸郡(王昌齡送人赴安陸詩/云云天邉何處穆陵關)春風只到穆陵
西(劉文房行次安陸詩暮雨不知溳口處云/云孤城盡日花空落三戸無人但鳥啼)朱欄流水
牧之詩(錢勰詩夢澤盤/山長卿賦云云)
四六(光膺鳳綍/来鎮龍藩)　(古為重鎮/今號潜藩)　(維北夢之奥區/實南京之名部)
(俗多尚朴故訟筒之亦稀/民稍力農故輿賦之僅足)　(世屬升平深有宦㳺之樂/時方俶擾遂為争戰之場)
(棣蕚相輝有四賢之擢秀/竹符分寵竚七相之聮芳)　(宋莒公毓秀之鄉文風獨盛/謝上蔡宦逰之地道學有𫝊)
　　　復州(景陵/玉沙)
　建置沿革(禹貢荆州之域楚地翼軫鶉尾之次春秋/戰國並属楚秦屬南郡在漢即江夏之竟)
　(陵縣晉宋齊因之梁置沔陽郡周武改置復州取復/地湖以為名隋改沔州又為沔陽郡唐改復州獨理)
　(沔陽改竟陵郡又為復州皇朝因之熙/寧州廢元祐復立今領縣二治景陵)
事要郡名景陵(孫宗鑑東臯雜錄曰自蔡州南至信陽/軍始有山路險隘迤邐至安防又丙驛)
(至復州皆平地南至大江並無丘陵之阻渡江至石首/始有淺山謂之竟陵者陵至此而竟謂之石首者石自)
(此而/首也)沔陽(見沿/革)風俗人性淳和(舊經地多/卑濕云云)風俗之美(陸/羽)
(自傳曰云云/無出吾國)多雜蠻俗(隋地/理志)民足魚蟹(復州從事㕔壁/記地濵江漢之)
(洳云云/之饒)形勝襟帶隋郢(朱昻廣澤廟序/云云腹背吴楚)沅湘之間(椘辭/南郢)
(之邑/云云)有古帝王之祀二(曰伏羲氏/曰神農氏)夢澤之南(舊經雲丨/七丨丨丨)
(率皆/水鄉)地窪而卑(朱昻序云云/水漾而瀦)山川五華山(在竟陵縣東/七十里即古)
(風氏國之城也風國即伏羲之後子城上有/伏羲廟胡明仲為記又臨津門外有神農廟)天門山(在/景)
(陵縣西六十里唐鄒夫子别墅在焉陸/羽自傳云負書于丨丨丨鄒子别墅)三陽湖(在玉沙/縣西二)
(里東曰朝陽南曰南陽/北曰水陽故曰三陽)三澨水(書曰過丨丨左傳有漳/澨雍澨皆丨邉地名)
七里沔(周地圗記夏水合諸水同入漢自漢/入瀦名為丨丨丨即屈原逢漁父處)亭榭境㑹
亭(祥符間因創鼓角樓掘得一塊/石乃唐竇使君丨丨丨記故名)鴻軒(右史張文潜謫/居景陵日所創)
(遺址在菜園湖後起倅黄州有望復州詩云他年若問/丨丨人堂下薔薇應觧語盖其處植薔薇故也今黄州)
(亦有丨丨豈如老杜之在䕫三/易居而皆以髙齋命名也耶)夢野竒觀(景祐間郡守/王琪作于子)
(城西南隅後晏殊宋祁吴育/楊徽之蘚紳石延年皆有詩)寺觀西塔院(今名廣教有/文學井謂陸)
(羽也○裴拾遺詩竞陵文學泉蹤跡尚空虚不獨支/公任曽經陸羽居草堂荒散蛤茶井冷生魚謂此也)紫
極觀(有皮陸讀書堂日休襄陽人但龜蒙乃吴人何為/皆讀書于此然龜蒙有寄日休讀書襄陽耆舊傳)
(日休次韻有云結彼世外交遇/之于邂逅則或邂逅于此耳)古跡范溉市(在玉沙西/四十里瀕)
(漢江○晉鄭交甫南逰漢江遇二女佩兩珠交甫與言/願得子之佩二女觧佩與交甫懐去十餘歩探之亡矣)
(囬視二女/亦失所在)名宦韋放(梁人為/竟陵守)狄仁傑(唐人為/刺史)李齊物(為/守)
(見陸羽扵伶人/中異之授以詩)崔訂(韓愈送崔復州序有地數百里自/長史司馬已下數十人其祿足以)
(仁其三族及其朋友故舊樂乎心則一境之人喜不樂/乎心則一境之人懼大丈夫官至刺史亦榮矣雖然幽)
(逺之小民其足跡未嘗至城邑茍有不得其所能自直/于鄉里之吏者鮮矣况自能辨于縣吏乎能自辯扵縣)
(吏者鮮矣况能自辨于刺史之庭乎由是刺史有所不/聞小民有所不宣賦有常而民産無恒水旱疾疫之不)
(期民之豐約懸扵州縣令不以言連帥不以信民就窮/而斂愈急吾見刺史之難為也崔君為復州其連帥則)
(于公愈以為崔君之仁足以蘚復人于公之賢足以庸/崔君有刺史之榮而無其難為者將在于此乎愈嘗辱)
(于公之知而舊逰于崔君慶復/人之將䝉其休澤也于是乎言)皇朝王彦超(後周為復/州刺史按)
(國史建隆二年太祖幸作坊燕射酒酣顧王彦超曰卿/曩在復州朕往依卿何不納我彦超䧏階頓首曰臣當)
(時一刺史勺水豈可容神龍乎使臣容/陛下陛下安有今日上大笑而罷之)人物陸羽(號竟/陵子)
(有煎茶碣舊傳雁橋乃得丨丨處初見羣雁翔集覆小/兒扵下僧史種師得而育之既長以易筮之得蹇之漸)
(曰鴻漸于陸其羽可用為儀乃氏以陸名以羽字以鴻/漸因以雁目其橋唐書有僧得之水濵既長以易筮之)
(事/同)皇朝張徽(以能詩名有滄浪集司馬温/公范忠宣公皆與之友善)題詠八十年
前棠樹隂(李齊物為竟陵太守生李監察後復為竞陵/太守故周愿三感吟云云竞陵太守公先人)
家家門外一渠蓮(皮日休送弟歸復州詩羨爾優㳺正/少年竟陵煙月似吴川車螯近岸無)
(妨取舴艋随風不費牽處䖏路旁千頃稻/云云慇懃莫笑襄陽住為愛南逰縮頸鯿)所至先傳喜
雨詩(吕本中寄適道寺丞刻江漢樓柱詩聞道復州賢/太守只如前在武陵時相逢未説為州樂云云)
四六(疏綍掖垣/分符澤國)　(惟兹七澤之南/實在重湖之右)　(乃眷竟陵之郡/實居沔水之鄉)
(地多斥鹵本稱魚稻之鄉/郡有循良化作蠶桑之俗)　(天威大震掃空狡兔之群/王澤旁流安集驚鴻之衆)
(畫千里之封圻莫非王土/宣九重之徳意共為帝臣)
　　　信陽軍(信陽/羅山)
　建置沿革(禹貢荆豫二州之域鶉尾之分古申國之/地春秋時屬楚秦屬南陽郡漢立平氏縣)
　(𨽻荆州之南陽縣魏分置義陽郡宋文帝于北義陽/復立司州又置宋安郡梁改北司州尋罷北宋又改)
　(郢州周武帝改申州隋煬帝改為義州尋為義陽郡/唐立申州改為義陽郡後復為申州即今之軍治皇)
　(朝以户口少䧏為義陽軍改/信陽軍今領縣二治信陽)
事要郡名義陽　古申風俗申伯遺俗(元和志申在周/為侯伯此其遺)
(俗/也)形勝北接陳汝(寰宇記云云控帶許洛/齊宋以来常為邉鎮)三關之險(左/傳)
(定公四年蔡侯與吴子唐侯伐楚還塞太隧直轅宜阸/所謂大隧即黄峴關直轅宜阸乃武陽平靖也黄峴今)
(名九里關在郡南百里武陽在今大寨嶺郡東南九十/里平靖今名行者坡在軍南七十五里自中原失守談)
(兵者謂堅守三闗則安陸以南可無虞莫汲嘗論之曰/三闗險矣闗外百里皆險也若虜人得信陽將與我分)
(險而守營要陂以抗武陽營雞頭以抗平靖營石門以/抗黄峴若棄信陽是舉三闗併棄之也信陽與三闗勢)
(如首尾欲全三闗必固守信陽○鄱陽志余童知信陽/軍終更圗上山川形勢以為欲復宛洛則必自此地始)
(當使與三關控扼緩急相/應上覽之喜擢知蘄州)與徳安相表裏(繫年錄紹興/三十一年金)
(人圍信陽軍趙樽屯徳安曰信陽雖小云/云不可失也自將所部馳赴之敵騎徑去)山川金山(在/軍)
(南一十里通鑑梁天監七年魏辛祥堅守義陽梁遣將/胡武成陶平虜州南丨丨之上連營侵廹辛祥遂夜出)
(襲其/營)義陽山(寰宇記云在軍治東五/十歩即郡之主山也)石城山(在軍東南/五十五里)
(輿地廣記云有石城山甚髙峻史記曰魏攻宜阨葢謂/此山也吕氏春秋言九塞宜扼其一焉扵此山置義陽)
(郡今廢/城猶在)鵲山(在羅山縣/南九里)霸山(比扵諸山最髙大/每出雲則必雨雪)陪尾(九/域)
(志/)冥阨塞(在軍東南五十五里屬信陽又有大小石門/皆鑿山為道以通往来荆楚守隘之地也淮)
(南子云大維㝠阨荆院方城濠/阪井陘勾注居庸是謂九塞)淮水(西自唐州桐/柏縣流入)溮水
(南至随縣/界流入江)樓閣白雲楼(在子城/東北)咸喜堂(在軍治取申伯/周邦咸喜之意)
相公園(范忠宣公為郡日創/後人因以相公名園)古跡武城(在軍東二十五/里今有遺址而)
(吴楚之争有丨丨里/謂令尹子常治于此)方城(圗經方城塞在軍東三十里/左傳呉伐楚司馬戌謂子常)
(曰子沿漢而與之上下我/悉丨丨之外以毁其舟)謝城(在軍東三十里申伯所/封之邑也詩曰于邑于)
(謝是/也)曹城(在軍城南三十五里有曹/店即曹景宗鑿峴口所築)名宦申伯(周宣封/國于申)
傅介子(封義/陽侯)姚崇(坐與宋璟謀出太平公主/扵東都坐貶申州刺史)皇朝吕公
著(封申/國)范純仁(知/軍)劉安世(哲宗朝為右正言論蔡/確責嶺外後為知軍)人物
鄧禹(新野/人)来歙(同上並/仕漢)鄧艾(義陽棘陽人後封/鄧艾為征西將軍)費褘(江/夏)
(鄳人也後代軍/蔣琬為大將)孟嘉(陶潜為嘉立傳以為鄂人而晉史/以為鄳人乃今信陽軍羅山縣也)題
詠山空水復清(方雄飛過甲州詩凉風吹古木/野火燒殘營寥落千餘里云云)獨憐溮
水在(劉文房至申州云/云時亂亦能清)城邊一水抱城流(郡志載古詩/曰云云城外)
(羣山擁/郡樓)春来芳草滿雞頭(郭箎義陽懐古/郡有雞頭山)
四六(拜命宸庭/承流申國)　(屹是謝城/臨于溮水)　(惟義陽之名郡/乃京右之要區)
(城惟斗大劣于千里之封/地有風寒幸以三闗之險)　(邦人咸喜競騰良翰之歌/天子載嘉即簉禁塗之列)
(内控荆襄固重蕃宣之寄/外連宛洛足為進取之圗)　(市邑蕭條頗覺文書之省/江山環遶不妨嘯詠之清)
　
　
　
　
　
　
　
　
　
　
　
　
　方輿勝覽卷三十一
欽定四庫全書
　方輿勝覽卷三十二　　　　宋　祝穆　撰
　　京西路
　　　襄陽府(襄陽/宜城)　(榖城/南漳)
　建置沿革(禹貢荆豫二州之域楚地翼軫之分野扵/周諸國則榖鄧鄾盧羅郡之地春秋時属)
　(楚襄陽城本楚之下邑秦兼天下自漢以北為南陽/今鄧州是也自漢以南為南郡今荆州是也襄陽乃)
　(南陽南郡二郡之地東漢劉表為荆州刺史始理襄/陽魏分南郡置襄陽郡自赤壁之敗魏失江陵南守)
　(襄陽西晉為荆州治所羊祜杜預皆鎮襄陽東晉于/襄陽僑置雍州遂為雍州刺史治所梁置南雍州西)
　(魏改曰襄州隋唐皆為襄州唐復陞為山南東道莭/度以襄州為襄陽府皇朝因之真宗潜藩陞襄陽府)
　(寳慶以京湖制置安撫兼領/今統郡七領縣四治襄陽)
　　京西轉運提刑提舉置司
事要郡名古雍　古峴　襄漢　榖城(古榖/伯國)鄼城(在榖/城縣)
(蕭何/所封)鄧城(古樊邑仲/山甫之國)風俗其民尚文(舊志宋玉王逸張/悌習鑿齒之徒實)
(生于此土/故云云)田土肥良(蕭子顯齊志雍州序襄陽云/云桑梓野植盖處處而有)俗尚
豪侈(舊志魚洪徐鯤皆襄陽人尚豪侈/人化之府中謡曰北路魚南路徐)□雜難理(曲江/襄州)
(刺史遺愛銘序江漢間州以十數而襄陽為大昔名三/輔之雄今則一都之㑹故在晉稱南雍在椘為北津厥)
(繇丨丨亦/云丨丨)形勝北據漢沔(諸葛亮説先主曰荆州云云/利盡南海東連吴㑹西通巴)
(蜀此用/武之國)西接梁益(庾翼疏襄陽荆楚之舊云云與闗隴/咫尺北去河洛不盈千里土沃田良)
(方城險峻進可以掃盪/秦隴退可以保據上流)外帶江漢(魯肅説孫權曰云云/内阻山陵有金城之)
(固沃野萬里/士氏繁富)北接宛許(庾亮表云云南阻漢水/其險足固其土足食)南包臨
沮(習鑿齒記云/云北接隂鄧)獨雄漢上(趙善俊告詞爰念襄陽云云/蔽淮右而處荆河之奥壤接)
(洛南而據漢沔之要區/田土肥良山澤淵邃)西控蜀漢(張松告詞襄陽重地/控制上流云云東帶)
(吴楚自古用武之/地三國之所必争)吳㑹上㳺(本郡志江漢之紀居丨丨/之丨丨楚蜀之交以襄陽)
(為重/鎮)峴山亘其南(前人云云檀/溪帯其西)挟大漢以為池(晉順陽/碑文云)
(云面崇山/以為固)壓平楚之千里(魏泰文選楼賦漢流東下楚/山南峙西挟沮漳北通鄧鄙)
(据蜀粤之上流云云雲夢七澤之富方城漢水之/大畫工吟茟之所不能盡者皆致吾几席之中)南北
必争之地(郭見義營造記跨荆豫之逺走/江淮之衝號丨丨丨丨丨丨)襄陽江陵勢
同脣齒(郡志云由江陵歩道五百里至襄/陽勢同脣齒無襄陽則江陵受敵)臂淮楚面巴
蜀(孫冲賦丨丨丨而丨丨/丨足交廣而首畿甸)山川峴山(去襄陽十里○十事/道志羊祜嘗與從)
(鄒潤甫登丨丨垂泣曰自有宇宙便有此山由来賢達/勝士登此逺望者多矣皆湮没無聞潤甫對曰公徳冠)
(四海道嗣前哲令聞令望當與此山俱傳後人思慕遂/立羊公廟并碑○李白丨丨懐古詩訪古登峴首慿髙)
(眺襄中天清逺峯出水落寒沙空弄珠見㳺女醉酒懐/山公感歎𤼵秋興長松鳴夜風○李渉詩方城漢水舊)
(城池陵谷依然身世移歇馬特/来尋故事逄人惟説峴山碑)襄山(荆楚記水駕山而/下者皆呼為襄)
萬山(在襄陽西十里有觧佩渚即鄭交/甫遇龍女觧珠之所詳見復州)鳳山(在襄陽東/南梁韋叡)
(立/寺)伏龍山(襄陽榖城皆有之曽鞏/知州嘗祈雨扵此山)卧龍山(在襄陽縣/有髙陽池)白
馬山(在襄陽城東南十里以白馬泉名/每年三月三日刺史褉飲于此)馬鞍山(一名登/楚山髙)
(處有三磴即劉洪/山簡九日宴處)百丈山(在襄陽南二十里舊傳云有/麝香獸劉表遣人採藥得麝)
(香數/斗)榖山(在榖城西北六十里寰宇記諸/山雲起此山無雲終不䧏雨)屛風山(在榖/城北)
(九十里有白玉堂/仙人扵此得素書)獨樂山(在鄧城西七里諸葛亮/嘗登于此作梁父吟)荆山
(在南漳縣西北八十里禹貢云荆及衡陽/惟荆州即此是也有抱璞巖云是卞和宅)鹿門山(在宜/城東)
(北六十里上有二石鹿故名○後漢龎/徳公與龎藴孟浩然皮日休俱隠于此)漢江(出嶓冡○/蘇子瞻詩)
(襄陽逄漢水宛似蜀江清/文王化南國逰女儼如卿)襄水(亦名洓水在襄/陽西北五里)沮漳水
(水在中/廬鎮)粉水(在榖城北六里南雍州記蕭何/夫人漬粉鮮㓗異扵諸水故名)檀溪(在/襄)
(陽縣西南郡縣志云蜀先主乗/的顱馬西走至此溪一躍而過)沉碑潭(杜預南征紀功/勒為二碑一沉)
(萬山之下一立峴山之上○鮑溶詩襄陽太守沉碑意/身後身前㡬年事漢江千里未為沉水厎魚龍應識字)
井泉金沙泉(在宜城縣東一里造酒極美/世謂之宜城春又名竹葉酒)亭臺漢廣亭
(在府治南望羣山環繞有/漢水映帯平陸萬里故名)峴山亭(歐陽永叔記峴山臨/漢上望之隠然葢諸)
(山之小者而其名獨著于荆州者豈非以其人哉其人/謂誰羊祐叔子杜預元凱是已方晉與吴以兵争常倚)
(荆州以為重而二子相繼于此遂以平吴而成晉業其/功業已葢于當世矣至于流風餘韻藹然被于江漢之)
(間者至今人猶思之而扵思叔子也尤深盖元凱以其/功而叔子以其仁二子所為雖不同然皆足以垂于不)
(朽余頗疑其反自汲汲扵後世之名者何哉傳言叔子/嘗登兹山慨然語其属以為此山常在而前世之士皆)
(已湮㓕于無聞因自顧而悲傷然獨不知兹山待已而/名者也元凱著功于二石一置兹山之上一投漢水之)
(淵是知陵谷有變而不知石有時而磨㓕也豈皆自喜/其名之甚而過為無窮之慮歟將自待者厚而所思者)
(逺歟山故有亭世傳以為叔子之所逰止也故自其屢/廢而復興者由後世慕其名而思其人者多也熙寧元)
(年余友人史君中輝以光祿卿来守襄陽明年因亭之/舊廣而新之周以囬廊之壯又大其後軒使與亭相稱)
(君知名當世所至有聲襄人安其政而樂従其逰也因/以君之官名其後軒為光祿堂又欲紀其事于石以與)
(叔子元凱之名並傳于久逺君皆不能止也乃来以記/属于余余謂君知慕叔子之風而襲其遺迹則其為人)
(與其志之所存者可知矣襄人愛君而安樂之如此則/君之為政于襄者又可知矣此襄人之所欲書也若其)
(左右山川之勝勢與夫草木雲煙之杳靄出沒于空曠/有無之間而可以備詩人之登髙寫離騷之極目者宜)
(其覽者自得之至于亭屢廢興或自/有記或不必究其詳者皆不復道)望海亭(在卧龍山/頂上李紳)
(題烏盈兔缺天涯逈鶴背松梢拂檻低湖鏡坐隅看匣/滿海濤生處辨雲齊夕嵐明㓕江帆小煙樹蒼茫客思)
(迷蕭索感心俱是夢/九天應共草萋萋)呼鷹臺(在鄧城東南一里○蘇子/瞻詩莫上丨丨丨平生笑)
(劉表表有/野鷹来曲)館驛善謔驛(襄州有驛名善却唐之丨丨丨/也乃淳于髠放鵠處栁宗元和)
(劉禹錫丨丨丨奠淳/于先生者即此池)古蹟冠葢里(荆州記峴首山南至/宜城百餘里其間雕)
(墻峻宇漢宣末有刺史二千石數十家朱軒華葢晻映/扵太山下號丨丨丨○杜審言詩冠葢仍為里臺池尚)
(識/名)文選樓(梁昭眀太子立聚/賢士共集文選)習家池(襄陽記峴山南有/習郁大魚池依范)
(蠡養魚法當中築一釣臺將亾敕其兒曰必葬我近魚/池山季倫每臨此必大醉而歸按郁後漢人封襄陽公)
(即鑿齒/之先也)大隄城(今城是也李白有大隄曲○李善美大/隄曲云酒旗相望大隄頭隄下連墻隄)
(上楼日暮行人争渡/急槳聲幽軋滿中流)長渠(在宜城縣曽子固記荆及康/狼楚之西山也水出二山之)
(間春秋之世曰􁆘水楚屈瑕伐羅及鄢亂次以濟是也/其後曰夷水水經所謂漢水過宜城是也其後避桓温)
(父名改曰蠻水是也秦昭王使白起攻楚去􁆘百里立/碣壅是水為渠以灌􁆘􁆘楚都也遂拔之漢恵帝改曰)
(宜城宋武帝築宜城之大隄為城今縣治是也而更謂/􁆘曰故城􁆘入秦而白起所為渠因不廢引􁆘水以灌)
(田田皆為沃壤今丨丨是也令孫永曼/叔理渠皆復其舊謁余文以為之記)名宦劉表(為荆/州刺)
(史軍馬入宜/城遂理襄陽)關羽(字雲長攻曹仁扵樊圍吕常扵襄陽/破降于禁威震華夏曹操議徙都以)
(避其/鋭)羊祜(字叔子太山南城人出鎮南夏甚得江漢之/心後卒百姓為建碑于峴山望其碑者莫不)
(墮淚杜預名曰墮淚碑○祜與吴將陸抗相對使命交/通抗嘗病祜饋之藥抗服之無疑心人多諫抗抗曰丨)
(丨豈酖人者時談以為/華元子反復見于今)杜預(字元凱京兆人羊祐/舉預自代都督荆州)山簡
(字季倫河内懐人也為征南将軍都督荆湘鎮襄陽每/至習家池未常不大醉而歸時人歌之曰山公何所詣)
(往至髙陽池日暮倒載歸酩酊無所知醉時能騎馬倒/著白接䍦舉鞭問葛强何似并州兒○李白襄陽歌落)
(日欲沒峴山西倒著接䍦山下迷襄陽小兒齊拍手攔/街争唱白銅鞮傍人借問笑何事笑殺山公醉似泥君)
(不見晉朝羊公一片石龜頭剝落生莓苔淚亦不能為/之墮心亦不能為之哀清風明月不用一錢買玉山自)
(倒非人推舒州杓力士鐺李白與爾同死/生襄王雲雨今何在江水東流猿夜聲)陶侃(劉洪為/荆州辟)
(侃為南/蠻長史)裴度(為莭/度使)沈約(為襄/陽令)元結(嘗參山南東/道攝領府事)皇朝潘
美(為山南東/道莭度使)趙普(為山南道/莭度使)岳飛(繫年錄紹興五年復/郢州遂引兵復襄陽)
(六年為京西宣/撫使置司襄陽)尹洙(授山南道/掌書記)人物宋玉(宜城人有宅/在城内○陸)
(龜蒙詩自從宋玉賢特立冠耆舊離騷既日/月九辯即列宿卓然悲秋詞合在風雅右)王逸(宜城/人注)
(楚/詞)龎徳公(後漢南郡襄陽人也居峴山南廣昌里未嘗/入城府夫妻相敬如賓時劉表延請不能屈)
(乃就候之曰先生若居畎畝而不肻官祿後世何以遺/子孫公曰世人皆以危今獨遺之安後遂携妻子登鹿)
(門山採藥不返○司馬徳操嘗詣龎徳公值徳公上冡/徳操徑入其室命徳公妻子速作黍云徐元直當来就)
(此共談其妻子供設須㬰徳公/還直入相就不知何者是客也)龐統(字士元襄陽人從/父徳公以為鳳雛)
習鑿齒(襄陽人博學洽/聞以文章稱)馬良(諺曰馬氏五/常白眉㝡良)張柬之(以賢/良召)
(年七十餘/對策第一)孟浩然(襄陽人也隠鹿門山年四十逰京師/王維私邀入内省俄而𤣥宗至詔浩)
(然出問其詩云不才明主棄多病故人疎𤣥宗/曰朕亦何嘗葉才因放還山○今郡治有孟亭)杜審言
(襄陽人有孫曰甫有故宅在/焉曽子固嘗有詩以紀其事)皇朝胡旦(鄧城人進/士冠天下)魏泰
(襄陽人章子厚欲/官之拂袖還家)米芾(襄陽/人)題詠送别峴山頭(梁簡文/帝詩分)
(手桃林岸云云君欲/寄音信漢水向東流)江漢變鄒魯(元帝示荆州吏民詩/方今丨丨士丨為丨)
(丨/俗)漢池水如帶(沈約别謝文學詩云云巫山雲/似盖一望沮漳水寧思江漢㑹)南關繞
桐柏(江淹望荆州詩奉詔至江漢始/知楚塞長云云西岳出魯陽)控帶荆門逺(韓愈/送李)
(尚書赴襄陽詩帝憂南國切改命付忠良壤畫星摇動/旗分獸簸揚五營兵轉肅千里地還方云云飄浮漢水)
(長賜書寛属部戰馬隔鄰疆縦獵雷霆迅觀棊玉石忙/風流峴首客花艶大隄娼富貴由身致誰教不自强)
盧羅遵古俗(陸龜蒙續襄陽耆舊傳作詩云漢水碧/于天南京豁然秀云云鄢郢迷昔囿)訪
古登髙峴(李白詩云云慿髙眺襄中/天晴逺峯出水落沙塞空)山色郡城頭(岑參/詩别)
(乗向襄州蕭條楚地/秋江聲官舍裏云云)夜入橘花宿(前人云云朝/穿楓葉紅)果得槎
頭鯿(孟浩然詩試垂竹竿釣云云漢水鯿/魚極美襄人以槎斷水因謂槎頭鯿)鬬訟日已稀
(蘇子瞻㳺峴山題詩吏民憐我懶/云云我来無時莭杖屨自排扉)煙雨接三湘(崔湜襄/陽作廟)
(堂初觧印郡邸忽腰章按莭廵河右鳴騶入漢陽城臨/南峴出樹繞北津長好學風猶扇誇才俗未亡江山跨)
(七澤云云蛟浦荷菱净魚舟橘柚香醉中求習氏夢裏/憶襄王宅毁仍思鳳碑存更憶羊下車慙政美閉閣幸)
(時康多謝征南/術于今尚不忘)玉節前臨南雍州(劉禹錫詩金貂曉/出鳳池頭云云)重
與江山作主人(張籍詩商路雪開旌斾逺楚堤梅/𤼵驛亭春襄陽風景由来好云云)平眀
旌斾入襄州(戎昱收復襄陽詩二首悲風慘慘雨瀟瀟/峴北山低草木愁暗𤼵前軍連夜戰云云)
(○五營飛將擁霜戈百里僵屍滿濜河/日暮歸来看劔血將軍却恨殺人多)南通交廣西峨
岷(歐陽永叔詩言語/輕清㣲帯秦云云)人道使君如羊杜(蘇子瞻詩襄陽/春逰樂何許峴)
(山之陽漢江浦使君/朱斾来翻翻云云)襄陽州望古為雄(王介甫詩云云/耆舊相傳有素)
(風四葉表閭唐尹氏/一門逃世漢龎公)逰人多是弄珠仙(顔堯詩爽籟盡/成鳴鳳曲云云)
四六(眷是邉城/屹然制閫)　(控此上㳺/式是南服)　(峴山同峻/漢水俱清)　(奬率貔貅/掃清狐免)
(眷荆襄之沃壤/據江漢之要津)　(在晉則稱南雄/在楚則為北津)　(帝眷西郵之名部/地鄰北國之極邉)
(方城漢水素稱用武之區/峴首習池亦號勝逰之地)　(毋矢我陵尺地莫非王土/各守爾典黎獻共為帝臣)
(休兵屯田正須元凱之規畫/輕裘緩帯㑹繼叔子之功名)　(北控闗河拓祖宗之故境/東連楚泗據江漢之上流)
(夜奏㨗書請繼旌斾入襄陽之句/晨開幕府更歌江山作主人之詩)
　　　随州(随縣/應山)
　建置沿革(禹貢豫州之域韓地角氐亢分野春秋為/随國楚以為縣秦属南陽郡二漢因之晉)
　(属義陽郡後分置隨郡梁曰随州西魏扵随郡置并/州唐為随州改漢東郡國初陞為崇義軍節度改崇)
　(信軍中興以来䧟扵偽齊岳飛/始復随州今領縣二治随縣)
事要郡名漢東　随陽　風俗其地僻絶(曽子固尹公/亭記随去京)
(師逺/云云)其俗醇厚(范公擇長慶寺碑/其人繁阜云云)庳貧薄陋(同上云云/自古然也)
常有賢者(太平興國改崇信軍詔随扵春秋雖/號小國然觀其接應鄰敵云云)山澤無
美材(歐陽永叔李氏東園記丨丨之/産丨丨丨土地之貢無上物)形勝實下州(同上/雖名)
(藩鎮而/丨丨丨)未嘗通中國(同上在春秋世云云盟㑹朝聘僻特/居荆夷葢於蒲騷鄖蓼小國之間)
(大/耳)介襄郢申安之間(漢東/志)山川大洪山(在州西南隅乃/慈悲盧尊者道)
(塲舊為竒峯寺今為保夀院山崛起一方巉然雲間四/面斗絶其絶頂峯巒崖石中有大湖常見雲氣在下靖)
(康避冦之人立寨栅自保賊竟/不能破以斗絶不可躋攀也)厲山(禮記祭法云厲山/氏之有天下也其)
(子農能殖百榖注云厲山氏黃帝也起扵丨丨西漢志/注随故厲國也皇甫謐今随之厲鄉○荆州記山有二)
(穴云是神農所生遂即此/地為神農社常年祀之)四望山(在随縣東㝡/髙四望皆見)夀山(在/州)
(東北三十五里/詳見徳安府)髙貴山(在應山縣西有靈濟/祠前有龍井聖泉)大義山(在/州)
(東北㡬環百里民居其間貧/富自相取足有義風故名)九十九岡(自棗陽至厲鄉/道路交錯素號)
(丨丨/丨丨)溳川(在随縣○劉長卿詩淮南摇落客心悲丨丨/悠悠怨别離早雁初辭舊闗塞秋風先入古)
(城/池)武河(西南流五里至樊/老湖合縣東河)檀溪(在随/縣)汶水(在應山/縣北)槎水
(左傳云楚人除道梁/槎營軍臨随即此)㵐水(在州城西北○陳師道詩云/㵐溳䨇水絶城隅髙誼前聞)
(李大夫九十九岡風俗/厚人人况已握靈珠)天井澗(在應山東澗之内有平/原寨丙寅北敵侵犯居)
(民皆在/此寨)樓亭漢東樓(沈括詩野草粘天雨未休客心自/冷不關秋寨西便是猿啼䖏滿目)
(傷心悔/上樓)白雲樓(邢居實賦云洞庭之北兮漢水之東髙/樓之特起兮羣山環峙曽不知其㡬重)
溳隂亭(張天覺丨丨丨詩駕言晨出㵐臺隅溳上登臨/酒拍壺不似峴山羊叔子心随漢水欲吞吴)
古跡舜井斷碑(碑字漫㓕惟碑隂有五大夫字相傳秦/時碑舊在舜子苍草間今在漢東閣下)
(○元祐間許覺之詩一千二百餘年外萬古消磨不可/尋舜子井泉誰記古随人閭苍祗如今𨽻書字雜科蟲)
(體民爵名存樂石隂登覽時/来醒醉眼也勝他物在園林)名宦栁元景(宋元嘉為守/斬獲羣蠻)
李繁(容齋随茟云韓愈詩盖謂丨丨時為随州刺史藏/書既多且記性警敏故籖軸嚴整如是耳○韓愈)
(詩鄴侯家多書挿架三萬軸一一懸牙籖新若手未觸/為人强記覽過眼不再讀偉哉羣聖文磊落載其腹)
皇朝吕大防(紹興/為宰)范純仁(以忤章子厚/落職為守)人物季梁(使随/侯修)
(政楚不敢/伐見左傳)周章(後漢時随人為/諫大夫論竇憲)皇朝連舜賔(應山人嵗/飢出榖萬)
(石捐價以糶恵及鄰/邑歐陽公表其墓)李堯輔(歐陽永叔作昌黎文集序/云予寓漢東大姓李氏子)
(堯輔頗好學予多㳺其家得昌黎集六卷/因乞李氏以歸讀之見其源深而雄博)名賢尹洙(慶/厯)
(中貶随州寓居金燈/院後人立尹公亭)沈括(神宗永洛城䧟括/以始議謫随州)題詠彼美
漢東國(李白詩云云州藏明月輝/誰知喪亂後更有一珠歸)陸産不萬一(王安中/詩随岡)
(百欠一/云云)鈴齋終日敞門扉(范純夫詩山郡經/時無好客云云)
四六(疏榮天上/剖竹漢東)　(曽屈名賢/来臨此郡)　(聚落随山之下/煙嵐溳水之濵)
(井邑蕭條既苦無扵陸産/里閭窮陋亦不富扵農田)　(寂寞山城雖舟車之罕至/慈祥郡政幸襦袴之相安)
(洪山斗絶或為移治之謀/漢郡星羅即奏歸疆之㨗)　(指日鼓行奨率貔貅之衆/聞風奔遯掃除狐兎之羣)
　
　
　方輿勝覽卷三十二
欽定四庫全書
　方輿勝覽卷三十三　　　　宋　祝穆　撰
　　　棗陽軍(棗陽/)
　建置沿革(本漢蔡陽縣地属南陽郡後漢分蔡陽立/襄陽縣属義陽郡後復置南荆州西魏改)
　(昌州後周改襄陽縣曰廣昌縣隋改廣昌曰棗陽縣/唐改昌州曰唐州以棗陽縣属焉國朝因之中興以)
　(来属随州莫將申請陞為軍尋䧏軍使後因京/湖制置趙方申請陞棗陽軍今領縣一治棗陽)
事要郡名棘陽　風俗佳氣鬱葱(按東漢長沙定王𤼵/子舂陵戴侯仁求徙)
(南陽元帝以蔡陽白水鄉徙仁為舂陵侯蔡陽属南陽/郡望氣者蘇伯阿見舂陵城郭唶曰氣佳哉鬱鬱葱葱)
(則南陽之舂陵也世祖即位/幸舂陵復其徭役改曰舂陵)形勝漢白水鄉(圖經武帝/封長沙王)
(子買為舂陵侯至戴侯仁以舂陵地形下濕上書請徙/南陽元帝許之以蔡陽之白水上塘二鄉徙仁為舂陵)
(侯光武其後也故張衡賦曰白水龍飛/是也晉改舂陵曰安昌郡隋属昌州)為襄外屛(戰守/編襄)
(峴為今巨鎮而/棘陽又云云)宻邇虜境(荆湖制置趙方申照得随州/棗陽縣云云彈壓為先官府)
(稱卑體面不振知縣雖兼軍使境土實/𨽻随州俾自為郡宻䕶風寒庶壯邉城)山川資山(在軍/北其)
(上深邃濶逺居其間者可以耕種修竹巨木環/山之民皆資焉故名舊属随縣新撥𨽻棗陽)赤睂山
(在棗陽縣東北八十里世傳昔/赤睂嘗軍此山下地名北寨)武王山(在棗陽縣南七/十里世傳楚武)
(王獵/于此)觀崗(見戰/守編)槲林崗(同/上)白水(即白/河)濜水(源出濜山南/流入昆水西)
(北入襄陽縣界張衡南/都賦滍澧濼濜是也)瀴水(丨丨出棗陽縣/經襄陽縣界)古跡光武
宅(按本紀注丨丨舊丨在今棗陽/東南宅旁二里有白水是也)岑彭馬城(在縣東北/水中有石)
(羊虎/存焉)驌驦橋(左傳云唐成公有兩驌驦馬今唐城鎮/之南北地名唐里有石刻丨丨丨三字)蔡
倫池(荆州記在/棗陽縣)名宦岑彭(棘陽人王莽時守/本縣後䧏光武)人物鄧艾
(棘陽人司馬宣王辟/為掾後為將㓕蜀)岑文本(棘陽人其父之象仕隋為/邯鄲令坐為人訟不得伸)
(子文本年十四詣司𨽻理寃/令作蓮花賦合臺嗟賞焉)題詠魯堰田疇廣(孟浩然/次夕陽)
(館詩聼歌知近椘投館忽/如歸云云章陵氣象㣲)重岡九十九(邢居實棗陽道/中詩春仲賦南)
(征嵗暮復北走岐路劇羊腸云云馬痩須栁/著鞭袖短難藏手與君從此别把袂倚衰)何處南陽有
近親(韓愈題廣昌館詩白水龍飛已㡬春偶/逢遺跡問耕人丘墳𤼵掘當官道云云)
四六(疏榮芝檢/共理棘陽)　(昔乃雷封/今為斗壘)　(眷惟斗大之城/實控風寒之地)
(昔非要地苐聞百里之絃歌/今乃極邊庸作重城之保障)　(雖號小邦實襄陽之外屛/正須賢守為并郡之長城)
(氣望鬱葱難訪白水真人之故宅/兵嚴守衛今為黃堂太守之新疆)
　　　郢州(長夀/京山)
　建置沿革(禹貢荆州之域楚分鶉尾之次春秋属楚/為郊郢秦属南郡二漢属江夏郡雩杜縣)
　(之地魏立郢州尋廢晉分江夏郡立竟陵郡宋立郢/州梁為南司北新二州之境西魏平漢東以石城為)
　(守境改南司州為安州改北新州為温州又立富水/郡隋廢温州入安陸郡又廢郢州入竟陵郡唐初扵)
　(長夀縣復立郢州後為富水郡復為/郢州皇朝因之今領縣二治長夀)
事要郡名富水　風俗民俗朴儉(石才孺風土/考古記云云)土饒粟
麥(同上其丨丨丨丨有/西北之風聲氣習焉)形勝西浮江漢(唐刺史劉丹記/楚郢之境云云)
(東騖/京嶺)東抵安陸(考古記丨丨丨/丨西抵荆門)南徑荆湖(張聲道圗經/序東走江淮)
(西通梁漢云云北則馳/騖乎陳蔡汝潁之郊)北抵襄陽(考古記云云南抵景/陵盖通荆襄川陕陳)
(蔡汝潁舟車往/来水陸之衝也)䢵子之國(左/傳)古石城戍(唐崔耿紀今郢/之理丨丨丨丨)
(也郡跨大江之東因山以為固○圗經子城三面/墉基皆天造正西絶壁下臨漢江石城之名本此)臨漢
水以為限(圗經/序)水急㟁髙(晉庾亮欲移鎮石城蔡謨曰/自沔以北云云魚貫泝流水)
(陸異/勢)山川章山(在長夀縣南西魏平漢東立基州仍統/丨丨郡即是山也又見徳安荆門注)
□木山(在長夀縣見左/傳楚武王事)大洪山(在京山詳/見隋州注)石人山(在京/山形)
(像如/人)漢江(在州之西自北来經石/城而南厯漢陽入大江)泗河(在京山西四十/里東入竟陵縣)
(界/)臼水(在京山南四十里左傳楚/昭王奔随將渉成臼即此)曲水池(寰宇記梁太/清四載邵陵)
(王綸為富水郡太守雅好/賓客效王右軍為丨丨丨)鹿湖池(在長夀縣聊屈山之/麓舊傳有白鹿入水)
(禱雨即應今/為善利廟)井泉煉丹井(在長夀縣東南八十歩舊傳/今縣治乃梅福宅嘗煉丹于)
(此有井/在焉)潮井(在州北深谷中有泉出于/石日再潮至則有聲如雷)樓臺白雪樓(選/宋)
(玉問客有歌于郢中者其始曰下里巴人國中属而和/之者数千人其為陽春白雪属而和者不過数十人故)
(其曲彌髙其和彌寡○今在郡治謝諤重建樓記曰楚/地諸州皆有樓觀收攬竒秀而郢之白雪尤雄勝○王)
(介甫寄題丨丨丨詩折楊黄花笑者多陽春白雪和者/少知音四海無㡬人况乃區區郢中小千載相傳始欲)
(慕一時獨唱誰能曉古心以此分㝠㝠俚耳至今徒擾/擾朱樓碧瓦何年有榱桷連空欲驚矯郢人爛漫醉浮)
(雲郢女參差躡飛鳥丘墟餘響難再得欄檻兹/名復誰表秋来欲歌聲更苦石城寒江暮空繞)西樓(張/繼)
(郢城丨丨吟連山盡塞水瀠洄山上戍門臨水開朱欄/直下一百丈日煖逰鱗自相向昔人愛險閉層城今人)
(復愛門江清沙洲楓岸無/來客草綠花開山鳥鳴)蘭臺(在州城龍興/寺宋玉所逰)堂亭五客
堂(唐李昉嘗畫五禽于壁間以鶴為仙客孔雀為/南客鸚鵡為隴客鷺鷥為雪客白鷴為閑客)孟亭
(唐詩紀事王維過郢畫孟浩然像于刺史㕔後名以浩/然咸通中刺史鄭閒以賢者之名不可斥改曰丨丨○)
(皮日休郢州丨丨記北齊美蕭慤有芙蓉露下落楊栁/月中疎先生則有㣲雲淡河漢疎雨滴梧桐樂府美王)
(融日霽沙嶼明風動甘泉濁先生則有氣蒸雲夢澤波/撼岳陽城謝眺之詩句精者有露濕寒塘草月映清淮)
(流先生則有荷風送香氣竹露滴/清音此與古人争勝于毫釐也)陽春亭(在通/判㕔)古跡宋
玉石(凡二石李昉守郡日得之扵/榛莽間今移在白雪樓前)莫愁村(古樂府云莫/愁石城人在)
(今漢江之西而名傳于魯史禮樂志意其為宋人乎○/容齋二筆云梁武帝河中之歌曰河中之水向東流洛)
(陽女兒名莫愁莫愁十三能織綺十四採桑南陌頭十/五嫁為盧家婦此莫愁者洛陽人也近世周美成西河)
(一闋専詠金陵有莫愁艇子曽繫之語豈非誤指石頭/城為石城耶○鄭谷詩石城昔有莫愁鄉意愁魂散石)
(城荒江人依舊棹舴艋江㟁還飛䨇鴛鴦帆去帆来風/浩渺花開花落春悲凉烟濃草逺望不盡千古漢江閒)
(夕/陽)名宦許志雍(韓愈送許郢州志雍序愈嘗以書自通/于于公頔累数百言其大要言先達之)
(士得人而託之則道徳彰而名聞流後進之士得人而/託之則事業顯而爵位通下有矜乎能上有矜乎位雖)
(常相求而有不相遇于公不以其言為不可復書曰足/下之言是也于公身居方伯之尊蓄不世出之才而能)
(與卑鄙庸陋相應荅如影響是非忠乎君而樂乎善以/國家之務為己任者乎愈雖不敢私其大恩抑不可不)
(謂之知已常矜而誦之情已至而事不從小人之所不/為也故扵使君之行道刺史之事以為于公贈凡天下)
(之事成扵自同而敗扵自異為刺史者常私扵其民不/以實應乎府為觀察使者常急于其賦不以情信乎州)
(繇是刺史不安其官觀察使不得其政財已竭而斂不/休人已窮而賦愈急其不去為盗也亦幸矣誠使刺史)
(不私扵其民觀察使不急扵其賦刺史曰吾州之民天/下之民也恵不可以獨厚觀察使亦曰某州之民天下)
(之民也賦不可以獨急如是而政不均令不行者未之/有也其前之言者于公既已信而行之矣今之言者其)
(有不信乎縣之扵州猶州之扵府也有以事乎上有以/臨乎下同則成異則敗者皆然也非使君之賢其孰能)
(從之愈扵使君非燕逰一朝之/好也故贈行不以頌而以規)皇朝王安石(孔夷甫有/送王介甫)
(赴郢州京/山丞詩)岳飛(為江西制置復郢州/偽州荆超投崖而死)人物申包胥(郢人/與伍)
(子胥/友善)宋玉(郢/人)名賢尹洙(謫/居)吕大防(謫/居)題詠郢客吟白雪
(李白詩云云遺響飛青天徒勞歌此曲舉世誰為傳/試為巴人唱和者乃數千吞聲何足道歎息空凄然)日
與政聲流(錢起送元使君詩/遙聞江漢水云云)山川鬱重複(李百藥郢城/懐古客心悲)
(暮序登墉瞰平陸林澤窅芊綿云云王公資設險名都/距江隩方城次北門溟海窮南服長策挫吴豕雄圗競)
(周鹿萬乗重沮漳九鼎輕伊榖大蒐雲夢掩壯觀章華/築人世更盛衰吉凶良倚伏遽見鄰交斷仍覩賢臣逐)
(南風忽不競西師日侵蹙運圮属驅除時屯恣敲扑莫/救夷陵火無復秦庭哭鄢郢遂丘墟風塵俄慘黷狐兔)
(竟逰踐霜露日沾沐釣渚曲池平神臺層宇覆陣雲埋/夏首窮隂慘荒谷悵矣舟壑遷悲哉年代倐雖異三春)
(望終傷/千里目)縷切魚膾肥(司馬君實送張伯常移居郢州詩/楚江白逶迤楚山碧參差玉吹稻)
(粒長/云云)
四六(疏恩金闕/行紱石城)　(土風朴陋/郡政清閒)　(但觀政理而訟平/可謂調髙而和寡)
(政聲洋溢與漢水以俱流/歡誦揄揚皆郢人之相和)　(郡樓嘯詠不妨和白雪之歌/朝路論思行即侍紅雲之列)
　　　均州(武當/鄖鄉)
　建置沿革(禹貢豫雍之域秦韓之交角亢氐東井輿/鬼之分野春秋為麋戰國属韓及楚秦漢)
　(属南陽漢中二郡地魏属南鄉郡晉属順陽郡永嘉/之亂僑置始平郡齊因之又置齊興郡梁為南始平)
　(郡後魏改為武當郡梁置興州西魏改為豐州隋改/為均州又為淅陽郡又為武當郡唐復置均州皇朝)
　(陞為武當莭度今/領縣二治武當)
事要郡名均陽　風俗俗好楚歌(晏類要/云云)民多秦音(圗/經)
桑麻蔽山(陸愷宗海樓記/云云衣食自足)公庭無事(同上民人/朴野云云)風物秀
美(同上云云/泉甘土肥)魚稻之鄉(同上擷芳珍而鱠紫/鱗盖丨丨丨丨也)形勝東連
襄沔(均陽郡志序云/云西徹梁洋)南通荆衡(同上云云/北抵襄鄧)襄陽保障(郡/守)
(題名/記)當襄鄧之衝(通鑑唐僖宗/紀均州云云)山川西山(一名寳葢在/鄖鄉縣西南)
(三里其山北/有崖號星牖)武當山(荆州記在縣南二百里一名仙室/一名大和斯山乃嵩髙之參佐五)
(嶽之流輩○武當記云周廽四五百里中有一峯名曰/參嶺清明之日然後見峯山有三十六巖○郭仲南雍)
(州記學道者常以百數羣學者心有隆替輒為百獸所/逐有石門石室相傳尹嘉所棲之地山在南陽界而去)
(洛陽甚近○圗經引道書載真武開皇三年三月三日/生生而神靈誓除妖孽救䕶羣品捨俗入道居武當山)
(四十三年功成飛昇遂鎮此方人召而至語以其故妖/氣遂息因曰爾後每遇庚申甲子及三七日當下人間)
(斷㓕不祥五龍/觀即其隠處)天柱山(在武當山上/有三石門)金鎻嶺(在武當山/前有流水)
(相傳國師鎻獮猴/扵此水涸乃放去)法華巖(在俞公/巖西)俞公巖(古記隋僧慧/哲往巖中誦)
(蓮花經有白衣老人自謂曰我東溟之子謫居此地限/滿得還斯我所居願奉仁者○陳圖南題詩云萬事若)
(在手百年聊稱情他時/南嶽去記得此巖名)漢水(在武當縣北四十里中有/滄浪洲即漁父棹歌處)
均水(前漢地理志丹水/東来折入丨丨)龍池(在武當山頂祈/禱無不應者)鹽池(在武/當東)
(南百里水氣所染著草木/如霜雪工人呼為鹽花)樓亭宗海樓(陸愷記下臨清/漢江山映帯景)
(物之變/無窮)太和樓(向太和峯為/一州之壯觀)紫雲亭(晁端夫記云南迎/武當之叠嶂左瞰)
(漢川之/巨浸)古跡濮王故宫(唐濮王泰薨妃閻氏捨宫地/建延福寺今乾明寺是也)仙
李園(潘岳閒居賦房陵朱仲家有/縹李世所希有在千丈峯下)社栢樹(圗經南陽武/當南門有丨)
(丨丨大四十圍梁蕭欣為守伐之忽有大蛇/從樹腹中出群蛇随入南山其聲如風雨)名宦皇朝
梁翰(太宗征蜀以翰為均州刺/史鑿山開道商旅以濟)人物張士遜(均州人按/士遜乃光)
(化人嘗為鄖鄉簿或/者㳺官就居于此歟)名賢尹洙(謫監均/州酒税)范純粹(坐元祐/黨謫均)
(州/)題詠二紀重来愧此身(張順之雍熙中植桐于蕭寺/壬辰登科後告老留題于寺)
(云桐枝手植有桐孫云云三世衣冠聫貴仕十州軒冕/接清塵耕桑雖喜多新隴耆艾堪嗟少故人蕭寺門前)
(題粉壁又書/丁巳對壬辰)
四六(疏恩天上/紆紱漢濵)　(郡臨漢水/地近洛陽)　(畫為均水之封疆/用作襄城之保障)
(民俗相安盡是桑麻之野/江流所溉亦為魚稻之鄉)　(山名佐岳乃仙聖之所居/水號朝宗亦臣民之所慕)
(土風秀美人或育扵竒才/民俗朴淳郡亦稱扵易治)
　　　房州(房陵/竹山)
　建置沿革(禹貢梁州之域楚地翼軫之分野鶉尾之/次舜封丹朱于房古麋庸二國之地春秋)
　(為房子國戰國属楚秦属漢中郡西漢因之東漢立/房陵郡又置上庸郡魏合房陵上庸西城三郡為新)
　(城厯晉宋齊為新城上庸二郡梁置岐州理房陵改/新城為光遷國後州為遷州隋為房陵郡唐改遷州)
　(又扵竹山縣置房州皇朝雍熈陞為保康軍以劉繼/元為莭度使中興置金房開達四州安撫使房𨽻金)
　(今領縣二/治房陵)
事要郡名房陵　防渚(圗經云其地即/春秋之丨丨也)風俗有蠻夷之
風(唐書韋景駿傳/州窮陋云云)兼秦楚之俗(郡縣志房自戰國時更/秦属楚故其民云云)
少從學之士(同上男子燒畬為田婦人則/績麻為布以給衣食云云)無兵火之患
(陳希夷撰修城記云厯五代/亂離云云誠久安之地也)形勝東聫襄鄧(譙樓記云/云西接金)
(商當南北風寒之衝/據楚俗咽喉之㑹)三面際水(水經注云上/庸郡云云)居萬山底
(庾斯助房渚貢銀記龍馬渡江京/右為北鄙属郡凡六獨防渚云云)隍塹有法(畫墁集修/城記房陵)
(為州隘陋無逰適之地獨是城矗矗言/言而門觀丨丨一如邊壘皆丨丨度)其地四塞險固
(華陽志秦始皇以云云徙吕不韋舍人萬家于房陵○/又載蜀將孟達云所在深險司馬公必不来吾無患矣)
(○漢周綰至喜館記房在畿右為僻郡/兵火之後以險獲全繁盛甲扵一路)有江漢川澤山
林之饒(地理/志)有建鼓馬鬛之崔嵬(吕昌明登凝嵐門賦/其險也云云其勝也)
(有睡嶽龍/光之幽宻)山川房山(在房陵西南四十三里山/四面有石室似房因名)景山(在/房)
(陵西南二百里山海/經荆州之首曰丨丨)南山(在房陵南三里○陳去非有/遇虜奔入丨丨詩石門泄風)
(無晝夜古水/截道藏雲雷)定山(吴曽謾錄此山有朱/仲李園三十六所)筑山(在房陵縣/又有筑水)
(昔劉備屯兵/筑口是也)白馬山(元和志在竹山縣西南三十里山/似石馬曹孟徳歎金城千里即此)
(也○荆州記孟達為新城太守登白馬寨而嘆/曰劉封申躭據金城千里而不能守豈丈夫哉)建鼓山
(在房陵縣袁崧記登句將山見馬/鬛建鼓屹然半天與馬鬛山相接)方城山(又名庸城山/在竹山縣東)
(三十里山上平坦四面險固山南有城周十餘/里春秋庸地楚使盧戢黎侵庸方城在上庸縣)女媧山
(在竹山縣與/燕子山相對)沮水(出景山入/于漢江)堵水(在竹山縣即今/南江水通漢江)粉水
(源出房陵/水宜淘粉)浸水(在王家山下/宜染纑紗)上庸水(源出庸嶺下南流/入孔陽水有一潭)
(投石其中/即有雷雨)亭館道院(在郡/治)至喜館(在房陵縣北二十/里舊名悔来館)名
宦崔述(唐人權載之集述為房州/刺史惻隠所被四封喜静)韋景駿(李白贈詩曰/惟君固房陵)
(誠莭冠/古今)皇朝陳希亮(富弼薦知房州素無兵備希亮以/牢城卒雜山河户得百人日夜部)
(勒聲振山南/盜不敢入境)許安世(為倅元豐間有曰三花仙来自京/師嘗簮三朶花㳺于市㕓頗能詩)
(安世以告蘇子瞻有詩序因云郡守李侯在京師與之/相善扣以前事則至房中説之及侯守房三花曰記房)
(中之言否既見李/侯七日而尸觧)人物尹吉甫(圗經世傳為房陵人今/城西三里有廟房之人)
(尹姓為多豈/其苗裔歟)黄香(後漢時/為吏書)名賢張舜民(謫房州號/浮休居士)題詠
售用無非竹(張舜民詩云云/衣裾盡是麻)未恨落房州(陳去非詩同/行得快友勝)
(處頻淹留乗除/了身世云云)南北兩巖花(前人紙坊山絶頂直下夕/陽斜却看来時路云云)
十里平郊連郡堞(周洵詩云云一/溪清水溉民田)
四六(疏榮宸扆/出守房陵)　(分千里地/在萬山間)　(矧房陵之小壘/介邊𤨏之窮鄊)
(舟車少而行旅弗通/田畝狭而農夫告病)　(邑舍稀疎殆若三家之市/山蹊險阻甚于九折之途)
(民染蠻夷之俗有待撫摩/士稀文學之風正須教養)　(地惟險阻足為自固之圗/時茍繹騷獨號久安之地)
　　　光化軍(光化/)
　建置沿革(禹貢豫州之域韓地角亢氐之分野春秋/榖伯國楚地隂國所遷秦漢為隂縣及鄼)
　(縣属南鄉郡後漢末魏武分南鄉郡晉武改南鄉為/順陽郡梁立鄼城郡領隂鄼二縣後周廢為縣属襄)
　(陽郡隋改隂曰隂城唐立鄼州領榖城郡城二縣尋/廢為鎮𨽻襄陽之榖城縣皇朝陞隂城鎮為光化軍)
　(後為通化軍復為光化/軍今領縣一治光化)
事要郡名鄼城　南陽　風俗其俗朴陋(圗經/注)形勝蕭
何所封(漢書蕭何傳注云鄼屬/南陽縣即沛之鄼縣也)山川固封山(在軍城/西北九)
(里晉順陽王城西舊經/本名崇山唐天寳改)馬窟山(在鄼城東南六里雍州/記漢時有馬百匹從此)
(窟出/故名)漢水(出嶓冡是水有四名曰漾曰沔/曰漢曰滄浪特以地為别耳)温水(在城南/三里西)
(南流入/漢江)白河(在城東百/五十里)泌河(在城/東南)樓閣霽景樓(李豸詩/層樓壓)
(清漢初上便忘歸夕靄/蔵平野晴烟滿翆㣲)名宦蕭何(封鄼侯今軍/城内有廟)皇朝葉
康直(四眀志為光化令人歌之曰衡/葉光化豐榖城清如水平如)人物張士遜(光化人/皇朝類)
(苑退𫝊少孤貧讀書武當山有道士見而異之曰子有/道氣可随我學仙公不欲道士曰不然亦位極人臣)
題詠溪山動越吟(沈存中光化道中遇雨詩望逺初翻/葉随風已結隂雨篷宜倦枕鄉夢入)
(寒衾蓑笠侵鄖俗云云烟/波千里去誰識魏牟心)
四六(疏榮宸陛/擢守邊城)　(粤由一鎮/陞作十同)　(惟鄼城之小壘/實京峴之要區)
(有社稷有民人豈輕郡寄/非城池非兵甲當固人心)　(地近窮邊正欲風寒之䕶/郡屯勁卒初何斗大之嫌)
(内而農畝買牛自此相安/外則邊疆牧馬至于不敢)
(昔雄地望乃蕭相國賜履之區/今盛人才亦張退傅垂弧之地)
　
　
　
　
　
　
　
　
　
　
　
　
　
　
　方輿勝覽卷三十三
欽定四庫全書
　方輿勝覽卷三十四　　　　宋　祝穆　撰
　　廣東路
　　　廣州(南海/東莞)　(畨禺/増城)　(清逺/新㑹)　(懐集/香山)
　建置沿革(禹貢揚州之域在天文牽牛婺女則越之/分野兼得楚之交春秋時百越之地秦置)
　(南海郡趙佗自立為南海王漢因封之武帝既定越/地以為南海蒼梧鬱林交阯九真日南珠崖儋耳郡)
　(按南海即秦故郡也属交阯刺史獻帝末孫權以歩/隲為交州刺史遷州于畨禺即今之州理也孫休以)
　(交州土壤太逺廼徙交州理龍編分交州置廣州領/郡十理畨禺晉因之安帝時盧循䧟畨禺執廣州刺)
　(史吴隠之自稱平南將軍為裕所敗宋齊皆為廣州/理畨禺隋置縂管府改廣州以為畨州煬帝改為南)
　(海郡唐置廣州縂管府後以廣桂容邕安南五府皆/𨽻廣州以廣州為嶺南五府莭度五管經畧使理所)
　(曰清海軍經畧使又曰桂管經畧使曰容管經畧使/曰鎮南經畧使曰邕管經畧使名嶺南五管陞五管)
　(為嶺南莭度改為南海郡復為廣州自杜佑為嶺南/莭度當兼五府經畧適執政者遺脱佑獨不兼唐末)
　(分為東西道改嶺南莭度使為東道莭度黄巢攻破/廣州以士卒疾疫乃去掠湖湘賜東道為清海軍莭)
　(度皇朝平嶺南地歸版圗仍舊為清海軍莭度領廣/南東路兵馬鈐轄帶本路經畧安撫使陞為帥府今)
　(統郡十四領縣八/治南海畨禺二縣)
　　廣東轉運提舉廣南市舶置司
事要郡名南海　畨禺　五羊　羊城　風俗質直尚
信(隋書地理志其/俚人則云云)椎髻箕踞(同上其人性並輕/悍云云乃其舊風)胡賈雜
居(余安道知廣州謝/表越臺之俗云云)俗雜五方(余安道羅漢院記畨禺/大府莭制五嶺秦漢以)
(来號為都/㑹云云)喜則人怒則獸(見後昌黎韓愈/送鄭權序云云)下潦上霧(馬/援)
(曰吾在浪泊西里聞虜未㓕時云云/毒氣薫蒸仰視飛鳶跕跕墮水中)黄茅瘴(五代史成/汭鎮荆門)
(與宰相徐彦若不平銜之及彦若出鎮南海路過江陵/汭思嶺外有丨丨丨患者髪落乃謂彦若曰丨丨丨望)
(相公保重彦若應聲荅曰南海丨丨丨/不死成和尚盖譏汭曽為僧也汭甚愧)可以避地(五代/史劉)
(隠傳唐末天下已亂中朝士人以/嶺外最逺可以避地故多逰焉)唐人皆客嶺表(劉隠/傳唐)
(世名臣謫死南方者往/往有子孫皆客嶺表)賈胡齎貨(許得已撰南海廟達/奚司空碑云□禺控)
(引海外諸國賈胡嵗具大舶/齎竒貨渉巨浸以輸中國)鉅海敵其陽(見後昌黎韓/愈送竇平從)
(事序/云云)五嶺峙其北(蒋頴叔州學記云云大海環其東衆/水滙于前羣峯擁于後氣象雄偉五)
(嶺乃大庾始安臨/賀桂陽掲陽也)祝融之宅(見後韓愈南/海廟碑云云)謂之嶺表(類/要)
(廣南越/分云云)負山險阻(西漢南越傳云畨禺/云云南北數千里)地控百粤(史通/云云)
境接羣蠻(許致撰魏公遺愛碑逖彼畨/禺去都萬里云云地居海涘)環水而國以百
數(栁宗元集云云則/統于押畨使焉)以保南藩(史記南粤叙傳/集揚越云云)以殿南
服(見後韓愈南/海廟碑云云)選帥重扵他鎮(同上/云云)獨為大府(韓愈送/鄭尚書)
(序嶺之南其州七十其二十二𨽻嶺南莭度府其四十/餘分四府府各置帥然獨嶺南莭度為大府大府帥始)
(至四府必使其佐啟問起居謝守地不得即賀以為禮/嵗時必遣賀問致水土物大府帥或道過其府必戎服)
(左握刀右属弓矢帕首袴鞾迎于郊及既至大府帥先/入據館帥守屛若將趍入拜庭之為者大府與之為讓)
(至一至再乃敢改服以賔主見適位執爵皆興拜不許/乃止䖍若小侯之事大國有大事咨而後行𨽻府之州)
(離府逺者至三千里懸隔山海使必數月而後能至蠻/夷悍輕易怨以變其南州皆岸大海多州島颿風一日)
(踔數千里漫瀾不見蹤跡控御失所依險阻結仇黨機梳/毒矢以待將吏撞搪呼號以相應和蜂屯蟻雜不可爬)
(好則人怒則獸故常薄其征入簡莭而疎目時有所遺/漏不究切之長養以兒子至紛不可治乃草薙而禽獮)
(之盡根株痛斷乃止其海外雜國若躭浮羅流求毛人/夷亶之州林邑扶南真臘于陀利之属東南際天地以)
(萬數或時候風潮朝貢蠻胡賈人舶交海中若嶺南帥/得其人則一邊静治不相寇盗賊殺無風魚之災水旱)
(癘毒之患外國之貨日至珠香象犀玳瑁竒物溢于中/國不可勝用故選帥常重于他鎮非有文武威風知大)
(體可畏信者則/不幸往往有事)戎服袴鞾迎于郊(同上/云云)南海一都㑹(隋/地)
(理志自嶺以南/二十餘郡云云)尉佗霸迹(南齊志云丨丨/餘基亦有丨丨)土産鹽(洪邁/鹽倉)
(記吾州南肘大海厥土/廣鹵牢盆取贏百他郡)珠香犀象玳瑁(見韓愈送鄭/尚書序云云)荔
支(杜甫詩憶昔南海/使奔騰獻丨丨)山川畨山(在南海縣/南十餘里)禺山(在畨禺/縣即尉)
(佗葬處畨山在/南禺山在北)堯山(在南海盛𢎞之荆州記頳巖迭起/冠以青林郡國志云丨丨髙四千)
(丈自畨禺迄/交阯見之)峡山(在清逺縣東三十里崇山峻峙如擘/太華中通江流廣慶寺居丨丨之中)
(有殿甚古梁武帝時物也舊傳黄帝二庶子善音律採/崑崙竹為黄鍾之管隠于此山祠在東廡詳見丨丨寺)
(注/)寳山(在東莞有/銀場今廢)猊山(在増城東南二十里多婆娑羅/竹圍三四尺至堅里人以為弓)
崑山(在新㑹縣有道人卓/菴扵上其巔有井)崙山(在新㑹縣上/有白龍池)羅浮山(在/南)
(海本名蓬莱山一峯在海中與羅山合因名山有洞通/勾曲又冇璇房瑶房七十二所裴淵廣州記云羅浮二)
(山隠天唯石樓一路可登羅浮山記曰羅/浮者盖二山縂名在増城博羅二縣之境)靈洲山(在南/海南)
(越志肅連山西十二里有靈洲焉其山平原彌望郭景/純云南海之間有衣冠之氣者斯其地也唐志靈洲山)
(在鬰水中有寳陁院○蘇子瞻詩靈洲峯上寳陀寺白/髪東坡又到来前世法曇今我是依稀猶記妙髙臺)
抱旗山(在水/南)觀亭山(一名中宿峡在清逺縣東三十五/里譚子和修海嶠志云二月五月)
(八月有潮上此峡逐浪返五羊一宿而至故曰中宿峡/又云晉時縣人使洛有一人寄書云吾家在觀亭山石)
(間懸藤即其處也還者如其言果有人出水與/書同入泉中主禮畢遣出雖經潜泳水不沾濡)石鼓山
(在東莞東南四百里南越志其土有亂/則鼓鳴昔盧循来寇隠然有聲循敗)大奚山(在東莞/海中有)
(三十六嶼慶元間提舉徐安國捕鹽島民/嘯聚為盗商榮用火箭射之賊遂大敗)白水山(在増/城有)
(五距鳥有瀑/布四時不竭)佛迹山(在佛迹寺上有大盤石中/有佛足獅子象迹宛然)亂石山
(在蒲澗後○杜審言詩乍將雲鳥極還/與星河次山聳忽如飛下臨如欲墜)九曜山(郭功父/詩畨禺)
(城西偏九石名丨丨危/根挿滄浪古魄鎮臨洮)文茟峯(在水南與/州相對)滴水巖(在蒲/澗上)
(峭壁屹立飛泉下瀉勢若建瓴○蘇子瞻/詩千章古木臨無地百尺飛濤㵼漏天)二巖(在蒲澗/寺後)
(李羣玉詩五仙騎五羊何代䧏兹鄉澗有堯時韭山餘/禹代糧楼臺籠海色草樹羨天香吟嘯秋光裏浮溟興)
(甚/長)標幡嶺(在峡山嶺上唐大厯間哥舒晃叛廣州遣將/平之夢神人謂曰見幡即囬及賊平囬師果)
(見掛二幡扵禺山/上乃二神之助云)石門(在州西北二十里西山對峙横/截巨浸漢樓船將軍楊僕將精)
(卒破丨丨/即其地)南海(在南海/縣南)沓潮(劉禹錫集元和十年終風/駕潮南海羨溢南人曰丨)
(丨也率三更/嵗一有之)鰐湖(在東莞之東/監舊有鰐魚)黄木灣(韓愈南海廟碑/云在州東十八)
(里/)東溪(在州東夹流皆刺/桐郡人踏青之地)牛潭(一名金鎻潭在清逺縣/東三十里秦時崑崙貢)
(犀牛帶金鎻/走入潭中)菖蒲㵎(在州東北二十里㵎舊有菖蒲一/十九莭○昔咸平中桃成甫採菊)
(于丨丨丨側遇一丈夫曰此澗菖蒲昔安期生所餌可/以忘老今有寺○郭功父詩丨丨丨中生九莭流水遂)
(作菖蒲香安期服之已仙去謾脱䨇舄留秦皇○蘇子/瞻詩云舊日菖蒲方士宅後来簷蔔祖師禪如今只有)
(花含笑笑道/秦皇欲學仙)藥洲(在西園之石洲○郭功父獨逰丨丨/懐頴叔修撰驅車欲何適獨往觀丨)
(丨荒蘆喧鳥雀怪石森龍虬大亭挿層城玉虹跨深溝/䨇門控西渚石門九星聚中流九曜石其名何壯哉像)
(貌儼可求鋹王卷國去故物惟此留滄溟霸氣㓕落日/孤烟浮空畦已無藥草蔓春柔柔常年一百五載酒傾)
(城逰炎炎二聖作徳澤覃海陬大帥用文儒静鎮十五/州請公握鴻筆刻蘚揮戈矛仍要水宫月一笑挹浮丘)
(蓬莱自兹往/穏踏金鰲頭)荔支洲(在南海東四十五里周廽五/十里劉氏創昌華苑于上)圎沙
(郡志昔有賴布衣改遷邑/基留䜟云沙頭圎出狀元)聖池(在新㑹縣北二里山頂/有塘花果不種而生樵)
(夫採之/輒雷雨)貪泉(在畨禺縣西二十里石門北岸○郡國志/吕嘉拒漢積石江中為門因名石門○晉)
(吴隠之為廣州刺史酌泉賦詩古人云此水/一㰱懐千金試使夷齊飲終當不易心)堂亭廣平
堂(在州治以/宋璟得名)十賢堂(在子城上滕脩吴隠之王綝宋璟/李商隠盧奐李勉孔戣賈鈞蕭倣)
八賢堂(在十賢堂東潘美向敏中余靖/魏瓘邵曄陳世卿陳從易張頡)浴日亭(在扶胥/鎮南海)
(王廟之右小丘屹立亭冠其巔前瞰大海茫然無際○/蘇子瞻詩劔氣峥嶸夜挿天瑞光明㓕到黄灣坐看𤾉)
(谷浮金暈遥想錢塘湧雪山○楊廷秀詩南海水為四/海魁扶胥絶境信竒哉日從若水梢頭轉潮到占城國)
(裏囬㝡愛五更紅浪沸忽吹萬里紫霞/開天公管領詩人眼銀漢星槎借一来)樓臺海山樓(在/城)
(南○陳去非詩百尺欄干横海立一生襟抱/與山開岸邉天影随潮入樓上春容帯雨来)石屏臺(在/經)
(畧㕔西有池百餘歩池中列石其狀若屏或云南漢時/玉液池也○郭功父詩丨丨丨下玉池泉遶岸石屛青)
(齒齒輦置應須費萬金園囿森羅供燕/喜劉韔族盡已無餘此石猶存舊基址)寺觀資福寺(在/東)
(莞一百六十歩有羅漢閣蘇子瞻為之記蘇/公又以犀帶并藏閣上及作舍利閣銘)廣慶寺(在/峡)
(山傳竒小説載廣徳中有孫恪者逰洛中遇袁氏艾遂/納為室後十餘年因至峡山寺袁氏欣然改服理鬢詣)
(老僧乃持一碧玉環獻僧曰是此院舊物僧初不曉及/齋罷有野猿數十悲嘯捫蘿而躍袁氏惻然俄命茟題)
(詩云無端變化㡬湮沉剛被恩情役此心不如逐伴歸躍/山去長嘯一聲煙霧深詩畢遂裂衣化為老猿追嘯者)
(附而去老僧方悟曰乃貧道為沙門時所養者碧玉環/則胡人所施繫于其頸者也○李翺詩傳者不足信見)
(景勝如聞一水逺赴海兩山髙入雲魚龍晴自戲猿狖/晚成羣醉酒斜陽下離心草自薫○許渾詩夜醉晨方)
(起孤吟恐失羣海鰌潮上見江鵠霧中聞未臘梅先實/終冬草自薰樹随山崦合泉到石稜分虎跡空林雨猿)
(聲絶頂雲蕭蕭異鄉鬂明月共絲棼○薄暮㳂西峡停/橈一訪僧鷺巢横卧栁猿飲倒垂藤水曲嵓千疊雲重)
(樹百層山風寒殿磬溪雨夜舡燈灘漲危槎沒泉衝恠/石崩中臺一襟淚嵗杪别良朋○蘇子瞻赴恵州賦詩)
(云天開清逺峡地轉凝碧灣我行無遲速攝衣歩孱顔/山僧本幽獨乞食况未還雲碓水自舂松門風為闗石)
(泉觧娱客琴筑鳴空山佳人劔翁孫逰戲暫人間忽憶/嘯雲侣賦詩留玉環林深不可見霧雨埋煙鬟○楊廷)
(秀詩清逺望峡山山脚無半里小舟行雲間五日翆未/已並馳兩青龍中夹一玉水送我到英州渠當自囬轡)
(○誰開峡山寺正要避世喧深潭無来路斷崖有青天/療飢摘山果擊磬煩嶺猿人跡今擾擾只緣一漁船)
五仙觀(在南海寰宇記昔髙固為楚相有五仙人騎五/色羊各持榖穂一莖六出以遺州人騰空而去)
(今呼為五羊其城周十里初尉佗築之後為歩隲脩之/既而為黄巢所焚○郭功父廣州五仙謡畨禺五仙人)
(騎羊各五色手持六秬穂翺翔遶城壁翩然去乗雲諸/羊化為石至今留空祠異像猶可識曽聞經猛火毫髪)
(無痕跡五仙寕復来三説頗難測只憂風雨至半夜/随霹靂君不見𦍑廬劉越之洞天萬象森羅無一尺)祠
墓南海廟(東廟在州東即南海王廟西廟去城十五里/盖勑封靈恵助順顯衛妃行祠也○韓愈南)
(海廣利王廟碑海扵天地間為物㝡鉅自三代聖王莫/不祀事考扵傳記而南海神次㝡貴在北東西三神河)
(伯之上號為祝融天寳中天子以為古爵莫貴扵公侯/故海岳之祀犧幣之數放而依之所以崇極扵大神今)
(王亦爵也而禮海岳尚循公侯之事虚王儀而不用非/致崇極之意也由是冊尊南海神為廣利王祝號祭式)
(與次俱升因其故廟易而新之在今廣州治之東南海/道八十里扶胥之口黄木之灣常以立夏氣至命廣州)
(刺史行事祠下事訖驛聞而刺史常莭度五嶺諸軍仍/觀察其郡邑扵南方事無所不統地大以逺故常選用)
(重人既貴而富且不習海事又當祀時海常多大風将/往皆憂戚既進觀顧怖悸故常以疾為辭而委事扵其)
(副其来已久故明宫齋廬上雨旁風無所盖障牲酒瘠/酸取具臨時水陸之品狼籍籩豆薦祼興俯不中儀式)
(吏滋不恭神不顧享盲風怪雨𤼵作無莭人蒙其害元/和十二年始詔用前尚書右丞國子祭酒孔公為廣州)
(刺史兼御史大夫以殿南服公正直方嚴中心樂易祗/慎所職治人以明事神以誠内外單盡不為表襮至州)
(之明年将夏祝冊自京師至吏以時告公乃齋祓視冊誓/羣有司曰冊有皇帝名乃上所自署其文曰嗣天子某)
(謹遣某官某敬祭其恭且嚴如是敢有不承明日吾将/宿廟下以供晨事明日吏以風雨白不聼扵是州府文)
(武吏士凡百數交謁更諫皆揖而退公遂陞舟風雨少/止櫂夫奏功雲隂觧駮日光穿漏波伏不興省牲之夕)
(載陽載隂将事之夜天地開除月星明穊五鼓既作牽/牛正中公乃盛服執笏以入即事文武賔属俯首聽位)
(各執其職牲肥酒香樽爵净㓗䧏登有數神具醉飽海/之百靈祕怪恍惚畢出蜿蜿蜒蜒来享飲食闔廟旋艫)
(祥飈送颿旗纛旄麾飛揚晻靄鐃鼓嘲轟髙管噭譟武/夫奮棹工師唱和穹龜長魚踴躍後先乾端坤倪軒豁)
(呈露祀之之嵗風災熄㓕人厭魚蠏五榖胥熟明年祀/歸又廣廟宫而大之治其庭壇改作東西兩序齋庖之)
(房百用具脩明年其時公又固往不懈益䖍嵗仍大和/耋艾歌詠始公之至盡除他名之税罷衣食扵官之可)
(去者四方之使不以資交以身為帥燕賞有時賞與有/莭公藏私蓄上下與足扵是免属州負逋之緡錢十有)
(八萬米三萬二千斛賦金之州耗金一嵗八百困不能/償皆以丐之加西南守長之俸誅其尤無良不聼令者)
(由是皆自重慎法人士之落南不能歸者與流徙之胄/百二十八族用其才良而廪其無告者其女子可嫁者)
(與之錢財令無失時刑徳並流方地數千里不識盗賊/山行海宿不擇處所事神治人其可謂備至矣咸願刻)
(廟石以著厥美而繫以詩曰南海之墟祝融之宅即我/祀于旁帝命南伯吏惰不恭正自今公明用享錫佑)
(家邦惟明天子惟慎厥使我公在官神人致喜海嶺之/陬既足既濡胡不均𢎞俾執事樞公行勿遲公無遽歸)
(匪我私公神人具依○楊廷秀詩羅浮山如萬石鐘一/股南走如渇龍雷奔電邁遮不住直抵海濵無去處低)
(頭飲海吐綘霞舉頭仰戴祝融家珠宫玉室水精殿萬/水一日朝兩衙青山四圍作城郭海濤半浸青山脚客)
(来莫上浴日亭亭上見海君始驚青山缺處如玉玦潮/頭飛来打䨇闕晴天無雲奔碎雪天下都無此竒絶大)
(海更在小海東西廟不如東廟雄南来若不到東廟西/京未睹建章宫海神喜我著綺語為我改容収霧雨乾)
(坤軒豁未能許小/試日光穿漏句)趙佗墓(在南海孫權使交趾求𤼵其/墓卒不能得得其子嬰齊墓)
(得珠襦玉/璽之類)古跡越王臺(在州北悟性寺○唐子西記云/臺據北山南臨小溪横浦牂牱)
(之水輻輳扵其下顧瞻則越中諸山不召而自至却立/延望則海外諸國盖可髣髴扵溟濛杳靄之間○陸龜)
(蒙和皮日休寄南海詩城連虚踞山圗麗路入龍編海/舶遙江客漁歌衝白荇野人貪語映紅蕉庭中必有君)
(遷樹莫向空臺望漢朝交州記云有君遷樹有朝漢臺/尉佗望海所築○許渾登尉佗樓劉項持央鹿未窮自)
(乗黃屋島夷中南来作尉/任囂力北向稱臣陸賈功)達磨井(在悟性寺前梁達磨/指其地曰下有黄金)
(貪者力鑿泉/渫而金亡)甘泉池(在州東北五里畨禺雜記云晉陸/史君以海水味鹹導以給民唐莭)
(度盧仝鑿山取泉/以廣之名曰甘泉)劉王花塢(乃劉氏華林園在/郡治六里名泮塘)廣州古
磚(皇朝類苑魏侍郎瓘知廣州忽子城一角頽得古磚/範四大字云委扵鬼工盖合而成魏也乃大築子城)
(未㡬儂智髙寇廣外城/一擊而摧獨子城堅完)名宦鍾離牧(意之孫仕吴/遷南海太守)陶侃
(仕晉為廣州刺史在州無/事朝暮運甓常惜分隂)吴隠之(隆安中為刺史/嘗酌貪泉賦詩)滕脩
(為刺史獲一巨蝦/鬚長四丈四尺)王琨(齊書琨為廣州刺史南土沃實/在任者常致巨富世謂廣州刺)
(史但經城門一過便得三十萬也琨無所取納表獻祿/俸之半及罷任孝武知其清問還資多少琨曰臣買宅)
(百三十萬餘物/稱之帝悦其對)宋璟(邢州人開元初徙廣州刺史廣人/以竹茅覆屋多火璟教之陶瓦築)
(堵賈至為璟作遺愛碑云駕五管之政教總三軍之而/鼓旗不怒而威不言而信雖有文身衣卉種落異俗)
(化齊言語不/通而心喻矣)鄭權(韓愈送鄭公序前叚見形勝注長慶/三年四月以工部尚書鄭公為刑部)
(尚書兼御史大夫往踐其任鄭公嘗以莭鎮襄陽又帥/滄景徳𨽻厯河南尹華州刺史皆有功徳可稱道入朝)
(為金吾將軍散騎常侍工部侍郎尚書家属百人無數/畝之宅僦屋以居可謂貴而能貧為仁者不富之效也)
(及是命朝廷莫不悦將行公卿大夫士茍能詩者咸相/率為詩以美朝政以慰公南行之思韻必以来字者所)
(以祝公成政/而来歸疾也)盧鈞(擢嶺南莭度不取商舶/珍貨時人稱其㢘㓗)李勉(拜嶺南/莭度使)
(素稱㢘㓗及召歸至石門盡捜/家人所蓄犀珍諸物投諸江中)孔戣(初明州嵗貢淡菜/蚶蛤戣奏罷之憲)
(宗擢授廣/州刺史)陸鴻漸(佐南海隴西公幕府自號也/東園先生即廣州東郊園)竇平(韓愈/送竇)
(從事序云踰甌閩而南皆百越之地扵天文其次星紀/其星牽牛連山隔其隂鉅海敵其陽是維島居卉服之)
(民風氣之殊著在古昔唐之有天下號令之所加無異/扵逺近民俗既遷風氣亦随雪霜時䧏疫癘不興瀕海)
(之饒固加于初是以人之扵南海者若東西州焉皇帝/臨御天下二十有二年詔工部侍郎趙植為廣州刺史)
(盡牧南海之民署從事扶風竇平平以文詞進扵其行/也其族人殿中侍御史牟合東都交逰之能文者二十)
(有八人賦詩以贈之扵是昌黎韓愈嘉趙南海之能得/其人壯從事之荅扵知我不憚行之逺也又樂貽周之)
(愛其族叔父又能合文/辭以寵榮之是為序)皇朝向敏中(知廣州至荆南市/南藥以往以清徳)
(聞/)馬亮(知廣州冝賊未就戮上面/遣之委以綏靖至則輯睦)余靖(廣之畨舶裝船/舊皆取税公奏)
(罷之以来逺商又請立法戒當任官吏/不得市南藥及公北歸不載廣南一物)方滋(容齋四茟/秦氏當國)
(先忠宣公鄭亨仲胡明仲宋新仲皆在謫籍分置廣東/方務徳為經畧待之盡禮秦頗云云客曰方之為人唯)
(以周旋為志非/獨遷客然也)汪應辰(通判/廣州)人物區冊(韓愈送丨丨序/前叚見連州愈)
(待罪扵斯且半嵗矣有區生者誓言相好自南海拏舟/而来升自賔階儀觀甚偉坐與之語文義卓然莊周云)
(逃空虚者聞人足音跫然而喜矣况如斯人者豈易得/哉入吾室聞詩書仁義之説欣然喜若有志扵其間也)
(與之翳嘉林坐石磯投竿而漁陶然以樂若能遺外聲/利而不厭乎貧賤也嵗之初吉歸覲其親酒壺既傾序)
(以識/别)題詠南斗避文星(杜甫送李大夫赴廣州詩斧鉞/下青冥樓船過洞庭北風随爽)
(氣云云日月籠中鳥乾坤水上/萍王孫丈人行垂老見飄零)文章落上台(杜甫送翰/林張司馬)
(南海勒碑冠冕通南極云云/詔從三殿去碑到百蠻開)漢節梅花外(杜甫寄廣州/叚功曹詩云)
(云春城/錦水邊)葢海旌幢出(韓愈送鄭尚書赴海南詩畨禺軍/府盛欲説暫停盃云云連天觀閣)
(開/)衙時龍戸集(同上云云上日馬人来風/静鶢鶋去官㢘蚌蛤廽)貨通獅子國
(同上云云樂奏越王臺事/事皆殊異無嫌屈大才)邑里雜鮫人(岑參送楊瑗尉/南海詩縣樓重)
(蜃氣云云海暗三/山雨江明五嶺春)毛㲲家家織(王建送鄭權尚書詩戍/頭龍腦鋪關口象牙堆)
(云云紅椒/處處栽)榔葉瘴雲集(張籍送蠻客詩云/云桂枝鸞鳥聲)逺人来百越
(劉真卿送徐大夫赴廣州詩云云元/老事三朝霧繞龍川暗山連象郡遥)海對羊城闊(髙適/送柴)
(司户判官之嶺外詩/云云山連象郡髙)規外布星辰(交廣間南極浸髙北/極浸低圎規度外星)
(辰至衆大如曜者數十皆不在星經/元㣲之和樂天詩波心湧樓閣云云)鳶跕路難登(髙適/餞宋)
(判官之嶺外詩猿啼山不斷云/云海岸出交趾江城連始興)花鳥名皆别(杜荀鶴送/友人逰南)
(海詩云云寒/暄氣不均)巨舶通蕃國(張少愚廣州城樓詩朔風驚/瘴海霧雨破蠻荒云云孤雲)
(逺帝/鄉)海虚争翳翆(許渾詩云云/溪邏鬭芙蓉)翆耀孔家禽(張祐送蘇/紹之歸嶺)
(南詩夜月江流濶春風嶺/路深珠繁楊氏果云云)蠻唱與黎歌(蘇子瞻將至廣/州詩云云餘香)
(猶杳/杳)石有羣星象(余安道題廣州西園詩云云謂九曜/石也花多外國香皆海舶来嶺北所)
(無/)嶺南封管送圗經(張籍送鄭尚書詩海北蠻夷来蹈/舞云云此處莫言多瘴厲天邊看)
(取老/人星)徴入中臺作侍郎(韓愈贈馬總紅旗/照海壓南荒云云)梅花蠻草連
天有(張籍送侯判官詩云/云行處無家不滿船)經冬来往不踏雪(朱慶餘詩/越嶺向南)
(風景暑人人傳説到羊城/云云盡在刺桐花上行)映日颿多寳舶来(劉禹錫詩/連天浪静)
(長鯨息/云云)銅鼓臨軒舞海夷(劉禹錫詩象筵照日㑹詞客/云云百粤酋豪稱故吏十州)
(風景助/新詩)外邑乳蕉花𤼵訟庭前(皮日休送李明府五羊/城在蜃樓邉墨綬垂腰)
(正少年山静不應聞屈鳥草深從使翳貪泉蟹奴晴/上臨潮檻燕婢秋随過海船一事與君消逺宦云云)候
吏多来拾翆洲(陸龜蒙居人愛/近沉珠浦云云)賨税盡應輸紫貝(陸龜/蒙詩)
(云云蠻童多/學佩金鈎)退公祗傍蘇勞竹(皮日休送南海二同年/詩云云移宴多随茉莉)
(花/)人瞻颶母識隂晴(余安道詩客聼潮/鷄迷早夜云云)黒面羌人耳帶
環(丘濬詩碧睛蠻婢頭蒙布云云㡬/處樓䑓皆枕水四周城郭半圍山)
四六(進職西清/擁旄東廣)　(䟽恩鳳闕/入閫羊城)　(申命紫宸/宣威玉帳)　(升班東觀/宅牧南郊)
(眷畨禺之古郡/實嶺海之名藩)　(島夷載新扵卉服/滄海自息於鯨波)　(髙牙指黄木之灣/大幙開紅蓮之府)
(念嶺嶠之地偏/去闕庭之天逺)　(宋廣平古之遺愛/吴隠之直哉惟清)　(舟車之㑹水陸之衝/商旅所藏蕃猺所聚)
(自晉唐置守僅數扵十賢/而蕃漢錯居㡬重乎九譯)　(威聲所暨掃清鯨海之波濤/號令初傳改觀羊城之風物)
(萬里鯨波既息宼攘之警/千村犢佩各安耕耨之常)　(戎服迎郊選帥夙推于大府/鋒車載道覲君即簉于近班)
(貪泉酌水已知隠之之心/祥飈送颿佇應孔戣之召)　(聞隠之貪泉之賦坐想清風/續廣平徳政之碑佇攄逺業)
(専方面十四城雞犬相聞/制水屯數萬竈貔貅肅立)　(地聨夷島象犀寶貨之川流/境接閩山韋布衣冠之都㑹)
(琱戈茸纛稱嶺外之雄藩/衮衣繡裳仰海濵之大老)　(使扶胥黄木之灣民皆自樂/則甘泉紫荷之橐王曰遄歸)
　　　肇慶府(髙要/四㑹)
　建置沿革(古百粤之地分野星土與廣州同本秦南/海郡地漢武置蒼梧郡髙要以縣属焉東)
　(漢因之宋文帝創南海郡四㑹等縣置綏建郡梁立/髙要郡隋廢髙要立端州煬帝罷端州為信安郡唐)
　(立端州以州當入廣西之要口也為髙要又以四㑹/縣置南綏州改綏州為真州尋廢真州以四㑹縣𨽻)
　(廣州改髙要郡復為端州皇朝平嶺南地歸版圗以/徽宗潜邸陞興慶軍莭度廣東運判燕瑛奏元係端)
　(州今為潜邸欲望親灑宸翰賜以美名遂賜名/肇慶府仍為肇慶軍莭度今領縣二治髙要)
事要郡名古端　端溪　髙要(見上/注)風俗土曠民惰(郡/國)
(志/)不力扵耕(同上云云惟運/鹽鈔以為業)夷獠雜居(郡國/志)一日之間
有四時(龔茂良詩晴雲當午僧揮扇曉雨生寒人/著綿此是嶺南天氣候日中常有四時天)形勝
北望頂湖(圗經云云萬/仭峙其後)南瞻銅鼓(同上云云四峯列其/前白羊岡居其左腐)
(柯山居/其右)州當西江口(元和志丨丨丨/丨入廣西要口)土産端硯(栁公權/曰端州)
(有溪曰端溪其硯有赤白黄色㸃者謂之鸜鵒眼或脉/理黄者謂之金線紋○郡志云有青紋者謂之音絛其)
(短者謂之眼筯下巖石亦有之色㣲斑者謂之火黯下/巖無此又有曰赤裂曰黄霞曰鐵線曰白鑚圎而深如)
(鑚眼曰壓矢其色班駮其舊坑則有龍巖汲綆黄圃三/石汲綆全無眼其新坑則有後厯小緗唐竇黄坑蚌坑)
(鐵坑六處皆不及上三石○蘇易簡硯譜端溪硯水中/者石色青山半者石色紫山頂石尤潤如猪肝色者佳)
(若匠者識山之脉理鑿一窟自然有圎石青紫色者琢/而為硯可直千金謂之子石硯○東軒茟錄魏泰曰端)
(溪硯有三種曰巖山曰西坑曰後磨石石色深紫襯手/而潤叩之清逺有青綠圎小鸜鵒眼乃巖石其次色赤)
(呵之乃潤鸜鵒眼色紫紋慢而大此乃西坑石也其下/青紫色向明側視有碎星光㸃如沙中雲母乾而少潤)
(謂之後磨石西坑硯三當巖石之一後磨石三當西坑/之一其品可知○李賀紫石硯歌端州石匠巧如神露)
(天磨刀割紫雲紗帷晝睡墨花春輕漚漂沫松麝薰○/昔丁寳臣知端州以詩送綠石硯扵介甫所謂玉堂新)
(樣者介甫以詩報之云玉堂新樣世争傳况以蠻溪綠/石䥴嗟我長来無異物愧君持贈有新萹久埋瘴霧看)
(猶濕一取春波洗更鮮還與故人袍色似論心扵此亦/同堅○蘇子瞻硯銘千夫挽綆百夫運斤篝火下縋以)
(出斯/珍)蠻布(寰宇記有夷夏人織蕉竹/苧麻都落等布以自給)翆羽(韓翊送端州/馮使君玉樹)
(羣兒争翆羽金/盤少妾㨂明珠)山川北山(在城北/七里)峡山(在城西/二百里)奢山(在/城)
(南九十里上有砂/夷人語說為奢)爛柯山(在髙要東三十六里峯頂常/有紫霞按衢州亦有爛柯山)
(盖二郡名信安衢在吴為信安則去王質時為近端名/信安乃始扵隋不應載晉人事跡不可不辨此山産美)
(石為/硯)銅鼓山(在南岸府/治之對山)石室山(在城北六里南北有聳/石如二門土人謂之)
(嵩䑓繆瑜竹記又有七星巖○郭功父詩䨇峡天開控/江水水自䍧牱来萬里端州正在䨇峡間石室嵩䑓壓)
(孤/壘)扶盧山(在四㑹縣東四十里上有池水相/傳六祖嘗隠于此六祖姓盧故名)三足山(在/四)
(㑹縣西百五十里/有人姓蘇仙者)下巖(在大江中又名北/壁有龍潭硯㝡佳)騰豻嶺(在髙/要縣)
(山有人豻即沐猴之類似/人髪覆面又有飛儡山翬)龍子嶺(又有鳳頭岡淳熙丁/酉邑宰蘇邦平縣基)
(得古碑乃鹿鳴燕士詩云龍嶺/行歌龍已化鳳頭將見鳳齊鳴)西江(在髙/要縣)四㑹水(東在/古津)
(南湞江西有建水北有/龍江四水俱㑹故名)新江水(在髙要南六/里源出新州)端溪(在髙/要縣)
堂榭相堂(在四㑹簿尉㕔先是郭其姓者作/尉丞相梁克家嘗館焉故名此)雲秀䑓(在/髙)
(要西北八里祥符間五色雲/現扵臺峯之上郡守范雍建)古跡陳霸先墓(在府治南/五十里有)
(茍逕山有載碑/石龜其大數尺)鵠奔亭(干寳捜神記漢九江何敞為交/趾刺史行部至蒼梧髙要縣暮)
(宿丨丨丨夜未半有女子從樓下呼曰明使君妾寃人/也妾本廣信縣脩里人嫁為同縣施氏妻薄命夫死有)
(雜繒百二十疋及婢名致富之旁縣賣繒日暮為亭長/龔夀操刀刺脇下乂刺致富立死合埋于樓下取財物)
(而去故来訴告敞乃掘尸以騐令吏捕夀拷問具伏初/𤼵尸時有䨇鵠奔其亭故名○郭功父詩新江自南来)
(西與端江滙屹然丨/丨丨遺意溢千載)桄榔亭(李翺與監察御史韋君皆/自東京来嶺南約偕行翺)
(居信安四十餘日比及西江韋君已前行矣上/丨丨丨見韋紀姓名且有念我之意李翺題)名宦李
紳(唐人貶端/州司馬)皇朝鄭端義(真陽人為守/築外城有記)陳堯叟(詩話縂/龜云丨)
(丨丨知端州􁑾舟扵廬陵阻風數日有胡僧謂公曰骨/方神清身當極貴但虎目猿聲當有攀附然後有所立)
(因贈詩云虎目猿聲形㝡貴祗因攀附即/升髙知君今向端州去願助清風泛怒濤)包拯(為守嵗/貢硯前)
(守所取輒数十倍以遺權貴公命/製者纔足貢數嵗滿不持一硯歸)郭祥正(為/守)人物李積
中(寓居豫章良弼安國大性/大異大理大東皆其後也)譚惟寅(梁榜乙科讀書/一覽終身不忘)題
　越井人南去(賈至送陸協律云/云湘川水北流)西江瘴癘多(張説端/州别髙)
(六詩南海風潮壯云云扵/焉須判手此别傷如河)
四六(昔號信安/今稱髙要)　(土風醇厚/民物夥繁)　(推髙要之潜藩/乃炎荒之名郡)
(地重潜藩亦是羊城之亞/民歌政績即為鳳闕之歸)　(不持一硯足知包孝肅之清/来擁䨇旌已卜陳文忠之貴)
　
　方輿勝覽卷三十四
欽定四庫全書
　方輿勝覧卷三十五　　　　宋　祝穆　撰
　　　德慶府(端溪/瀧水)
　建置㳂革(越地牛女之分野秦属南海郡漢置蒼梧/郡及端溪縣晉分蒼梧立晉康郡隋廢郡)
　(以端溪縣属端州煬帝時属信安郡唐髙祖置南康/州又置康州太宗復置南康州已而去南字改晉康)
　(郡復為康州皇朝為端州尋復舊以瀧州瀧水縣來/属以髙宗潜邸改陞德慶府仍為永慶軍節度今領)
　(縣二治/端溪)
事要郡名晉康風俗夷獠相雜(寰宇記云云/康瀧一同)其俗食稻
與魚(隋/書)形勝居西江上游(郡/志)土産果下馬(虞衡志土産/小駟以出德)
(慶之瀧水者為最髙不/踰三尺駿者有兩脊骨)山川端山(在端溪縣有樹冬榮/子大如杯味似猪肉)
藿山(在端溪山/有草如藿)香山(一名利人山/出五色石)瀧峽(張子壽詩霜清/百丈山風落萬)
(重/林)三洲巖(在端溪縣西/江之三島也)錦石(在端溪陸賈使南/越時設錦帳于此)西江(在/端)
(溪/)端溪(在縣/南)亭榭壽康亭(在䨇門/之内)艤舟亭(在郡治/之東)祠墓
忠景廟(郭功父題趙康州石磬編後詩一賊鳴銅鼓孤/城隕使星形骸糜矢石忠義貫丹青皎皎張廵)
(傳聖俞新新季子銘荆公/吾詩愧㳙滴何以助南溟)五龍廟(蕭注字巖夫新喻人/少侍父之官康州過)
(悦城題五龍廟詩五龍兄弟古英名今日拏舟過悦城/莫向草茅乆盤屈早施霖雨治蒼生孔道輔見其詩曰)
(未可量也登慶厯第為畨禺令儂智髙圍廣州注突圍/出募壯士二千人觧圍與賊格闘焚其舟数百斬首五)
(千/級)温媪墓(南越志昔冇温氏媪端溪人常捕魚忽於水/側得一物如守宫能入水捕魚媪後治魚誤)
(斷其尾遂去数年乃還媪曰龍子復來也後媪殞瘞于/江濱龍子常為大波縈浪轉沙以成墳土今在悦城鄉)
(之/東)名宦皇朝趙師旦(字叔潜楚州人倦游録云儂賊破/邕州偶江漲遂乘桴㳂流入畨禺)
(時趙師旦知康州到任始一日賊既廹境諭官属吏民/使避賊守城而死乃監兵洎吾之職也城䧟趙與監兵)
(皆死先是一日趙方出其妻藏於山谷道上生一子棄/草中賊去凢三日復歸見之尚生人謂忠義之感康人)
(立祠/祭祀)馮拯(以左正/言知州)題詠與子避地西康州(杜甫送長沙/李十一云云)
(洞庭相逄/十二秋)已交鴻鴈早隨陽(李渉謫康州詩惟將直道/信蒼蒼可料無名抵憲章)
(隂隲却應先/有謂云云)
四六(疏榮渙綍/來牧晉康)　(地居嶺嶠/俗雜蠻猺)　(土曠人稀不富蚕桑之業/山環水繞頗為魚稻之鄉)
(居東廣之上游/為中興之潜邸)　(雖云僻郡環井邑於山光水色之中/猶幸大江通商賈於蠻煙瘴雨之外)
　　　封州(封川/開建)
　建置㳂革(古南越之地星紀之次秦為南海郡漢置/蒼梧郡今州即漢蒼梧郡之廣信縣也晉)
　(属蒼梧郡又属晉康郡宋文帝分置開建縣齊因之/梁置梁信郡燕置成州陳改成州為封州煬帝時廢)
　(以縣属蒼梧郡唐復立封州改臨封郡復為封州國/朝陞為望郡紹興間併封州入德慶府未幾復為封)
　(州今領縣/二治封川)
事要郡名臨封　封川風俗其民知義(臨封志云云蘇/子瞻作司馬温)
(公神道碑云公薨封州父老相率致祭且作佛事公之/至誠無所不感而封之民獨見稱於坡公亦足以見丨)
(丨之丨/丨也)民淳訟簡(同/上)茅簷葦戸(郡國志其俗荒陋市/肆鮮陶瓦而多云云)形
勝㩀三江口(臨封志丨邕桂賀丨/丨丨誠控扼之地)山川東山(去城一里/舊於山為)
(三舍/學基)西山(在州西隔/江下有寺)登髙山(在州治後山上舊有花/藥圃郡人九日遊此)忠
讜山(在開建北七十里/舊經居人多忠讜)龍石山(出石/膏)猿居山(在州北二/十里多猿)
(猱/)麒麟山(在州東八十里/視諸山最髙)風溪(在州南三十里源/出豐夀山入大江)西江
(源出邕州經潯融象桞州入州界合桂江南越志漢/武帝自巴蜀檄夜郎兵下䍧牱江㑹畨禺即此水)封
溪(源出賀州馮乘縣/合封口入大江)龍吟水(在金鏤村有莫狀元讀書/堂山水清響人呼為龍吟)
堂舍宅生堂(郭功父題李封州丨丨丨詩鱗鱗鴛瓦構/新堂意在黔烏恩澤長峴首去思猶墮淚)
(召南遺愛有甘棠水光送月浮珍席山勢和雲/挿畫梁安得才如張相國為君重賦宅生章)五友堂
(在城西沈清臣有記取/江山風月與太守而五)致爽樓(在州宅/之西)亭臺吸江亭(在/州)
(治之/東)望雲臺(在州北太守/沈清臣有記)名宦皇朝陳升之(為守時稱/循良後為)
(相/)孔延世(嘉祐間為守遺愛在民有三子曰文仲/武仲平仲後人榜其讀書之所曰桂堂)曹覲
(建安人脩古之子皇祐中以儂賊死節建州守臣魏矼/奏賜諡忠肅○魏詩云轉戰譙門日再晡空拳猶自把)
(戈鈇身埀虎口方安坐命棄鴻毛更疾呼柱下杲卿存/大節袴間杵臼得遺孤可騰三尺英雄氣不愧山西士)
(大夫○方維詩云青膽雄於/金斗大赤心堅比鐡山髙)鄭夷甫(呉郡志郡人也嘉/祐中監髙郵稅遇)
(一術士曰年不過三十五調封州判官預知死日至期/沐浴更衣公舍冇靣溪一亭夷甫至其間親督洒掃方)
(揮手指畫間屹然立化猶/作指畫之狀見墨客揮犀)人物陳欽(漢書云封川人也/武帝時治左氏傳)
莫宣卿(開建人唐大中/間狀元及第)名賢李甘(葛常之詩話載唐史/丨丨嘗論鄭注不可)
(相故有封州之謫杜牧之贈甘詩云太和八九年訓注/極虓虎吾君不省察二兇日威武喧喧皆傳言明晨相)
(登注和鼎顧予云我死有處/所明日詔書下謫斥南荒去)題詠唯放日髙衙(田開臨/封十詠)
(秋冬三釀酒風景四時/花守官其吏隱云云)海上荔支莊(同上嶺南蕉子國/云云民有千年壽)
(家存十嵗粮○荔/支莊去城十里)
四六(光膺渙渥/榮涖臨封)　(地分千里/水合三江)　(燕寢凝香把西山之佳致/虎符奏㝡歸北闕之清班)
(眷封川之小郡/乃嶺嶠之名區)　(宅生有頼請稽郭功父之名章/報政既優當踵陳秀公之盛事)
　　　英德府(真陽/浛光)
　建置㳂革(禹貢揚州之域天文牽牛婺女之分野古/百越地戰國属楚秦為南海郡漢属桂陽)
　(郡呉晋属始興郡宋属廣興郡齊復属始興郡梁置/衡州及陽山郡隋改衡州為洭州廢湞陽縣入曲江)
　(尋廢洭州以含洭縣𨽻廣州唐置洭州五代時南偽/漢竊據嶺表於真陽縣置英州皇朝潘美克英雄二)
　(州紹聖五年以潜藩陞英德府宣/和賜名真陽郡今領縣二治真陽)
事要郡名真陽風俗頗同中夏(圖經婚嫁/礼儀云云)俗樂商販(同/上)
(云云巨産之家得米則東下於廣州糶買/鈔塩以取嬴貧則採山之竒石以貨焉)地廣人稀(同/上)
(云云為農者擇沃土/而耕磽地不復用力)茅簷土床(楊廷秀詩人人藤葉嚼/㯽榔户户丨丨覆土床)
(只有春風不寒乞/隔溪吹度柚花香)形勝地接南海(圖經云云有/魚鹽之利)土産英
石(同上丨之山丨名擅天下鄉評云峯巒/聳秀巖竇分明無斧鑿痕冇金玉聲)山川湞山(在/真)
(陽北四十里尉/佗為城於此)堯山(在浛光北四十餘里寰宇記四靣/瀑布傾㵼萬丈始興記丨廵狩經)
(此丨或謂此山□然而髙故名○米元章詩信美/此山髙穹窿逺朝市暑木結蒼隂飛泉落晴翠)龜岡
(在郡東八里/盖郡之印山)鳴弦峯(在州南二里相傳虞舜南廵撫琴/於此○查許國詩木葉蕭蕭江水)
(清幅巾藜杖遶山行忽然行/到山深處聽得鳴弦一兩聲)南巖(在州南鳴弦峯之前/石壁上有唐人元傑)
(所刻涵/暉谷銘)通天巖(在州西十五里與碧落/洞相去二里有竅通天)真陽峽(在真陽/東南十)
(五里崖/壁千仭)碧落洞(在州南十五里懸石如霓旌羽盖狀洞/中有蛻骨皆勾連因號為蛻仙臺南越)
(志有沈侍郎隱于丨丨丨旁之雲華堂唐元和六年真/陽令侯著來遊○蘇子瞻詩槎牙亂峯合晃蕩絶壁横)
(遥知紫翠間古來仙釋并陽崖射朝日髙處連玉京隂/谷叩白月夢中遊化城果然石門開中有銀河傾幽龕)
(入窈窕别戸生虚明泉流下珠琲乳湔交縵纓我行畏/人知恐為仙者迎小語輒響答空山雷自驚䇿杖歸去)
(來治具/煩方平)涵暉谷(在州南中有潜靈洞棲雲洞晞/𤾉島飛霞嶺夢弼巖桃花洞)牯牛石
(在縣南十九里真陽峽中諺云過/得丨丨抄丨灘寄書歸去報平安)溱水(一名始興江亦/名真水避仁廟)
(嫌/)羅溪(在浛光西/四十六里)桃溪(在浛光縣/東五里)桂溪(在浛/光縣)光水(在浛/光縣)
(本名洭水避/廟諱改今名)樓榭煙雨樓(在府治之東千巖萬壑羅列/逺近為一郡登臨之勝○郭)
(功父詩江路分韶廣城樓壓郡/東妓歌星漢上客醉水雲中)寒翠亭(在晞𤾉島之北/石壁東坡留題)
(云蜀人蘇子瞻南遷惠州艤舟巖下與㓜子過同遊聖/壽寺遇隱者石君汝礪話羅浮之勝至暮乃去紹聖元)
(年/書)鳯凰驛(郭功父詩晚泊丨丨丨得名知謂何鳯凰不/可見篁竹空婆娑驛吏指英州兩舍皆平坡)
(天寒無瘴癘/虚市饒鷄鵝)橋梁何公橋(今名政和橋容齋三筆英州/小市江水貫其中郡守建安)
(何智甫始疊石為橋橋方成而蘇子瞻還自海外智甫/求文以記蘇子瞻作詩云天壤之間水居其多人之徃)
(來如鵜在河順水而行雲駛鳥疾惟水之利千里咫尺/亂流而渉過膝則止惟水之害咫尺千里沔彼濫觴蛙)
(跳鯈游溢而懷山神禹所憂豈無一木支此大壞舞于/盤渦氷拆雷解坐使此邦畫為兩州雞犬相聞胡越莫)
(救允毅何公甚勇于仁始作石梁其艱其勤將作復止/更此百難公心如鐵匪石則堅公以身先民以悦使老)
(壯負石如負其子疏為玉虹隠如金堤直欄横檻百賈/所棲我來與公同載而出驩呼闐道抱其馬足我嘆而)
(言視此滔滔未見剛者孰為此橋願公千嵗與橋壽考/持節復來以尉父老如朱仲卿食于桐鄉我作銘詩子)
(孫不/㤀)名宦侯著(唐朝為真陽令/題名在涵暉洞)皇朝王仲逹(景德間為/守建涵暉)
(書院慶厯中建學始/移宣聖祠於州學)蘇軾(紹聖初御史論軾知英州道/貶惠州過英州憇小㕔西今)
(名坡/公堂)米芾(作浛/光尉)唐介(為臺官廷䟽宰相文彦博之失仁/廟怒責英州别駕仍命中官押赴)
(任朝中士夫以詩送行者衆○獨李師中待制一篇為/人傳詩云孤忠自許衆不與獨立敢言人所難去國一)
(身輕似葉髙名千古重於山並㳺英俊顔何厚已死/姦諛骨尚寒天為吾皇扶社稷忍教夫子不生還)人
物石汝礪(真陽人問學淹該撰易解易圖擬進于/朝為荆公所抑有水車賦刻南山石壁)馮安
上(真陽人元祐間/父子相繼登科)名賢孔平仲(坐黨籍英/州安置)鄭俠(貶英/州)劉
安世(紹聖初章子厚入/相安世坐謫英州)洪皓(奉使北庭得歸秦檜嫉其/功皓謂檜憶錫納否錫納)
(者北庭用事之人也檜深/憾之出知饒州又謫英州)題詠萬室通釀酤(梅堯臣作/英州别駕)
(唐子方送行詩英州五千里痩馬行䭿䭿妻拏不同塗/風浪過蛟窟越林多蔽天黄柑雜丹橘云云撫逺無禁)
(律醉去不論錢/醒來弄琴瑟)萬疊青山一水間(李孝博次蔣頴叔韻/維舟亭下號三灣云)
(云偏愛澄江照天碧/飛來幾片白雲閒)支與真陽幾石山(楊廷秀詩郡官/不患無供給云)
(云/)
四六(維此東衡/介于南服)　(矧真陽之小壘/控東廣之上流)　(家乏百金之産/郡無一嵗之儲)
(真陽山石誠齋夸供給之珍/碧落洞天坡老紀神仙之勝)　(仙風冉冉数千年碧落洞天/佳氣葱葱五百嵗潜龍福地)
　　　韶州(曲江/仁化)　(翁源/乳源)　(樂昌/)
　建置㳂革(禹貢揚州之域星土分野與廣州同春秋/為百越地戰國皆楚地漢初趙佗有國地)
　(属南粤武帝平南粤而曲江以縣𨽻桂楊郡統於荆/州後漢因之置始興都尉三國属呉晋以始興郡属)
　(廣州宋更郡名曰廣興齊復為始興陳霸先為始興/太守起兵討侯景陳於此置東衡州隋改為韶州唐)
　(置畨州又更名韶州改始興郡/皇朝為韶州領縣五治曲江)
　　廣東提刑置司
事要郡名始興　韶陽　曲江(余靖韶州真水館記真/水出大庾嶺與武水合)
(回曲而流/故名曲江)風俗其民短力弱材(圖經云云不能勤作故/啙窳媮生而無積聚)
習樸而不雜(同上云云/淳而不漓)拳勇善戰(通鑑何无忌拒盧循/殷闡曰始興溪子云)
(云/)為農者不力於耕(云云而運販鹽鈔/嵗月可以致富)為士者鮮力於
學(云云而䑓府奏公頥指可以/如意故其人優吏而不知儒)惟簡質之是安(云云而/市井貿)
(易自日用飲食之外珍/竒之貨不售焉並郡志)士多愿慤(朱元晦濓溪祠堂記/云韶故名邦云云少)
(浮華可與進於道者盖有/張文獻余襄公之遺風)士之名聲抗衡上國(圗經如/王鄧之)
(世科陸續謂王式子陶孫履鄧戡子堂孫弼/亮也蕭氏之棣蕚連輝蕭雄弟雅及維也)翁源氣候
之異(同上翁源在萬山之間氣候又異地峻山髙嵐氣/四合朔風初厲則黄蜂四集蔽塞䆫牖土人謂之)
(黄蜂/瘴)形勝控扼五嶺(余安道修州衙記/云云韶為交衝)咽喉交廣(同上/云云)
(脣齒/江湘)唐開北嶺(唐徐浩張文獻碑始興北嶺峭嶮巉絶/大庾南谷坦然平易公乃獻狀詔委開)
(道曽不閲時/行可方軌)嶺道九十里(余安道撰真水館記云云為/馬上之役餘皆篙工楫人之)
(勞/)地髙氣清(皇甫集朝/陽樓記)韶郡最大(余安道望京樓記廣/之旁郡一十五而韶)
(最/大)越之北門(九朝通畧潘美長驅至韶/州奏云此地越之北門也)在畨禺北(余安/道州)
(衙記韶丨/丨丨之丨)樂石竒恠(許申撰張曲江祠記嶺嶠之南舜/遊之地云云而甲出曹溪甘爽而)
(泌湧八泉㑹而同/沼二流合為曲江)山水之名聞天下(韶石/圖記)土産鍾乳(桞/文)
(與崔連州書丨丨始/興為上次乃廣連)山川韶石(在州東北八十里郡國/志斗勞水間有兩石相)
(峙髙百仞廣五里相去一里大小畧均似䨇闕州取名/焉此外又有三十六石各有名相傳舜登此石奏韶歌)
(隋開皇九年/取以名郡)蓮花山(在州東五里以形/得名州治對山)芙蓉山(在州西/五里○)
(許渾芙蓉寺詩宋玉含悽/夢亦驚丨丨丨響一猿聲)越王山(在州北六里有廟太/守初至皆欵謁焉)
大峒山(余安道丨丨丨序韶之景富/于山水而佛刹相望于野)靈鷲山(山似天竺/丨丨丨因)
(名始興記嶺南佛寺此/為最唐沈佺期有詩)浮山(在州東北五里躡地/一處百餘歩地動)桂山
(在州西北四十/里盖一郡之望)靈池山(在翁源縣池中有石人或隠或/見自號老翁人居此源皆享壽)
(考因名翁水/源曰翁源)昌山(在樂昌士庶/嬉遊之所)帽子峯(州治/主山)書堂巖(在/城)
(東十五里白芒渡相對巖洞劃/然泉清石潔張曲江讀書之所)錦石巖(在仁化南十七/里有三巖其徑)
(彎環直二千餘級夾/道杉松髙凌霄漢)紫微洞(在州西南十餘里紹興間/朱新仲自詞掖謫居曲江)
(遇父老指示始得/此洞可容数百人)石室(在樂昌西五里舊經石髙三千/餘丈室外藤蘿交聨登之者攀)
(援而上有石牀石臼仙經七十二/福地此係泐溪福地有陸羽題名)湞水(在城東六歩源/出大庾嶺南流)
(三百六十里入曲江合武水桞宗/元酬裴韶州詩湞水想澄灣是也)勞水(韶石在/水中)武水(在/城)
(西二十歩復出桂/陽監南流合真水)盧水(在曲江縣與武水合處其險名/曰新潼有太守周昕廟即始開)
(此潼者舟人放鷄散米/以祈福忌濕衣入廟云)瀧水(在樂昌自臨武東南流入/曲江界○韓愈詩南行踰)
(六旬始下樂昌丨險惡/不可狀舡石相舂撞)滄湖(在樂昌東南十里/周㢠廻三十五里)曹溪(在/曲)
(江縣東南三十五里源出本縣界牛嶺下西流五十里/合大江真水南流下英州以土人曹叔良捨宅為寺因)
(名丨/丨)雲水源(在曲江縣有湯泉沸湧每至雪霜其上蒸/氣髙數丈生物投之俄而熟矣○韓愈詩)
(韶州南去接宣溪/丨丨茫茫日向西)臨水源(在曲江縣其山有石室室前/盤石上羅列十銀瓶昔縣人)
(封驅之奴株蒙竊銀瓶行未数里為大蛇/所螫封驅驚悟尋奴則奴已死而瓶存)井泉大涌泉
(在曲江南渡真水十里余襄公作涌泉亭後朱新仲記/自有天地便有此泉振髙僧之錫而蠟騷人之屐多矣)
(若㨿石臨清舉白/盡醉則自我軰始)卓錫泉(在大庾嶺圖經云六祖大鑒/禪師自黄梅傳衣鉢之曹溪)
(五百大衆相逐至大庾嶺取五祖所傳衣鉢回大衆乆/立告渇者半祖師手拈錫杖㸃石眼寒泉遂湧清冷甘)
(羙大衆/驚駭)樓臺韶陽樓(許渾丨丨夜宴詩待月江丨卷翠/羅玉盃瑶瑟近星河簷前碧樹窮)
(秋宻䆫外青山薄暮多鴝鵒未知狂客舞鷓鴣先/讓美人歌使君不惜通宵醉刀筆初從馬伏波)朝陽
樓(唐李守建皇/甫湜有記)九成臺(在州宅○蘇子瞻丨丨丨銘云/韶州太守狄咸新作丨丨丨玉)
(局散吏為之銘曰自秦并天下滅禮樂韶之不作盖千/二百二十有三年矣其噐存其人亡則韶既已隠矣而)
(况人噐兩亡而不傳雖然韶則亾矣而有不亡者存盖/嘗與日月寒暑晦明風雨並行乎天地之間世無南郭)
(子綦則耳未嘗聞地籟也而况得聞其天籟使耳得聞/天籟則凡有形有聲皆吾羽旄干戚筦磬匏絃嘗試與)
(子登夫韶石之上舜峯之下望蒼梧之渺莾九疑之聫/綿覽觀江山之吐吞草木之俯仰鳥獸之鳴號衆族之)
(呼吸徃來唱和非有度数而均節自成者非韶之大全/乎上方立極以安天下人和而氣應氣應而樂作則夫)
(所謂簫韶丨丨來鳯凰而舞百/獸者既已粲然畢陳于前矣)逍遥臺(隋薛道衡刺史/創水東有遺址)
(張九齡陪王司馬登臺詩常聞薛公淚非直雍門琴竄/逐留遺迹悲凉見此心府中因暇裕江山幸招尋人事)
(已成古風/流獨至今)堂亭思古堂(在州宅守狄咸建/蘇子瞻名并書)清淑堂(在九/成臺)
(下圖經王介甫天聖間侍其/父令公守韶日讀書于此)政寶堂(有蘇黄石刻楊廷/秀跋云蘇黄皆落)
(南而嶺南無二先生帖大似魯人不識麟惟韶有之耿/光異氣上燭南斗下貫碧海矣又有米帖楊廷秀跋云)
(萬里學書最晚雖徧參諸方然䄂手一瓣香五/十年未拈出今得此帖乃知李宻未見秦王耳)盡善亭
(在建封寺○蘇子瞻詩䨇闕浮空照短亭至今猿鳥嘯/青熒君王自此西廵狩再使魚龍舞洞庭○蜀人文賦)
(楚人詞堯在崇山舜九疑聖主/若非真得道南來萬里亦何為)整冠亭(梁安世記云左/瞰真水右俯武)
(溪方山衮衮悉在目前○韓愈詩暫/欲係舡韶石下上賔虞舜丨丨裾)望韶亭(楊廷秀題/丨丨丨詩)
(新隆寺後㸔韶石三三兩兩略依稀金坑津頭㸔韶石/十十五五不整齊一來望韶亭上㸔九韶八音堆一案)
(金鍾大鏞浮水涯玉瑟瑶琴倚天半堯時文物也麄踈/禮樂猶帶鴻荒餘茅茨殿上槌土鼓葦葉聲外無笙竽)
(黄能郎君走川嶽領取后䕫捜禮樂嶧山桐樹夜半鳴/泗水石頭清晝躍山祇川后争獻珍姚家制作初一新)
(帝思南嶽來時廵宫琛廟寶皆駿奔曲江清澈碧瓊軟/海山孤尖翠屏展天顔有喜后䕫知一奏雲韶供亞飯)
(帝登九疑忘却歸不知班盡湘笛枝后䕫一脛跛莫隨/坐委衆樂江之湄儀鳯舞獸埽無迹獨留一狻守其側)
(至今喚作獅子石雨淋日炙爛不得洞庭張樂已莓苔/犍為獲磬亦塵埃不如九韶故無恙戞撃尚可起冬雷)
(何時九秋霜月裏來聼湘妃瑟聲美/曲中莫道不見人江上数峯是誰子)韶亭(余安道記賢/人君子樂夫)
(佳山水者盖將寓閒曠之目託髙逺之思滌蕩煩紲開/納和粹故逺則攀蘿拂雲以躋乎杳㝠近則築土飭材)
(以寄乎觀望惟韶山去州治八十里自元精胚胎陽結/陰流不知鑪錘者誰獨秀兹境在昔虞舜南狩蒼梧九)
(韶之樂奏于石上山之得名起於是矣國家丕冒海隅/擇材綏逺殿省丞潘君伯恭特膺詔選來守嶺陀鋤強)
(扶弱有意於古下車朞年人用休息乃曰山為州鎮厥/名尤著自秦開五嶺迄今千載憑軾之使泛舟之賔)
(大麓之下徃還如織不知觀瞩之地以為山榮豈守之/者詳近而略逺哉遂按郡諜而相之背山東渡五里而)
(近得地曰靈溪即道左建亭而山之竒秀森然在目矣/伻來以圖授之矩畫先是賜紫僧法崇者推誠導慕衆)
(所欽信嘗於康衢搆榭以壯州邦既勤基締將賁髹雘/太守曰吾以敦朴化人  無事於侈可去華就實移其)
(用於兹亭崇曰明使君之言非唯集事兼存為政之體/繇是捨飾畫之浮費市楩梓之美材持畚築運斧斤者)
(子來而樂成矣越再出魄而亭就則兹山具美纎芥無/隠屹者如闕闤者如庾平者如臺呀者如谷向者如闘)
(背者如逃人立鳥跂霞明霧暗碧玉千仞青螺萬疊殊/形詭制紛不可名驅鬼役物巧不能備信方外之絶區)
(也既而請名太守曰亭以山/搆而能盡山之美其名韶云)寺觀南華寺(梁天監元/年有天竺)
(國僧智藥自西土來泛舶至漢土尋流上至韶州曹溪/水口聞其香掬甞其味曰此水上流有勝地尋之遂開)
(山立石寶林乃云此去一百七十年當有無上法寶在/此演法今六祖丨丨丨是也○六祖姓盧名惠能新州)
(人得法於黄梅五祖忍大師傳其衣鉢唐萬嵗通天初/則天皇后錫賚宣詔元和間賜塔曰靈照之塔桞宗元)
(為記其寺為嶺外禪林之冠○唐曹松詩西土文殊留/印跡大中皇帝舊參禪○蘇子瞻詩前身便是盧行者)
(○楊廷秀詩南斗東頭第一山白頭初得扣/禪關祖衣半似雲來薄金鎻纔開霧作團)光運寺(在/水)
(西即始興内/史王導故宅)廣果寺(宋之問詩影殿臨丹壑香臺隱翠/霞巢飛銜象鳥砌蹋雨空花寶鐸)
(摇初霽金池映晚沙莫/愁歸路逺門外有三車)天慶觀(祥符間剏依終南山太/平宫玉皇殿樣式造其)
(勝妙出/諸州上)祠廟虞帝廟(在州西北七里皇岡嶺有石刻/朱文公迎送神樂歌見靜江府)張
相國祠(在郡東墓在武臨原唐子西云張相鐡胎韶人/相傳以為明皇悔時所鑄○郭功父詩常平致)
(主陳金鏡後世/宫祠見鐡胎)周濓溪祠(在州學○朱文公記云秦漢/以來道不明於天下而士不)
(知所以為學言天者遺人而無用語人者不及天而無/本專下學者不知上逹而滯於形器必上逹者不務下)
(學而溺於空虚優於治已者或不足及人而隨世以就/功名者又未必自其本而推之也先生言聖學之有要)
(而下學者知勝私復禮之可以馴致於上逹明天下之/有本而言治者知誠心端身可以舉而措之天下脉絡)
(分明而規/模宏逺矣)余襄公祠(在相國/廟東偏)名宦王導(晋人為/内史)蕭道成
(為内史即/齊髙祖)范雲(為内史郡多盗賊雲撫以恩德曲江有/修仁水雲酌而飲之賦詩云三楓何習)
(習五溪何悠悠且飲/修仁水不挹背邪流)皇朝許申(天僖初為太守栽官道/松榕數萬株至今行者)
(感其/德)王益(天聖間為守初夷越無男女之别公/一切窮治未幾男女之行别於塗)周頥(熈/寕)
(間為提刑不憚瘴毒荒崖絶島人迹所不至皆緩/視徐按以洗寃澤物為己任已病來知南康軍)楊萬
里(為憲臨汀有警勢連潮梅公即日召諸郡兵直抵循/梅賊懼就擒○有詩云不是潢池赤白囊何緣杖屦)
(到潮陽官軍已埽狐兎/穴歸路莫孤山水鄉)林光朝(自號文軒為/憲甞擊茶㓂)人物鄧文
進(始興人為本州刺史移州於水西蕭銑叛𤼵/兵攻樂昌城文進堅守累有戰功廟食樂昌)張九齡
(曲江人七嵗知属文擢進士調校書郎中初武惠妃謀/䧟太子遣官奴誘公為援公叱去之安禄山以范陽偏)
(校入奏事九齡謂裴光庭曰亂幽州者必此人也及討/奚契丹師敗又奏請誅之帝不聽禄山犯闕帝思其忠)
(遣使祭於韶州厚幣恤其家方明皇千/秋節衆獻服玩公奏金鑑録以箴規之)皇朝余靖(曲江/人為)
(集賢校理范仲淹以言事忤意貶饒州諫官/不敢言靖上疏論仲淹不當貶出知秦州)題詠薜荔
摇青氣(宋之問詩云云桄榔翳碧苔/南中雖可悦北思日悠哉)炎海韶州牧(杜甫/送韋)
(員外牧韶州詩云云風流漢署郎分符先令望同舍有/輝光白首多年疾秋天昨夜凉洞庭無過鴈書疏莫相)
(忘/)㸔取北來魚(同上養拙江湖外朝廷記/憶疎雖無南過鴈云云)江曲山如畫
(許渾送竇司直詩/云云貪程亦駐舟)行舟傍越岑(張曲江真陽詩云云窈/窕越溪深水闇先秋冷)
(山晴當/晝陰)曲江水滿花千樹(韓愈同張籍遊曲江寄白居/易詩漠漠輕陰晚自開青春)
(白日映樓臺云云/有底忙時不肯來)曲江山水聞來乆(韓愈將至韶州先/寄張史君借圖經)
(詩云云恐不知名訪倍難願借/圖經将入界每逄佳處便開㸔)乘舡泛鷁下韶湍(唐胡/曽自)
(嶺下泛舟清逺峽詩云云絶景方知在嶺南薜荔雨餘/山似染蒹葭煙盡水如藍日遊蕭帝新松寺夜宿嫦娥)
(桂影潭不為篋中書未/獻便來此地結茅庵)恠石巉巉上泬寥(王介甫送崔/左藏之廣東)
(詩云云昔人於此奏簫韶水清但有嘉魚出風暖何曽/毒草摇今日淹留君按節當時嬉戲我埀髫因尋舊政)
(詢遺老為作/新詩變俚謡)
四六(眷是始興/舊為南粤)　(雖曰炎州/實為樂土)　(惟炎海之遐陬/有曲江之名郡)
(山明水秀九成之韶樂可賔/人傑地靈千秋之鑑錄未冺)　(濓溪持節備殫問俗之勞/坡老作銘妙得聞韶之意)
(張曲江千秋之録冩作忠規/余襄公四諫之名凛有生氣)　(江濵執别悵九成韶石之音/嶺外重來賦萬里梅花之句)
　
　
　
　
　
　
　
　
　
　
　
　
　
　
　方輿勝覧卷三十五
欽定四庫全書
　方輿勝覧卷三十六　　　　宋　祝穆　撰
　　　潮州(海陽/掲陽)　(潮陽/)
　建置㳂革(禹貢揚州之域牽牛之分野古閩越地秦/属南海郡秦末属南越漢武属南海郡今)
　(州即漢南海之掲陽縣地晉成帝分立東官郡安帝/又分東官之義安郡及海陽縣梁置東揚州又改瀛)
　(州陳廢為義安郡隋廢郡置潮州煬帝復為義安郡/唐復為潮州改潮陽郡復為潮州皇朝因之今領縣)
　(三治/海陽)
事要郡名潮陽　古瀛　鳯城(以鳯皇/山得名)金城(以是州舊/属於金氏)
鱷渚(以丨/魚名)風俗士篤於文行(見韓/廟碑)州人知書自文公始
(圖/經)聮名桂籍自太平興國始(同/上)稻得再熟(寰宇記云云/蚕亦五収)
夷䝤遂生(皇甫持正韓文公神道碑洞丨海/丨陶然丨丨鱷魚稻蟹不暴天物)形勝大海
在其南(韓愈祭/鰐魚文)閩南兩越之界(韓愈胡/公墓碑)在廣府極東(韓/愈)
(潮州謝表臣所領州云云界上去廣府雖云才二千里/然來徃動皆經月過海口下惡水濤瀧壯猛難計程期)
(颶風鱷魚患禍不測州南近界漲海連天毒霧瘴氣日/夕𤼵作臣少多病年才五十髪白齒落理不乆長居瘴)
(癘之地葢與魑魅鄰茍非陛/下哀而憐之誰肯為臣言者)山川韓山(與州山/相對)湖山(與/韓)
(山對其麓/寺觀錯立)東山(在州東文公舊遊/之地今多亭榭)蛇山(皇甫持正送簡/師序適潮不頋)
(丨丨鱷渚/萬里之險)鳯凰山(在海陽縣昔有爰居來集因名之山/海經南方有戇巨人人面長唇黒身)
(有毛反踵見人笑亦笑笑則唇蔽/其面寰宇記有神名山都即此)金城山(九域志山上/有韓木韓愈)
(所植不知其名士人觀其華/之疎宻以知登第之多寡)獅子巖(在郡東/山坡上)䨇旌石(州/東)
(山之/二峯)東湖(在韓山之後四面/回環荷花彌望)西湖(縈繞於州之太平/橋下徑湖以橋)鱷
溪(舊名惡溪産鱷魚其身黄四足脩尾其形如□而舉/止趫疾口森鋸齒徃徃害人鹿走崖岸之上羣鱷嘷)
(呌其下鹿必怖懼落崖亦物之相懾服也○按韓愈傳/潮之惡溪有鱷魚食民畜産且盡愈令其属秦濟以一)
(羊一豕投溪水而祝之其畧曰鱷魚有知其聽刺史言/潮之州大海在其南今與鱷魚約盡三日其率醜類南)
(徙于海以避天子之命吏三日不能至五日五日不能/至七日七日不能是終不肯徙也刺史則選材技吏民)
(操強弓毒矢以與鰐魚從事必盡殺乃止其無悔是夕/暴風震電起溪中数日水盡涸徙六十里自是潮無鱷)
(魚之患○周洪道云韓退之逐鱷事李翺行状及/皇甫湜神道碑皆不載豈以鱷近恠故刪去乎)樓榭
掲陽樓(韓愈建今之/韓亭即其地)東齋(在掲陽縣治丞相梁克家嘗曰/舘於是梅花忽大開梁賦詩)
(九鼎爕調終有待百花羞澁敢/言芳後魁天下不十年登宰輔)水簾亭(在州/東)梅花院(在/倅)
(㕔取陳文惠丨丨/庭丨竹青青之句)祠廟韓文公廟(蘇子瞻作廟碑匹夫/而為百世師一言而)
(為天下法是皆有以參天地之化關盛衰之運其生也/有自來其逝也有所為故申吕自嶽降傅説為列星古)
(今所傳不可誣也孟子曰我善養吾浩然之氣是氣也/寓於尋常之中而塞乎天地之間卒然遇之則王公失)
(其貴晉楚失其富良平失其智賁育失其勇儀秦失其/辯是孰使之然哉其必有不依形而立不恃力而行不)
(待生而存不隨死而亡者矣故在天為星辰在地為河/嶽幽則為鬼神而明則復為人此理之常無足恠者自)
(東漢以來道䘮文弊異端並起歴唐貞觀開元之盛輔/以房杜姚宋而不能救獨韓文公起布衣談笑而麾之)
(天下靡然從公復歸於正葢三百年於此矣文起八代/之衰道濟天下之溺忠犯人主之怒而勇奪三軍之帥)
(豈非參天地關盛衰浩然而獨存者乎葢嘗論天人之/辯以謂人無所不至惟天不容偽智可以欺王公不可)
(以欺豚魚力可以得天下不可以得匹夫匹婦之心故/公之精誠能開衡山之雲而不能回憲宗之惑能馴鰐)
(魚之暴而不能弭皇甫鎛李逄吉之謗能信于南海之/民廟食百世而不能使其身一日安於朝廷之上葢公)
(之所能者天也所不能者人也始潮之人未知學公命/趙德為之師自是潮人皆篤於文行延及齊民至於今)
(號稱易治信乎孔子之言君子學道則愛人小人學道/則易使也潮人之事公也飲食必祭水旱疾疫凡有求)
(必禱焉而廟在刺史公堂之後民以出入為艱前守欲/請諸朝作新廟不果元祐五年朝散郎王君滌來守是)
(邦凡所以養士治民者一以公為師民既恱服則出令/曰願新公廟者聽民驩趨之卜地於州城之南七里期)
(年而廟成或曰公去國萬里而謫于潮不能一嵗而歸/殁而有知其不眷戀于潮也審矣軾曰不然公之神在)
(天下者如水之在地中無所徃而不在也而潮人獨信/之深思之至焄蒿悽愴若或見之譬如鑿井得泉而曰)
(水專在是豈理也哉元祐十年詔封公昌黎伯故榜曰/昌黎伯韓公之廟潮人請書其事于石因為作詩以遺)
(之使歌以祀公其詞曰公昔騎龍白雲鄉手抉雲漢分/天章天孫為織雲錦裳飄然乘風來帝旁下與濁世埽)
(粃糠西遊咸池畧拱桑草木衣被昭回光追逐李杜參/翺翔汙流籍湜走且僵㓕沒倒影不能望作書詆佛譏)
(君王要觀南海窺衡湘歴舜九疑吊英皇祝融先驅海/若藏約束鮫鱷如驅羊釣天無人帝悲傷謳吟下招遣)
(巫陽犦牲雞卜羞我觴於粲荔丹與蕉/黄公不少留我涕滂翩然被髪下大荒)古蹟韓木(楊廷/秀詩)
(云笑為先生一問天身前身後兩般㸔/亭前樹子關何事也得天公賜姓韓)名宦裳衮(為刺/史所)
(歴有丞/相嶺)韓愈(以論佛骨貶潮州刺史謝表云與官吏百/姓等相見具言朝廷治平天子神聖威武)
(慈仁子養億兆人庶無有親疎逺邇雖在萬里之外嶺/海之陬待之一如畿甸○韓湘公之姪孫落魄不覊嘗)
(賦詩云解造逡廵酒能開頃刻花公曰子安能奪造化/開花乎湘曰直易事耳取土聚之以盆覆其上須臾曰)
(花已𤼵矣及啓視之花葉上有小金字乃詩一聫云雲/横秦嶺家何在雪擁藍關馬不前公亦莫曉其意湘曰)
(事乆乃驗後公以言佛骨事貶潮州途中俄有一人冒/雪而來乃湘也謂公曰頗憶前日花上之句乎此地即)
(藍關也公嘆異乃足成一聫曰一封朝奏九重天夕貶/潮陽路八千欲為聖明除弊事豈於衰朽計殘年云云)
(知汝逺來因有意好収吾骨瘴江邉/湘曰公非乆即當回矣遂别而去)李德裕(為司/户)皇朝
陳堯佐(類苑陳希元以言事切直謫潮州通判時潮人/張氏子濯於江邉為鰐魚食之公曰昔韓吏部)
(以文投惡溪鰐為逺徙今鰐魚食人則不可赦矣乃/命吏督漁者網而得之因鳴鼓告其罪戮之于市)人
物趙德(韓文公請置鄉校牒云丨/丨秀才排異端而宗孔氏)皇朝許申(為本路漕/詳見惠州)
呉復古(字子野有道之士見知於待制李師中曰白雲/在天引領何及蘇子瞻名其室曰逺遊且為銘)
名賢趙鼎(紹興間坐與秦檜不協安置潮州中丞詹大/方乞竄鼎逺方乃移吉陽軍時鼎子汾力請)
(侍行鼎不忍使之俱死瘴鄉乃手書付之曰紹聖初吕/微仲丞相謫嶺南惟一子曰景山愛之不令同行而景)
(山堅欲隨去將過嶺吕頋其子謂曰吾萬死何恤汝何/罪欲俱死瘴鄉耶我不若先死尤有後也吕遂縱飲而)
(死吾不令汝侍行亦微/仲意也微仲大防字也)題詠鱷魚大於舡(韓愈詩云惡/溪瘴毒聚雷)
(霆常洶洶云云/牙眼怖殺儂)颶風有時作(同上詩州南數十里有海/無天地云云掀擹真差事)
鱟實如惠文(韓南食貽元十八詩云云骨眼相負行蠔/相粘為山百十各自生蒲魚尾如蛇口眼)
(不相營蛤即是蝦䗫同實浪異名章舉馬甲柱鬭以怪/自呈其餘數十種莫不可歎驚我來禦魑魅自宜味南)
(烹調以鹹與酸芼以椒與橙腥臊始𤼵越咀吞面汗騂/惟蛇舊所識實憚口眼獰開籠聽其去欝屈尚不平買)
(爾非我罪不屠豈非情不祈靈珠報幸/無嫌怨并聊書以記之又以告同行)海氣昏昏水拍
天(韓詩潮陽未到/人先說云云)魚鹽城郭民熈熈(陳希元送潮州李/孜主簿詩云潮陽)
(山水東南/竒云云)海邊鄒魯是潮陽(陳希元送王生及第歸潮/陽詩休嗟城邑住天荒已)
(得仙枝躍故鄉從此/方輿載人物云云)
四六(演綸鰲禁/剖竹鳯城)　(城號鳯棲/溪傳鰐去)　(眷今古瀛/實望南粤)　(惟時嶺右/莫盛潮陽)
(惟潮陽之偏壘/實廣右之奥區)　(封疆雖𨽻於炎方雖境土有閩廣之異/文物不殊於上國而風俗無潮漳之分)
(千里秀民已習韓昌黎之教/累朝故老能言陳文惠之賢)　(土俗熈熈無福建廣南之異/人文郁郁自昌黎趙德而來)
(魚佩虎符香自凝於燕寢/鳯城龍首患何有於鰐魚)　(文章政事曽逄嶺表之韓陳/氣習風聲今號海邉之鄒魯)
　　　梅州(程鄉/)
　建置㳂革(禹貢揚州之域牽牛之分野古閩越地秦/漢並属南海郡晉属東官郡晉末及宋並)
　(属義安郡梁属東揚州又改属瀛州隋置潮州而程/鄉以縣属焉煬帝属義安郡唐復属潮州偽漢劉氏)
　(割潮之程鄉縣置敬州皇朝以敬州犯翼祖諱改名/梅州賜名義安郡中興以來廢而復置今領縣一治)
　(程/鄉)
事要郡名義安　風俗土曠民惰(圖經云云而業農者/鮮悉藉汀贑僑寓者)
(耕/焉)其俗信巫尚鬼(同上云云捨/毉而即神)形勝在廣之極東(同/上)介
汀贑之兩間(同上/云云)土産菱米(同上不知種之所自出植/於旱山不假耒耜不事灌)
(溉逮秋自熟/粒米粗糲)山川西陽山(在程鄉縣東/南四十五里)明山(在州東三/十里相傳)
(昔有叟黄姓者採茶於山值兩人坐石而奕遺叟/以拳石歸視之白金也叟後來亦絶粒不知所終)東巖
(在州東/五里)西巖(在州西七里中有蘭若元/祐間元城嘗登覽賦詩)南田石洞(在州/西北)
(六十里郡之名士古姓者詩云仙/客有靈千古在洞門無鑰四時開)石窟洞(距城八十里/中有石鼓天)
(䆫又有/小溪)程江(在州西北七十里蓋/因程敀姓氏而名)百花洲(在城南介兩/水之間古䜟)
(云百花洲尾齊州/前此地出狀元)井泉曽井(曽姓者所鑿泉甘而清/人若瘴癘一㰱疾即止)亭
樓東亭(在東城上衘逺山吞長/江為一郡登覧之勝)望雲樓(在城/上)名宦方漸
(知梅州嘗謂梅人/無殖産教以讀書)人物程敀(圖經云不知何代人或云/隋人家于程江口性嗜書)
(恬榮進結廬江濵環堵蕭然人服其/行義有不平不詣官府而質於敀)名賢皇朝劉安世
(紹聖初章子厚入相公謫知南安軍又貶英州徙梅州/先生謫南七年未嘗一日病問其故則曰絶慾斷酒以)
(是無恙後北歸十年壽幾八十張致逺/詩曽井有泉消毒瘴程江無屋祀髙賢)題詠市小山城
寂(楊廷秀詩云云舡稀野渡忙/金暄梅蘂日玉冷草根霜)只為梅花也合來(楊廷/秀云)
(自彭田鋪至楊田道傍梅花十餘里有詩云一行誰/栽十里梅下臨溪水恰齊開此行便是無官事云云)循
州過了到梅州(楊廷秀題痩牛嶺行盡天涯意未休云/云平生不慣乘肥馬老去須教過痩牛)
深入循梅瘴癘鄉(前人云云煙雲浮動日蒼凉連年/踏遍嶺南土頼有仙翁肘後方)
四六(䟽榮魏闕/出守程江)　(眷是義安/介于東廣)　(析隋唐之一縣雖號偏州/介汀贑之兩間頗存獷俗)
(昔由隋縣剖符竹以更新/今似誠齋為野梅而一到)　(中和宣布洗蠻煙瘴雨之餘/稚耄歡呼在春風和氣之内)
　　　惠州(歸善/海豐)　(博羅/河羅)
　建置㳂革(古南粤之地星紀之次秦属南海郡漢因/之今州即漢博羅縣之地也梁置梁化郡)
　(隋置循州煬帝改龍川郡唐復置循州今惠州本循/州之舊理也偽漢劉鋹移舊循州立禎州國朝避仁)
　(廟諱改曰惠州今/領縣四治歸善)
事要郡名惠陽　羅浮　龍川　浮陵(皮日休有/浮陵集)鵝城
(舊經相傳有古仙放木鵝流而至于/此因建城故至今稱為丨丨鵝嶺)風俗吾州以東坡
重(圖經潮州以/昌黎重云云)文物不下他州(郡學記古成之第進士/張宋卿秘郎魁南宫皆)
(惠人為南越倡/故此邦云云)盤游飯谷董羔(土人好造盤游飯取鮓/蒯膾炙皆埋之飯中又)
(好作谷董羔取凡飲食雜烹之陸道士詩投醪谷/董羔鍋口掘窟盤㳺飯椀中蘇子瞻見之大喜)㗖蜜
唧(蘇子瞻詩曰朝盤見蜜唧夜枕聞鵂鶹葢土人取䑕/未生毛開眼者飼以蜜以箸挾而㗖之謂之蜜唧以)
(其唧唧作聲也鵂鶹/者惡鳥土人惡之)紅螺白餅(紅螺蜆属也冬間甚盛/土人多以配白酒故名)
形勝軒轅所居(皮日休題羅浮云乃/昔軒轅皇帝所居)南海之濵(郡/志)山川
羅山(在博丨西北三十里漢志浮丨自㑹稽浮來博於/丨丨故又名博丨丨○羅浮記云蓬萊之一島堯)
(時洪水所漂浮海而來與丨丨合而為一今山上猶有/東方草木及翡翠五距越王山雞○元和志山之峯四)
(百三十有二南越志髙三千六百丈周廻三百二十七/里十五嶺三十二峯九百八十瀑泉○茅君内傳曰丨)
(浮丨有洞周廻五里名曰朱明曜真天又曰勾曲洞天/東通王屋北通岱西通峨眉南通丨浮是也丨有洞房)
(石室七十里所有巨竹皆十圍謂之籠葱竹有瀑布垂/流三十仞有竒石勢如削成謂之石樓山有上湖岸周)
(廻數里常應海潮又云山有鐡橋石柱人罕到者又有/啞虎廵山○晉葛洪為岣嶁令遂将子姪至廣州刺史)
(鄧嶽留不聽去乃止丨浮丨○劉禹錫丨浮丨見日詩/陰陽迭用事乃俾夜作晨咿喔天雞鳴扶桑色昕昕赤)
(波千萬里湧出黄金輪○蘇子瞻同過子遊丨浮丨詩/人間有此白玉京羅浮見日雞一鳴南樓未必齊日觀)
(欎儀自欲朝朱明東坡之師抱朴老真契乆已交前生/玉堂金馬乆流落寸田尺宅今誰耕道華亦嘗啖一棗)
(契虚正欲仇三彭鐡橋石柱連空横杖藜欲趂飛猱輕/雲溪夜逄瘖虎伏斗壇晝出銅龍獰小兒少年有竒志)
(中宵起坐存黄庭近者戯作凌雲賦筆勢髣髴離騷經/負書從我盍歸去羣仙正草新宫銘汝應奴𨽻蔡少霞)
(我亦季孟山𤣥卿還須略報/老同叔贏粮萬里尋初平)白水山(在羅浮東麓有寺/及懸水崖有巨人)
(跡名佛迹巖○蘇子瞻詩何人守蓬萊夜半失左股浮/山如鵬蹲忽展垂天羽根株互連絡崖嶠争吞吐神功)
(自鑪鞴融液相綴補至今餘隙罅流出千斛乳方其欲化/時天匠麾月斧帝觴分餘瀝山骨醉后土峯巒尚開闔)
(澗谷猶呼舞海風吹未凝古佛來布武當時汪罔氏投/足不葢拇青蓮雖不見千古落花雨䨇溪匯九折萬馬)
(騰一鼓奔雷濺玉雪潭洞開水府潜鱗有饑蛟掉尾取/渇虎我來方醉從濯足聊戯侮回風卷飛雹掠面過強)
(弩山靈莫惡劇微命安足賭北山吾欲老慎勿厭求取/溪流變春酒與我相賔主當連青竹筒下灌黄精圃)
白鶴峯(在江之東舊稱惠陽為鶴嶺者以/此山下有合江樓蘇子瞻所居)石埭山(在郡/西七)
(里崖石壁立/有水簾洞)瑇瑁山(在羅浮山之東山/下池中有丨丨)龍穴山(在河源/縣相傳)
(有五色龍/乘雲出入)南海(在海豐縣多鮫鯢其大吞舟又/有䱜魚朝出食暮則宿其母腹)西江(𤼵/源)
(九龍山二百/里至郡城)釣潭(在歸善縣北抵西江有盤石小潭可/以埀釣蘇子瞻嘗遊因作江郊詩曰)
(江郊葱朧雲水蒨絢碕岸斗入回潭輪轉先生恱之布/席開燕初日下照潜鱗俯見意釣忘魚樂此竿線優哉)
(游哉玩/物之變)豐湖(在郡西廣五十里亦名西湖楊廷秀過惠/游丨丨詩三處西湖一色秋錢塘潁水更)
(羅浮東坡元是西湖/長不到羅浮便不休)龍塘(在郡南有/龍居之)井泉湯泉(在白水/山○蘇)
(子瞻詩積水焚大槐畜油灾武庫驚燃丞相井疑浣將/軍布自憐耳目隘未測陰陽故欎攸火山烈觱沸丨丨)
(注豈惟渇獸駭坐使癡兒怖安能長魚鱉僅可燖狐兎/山中惟木客户外時芒屨雖無傾城浴幸免亡國汚)
卓錫泉(唐子西記云人之精神亦何所不至哉揮戈可/以退日搏膺可以隕霜悲泣可以頺城浩嘆可)
(以决石而况于得道者乎諸妄既除表裏皆空一真之/外無復餘物則其精神之外又何如哉吾遊羅浮至寶)
(積之寺飲泉而甘寺僧曰此丨丨丨也昔梁景泰禪師/始居此山其徒以無水難之師笑而不答已而庵成師)
(卓錫於地泉湧數尺自是得井山中迨今頼之知水者/以為甲於嶠南而自梁以來未有紀其事者夫師之為)
(人誠不可得而知然吾聞世間萬有皆心想所生而古/之學道未有不用定慧得者完則深定慧則流通以深)
(完流通之精神而致吾心想中物如父之使子君之使/臣有必得之勢其於此也特未足多也或曰前世之士)
(如李廣利耿恭之徒皆功名進取之人以成敗得䘮為/心其精神之富不踰常人而喑嗚叱咤飛泉為之湧溢)
(與師無異此何理也曰二人者皆一時貴臣左氏所謂/用物精多至於神明方其由於絶域之中感激奮𤼵於)
(萬死一生之時其用意至到與精進二體惟其出於一/切之誠而無定慧之素以故得之艱勤非若師之頥指)
(目使既㨗而且逸也嗟乎事之不立也我知之矣志意/耗於思慮聰明流於視聽則精神所感不行於父子兄)
(弟之間而尚何有於物茍能全吾之精神則雖山石之/堅水泉之柔雍容談笑之間堅者可使闢其柔者可使)
(激而躍也獨不得於人乎吾是/以知天下之善無不可立者)樓閣合江樓(在郡東昔/蘇子瞻嘗)
(居焉○詩云海上葱朧氣佳哉二江合處朱/樓開蓬萊方丈應不逺肯為蘇子浮江來)平湖閣(在/豐)
(湖泗洲寺前枕湖倚山最為/勝遊之地取鰐湖平以名)亭臺松風亭(在嘉祐寺○/蘇子瞻有松)
(風亭下梅花詩云春風嶺上淮南村昔年梅花曽斷魂/豈知流落復相見蠻風蜑雨愁黄昏長條半落荔支浦)
(卧樹獨秀桄榔園豈惟幽光留夜色直恐冷艶排冬温/松風亭下荆棘裏兩株玉蘂明朝暾海南仙雲□墮砌)
(月下縞衣來扣門酒醒夣覺起繞樹妙意有在/終無言先生獨飲勿嘆息幸有落月窺清尊)野吏亭
(在州宅太守/陳希元建)平逺䑓(在無量壽院前為/一郡遊覧之勝)橋梁東新橋(在/郡)
(東○蘇子瞻詩羣鯨貫鐡索背負横空霓首摇翻雪江/尾挿崩雲溪機牙任信縮漲落隨髙低轆轤卷巨索青)
(蛟挂長堤犇舟免狂觸脫筏防撞擠一橋何足云讙傳/廣東西父老有不識喜笑争攀躋魚龍亦驚逃雷電生)
(馬蹄嗟此病渉乆公私困留稽姦民食此險出沒如鳬/鷖似賣失舡壺如去登樓梯不知百年來幾人隕沙泥)
(豈知濤瀾上安若堂與閨往來無晨夜醉病休扶携使/君領我言妙割無牛雞不云二子勞歎我捐腰犀我亦)
(壽使君一言聽扶藜常/當修未壊勿使後噬臍)西新橋(在郡豐湖上○蘇子瞻/詩昔橋本千柱掛湖如)
(斷霓浮梁䧟積淖破版隨奔溪笑看逺岸沒坐覺孤城/低聊因三農隙稍進百歩堤炎洲無堅植潦水輕推擠)
(千年誰在者鐡柱羅浮西獨有石塩木白蟻不敢躋似/開銅駝峯如鑿鐡馬蹄岌岌類鞭石山川非㑹稽嗟我)
(乆閣筆不書紙尾鷖蕭然無尺箠欲駕飛空梯百夫下/一杙㭬此百尺泥探囊頼故侯寳錢出金閨父老喜雲)
(集簞壺無空携三日飲不散殺盡西村雞似聞百嵗前/海近湖有犀那知陵谷變挂瀆生茭藜後來勿忘今冬)
(渉水/過臍)寺觀栖禪寺(在湖山蘇子瞻葬妾朝雲于此容齋/三筆云東坡既至惠州殘臘獨出至)
(棲丨丨不逄一僧其詩云江邉有微行詰曲背城市平/湖春草合歩至棲禪寺堂空不見人老穉掩門睡所營)
(在一食食已寕復事客行豈無得施/子净掃地松風獨不静送我作鼓吹)白鶴觀(觀廢蘇子/瞻請其地)
(築室以居堂曰德有鄰齋曰思無邪○蘇子瞻詩云前/年家水東囬首夕陽麗去年家水西濕面春雨細東西)
(兩無擇縁盡我輙逝今年復東徙舊館聊一憇已買丨/丨峯規作終老計長江在北户雪浪舞吾砌青山滿墻)
(頭䰀鬐幾雲髻雖慙抱朴子金鼎陋蟬蛻猶嫌桞桞州/廟爼薦丹荔吾生本無待俯仰了此世念念自成刼塵)
(塵各有際下觀生/物息相吹等蚊蚋)冲虚觀(有朱明洞朱真人朝斗壇蘇/子瞻云近於壇上獲銅龍六)
(銅魚/一)古跡蘇公堤(在豐湖左蘇子瞻出/上所賜金錢築之)將軍樹(陳文惠/祠下有)
(公手植荔支郡人謂之丨丨丨○蘇子瞻詩丞相祠堂/下丨丨大丨旁炎雲駢火實瑞露酌天漿爛紫埀光熟)
(髙紅掛逺揚分甘徧/鈴下也到黒衣郎)名宦皇朝陳堯佐(閬州志載公以/潮倅權惠守携)
(潮士許申偕行艤舟于岸新月初出纔甲夜有馬騎數/人指呼甚嚴云丞相與漕使會宿於此其或踈虞豪髪)
(不赦公與申相對驚喜莫測其由明日行訪其地有姚/娘廟焉及居相位遣人祭告申亦任本路轉運使一如)
(其/言)陳偁(為守嘗奏罷豐湖魚租/時子瓘隨侍即了翁也)名賢趙師雄(龍城録載/隋開皇中)
(丨丨丨遷浮羅一日天寒日暮於松林間酒肆旁舍見/美人淡粧素服出迎時已昏黒殘雪未銷月色微明師)
(雄與語言極清麗芳香襲人因與之扣酒家門共飲少/頃一緑衣童來笑歌戯舞丨丨醉寢但覺風寒相襲乆)
(之東方已白起視大梅花樹上有翠羽啾嘈相顧月落/參横但悵惘而已容齋隨筆參星見於昏若至曉則已)
(殁故蘇子瞻梅詩云/耿耿獨與参横昏也)皇朝蘇軾(紹聖元年謫居○蘇子/瞻在惠州有詩云為報)
(先生春睡美道人輕打五更鐘傳至京師章子厚笑曰/蘇子尚爾快活耶故有昌化之命○黄魯直詩東坡謫)
(嶺南時宰欲殺之飽喫惠州飯細和淵明詩淵明/千載人東坡百世士出處雖不同氣味仍相似)陳鵬
飛(字少南永嘉人以言事謫死惠州初居郡之舍人巷/面湖榜曰謫官湖○唐子西詩湖邊冷艶浸秋浦湖)
(上寒光轉夜烏太白持盃/問月夜予為題作謫官湖)唐庚(謫居沙子/歩有故宅)題詠犀象滿
城邑(唐殷堯藩寄嶺南張明甫詩云瘴雨出/虹蝀蠻煙渡江急嘗聞島夷俗云云)散䇿桄榔
林(蘇子瞻惠州上元夜詩前年侍玉輦端門萬枝燈璧/月掛罘罳珠星綴觚稜去年中山府老病亦宵興紅)
(旗穿夜市鐡馬響春冰今年江海上雲房寄山僧亦復/舉膏火松間見層層云云林踈月鬅鬙使君置酒罷簫)
(鼓轉松陵狂生來索酒一舉輙/數升浩歌出門去我亦歸瞢騰)鄰翁餽鼃蛇(蘇子瞻詩/何以侑一)
(盃云/云)蠻果粲蕉荔(蘇子瞻遊栖禪詩凄凉羅浮館/風壁頽雨砌棲禪晚置酒云云)蠻菊
秋未花(蘇子瞻詩登山/作重九云云)梅雨翛翛荔子然(蘇子瞻見顧/秀才談惠州)
(風物之美詩云到處聚觀香案吏此邦宜着玉堂仙江/雲漠漠桂花濕云云聞道黄柑常抵鵲不容朱橘更論)
(錢恰從神武來𢎞景/便向羅浮見稚川)置酒椰葉桄榔間(蘇子瞻詩云云/艤舟蜑户龍岡)
(窟/)嶺南萬戸皆春色(蘇子瞻詩云云㑹/有幽人客寓公)蝦菜賤時皆丙
穴(唐子西詩云云茅/柴美處即郫筒)
四六(矧兹偏壘鵝城斗大/邈在炎陬鰐穴淵深)　(視翠羽於梅梢難尋故迹/酌天漿於荔子聊和新詩)
(飽惠州之飯和淵明之詩/使渤海之民霑宣帝之化)　(㵸泉誦卓錫之記貫以精神/渡江讀新橋之詩施於惠政)
　
　
　
　
　
　
　
　方輿勝覽卷三十六
欽定四庫全書
　方輿勝覧卷三十七　　　　宋　祝穆　撰
　　　循州(龍川/長樂)　(興寕/)
　建置㳂革(古揚州之境其分野應粤地其次星紀其/星牽牛春秋為百越地戰國属楚秦置南)
　(海郡龍川以縣属焉而趙佗為龍川令漢呉因之晉/割龍川縣地置興寕縣𨽻東官郡故又為南海東官)
　(之地隋於歸善縣置循州煬帝改循州為龍川郡唐/復為循州總管府改海豐郡復為循州國朝平嶺南)
　(地歸版圖宣和賜名博/羅郡今領縣三治龍川)
事要郡名循陽　龍川　海豐　風俗為最饒富(林諮/大㕔)
(記循户四萬嵗出租米僅十萬名於/番禺都㑹中云云今租米僅三萬耳)資奉易足(余安道/普安寺)
(記云地有魚鹽之饒士/多江海之樂故云云)藉蘇陳為光榮(循陽志蘇子由/陳次升遷徙兹)
(土蘇著龍川志陳有/論諫循之談者云云)無大寒盛暑(蘇子瞻黙化堂序略/云嶺南云云秋冬之)
(交勾萌盗𤼵春夏/之際柯葉潜改)形勝重山峻嶺(循陽志東南抵惠東/北接梅潮西連汀贑)
(云云/數百)尉佗故基(郡志紹興十五年韓京遷/於城東即丨丨城之丨丨)漢之名部(余/安)
(道普安寺記龍川郡/者云云越之沃野)常屯甲兵(林諮㕔記梁唐晉漢周/之間常為總管府甲兵)
(屯/焉)土産碧雞鸚鵡(寰宇記羽則五距/丨丨越鳥丨丨)楩楠杞梓(林諮大/㕔記循)
(之山林云云/罔不畢具)水精(出長樂/縣山間)山川嶅山(在城西/北五里)霍山(在龍/川東)
(北八十里山有佛迹石逕石樓多海中草木○曹松詩/七千七百七十丈丈丈藤蘿入九天西土文殊曽印迹)
(大中皇帝舊参禪月將河漢廵巖轉僧與龍蛇/共穴眠直是畫工須閣筆更無名畫入流傳)博羅山
(郡國志有山浮海而來丨/着丨丨故名詳見惠州)丞相嶺(在興寕即循廣二州/分水嶺也唐常衮除)
(潮州經此領人/呼為丨丨丨)浰溪(一名龍川裴氏廣州記龍川本博/羅之東鄉有龍穿地而出即穴泉)
(流因以/為名)循江(在河源/縣界)蚌湖(在興寕東北四十里有/老蚌大數尺夜吐光)嶅湖
(在州北周囘數里/龍潭之水注焉)龍潭(在嶅山上有三潭/龍藏焉祈雨必應)堂閣黙化堂
(在郡治蘇子瞻在惠州時為/循守周彦質命名大書其榜)水心閣(在城廣福寺前嶅/塘環繞前峯疊秀)
(為一郡登/臨勝處)名宦趙佗(西漢南粤王傳/佗為龍川令)李翺(知循州詳/見文集)李
義山(有謝循州/刺史表)人物韋思明(唐詩紀事載李彚征客循/州宿丨丨丨家年八十餘)
(與彚征談論至/李渉詩酷稱善)羅孟郊(五代時自南昌遷守興寕官至/翰林學士有茒屋數間號翰林)
(堂旁有泉曰/羅公滌硯池)名賢皇朝陳次升(仙遊人為御史論章子/厚蔡京卞又乞留陳瓘)
(湔洗鄒浩/謫循州)蘇轍(謫循州撰/龍川志)巢谷(眉山人蘇子瞻謫黄州/與谷同鄉因與之遊及)
(軾與弟轍在朝谷未嘗一見軾轍謫嶺海平生親舊無/相聞者谷慨然自眉山徒歩訪兩蘇谷見轍握手相泣)
(時已七十三矣將復見軾/於海南自循至新遂病死)題詠地說炎蒸極(盧綸得循/州趙司馬)
(書因寄回使詩瘴海寄䨇魚中宵逹我居兩行燈下涙/一紙嶺南書云云人稱老病餘殷勤報賈傅莫放酒杯)
(踈/)昔我游龍川(蘇子由贈廖有象詩云云不見平生人/傾囊買破屋風雨庇病身頎然一道士)
(野鶴墮雞羣飛鳴閭/巷中稍覺季子親)時叨送米續晨炊(蘇子瞻答周循/州詩蔬飯藜牀)
(破衲衣掃除習氣不吟詩前身自是盧行者後學過呼/韓退之未敢叩門求夜話云云知君清俸難多輟且覔)
(黄精與/療饑)藍輿觸熱道龍川(李伯記詩海嶠經行陟兩年/云云只愁青草黄茅瘴敢意)
(江風佳/月天)
四六(䟽榮鰲禁/作鎮龍川)　(郡濵嶺海/地接潮梅)　(惟尉佗之故基/乃隋代之名部)
(濵江控海俗頗擅於魚塩/跨漢歴隋權遂專於保鄣)　(粤從五季之間嘗為㑹府/及至先朝之盛亦號名藩)
(摩挲壁記尚尋李商隱之舊題/㸃撿圖經盍訪蘇潁濵之陳迹)
　　　連州(桂陽/連山)　(陽山/)
　建置㳂革(禹貢荆州之域翼軫之分野春秋時楚地/秦為長沙郡之南境西漢有桂陽郡而桂)
　(陽陽山以縣属焉呉分桂陽置始興郡宋改始興為/廣興郡齊復為始興郡梁武帝分置陽山郡隋廢郡)
　(置連州因黄連嶺以為名煬帝改熈平郡唐復置連/州改連山郡復為連州國朝因之今領縣三治桂陽)
事要郡名陽山(九域志日出先/照故名丨丨)連山(劉禹錫云州/以山得名)湟川
(以水/得名)風俗風俗醇厚(朱葆石路記溪山鍾美/云云視南方為佳郡)炎裔之凉
墟(劉禹錫記環峯宻林激清儲隂海風歐温交戰不勝/觸石轉柯化為凉颷城壓赭岡路髙負陽土伯噓濕)
(抵堅而散襲山逗谷化為鮮雲故罕嘔呭之/患亟有華皓之齒信荒服之善部而云云也)地大民衆
(劉勃鼓角樓記/云云過於他郡)商賈阜通(劉若冲連山縣記人物富/庶云云嘗有小梁州之號)鳥
言夷面(韓愈送區册序陽山天下之窮處也陸有邱陵/之險虎豹之虞水有江流悍急横波之石亷利)
(侔劔㦸舟上下失勢破碎淪溺者徃徃有之縣郭無居/民官無丞尉夾江荒茅篁竹之間小吏十餘家皆丨丨)
(丨丨始至言語不相通畫地為字然後可告以出/租賦奉期約是以賔客從遊之士無所為而至)陽山
天下之窮處　荒茅篁竹之間(並見/上)湟川八景(一䨇溪/春漲二)
(龍潭飛雨三楞伽曉月四静福寒林五中峯逺眺/六秀巖滴翠七星峯晚靄八巖湖秋巘南軒有賦)形勝
北接九疑(歐陽經雲関記云云南連衡嶽其清/粹秀爽之氣鍾為勝槩賢傑繼出)介楚越
間(費佖閱武亭記連/云云號為會衝)地控荆湖(詹礪西園記熈/平古郡云云)犬牙畨
禺(劉禹錫㕔壁記由壤制與畨禺/相犬牙觀民風與長沙同祖習)無土山濁水(武陽震/學記地)
(接湖湘云云秀徹/之氣凛然浮空)山水為嶺南冠(歐陽實蔣氏/三徑記云云)竒峯恠
石(游烈興造記荆粤之偏是惟連州土/壤寒殖溪山岑峻云云森若圖繪)土産石鍾乳(劉/禹)
(錫記山秀而宣靈液渗漉故丨/丨丨為天下甲嵗貢三百銖)紵蕉(劉禹錫記原鮮而/膴卉物柔澤故丨)
(丨為王服貴/嵗貢十笥)林富桂檜(同上云云土宜陶旊故居室以/壯聞石侔琅玕水孕金碧故境)
(物以/麗聞)山川桂山(在桂/陽縣)方山(在桂陽對/九疑山)靜福山(在桂陽縣/北五十里)
(梁廖冲詩為本郡主/簿後於此山飛昇)陽巖山(在陽山縣/西二十里)黄連嶺(在桂陽/縣西南)
(百五/十里)巾子嶺(州之/案山)天際嶺(陶弼詩南來未見此髙峯下底/際滄溟上際空辛苦限蠻成)
(事坐看嵩/華作三公)同冠峽(韓文次丨丨丨詩今日是何朝天晴/物色饒落英千尺墮遊絲百尺飄泄)
(乳交巖脉懸流掲浪標無/心思嶺北猿鳥莫相撩)貞女峽(在桂陽縣南十五里/郡國志有石臨水狀)
(若婦人云秦時女子採螺於風雨中忽化為石○韓愈/詩云江盤峽束看湍豪雷風戰闘魚龍逃懸流轟轟射)
(水府一㵼百里翻雲濤漂舡擺/石萬瓦裂咫尺性命輕鴻毛)陽山關(史記云尉佗移/檄丨丨丨曰盗)
(兵且至急絶道聚兵自守今縣/北當騎田嶺路秦於此立關)湟谿關(在陽山縣劉勃/鼓角樓記連雖)
(介於楚越之間僻在一隅秦於此置丨丨丨/漢武誅建德兵出桂陽下湟水實此地也)湟水(在桂/陽縣)
(即漢伏波將軍路/博討南越之所)桂水(源出桂山之/陽東入于湘)五溪(在桂陽西/合為一江)龍
宫灘(韓愈/有詩)海陽湖(在桂陽東北二里唐大厯間元結到/此創湖通小舟遊泛劉禹錫賦丨丨)
(丨十/詠)井泉潮泉(在桂陽縣南有山泉每二月已後至初/秋每日丑時水湧流至申時住八月已)
(後至初春從申時/湧流至丑時住)亭榭海陽亭(吕温荅崔連州丨丨丨/詩云吏中習隠好躋攀)
(不擾疲人便自閑聞説殷勤/海陽事令人轉憶舜祠山)宴喜亭(在州城○韓愈記/太原王𢎞中在連)
(州與學佛之人景常元慧者游異日從二人者行於其/居之後荒邱之間上髙而望得異處焉斬茅而嘉樹列)
(𤼵石而清泉激輦糞壤焚椔翳却立而視之出者突然/成邱䧟者呀然成谷窪者為池而缺者為洞若有鬼神)
(異物隂來相之自是𢎞中與二人者晨徃而夕忘歸焉/乃立屋以禦風雨寒暑既成愈請名之其邱曰竢德之)
(邱蔽於古而顯於今有俟時之道也其石谷曰謙受之/谷瀑曰振鷺之瀑谷言德瀑言容也其土谷曰黄金之)
(谷瀑曰秩秩之瀑谷言容瀑言德也洞曰寒居之洞志/其入時也池曰君子之池虛以鍾其美盈以出其惡也)
(泉之源曰天澤之泉出髙而施下也合而言之以屋曰/丨丨之丨取詩所謂魯侯宴喜者頌也於是州民之聞)
(者相與觀焉曰吾州之山水名天下然而無與燕喜者/比經營於其側者相接也而莫直其地凡天作而地藏)
(之以遺其人乎𢎞中自吏部貶秩而來次其道途所經/自藍田山入商洛渉浙湍臨漢水升峴首而望方城出)
(荆門下岷江過洞庭上湘水行衡山之下繇郴踰嶺猿/狖所家魚龍所宫極幽遐瓌詭之觀宜其於山水飫聞)
(而厭見也今其意乃不足傳曰智者樂水仁者樂山𢎞/中之德與其所好可謂叶矣智以謀之仁以居之吾知)
(其去是而羽儀於天朝也不逺矣遂刻石以記○李貺/後記余自㓜伏覧外祖父昌黎文公丨丨丨記則知連)
(州山水之殊亭之稱因記為天下所嘉連為郡既逺且/秀亦因亭而髙時談山水可娯者較數連矣中州人既)
(以連遐逺不可得與遊皆依記以圖為館宇飾味山水/者莫不目登心到焉如此則亭豈可荒記豈可仆乎三)
(年冬余侍行氶紐于連水陸南馳幽無所攄志無所用/乃縱業于山水以資養志况又外祖所記亭在是耶昔)
(聞今見必矣踵于郛則訪焉耆老曰無矣吁昔奚寵遇/而讃詠之如彼今遭何人廢棄之如此豈亭之屯耶竊)
(嘆數月得刺史武公至嘆之尤甚且曰不修則過及余/矣遽揮徒而窮尋之冒翳履淖抵巇擘蔓得餘趾焉級)
(塼缺擲棟欀垣瓦寸折片碎蓊汚其甚石記斷僵莓昧/其字公整而修之徵記本於余家易石而琢之不旬就)
(矣於舊不移不損煥而為新命余記其迹余辭小子豈/敢措筆以並前記公曰不與記實此則又毁後人知子)
(至而不顧子過矣余何/别不修者乎余曰諾)十詠亭(劉禹錫序元次山作海/陽湖後人作亭榭標之)
(曰丨丨曰吏隠丨切雲亭雲英潭𤣥覧亭裴/溪飛練瀑䨇溪月窟象池棼絲瀑即十咏也)名宦劉禹
錫(唐永正元年自屯田郎出為連州刺史又以尚書郎/得譴刺連山禹錫云重領連山郡印綬居五年不得)
(調滯念歘起因作問大鈞賦○韓愈作栁宗元墓誌云/中山劉夢得亦在譴中當詣播州子厚泣曰播州非人)
(所居而夢得親在堂吾不忍夢得之窮無辭以白其大/人且萬無子母俱徃理請於朝將拜疏願以桞易播雖)
(重得罪死不恨遇有以夢得事白上者夢得於是改刺/連州嗚呼士窮乃見節義今夫平居里巷相慕恱酒食)
(游戯相征逐詡詡強笑語以相取下握手出肺肝相示/指天日涕泣誓生死不相背負真若可信一旦臨小利)
(害僅如毛髪比反眼若不相識落䧟穽不一引手救反/擠之又下石焉者皆是也此宜禽獸所不忍為而其人)
(自視以為得計聞子/厚之風亦少媿矣)韓愈(自監察御史出為陽山令有/惠及下百姓多以公之姓命)
(其/子)王晙(唐肇武德迄光化己未凢二百八十二年/作太守者九十一人惟王晙位至將相)皇朝
李若谷(自開寳三年至熈寜戊申凡九十九年/假守者四十五人惟李若谷嘗参大政)名賢張
浚(丨丨紹興十六年以/排講和連州居住)題詠窮冬或摇扇(韓愈詩逺地/觸塗異吏民)
(似猿猴山獰知忿狠辭舌上嘲啁白日屋簷下雙鳥闘/鵂鶹有蛇類兩頭有蟲羣飛游云云盛夏或重裘颶起)
(最可畏訇/哱簸林邱)毒霧怕熏晝(韓詩投荒誠職分領邑幸寛赦/湖波翻日車嶺石坼天罅云云)
(炎風每/燒夏)何處好畬田(劉夢得詩云云團團縵山腹鑚龜/得兩卦上山燒卧木下種暖灰中)
(乘陽坼牙蘖蒼蒼一/雨後苕頴如雲𤼵)忽有飛詔從天來(韓和張十一詩/陽山鳥路出臨)
(武驛馬拒地驅頻隤踐/蛇茹蠱不擇死云云)唯有青山畫不如(劉禹錫詩剡/中若問連州)
(事云/云)邊鴻不到水南流(唐劉禹錫詩云謫在/三湘最逺州云云)連州萬里
無親戚(盧肇詩云云舊/識唯應有荔支)外邑出宰山水縣(韓詩云云讀/書松竹林蕭)
(條捐末事邂逅得初心哀狖醒俗耳清泉潔塵襟詩成/有共賦酒熟無孤斟青竹時黙釣白雲日幽尋南方本)
(多毒北客恒懼侵譴謫甘自守滯留/愧難任投章類縞帶佇益逾兼金)
四六(有華銀嶺/逺畀銅符)　(䟽恩北闕/宅牧南郊)　(地接中州若無瘴癘/舶通蠻徼素號劇繁)
(陽山篁竹之地不圖見於是人/曲江櫻笋之天儻共談於今夕)　(皂盖朱轓聊訪湟川八景/清香畫㦸細和湖亭十詩)
(昌黎宰縣而賦詩頗嗟毒霧/夢得為州而作記乃謂凉墟)　(失計兹來悔長安日邊之逺/相逄一笑說陽山天下之窮)
　　　南雄州(保昌/始興)
　建置㳂革(禹貢揚州之域越地牽牛婺女之分野春/秋為百越地戰國属楚秦属南海郡漢平)
　(南粤而曲江以縣𨽻桂陽郡統於荆州三國属呉孫/皓分桂陽為始興郡治曲江而始興以縣属焉宋属)
　(廣興郡齊復属始興梁陳因之隋廢始興郡属廣州/唐初属韶州後分其地置須昌縣五代劉氏割據割)
　(韶之湞昌始興二縣置雄州國朝潘美征嶺南克英/雄二州自此復歸版圖以河北有雄州故加南字宣)
　(和賜名保昌郡今/領縣二治保昌)
事要郡名淩江(詳見名宦/凌皓注)保昌　風俗俗雜夷夏(倅㕔/題名)
(記地當衝/要云云)無珍異之産(洪勲修學記地雖褊小/云云以來四方之民)有膏沃
之田(同上而土性温厚云/云以為家給之具)擅八行之殊選(洪勲修學記/大觀元年天)
(子親製孝弟睦婣任恤忠和八行之選每路以三人為/率廣十五郡無應選者惟南雄得譚煥歐陽班許孜三)
(人以其行間奏以八行/一路殊選而南雄擅之)操翰墨取青紫者相属(同上本/朝以來)
(丨丨丨以丨丨/丨丨比比丨丨)形勝兩路喉襟(倅㕔題名記南雄古郡/丨丨之丨丨由東度嶺)
(而南由南度嶺而東足跡所/接舟車所㑹其地甚重焉)襟㑹百粤(同/上)控帶羣蠻(修/城)
(記州獨以雄名盖以其云云/襟㑹百粤傑然峙於一隅)山川巾山(在州北州/之主山)青嶂
山(在城東南五十里有神仙隱几一鍋似玉/磨琢瀑布潺湲相傳龍王居此祈禱有應)桂山(在始/興桂)
(木叢發人多/以為藥故名)丹鳯山(在始興西北天監/中有鳯翔此山)天柱峯(在始興/西二十)
(里峭秀竒㧞無支峯贅阜屹然撑天梁天監/中九鳯翔集亦名九鳯山傳大士講經于下)玲瓏巖(在/始)
(興縣南石峯平地㧞立有石/室虗曠葛仙嘗煉丹于此)揚歴巖(距城西北二十里/山巔方廣百餘丈)
(飛泉㵼空有龍/祠祈禱輙應)仙女巖(在州東北闞天封寺杉檜欎翳/水石潺湲中有二仙像謂秦時)
(二女子於此/得道飛仙)梅嶺(在始興即大庾嶺一名塞/嶺在五嶺東詳見南安軍)羅漢洞(在/州)
(東天漢中有丨/丨數尊現相)正陽峽(張九齡詩行舟傍越吟窈窕越/溪深水暗先秋冷山晴當晝隂)
(重林間五色對石聳千尋/此物生遐逺誰知造化心)放鉢石(在雲封寺○章希言/詩石上曽經轉鉢盂)
(石邊南北路﨑嶇行人不見/空嗟嘆還識西來意也無)朔水(在始興縣東三十五/里水出贑州遇月朔)
(即漲晦/即减)修仁水(在城南二十里齊范雲/為守至此嘗酌水賦詩)井泉龍井(在州/北道)
(傍寺中深百餘尺舊傳通海眼時/有龍躍蘇子瞻張順之皆有詩)霹靂泉(昔太鍳禪師/得法南歸經)
(庾嶺有卓錫遺跡後人從而屋/之遂為一方名藍詳見南安軍)堂院景郇堂(在州/宅)道院
(李俠修黄/匪躬記)樓亭城樓(齊祖之詩漢初開郡出南夷萬壑/千巖足嶮巘天上斗牛應共域人)
(間江嶺/自分岐)通越亭(在庾嶺余安道詩嶺嶠古來/稱絶徼梯航從此識通津)古跡鼻天子
墓(在始興縣不知何代相傳云昔有人掘之銅人/数十擁笏列侍俄聞擊鼓大呼震動山谷遂返)張九
齡書堂(在始興縣南山幽水秀花木/長春几案庭戸皆石琢就)名宦楊僕(漢人為/楼舡将)
(軍出豫章下/横浦即此)皇朝章得象(為守後入/相封郇公)凌皓(知保昌興水/利開導江水)
(農人感德/號曰凌江)蕭渤(為守預築城/以禦儂賊)人物張九齡(祖居始興縣/今墳墓宅基)
(皆在焉本傳謂韶州曲江人盖雄州未建之前均𨽻曲/江既又析曲江為雄州則九齡乃雄州始興縣人也今)
(子孫盡/在南雄)皇朝鄧戒(始興縣人與弟/闢聫名登第)顧希甫(保昌人與子/衮相繼登科)
李邵(保昌人與子/琰俱登第)名賢呉元美(任福建帥幹坐作賦譏/時宰又其家有潜光亭)
(商隱堂鄭曄併作啟上秦公檜云亭號潜光盖有心/於黨李堂名商隱本無意於仕秦後遷南雄以死)題
詠庾嶺南邊第一州(章希言詩凌江清淺繞城流云云/惟有梅花傳逺信只慿萱草綏離)
(憂/)一麾逺在百蠻中(前/人)黄梅雨歇荔支紅(前人青草瘴/深盧橘熟云)
(云/)兩州南北䕶梅關(章頴詩云云盡/日人行石壁間)
四六(榮分漢竹/來訪嶺梅)　(斗牛共域/江嶺分岐)　(惟凌水之名邦/號廣南之道院)
(章郇公舊治之邦尚存善政度嶺而南尚接中州之美俗/張相國始生之地可想髙風浮江而下實為東廣之上游)
　　　南恩州(陽江/陽春)
　建置㳂革(禹貢揚州之域斗牛之分野春秋時為百/粤地秦属南海郡漢置合浦郡今州即合)
　(浦之髙凉縣地也呉属髙興縣置海安縣宋属東官/郡齊置齊安郡海安以縣属焉梁置陽春郡隋廢郡)
　(入髙州置髙凉郡以海安陽春二縣𨽻焉唐立春州/太宗又立恩州改恩州為恩平郡後為恩州皇朝廢)
　(春州以其地𨽻恩州尋復置春州仁宗時以河北路/具州為恩州仍於舊恩州上加南字今領縣二治陽)
　(江/)
事要郡名恩平　鼉山(唐/郡)風俗與夷䝤雜居(春州/記)瘴癘
以春州為首(同上四方言云云故凢/補吏得罷必加優賞焉)五馬名目(倦游錄/載陳亞)
(滑稽之語云使君之五馬䨇旌名目/而已螃蠏之一文兩箇真實不虗)其地下濕宜稻(同/上)
耕種多在洞中(寰宇記土地多/風多旱云云)郡兼山海之利(恩平志/云云富)
(於魚/鹽)形勝南濵巨海(郡守丁璉學記恩平古郡漢/属合浦云云耳目逺於中州)阻山
瀕海(圖經恩平與廣/右接境云云)孤絶海隅(李觀翠/巖亭序)襟帶巖洞(春州/記東)
(南凑大海纔百里/環山繞林云云)昔春勤三州之地(鼉山志序云今之/陽江盖併唐之三)
(縣而陽春/乃云云)當五州之要路(投荒錄當海南五郡泛海之/路頗有廣陵會稽賈人循海)
(而至故呉越所/産不乏於斯)山川東山(在州之東舊築/熈春䑓於其上)羅琴山(在州/西二)
(十里昔羅含/嘗携琴遊此)射木山(在陽春縣春州記/丨丨之丨以為望)龍鼉山(在陽春/縣為南)
(服之/冠)鳯凰山(一名北甘山倦游錄此山壁立千仭有瀑/水飛下猿猱不能至鳯皇巢其上遇大風)
(雨或飄/墮其雛)鐡坑山(在陽春縣東○胡邦衡詩初疑金谷嶺/元是丨丨丨人云兹地惡我愛碧孱顔)
峒石山(在陽春縣巖谷幽邃○胡邦衡詩兹處山皆石/他山盡不如固非從地出疑是補天餘下漏一)
(拳小髙凌千仭虚竒章/應未見名不到中書)望海岡(在州南/二里)金雞石(在州西/北郡國)
(志石上時/有丨丨)漠陽江(在陽江西/流入大海)恩平江(在城界平/城山發源)亭臺揖
秀亭(胡邦衡詩云青山如/髙人可揖不可致)熈春臺(在州東北髙跨/嶺首下視南溟)望海
臺(胡邦衡南遷賦詩君恩寛逐客萬里聽歸來未上凌/煙閣聊登丨丨丨山為翠濤湧潮拓碧天開目斷飛)
(雲處終身/愧老萊)古跡劉王女冢素馨花(舊名邦悉茗昔劉王/女名素馨冢上生此)
(花傅伯成/詩見泉州)名宦皇朝李綸(邴之子寓居泉南所至有清/操提舉廣東常平日適伯氏)
(繼出守恩平酌别江濵相勵以清白綸慷慨臨江矢/天曰儻負君民有如此水遂投盃于江盃停不沒)名
賢胡銓(謫居自/號澹菴)題詠荒城斗様大(郡守王子明賦西樓/詩云西江横玉虹西)
(山羅畫屏云云此樓何崢嶸炎嶺狀隴蜀三洲通蓬瀛/人煙幾村落数㸃如晨星誰謂海一涯好峯無数青)
簿書休吏早(黄状元度隆䕃堂詩/云云花鳥向人閒)縣古松杉老(胡邦衡/詩云云)
(人居水竹間字民無/獄訟携客有江山)
四六(縯綸鼇禁/剖竹鼉山)　(畫地千里/負海一隅)　(包春勤二州之地/得嶺嶠五馬之名)
(海舶所經當五州之要路/郡城雖小介二廣之提封)　(山石補天餘乃胡澹菴之見賞/簿書休吏早有黄文昌之留題)
　　　新州(新興/)
　建置㳂革(古南越之地星土分野與廣州同秦属南/海郡漢置臨允郡属合浦郡呉属蒼梧郡)
　(東晋穆帝始分蒼梧立新寕郡又分臨允地置新寕/縣以属焉梁武改置新州立新興縣隋廢州以新興)
　(縣属信安郡唐又置新州改新昌郡復為新州/後國朝因之陞威塞軍節度今領縣一治新興)
事要郡名新昌(見㳂/革注)臨允(元和志云今州即漢/合浦郡之丨丨也)風俗瘴
氣最惡(郡縣志云云嶺外代答今俗以/新州為大法塲英州為小法塲)俗以雞卜(郡志/丨丨)
(丨骨丨吉凶漢書/越巫以雞卜即此)民薄産而多貪(崔頥題名記地/僻境隘云云)䘮祭
則鳴銅鼓(寰宇記豪渠之家云/云召衆則鳴春堂)此路荆棘(元祐間范忠/宣為右僕射)
(有呉處厚者以蔡確題安州車盖亭詩來上以為謗訕/宣仁太后怒曰蔡確以吾比武后當重謫吕汲公為左)
(丞不敢言初議貶確新州忠宣謂汲公曰/云云已七八十年吾輩開之恐自不免)土産異花(有/花)
(曰優曇鉢似琵/琶無花而實)異木(寰宇記山多香木謂之宻香辟惡/氣殺鬼精○斷續藤山行渇則斷)
(取汁而飲之號曰東風菜○勾縁藤/南人績以為布○木葵可以為扇)異禽(越王鳥似鳶/而○勾可受)
(二升南人以為酒盃○雲白鳥能禁蛇○乾闥婆城二/有䴊鳥似山雞以家雞闘之則可擒其翬有光漢以餙)
(侍中冠○桂山/有翡翠孔雀)異獸(桂山有黒猿鼷䑕○江中有/潜牛形似魚能上岸與牛闘)山川
龍山(在州/南)錦山(在州/南)金山(在信/安縣)銀山(出白/金)天露山(在州/東南)
(二十里髙/於諸山)雲秀山(在州東二/十五里)寳盖山(在州西/五里)瑞峯山(在/州)
(北七/里)桂山(在新㑹縣西/南三十四里)南海(在新㑹縣南百五十里有/浮洲襟帶甚逺山挺方木)
(水食/珠母)新江(新興縣南/二百里)階湍(寰宇記在永固縣南魚鼈不/可至雖吕梁之險無以過石)
(如階級/故也)三章溪(允吾縣南/溪有三源)新昌水(經永順縣/南二里)院宇道院
(在州宅郡守/魏彦琳建)澹庵(在嶽祠東胡/邦衡居焉)覺軒(在龍山寺方丈後/左丞王覆道為銘)
(曰本自不迷何者為丨惟無舌人滿口道着/龍山名丨無病求藥從而銘之分一半錯)園亭十仙
園(在郡西南謂新昌官属自郡守而下/止十員訟簡用足宦遊若神仙焉)䨇溪亭(彭德逺/丨丨丨)
(詩碑乃唐光府君清德碑一沉東江之上故詩云雨過/畫橋横蝃蝀月明玉塔卧清瀾景全堪作吾鄉冠還有)
(沉碑客/未看)相遊亭(在秀羅寺後蔡持正/喜遊之僧因以名)橋梁仁義橋(在東/門外)
(跨江三十六/間覆以瓦屋)名宦張柬之(武三思使鄭愔告柬之與/王同皎通謀貶新州司馬)皇
朝梁立則(熈寕中為守於郡西十里得白/蟮坑决其水灌田至今為利)黄濟(靜江府/人紹興)
(間守新州舊無城濟以竻竹環植之/羔豚不能徑號竹城至今以為利)名賢郭元振(遷吏/部尚)
(書元宗講武驪山/軍容不整流新州)皇朝劉摯(字莘老以論/新法貶新州)鄒浩(為正言/乞追停)
(劉后册禮/編管新州)蔡確(謫/居)胡銓(為宻院編修上書/乞斬秦檜謫新州)胡寅(為起居/郎排和)
(議忤秦檜/謫新州)題詠仁義橋邊楊桞斜(蔡持正詩云云洗/亭岡畔種桑麻)龍
山水遶祖師塔(前人國恩禪寺乃六祖故/居寺有木塔安祖師像)夏院雲埋宰
相家(前/人)
四六(炎嶺窮陬/新昌小郡)　(雖曰炎荒/實稱道院)　(地居嶺海之窮/郡自晋唐而創)
(事簡訟稀官属有十仙之號/民貧地僻州城劣千里之封)　(郡在炎陬雖逹宦美官之罕至/時稱惡地乃騷人遷客之辱臨)
　　方輿勝覽卷三十七
欽定四庫全書
　方輿勝覽卷三十八　　　　宋　祝穆　撰
　　廣西路
　　　靜江府(臨桂/修仁)　(興安/理定)　(靈川/古縣)　(陽朔/荔浦)　(永福/義寧)
　建置沿革(禹貢荆州之域翼軫之分鶉尾之次古百/粤之地七國時楚越之交秦置桂林郡漢)
　(置零陵郡始興𨽻焉置蒼梧郡荔浦縣𨽻焉今州即/始興縣地東漢為始安國吴置始安郡屬荆州晉屬)
　(廣州梁立桂州扵蒼梧欎林之境因桂江以為名隋/置始安郡唐置桂州總管府改始安郡又改建陵郡)
　(復為桂州置桂管都防禦等使陞桂管為靜江軍節/度皇朝兼廣西經畧安撫以高宗潛藩陞靜江府今)
　(統郡二十五領/縣十治臨桂)
　本路轉運提刑提舉置司
事要郡名八桂　桂林風俗俗比華風(唐蕭昕送桂州/刺史序云云化)
(同内/地)多荒茅篁竹(張敬夫靜江府壁記然其土素瘠云/云風俗異西北民之生理甚艱是以)
(賦入寡少郡縣/亦例以廹束)赤子龍蛇(同上而又並邉非止一面蠻/夷之性不常云云交致其恩)
(威乃克無事/故其任常重)一日四時之氣備(嶺外代荅云冬月久晴/不離葛衣紈扇夏月苦)
(雨急須襲被重裘大抵早/温晝熱晚凉夜寒云云)氣候與江浙頗類(嶺外代荅/云雨下便)
(寒晴便熱不論春夏與秋冬此盖南方之氣/候桂林與江浙頗類過桂林而南則大異矣)風氣清淑
(范至能虞衡志序始予自紫微垣出帥廣右姻親故人/張飲松江皆以炎荒風土為戚余取唐人詩攷桂林之)
(地少陵謂之宜人樂天謂之桂林無瘴氣退之至以湘/南江山勝扵驂鸞仙去則宦逰之適寧有踰此者乎至)
(郡則云云/果如所聞)士之秀美豈乏人(張敬夫三先生祠記桂/為郡山㧞而水清云云)形
勝東控海嶺(白居易制云/云右控蠻荒)西距雕題交趾(韓雲卿平蠻/頌云云南控)
(夜郎昆明北洎黔/巫衡湘彌亘萬里)東接諸溪(吴宗旦設㕔記西連/交趾南極炎海云云)湘水
之南(李彦弼八桂堂記云云粤壤之西/是為桂林秦以郡置唐以管分)左控荆衡(郭見/義修)
(城記云云右走區越枕/灕湘之間為一都會)南浮瓊崖(唐弼安逺橋記西通/道于交趾大理之區)
(云云盡㠀/夷之國)與湖南犬牙(虞衡/志)重江束隘(栁宗元訾家洲/記萬里而内云)
(云聯嵐/合暉)千巖競秀(唐韋宗卿隱山六峒/記桂林郡郛云云)山皆平地㧞起
(倦逰錄桂州左右山皆平地㧞起數百丈竹木/蓊欎石如黛染陽朔縣尤佳四面峯巒皆駢立)居五嶺
之表(唐蕭昕送桂州刺史/序云云控兩越之郊)五筦桂為大(唐弼安逺記丨/丨之地丨丨丨)
(被山帯江控/制數千里)為西南㑹府(李彦弼湘南樓記桂云云所/以為襟蠻帯海用兵遣将之)
(區/)地望隆重(張敬夫壁記唐末陞靜江軍節度然是時/嶺南已分為東西路而西道所領實在邕)
(管桂獨得察州十餘宋有天下四方萬里罔不臣規摹/法制加詳於前代景祐二年詔桂州兼廣西兵鈐後十)
(七年又詔兼經畧安撫扵是始得/顓制云云其後復兼大都督之號)控制雄劇(同上合一/路所領郡)
(二十有五其外則覊縻之州七十有二又其外則諸小/蕃羅殿自杞特摩白衣之屬環之又其外則交趾大理)
(等國屬焉其地南入扵海去帥治所水/陸㡬四千餘里其丨丨亦可謂丨丨矣)襟喉二十有六
州(李彥弼八桂堂記云遥制海疆/旁控蠻窟云云巍然為㑹府)二廣為天子南庫(范/至)
(能鹽/法奏)山川桂山(在臨桂縣之東山海經云八桂成柱○/范至能虞衡志序余甞評丨丨之秀宜)
(為天下第一太行常山衡嶽廬阜皆崇高雄厚雖有諸/峯之名政爾魁然大山其最奇秀莫如池之九華歙之)
(黄山括之仙都溫之鴈蕩夔之巫峽此天下同珍之者/然皆數峯而止又因重岡複嶺之勢盤而起桂之千峯)
(皆旁無延縁悉自平地崛然特立玉笋瑶簪森列無際/誠為天下第一觀韓愈詩柳宗元訾家洲記黄魯直詩)
(則丨丨之竒/在目中矣)堯山(在府城東/北四十里)舜山(在城北有舜/廟并唐人碑)隱山(寰/宇)
(記云唐李渤出鎭見石門大開有水淵澈乃夷薙蕪穢/跡通巖穴上有六洞皆在西湖中丨丨之上一曰朝陽)
(二曰夕陽三曰南華四曰北牖五曰嘉蓮六曰白雀汎/湖泊舟自西北登山先至南華中有水十許歩水傍平)
(坦可坐數十人出洞而西至夕陽其深百丈水亦竟焉/洞窮有石門可上出至北牖潭水沉黑巨魚躍然左右)
(怪石萬狀潭上石室便房窗牖如琢玉出洞十許歩至/朝陽潭水尤清冽下通湖面其上石壁有碧石白石二)
(盆中常有水數升㪺之不竭轉至一處别名雲户洞有/石榻刻為博局故又名仙奕旁通虚明下臨湖山如指)
(掌又西至白雀穴口隘狹側身入中有石室容數十人/潭上石樓有二石人若倚樓中者有穴通嘉蓮多白蝙)
(蝠有石榻石琴之類不可具載也西湖之外既有四山/繞之碧玉數十峯倒映水面固已竒絶而湖心又浸丨)
(丨諸洞之外别有竒峯繪畫所不及余名其最巧一峯/曰沉香大畧似雕䤹通脫沉香山子也湖山漣漪荷花)
(時有泛舟故事/勝賞甲扵西南)灕山(在城南二里灕水之陽其山孤㧞/下有澄潭傍有洞穴廣數丈世亂)
(民保以/避㓂)陽朔山(宋咸詩獨起獨高雄入漢相輝相映翠/成堆若非羣玉崑西至即是三峯海上)
(來疑有洞天通日月絶無樵路到塵埃/如何得似巨靈手擘向天家對鳳臺)南溪山(在靈川/縣西北)
(三十里山下有洞南/北相通水灌其中)龍隱巖(在水東七星山俗傳昔有/龍蟠伏其間今江水汎舟)
(至石壁下有大洞門高可百丈鼓棹而入兩壁石皆玉/立仰視洞頂有龍迹夭矯若印泥然其長竟洞舟行僅)
(一箭許别有洞門可出兩門虚明相射泊舟其間琴奕/觴詠竒賞終日巖在洞側山半有小寺即巖為佛堂不)
(復/屋)雉巖(江濵獨山有小洞深/百歩許路窄不可窮)劉仙巖(在白龍洞之陽仙/人劉仲逺所居磴)
(道險峻攀援而上石/室高寒出半山間)佛子巖(亦名中隱巖去城十里號/最逺一山崒起莽蒼中山)
(腰有上中下三洞下洞最廣如横大艘入洞秉燭行亦/有石液融結為人物轉一再曲道窄不可進中洞明敞)
(高百許丈透出山背洞門垂石髙深如蟠盖飛仙/騰虬之屬以千百計仰視驚心奪目移晷忘去)疊綵
巖(在八桂堂後大山屛開壁立山石層層横斷如積疊/錦綵躡支徑登大半有大洞門入洞行十許歩則曲)
(轉穿出山背北望平逺如畫前後洞門皆有蒼石嵌巖/古苔封之如世所作仙聖宴坐之龕逰者徘徊不忍去)
(前山脚有小洞幽闇不可窮/昔有猴怪居之自有傳記)屏風巖(在平地斷山峭壁/之下入洞門上下)
(左右皆高廣百餘丈如康莊大逵延納光景内外明徹/中有平地可宴百客仰視鍾乳森森然垂倒如珠玉瓔)
(珞寳蓋者甚多石乳融結丈餘圓如囷廪外紋縠皺星/燦極可觀躡石磴五十級有石穴通明逗穴而出則山)
(川城郭恍然無際余因其處/作壺天觀而命其洞曰空明)讀書巖(在獨秀峯下直郡/治後為桂主山傍)
(無坡阜突起千丈峯趾石屋有便房石榻石/牖如環堵之室顔延年守郡時讀書其中)伏波巖(在/灕)
(江濵突然而起且千丈下有洞可容二十榻穿鑿通透/户牖旁出有懸石如柱去地一線不合俗名馬丨丨試)
(劒/石)五嶺(李白詩桂水之丨丨衡山朝九疑○嶺外代荅/自秦丗有丨丨之說皆指山名考之乃入嶺之)
(途五/耳)白龍洞(在溪南平地半山中龕然大石屋盛暑重/裘而入半途有石室四壁悉是乳液所凝)
(玉鱗雪花/燦若寶所)棲霞洞(在七星山者七峯位置如北斗又一/小峯在傍曰輔星石洞在山半腹入)
(石門下行百餘級得平地可坐數十人穴口空明下燭/高爽明豁政爾大空也盛暑無炎熇大冬温然竟日忘)
(出傍有兩路其一西行兩壁石液凝沍玉麟雪華摩挲/奪目雖秉炬入石色亦自照人頂高數十丈路濶亦三)
(四丈地亦甚平如行通衢中頓足曳杖彭鏗有鐘鼔聲/盖洞之下又有洞焉半里遇大壑不可進一歩北行俯)
(僂而入數歩則寛廣傍十許丈石液融結多所形似鐘/乳垂下纂纂凡乳床必因石脉方出不自頑石出也路)
(高下曲折或須躋攀匍匐始可進里餘所見益竒如佛/寺經藏高大莊嚴四般圍繞有如臺坐刻削平正疑仙)
(聖之所盤旋石液滴至地凝為老穉人物幢盖囷廩牛/馬狻猊異獸之狀者不可勝紀又行食頃則多岐逰者)
(恐迷路不敢進云通九疑山也唐人鄭冠卿遇日華君/扵洞中仙者與詩畧云不因今丗行方便安得今朝會)
(碧虚余扵洞口作亭以碧虚㮄/之登覽之勝與千山觀齊名)水月洞(在宜山之麓其/半浸江天然刓)
(刻作大洞門透徹山背頂高數十丈其/形正員望之映空明皎端正如大月輪)元風洞(去棲霞/洞数百)
(歩風自洞中出寒如/冰雪不可當户立)曽公洞(舊名冷水巖山根石門□/然入門石橋甚華曽丞相)
(子宣所作有澗水莫知所從來自洞中石旋東流橋下/復自右入莫知所徃或謂流入扵江也仰視怪石如垂)
(蓮頽雲危欲下墮度橋有仙田數畆塍畛龍鱗過田路/窄且湿俯視石罅尺餘匍匐而進旋復髙曠可通棲霞)
(又復自左隅數十歩回至澗旁/其水清淺不流崖壁星星然)南潜洞(在西湖中羅家/山上自南竇持)
(炬入數歩則豁然乳石中峙如經藏乳穂纍然地有跡/如龍爪所劃俗名龍田下有水清深不可進山背復有)
(小穴陡下丈餘得層洞/其左即前所謂龍田者)北潜洞(在隱山之北中有石室/石臺又有石果作荔子)
(胡桃棗栗之狀人採/取之或以釘盤相遺)虛秀洞(去城差逺大石室面平野/室左右皆有徑隧各數十)
(百歩穿透兩旁亦臨平野以上所紀皆附郭可日渉者/餘外邑巖洞尚多興安之乳洞雲泉之靈巖最竒乳洞)
(上中下三洞有泉凝碧自洞中㳂石壁流出窈然深黒/水上有龍田溝塍如鑿毎稜中常滿貯水未甞竭水至)
(洞門觸石噴激傾洞洞外有盤登山至中洞門有三石/柱及石室石床雲氣常霏衣袂清泠自中洞左盤至上)
(洞入門卻下入十歩至平處秉炬入石乳玲瓏有五色/石横亘其上如飛霞有淺水揭厲可行水中亦多石果)
(好事者名其下洞曰噴雷中曰駐雲下曰飛雲此洞與/棲霞相甲乙靈巖尤殊絶大江洞其腹濶數十丈深不)
(可測遥望山根横光一線廹之乃知巖在山底水上表/裏明徹而然巖口水面拍拍僅容小舟擊汰而入仰視)
(巖腹與水面正平相去纔丈餘深不可施篙仰撑巖腹/以行而輔以檝篙檝之聲鍧然震動人聲發則山水皆)
(響應大聲叱咤則砰砰然崩裂可駭當巖正中石穴隆/起如蓋其下神龍所居嵗旱道官祈龍汲水歸禱徃徃)
(有應故為逰觀常處陽朔亦有繡山羅漢華盖白鶴味/明五洞皆竒羅漢之高十尋繡山石壁如繡畫洞浸江)
(可棹舟入焉陽朔在府城之南故余不能至又聞容州/都嶠有三洞天融州有老君洞張舍人安國㮄曰天下)
(第一眞仙之洞相𫝊不下桂林但皆在瘴地仕者罕到/惟曽丞相子宣風洞詩云都嶠三天臨瘴水雲巖千里)
(向蠻山君如咫尺臨風穴杖履時時一徃還盖桂山率/去城宻邇眞杖屨間物天下所稀也又其風俗醇厚士)
(民各安本業猶有太平遺餘宦逰者與之相安/而登臨之勝又如此盖忘其身之在嶺表云)華景洞
(高廣如十間/屋洞門亦然)桂江(在臨/桂縣)荔江(在荔浦縣/流入灕江)陽江(在臨桂縣/南二里源)
(出靈川縣界東/流合扵桂江)灕水(輿地廣記云灕水湘水二水皆出/海陽山而分源南流為灕北流為)
(湘漢討南粤戈船下將軍/瀨出零陵下丨丨即此)癸水(范至能詩丨丨遶/東城永不見刀兵)西湖
(江文叔詩桂林佳麗冠群城父老從來不/識兵粤嶠昔雖多勝槩丨丨今獨擅佳名)訾家洲(在臨/桂縣)
(南柳宗元訾家洲記桂州多靈山發地峭堅林立四野/署之左曰灕水水之中曰訾氏之洲凡嶠南之山川逹)
(扵海上扵是畢出而古今莫能知中丞裴公伐惡木刜/奥草考極相方南為燕亭蓋非桂山之靈不足以環觀)
(非是洲之曠不足以極視/非公之鑒不能以獨得)學校府學(乾道間守張維徙/學南軒張敬夫為)
(記後南軒一新建造○朱元晦記云靜江之學自唐觀/察使李侯昌巙始立扵牙城之西其後又徙扵東南乾)
(道間又徙扵始安故郡之墟盖其地自郡廢而為浮屠/之室者三始議易置而部使者有惑異教持不可乃僅)
(得其一以故規模褊陋至扵今侯乃得并斥左右佛舍/置他所度材鳩匠合其地而一新焉夫逺非鬼崇本教)
(侯之為是既可書已侯名栻字敬夫丞相魏國忠獻公/次子其學近推程氏以達扵孔孟治已教人一以居敬)
(為主明理為先甞以左司副郎侍講禁中既而出臨此/邦以幸逺民其論說政教皆有明法則士之學扵是者)
(可謂得/師矣)堂舍八桂堂(在府/治)無倦齋(在府治張敬夫云舊/名緩帯予懼其肆也)
(更題曰丨丨且志其故昔者洙泗之門子張問政夫子/首告之以無倦是知為政終始之道無越乎此也夫難)
(存而易怠者心也吏者分天子之民而治焉受天子之/土而守焉一日之間所為酬酢事物者亦不一端矣㡬)
(微之所形紀綱之所寓常隱扵所忽而環扵所因循纎/毫之不謹而萬緒之失其機方寸之不存而千里之受)
(其害又况欲動而物乘意佚而形/隨其所差謬何可勝紀可不畏㢤)樓觀逍遥樓(在城東/角宋考)
(功陪王都督登樓詩晦/日登樓望江山一半天)千山觀(在西峯之絶頂羣峯回/環西湖蕩漾為桂林登)
(覽之/㑹)祠廟虞帝廟(朱元晦記云靜江府故有丨丨丨在/城東北五里而近虞山之下皇澤之)
(灣盖莫詳其始所自立而有唐世刻詞在焉淳熙二年/春秘閣張侯栻撤而新之時又方按國典毁諸滛祠不)
(如法者因悉致其美材文石以奉兹役新安朱熹又作/此歌以遺桂人使聲扵廟侑牲璧焉其迎神詞曰皇胡)
(為兮山之幽翳長薄兮俯清流渺冀州兮何有眷茲土/兮淹留皇之仁兮如在子我民兮不窮以愛沛皇澤兮)
(横流暢威靈兮無外㓗尊兮肥羜九歌兮招舞嗟莫報/兮皇之祐皇欲下兮儼相羊烈風雷兮暮雨其送神曰)
(虞之陽兮灕之滸皇降集兮巫屢舞桂酒湛兮瑶觴皇/之歸兮何許龍駕兮天門羽旄兮繽紛俯故宫兮一嘅)
(越宇宙兮無隣無隣兮柰何七政協兮/羣生嘉信元功兮不宰猶彷彿兮山阿)三先生祠(在府/學濂)
(溪明道伊川也○南軒祠記云師道之不可不立也久/矣良材美質何世無之而後世之人才所以不古如者)
(以夫師道之不立故也繼自今瞻丨丨丨之在此丨也/其各起敬起慕求其書而讀之味其言考其㫖講論細)
(繹心存而身履以進扵孔孟之門墻將/見人才之作興與灕江相為無窮矣)名宦顔延之(宋/時)
(為始/安守)常衮(為桂管/安撫使)皇朝陳堯叟(為廣西運使勸民廣植/麻苧請以苧麻充折桑)
(柘又其俗有疾不服藥唯禱神丨丨以集驗方刻石桂/州驛舍自後始有服藥者嶺外少林木井泉丨丨為植)
(木道傍鑿井置/亭舍至今為利)余靖(五朝言行錄儂智高叛交趾請出/兵討賊詔不許公曰邕州與交趾)
(接境今不納必忿而反助智高乃以便宜趣交趾會兵/公曰使不與智高合足矣及智高入邕州遂無外援又)
(遣人入特磨襲取/智高母獻扵京師)范成大(為漕及帥/作虞衡志)汪應辰(繫年錄丨/丨倅静江)
(帥臣吕愿中欲殺走卒王超丨丨諫而止有録事周某/者恃與秦檜有舊甞以國忌命妓丨丨欲糾之周懐憾)
(使人持書告檜以丨丨甞遣使渡海餉趙鼎又/與李光交通超以計竊其書易之丨丨乃得免)張栻(嶺/外)
(代荅南軒為帥請扵朝以三分鹽息分諸州而免/諸州民户苗米每一石二斗耗又毁滛祠新學校)人物
王世則(太平興國八年以安州貫/中進士第一為右正言)題詠江作青羅帯(韓/愈)
(送桂州嚴大夫詩蒼蒼森八桂茲地在湘南云云山為/碧玉篸户多輸翠羽家自種黄柑逺勝登仙去飛鸞不)
(服/驂)宜人獨桂林(杜甫寄楊五桂州詩五嶺皆炎熱云云/梅花萬里外雪片一冬深聞此寛相憶)
(為邦復好音江邉送/孫楚逺附白頭吟)桂林無瘴氣(白居易送嚴大夫赴/桂州詩地壓坤方重)
(官兼憲府䧺云云栢署有清風山水衙門/外旌旗艛艓中大夫應絶席詩酒與誰同)南州實炎徳
(謝靈運詩云云/桂樹凌寒山)桂水通百粤(孟浩/然詩)英英桂林伯(韓愈云/云實惟)
(文武/材)嶺頭分界堠(王建送嚴大夫詩云云一半屬湘潭/水驛門旗出山蠻洞主參辟邪犀角)
(重解酒荔支甘莫道/中華逺安南更有南)南島鯨波駕(梁安世詩列城二十/五去國一百舍西夷)
(蟻穴通/云云)行路九疑南(張籍送嚴大夫之桂州詩旌斾過/湘潭幽竒得遍探莎城百粤北云)
(云有地多生桂無時不養蠶/聽歌疑似曲風俗自相諳)我所思兮在桂林(張衡賦/云云欲)
(徃從之/湘水深)桂嶺環城如鴈蕩(黄魯直到桂州詩云云平地/蒼玉忽嵯峨李成不生郭熙)
(死柰此百/嶂千峯何)湖如杭穎共佳名(姚少彭山接衡/湘多爽氣云云)八桂西南
天一握(王安中詩云云重/江今古水雙流)二十四州民樂否(張安國詩/云云莫教)
(一物怨/窮途)瘴連梅嶺月多昏(木湜送陳希元赴廣西漕詩/云雨歇桂林秋更暖云云)
棹衝秋霧瘴江流(楊侃送陳希元詩云馬/困炎天蠻嶺路云云)外邑碧蓮峯
裏住人家(唐沈彬題陽朔縣詩陶潛彭澤五株栁潘/岳河陽一縣花兩處争如陽朔縣云云)瀑
布聲中窺案牘(陶弼時云青壁森森遶縣衙不離床衽/見烟霞民烹紫芋為朝食僧煮黄藤代)
(晚茶云云女蘿隂裏勸桑麻欲知/言偃弦歌處水墨屏風數百家)榕葉隂中掩縣門(前/人)
(桂花香裏尋/僧寺云云)
四六(申命九宸/開藩八桂)　(楓陛選賢/桂林作牧)　(桂居五筦/地接諸蠻)　(水接重湖/山當五嶺)
(有唐五筦之雄/南越一都之會)　(帝惟嶺嶠/地逺朝廷)　(西控龍編/東連鯨海)　(玊簮羅帯/雪片梅花)
(蒼梧直斗牛之次/桂林當楚越之交)　(覊縻餘七十州/封畛盖四千里)　(一札十行自天而下/五羊八桂易地皆然)
(信行銅柱之蠻邦/威肅樓船之故道)　(外接南詔六蕃/西連交趾九道)　(唐分五筦以建節度/宋専一道以制邉陲)
(指麾部屬多至二十五城/綏撫蠻徭不知幾千萬落)　　(外則羅殿自杞諸小蕃之部落/逺而占城大理數外國之梯航)
(洗炎州之瘴霧盡變清凉/驅滄海之波濤一歸約束)　　(垂矣建臺何八桂軍民之未遇/復兹開府乃七星風月之有縁)
(貪如羊狠如狼每難控御/好則人怒則獸正頼撫綏)　　(裴中丞登譽洲之逰寧容久外/張曲江自桂筦而入竚正登庸)
(英英桂林之伯願懋膚功/渺渺洞庭之波尚資餘潤)　(羇縻幾百餘種連特磨自杞之間/節制二十五州到渤海滄溟之外)
(玉簮羅帯固知風土之宜人/卉服鴂音抑見蠻夷之向化)　　(玉簮羅帯江山分一半之天/金節油幢庭户行千里之地)
(别江東日暮之雲不妨移鎮/賦五嶺梅花之雪趂得班春)　　(李百藥請郡暫輟侍郎而除/張九齡還朝旋膺相國之拜)
　　　柳州(馬平/柳城)　(洛容/)
　建置沿革(古百粤地牽牛婺女之分野秦平百粤属/桂林郡漢改欎林郡又為欎林郡之潭中)
　(縣地梁置龍州隋以馬平縣置象州屬始安郡唐置/南昆州又改為栁州以當栁星之下又置崖山縣又)
　(置洛封洛容縣改龍城郡復為栁州更洛封曰洛曹/皇朝仍為栁州以洛曹隷宜州改龍城為栁城省象)
　(縣入洛容今羈縻思順歸/化二州領縣三治馬平)
事要郡名栁江　栁城　龍城風俗古為南夷(栁宗元/孔子廟)
(碑/)風俗與全永不相逺(圖經栁雖古荒服/而實連湖湘云云)風氣與中州
不甚異(南豐曾子固送李材叔知栁州序云談者謂南/越偏且逺其風氣與中州異故官者皆不欲久)
(居徃徃懈弛無憂且勤之心然越與閩蜀始俱為夷閩/蜀皆已變而越獨尚陋豈其俗不可更歟盖為吏者莫)
(致其治教之意也噫彼不知繇京師而之越水陸之道/皆安行非閩漢峽江蜀棧之不測則均之吏於逺此非)
(獨優歟其風氣吾所諳之與中州亦不甚異起居不違/其節未甞有疾苟違節雖中州寧能不生疾耶其物産)
(之美果有荔子龍眼蕉柑橄欖花有素馨山丹含笑之/屬食有海之百物累嵗之酒醋皆絶扵天下人少鬬訟)
(喜嬉樂吏者惟其無久居之心故謂之不可如其有久/居之心為越人滌其陋俗而歐于治居閩蜀上其事出)
(千年之表則其美之巨細可知也予知其材之頴然過/于衆人能行吾說者李材叔而已今材叔為栁州其越)
(人之幸也夫/其可賀也夫)至唐始循法度(孔子廟/碑云云)栁河東之教化(圖/經)
(地近桂林號無瘴且山水清曠中朝名士如王初寮輩/甞避地寓居耳濡目染或者耻于為非韓碑言云云其)
(所由來/者逺矣)唐多遷客(圖經序自唐以來多着遷/客山哀浦思翰墨俱存)絃誦為嶺
南諸州冠(汪彥章學記大觀中士子/之絃誦者至三百人云云)登科自甘翔始(龍/城)
(志嶺南云云翔乃/景祐張唐卿榜)蠶不能帛(郡志云云/率以為纊)聚巫用卜(唐栁/宗元)
(大雲寺記云越人信祥而易殺傲化而偭仁病且憂則/聚巫師用雞卜始則殺小牲不可則殺中牲又不可則)
(殺大牲而又不可則訣親戚飭死事/曰神不置我已矣因不食蔽面死)形勝州界栁嶺(寰/宇)
(記云云因/以為名)山石竒秀(同上云云平地忽崛起/數百韋曲鄠社盖無之)土産荔丹
　龍眼(見前曽/鞏序)小魚(圖經武陽丨丨大如針候/蟲異扵他所窮冬猶鳴)山川背
石山(栁宗元山水記云古之州治在潯水南山石間今/徙在水北直北四十里南北東西皆水匯北有雙)
(山夾道曰/丨丨丨)甑山(南絶水有山無麓廣可尋/高五丈上下若一曰丨丨)駕鶴山(甑山/之南)
(皆大山多竒又南且西曰丨丨丨壯聳環/立古州治負焉有泉在坎下常盈而不流)屏山(南有山/正方而)
(崇類屏/者故名)四姹山(其西曰丨丨丨皆獨立/不倚北流潯水瀨下)仙奕山(又西曰/丨丨之)
(丨可上其上有穴穴有屏有室有宇其宇下有流石成/形東入小穴常有四尺則豁然甚大無竅正黑燭之僅)
(見其宇皆流石怪狀由屏南室中入小穴倍常而上始/黑已而大明為上室由室而上有穴北出之乃臨大野)
(飛鳥皆視其背其始登者得石枰/于上黑肌而赤脉十有八道可奕)石魚山(全石無大草/木山小而高)
(其形如立魚/在多秭歸西)龍壁(有支川東流入於潯水其東/有曰丨丨下多秀石可觀)雷塘(雷/山)
(兩崖皆東西雷水出焉蓄崖中曰丨丨能出雲氣作雲/雨變見有光禱用爼魚豆彘修形糈□酒隂䖍則應○)
(以上並/見栁文)栁水(一名潯水源自䍧牱出辰沅經融州/東㑹扵郡又東過潯藤至廣州入海)龍江
(源出冝州/㑹扵栁)井泉靈泉(山麓泉大類轂雷鳴西奔二十尺/有洄在石澗因伏無所見多緑青)
(之魚及石/鯽多儵)堂樓柑子堂(栁宗元城西種柑詩手植黄柑/二百株春來新葉遍城隅方同)
(楚客憐皇樹不學荆州利木奴㡬嵗開花聞噴雪何人/摘實見垂珠若教坐待成林日滋味還堪養老夫○陶)
(弼詩子厚才名甲有唐謫官分得荔支/郷羅池水盡黄柑死獨有空碑在畫堂)明秀堂(在郡治/王安中)
(書扁龕石/刻甚富)南樓(在郡治摹刻張安/國鄂州本榜之)東亭(在就日門外/栁宗元有記)祠
廟文宣王廟(栁宗元記仲尼之道與王化相逺邇帷栁/州古為南夷椎髻卉裳攻刼鬭暴雖唐虞)
(之仁不能柔秦漢之勇不能威至扵有國始循法度置/吏奉貢咸若采衛冠帯憲令進用文事學者道堯舜孔)
(子如取諸左右執經書引仁義旋辟唯諾中州之士猶/或病焉然後知唐之徳大以遐孔氏之道尊而明元和)
(十年八月州之廟屋壊㡬毁神位刺史栁宗元始至大/懼不任以墜教基丁未奠薦法齊時事禮不克施乃合)
(初亞終獻三官衣布洎于贏財取土木金石徴工僦功祗/完舊盖新十月乙丑王宫正室成乃安神棲乃正法庭)
(㑹羣吏卜日之吉䖍告于王靈曰昔者夫子甞欲居九/夷其時門人猶有惑聖言今夫子代千有餘載其教始)
(行至于是邦人去其陋而夲于儒孝父忠君言及禮義/又况巍然炳然臨而炙之乎惟夫子以神道設教我今)
(罔敢知欽若茲教以寧其神追思昔誨如在于前苟神/之在曷敢不䖍居而無陋罔貳昔言申陳嚴祀永永是)
(尊麗牲有碑/刻在廟門)雷塘廟(見丨丨注栁宗元禱雨文云惟神/之居為坎為雷専此二象宅干巖)
(隈風馬雲車肅焉徘徊能澤地產以祛人災欽茲有靈/爰以廟饗嵗既旱暵害扵生長敢用昭告期扵肹響)
羅池廟(韓愈撰廟碑云丨丨丨者故刺史栁侯廟也栁/侯為州不鄙夷其民動以禮法三年民各自矜)
(奮曰兹土雖逺京師吾等亦天氓今天幸恵仁侯若不/化服我則非人于是老少相教語莫違侯令凡有所為)
(于其鄉閭及于其家皆曰吾侯聞之得無不可于意否/莫不忖度而後從事凡令之期民趋勸之無有後先必)
(以其時于是民業有經公無負租流逋四歸樂生興事/宅有新屋歩有新船池園㓗修猪牛鴨雞肥大蕃息子)
(嚴父詔婦順夫指嫁娶𦵏送各有條法出相弟長入相/慈孝先時民貧以男女相質久不得贖盡沒為隷我侯)
(之至按國之經故以傭除本悉奪歸之大修孔子廟城/郭巷陌皆治使端正樹以名木栁民既皆恱喜甞與其)
(部將魏忠謝寧歐陽翼飲酒驛亭謂曰吾棄于時而寄/于此與若等好也明年吾將死死而為神後三年為廟)
(祀我及期而死三年孟秋辛夘侯降于州之後堂歐陽/翼等見而拜之其夕夢翼而告曰館我于丨丨其月景)
(辰廟成大祭過客李儀醉酒慢侮堂上得疾扶出廟門/即死明年春魏忠歐陽翼使謝寧来京師請書其事于)
(石余謂栁侯生能澤其民死能驚動禍福之以食其土/可謂靈也已作迎享送神詩遺栁民俾歌以祀焉而并)
(刻之栁侯河東人諱宗元字子厚賢而有文章甞位于/朝光顯矣已而擯不用其辭曰荔子丹兮蕉葉黄雜肴)
(蔬兮進侯堂侯之船兮兩旗度中流兮風泊之待侯不/來兮不知我悲侯乘駒兮入廟慰我民兮不嚬以笑鵝)
(之山兮栁之水桂樹團團兮白石齒齒侯朝出逰兮暮/来歸春與猿吟兮秋鶴與飛北方之人兮為侯是非千)
(秋萬嵗兮侯無我違福我兮夀我驅癘鬼兮山之左下/無苦濕兮高無乾秔稌充羡兮蛇蛟結蟠我民報事兮)
(無怠其始自今/兮欽于世世)名宦栁宗元(墓誌云子厚少精敏無不/通少年取進士第靳然見)
(頭角衆謂栁氏有子矣議論證據今古出入經㫖百子/踔厲風彂率甞屈其座人名聲大振一時皆慕與之交)
(諸公要人爭欲令出/我門下交口薦譽之)劉蕡(蕡以對策直言下第令狐楚/牛僧儒表之入幕竟為宦者)
(所嫉誣貶/栁州司户)人物皇朝甘翔(郡人景/祐登第)張亞卿(再試/擢第)王之才
(進士題名記栁有巷談兩過南宫鴈/行侍從為張亞卿丨丨丨登科設也)名賢王安中(字履/道北)
(岳居號初寮道人建人建炎中避地于郡與吴少宰汪/丞相折樞宻逰得郡人熊氏園植桃數百本號曰小桃)
(源/)題詠種栁栁江邊(栁宗元詩栁州栁刺史云云談笑/成故事推移成昔年垂隂當覆地)
(聳榦會参天好作思/人樹慙無恵化𫝊)寄書龍城守(唐韓愈詩云云君驥/何時秣謂子厚也)
讀書教蠻獠(蘇子瞻詩莫學/栁儀曹云云)印文生綠經旬合(栁宗元/詩云云)
(硯匣留塵/盡日封)狼荒猶得紀山川(栁宗元南省轉牒令道風/俗故事詩聖代提封盡海)
(壖云云華夷圖上應初録風土記中殊未𫝊椎髻老人/難借問黄茅深洞敢留連南宫有意求遺俗試檢周書)
(王㑹/篇)共來百粤文身地(栁宗元登栁州城樓詩云城上/高樓接大荒海天愁思正茫茫)
(驚風亂颭芙蓉水宻雨斜侵薜荔墻嶺樹重遮千/里目江流曲似九廻腸云云猶自音書滯一鄉)榕葉
滿庭鶯亂啼(栁宗元栁州二月榕葉落盡偶題宦情羈/思共悽悽春半如秋意轉迷山城過雨百)
(花盡/云云)剩種庭前木槲花(前人詩秖應長/作龍城守云云)青箬裹鹽歸峒
客(栁宗元氓峒詩郡城南下接通津異服殊音不可親/云云緑荷􁀁飯趂墟人鵝毛禦臘縫山罽雞骨占年)
(拜水神愁向公庭問重/譯欲投章甫作文身)山腹雨晴添象跡(前人嶺南江/行詩瘴江南)
(去入雲烟望盡黄茅是海邊云云潭心日暖長蛟涎射/工巧伺逰人影颶母偏驚旅客船從此憂来非一事豈)
(容華髪/待流年)正北三千到錦州(栁宗元栁州寄京中親故詩/林邑山聯瘴海秋牂牁水向)
(郡前流勞君逺/問龍城地云云)
四六(輟班鷺序/作鎮龍城)　　(出綸楓陛/作牧栁城)　(朱旛皂盖肯恵頋扵偏州/青裘緑包示不忘扵逺俗)
(儒學冠扵嶺南/物産絶扵天下)　　　　　(因栁記而夫子之教行何拘夷俗/有韓碑而郡侯之功著是即吏師)
　
　
　
　
　
　
　
　
　
　方輿勝覽卷三十八
欽定四庫全書
　方輿勝覽卷三十九　　　　宋　祝穆　撰
　　　鬱林州(南流/博白)　(興業/)
　建置沿革(古南越地前漢志為牛女分野唐志属翼/軫秦置桂林郡漢改鬱林郡王莾改曰鬱)
　(平郡梁置定州又改為南定州隋改為尹州煬帝改/鬱州尋改鬱林郎唐初曰尹州太宗改貴州尋析貴)
　(州置鬱州又改鬱林郡尋復為鬱/林州皇朝因之今領縣三治南流)
事要郡名鬱林　西甌(郡國志永嘉為丨/東甌鬱林為丨)風俗俗反淳古
(蔡絛叢話嶺右僻且陋而博白又甚焉惟其僻陋之甚/故云云且多長年博白城下有新柯吾曳杖其間至一)
(村舍有兩老人坐飲乃兄弟也大者年九十四謂客曰/此吾㓜弟纔七十八矣從旁環拱而侍之皆兩老人之)
(曾孫是殆可/入畫圖也)力田務本(修學記鬱林古郡居嶺海之間/其民不誘扵末知孝弟云云而)
(已/)好學者多(倦㳺録鬱林風土比諸/郡為盛良才秀民云云)啜糟摶飯(寰宇記/夷人居)
(山谷食用手摶酒名都/林合糟共飲刻木契焉)椎髻散髪(古黨洞夷人女以烏/色相間為裙用緋㸃)
(綴裳下男丨丨女丨丨/徒跣吹笙巢居夜泊)形勝鬰林古郡(見後劉敞/送楊侯序)居三
州之境(郡志鬱林為郡已併/唐牢黨白三州之境)前引長江(政績堂記云云/北背原阜形洩)
(勢坦無嵐/露烟瘴)土産鱷魚(狀如龜齒/如鋸食人)猩猩(封溪有丨丨似黄/狗人面善言音如)
(女/人)㯽榔木(樹如棕櫚高七八丈無枝柯籜堪為扇與/蛤灰同食令人齒黒故有雕題黑齒之俗)椰
子木(樹似㯽榔實大如𤓰堪為飲器/文選曰㯽榔無枝椰葉無隂)桄榔木(似棕櫚心/中出麵)
人面木(春花夏實秋熟/兩邉似人面)山川寒山(九域志南越尉佗遣/人入山採橘七日方)
(囘問其故云山中/大寒不得歸故名)大龍山(在南流縣/以形得名)飛雲山(在博白縣/石上有巨)
(人/跡)宴石山(在博白縣西六十里其山皆盤石/壁立峭絶北臨大江中有流泉)萬石山(在/興)
(業縣/西南)鬼門山(郡國志在牢州界語云若度鬼/門闗十去九不還言多瘴也)隱仙巖(在/南)
(流縣西一里/有石室幽邃)緑秀嶺(在博白縣林泉秀/絶因名丨丨丨)大江(源出容州/入縣界)
羅望江(在南/流縣)定川水(在故牢州/定川縣)井泉濯纓泉(即城南江/邉石井)
堂亭尋山堂(在博白縣劉子羽/謫白州時所作)賞心亭(郡守王/過有詩)古跡越
王船(郡國志馬援造銅船濟海後令/沉扵渚天晴水澄徃徃望見)緑珠井(太平廣記/在白州雙)
(角山下昔梁氏之女有容貎石季倫為交趾採訪使以/真珠三斛買之梁氏之居舊井存焉汲飲者必誕美女)
(里閭以美女無益遂以石填之○黄魯直詩欲/買娉婷供煮茗我無一斛明月珠用此事也)祠廟伏
波廟(在鬼門山之隈○司馬君實詩漢令班南海蠻兵/避鬱林天涯分柱界徼外貢輸金坐失姦臣意誰)
(名報國心一棺忠/勇骨漂泊瘴烟深)名宦谷永(後漢南蠻傳永守鬱林以/恩信招降烏滸人十餘萬)
(内附皆/受冠帯)陸績(唐陸龜䝉傳其逺祖績仕吴守鬱林歸裝/舟輕不可越海取石為重人稱其亷號鬱)
(林/石)皇朝楊侯(劉□父送楊鬱林序鬱林古郡也太守尊/官也其任不輕矣然而當拜者輙以炎瘴)
(霧露為解天子以謂此皆全軀保妻子之臣無憂國之/風皆置不用而詔丞相擇刺史之賢者使舉竒偉倜儻)
(之士以充其選扵是大人部荆州詔書先至則以楊侯/聞天子可焉遂自郡從事遷廷尉丞假五品服以行賜)
(錢十萬衆皆榮之然楊侯既受命退而治裝泛然不以/為喜聞嶺海之說風土之異漠然不以為憂如它日焉)
(人皆曰楊侯矯亢人也嗚呼前世之所以能治也為官/擇人後世之所以不治也為人擇官彼庸庸之臣志得)
(意滿生而養交以饕富貴真若長者一旦有境外之事/憂畏首䑕堅以死辟若常庸之夫不可使徃春秋貶焉)
(若無君子何以矯也吾以楊侯矯世之君子春秋之徒/歟推此心也雖在嶺海之外而加千乘之國其有難治)
(㢤于其行/序以贈之)名賢劉子羽(紹興安置白州初子羽参宣幕/吴玠統制軍馬頗相厚善後子)
(羽坐事安置玠憐其母老力觧扵朝至納/節請贖上高其義釋子羽且降詔奨諭)題詠今到鬼
門闗(沈佺期入鬼門闗詩昔傳瘴江路/云云土地無人老流落㡬客還)訟訴榕庭空(王/履)
(道和鬱林守詩宦/逰梅嶺林云云)波濤初過鬱林州(張籍崑崙兒詩崑/崙家住海中州蠻)
(客將來漢地逰言語/觧通秦吉了云云)越裳濟海喜天晴(陶弼寄郡守姚/道源詩云云五)
(葉戈船不渡兵堯舜逺夷/皆樂國漢唐諸將半書生)桂門闗在鬱林西(始呼為鬼/門闗近曺)
(載作文辯之云寄語/徃來荆楚客云云)
四六(桂林遐陬/鬱林古郡)　　　　(地雖僻陋/民乃樸淳)　　　(境包三郡之封/郡雜羣蠻之俗)
(漢賢守之分符是為古郡/唐詩人之題句乃謂惡鄉)　　　(序稽邍父豈辭炎嶺之鬱蒸/詩誦初寮頗謂訟庭之清簡)
　　　横州(寧浦/永定)
　建置沿革(古百越之地牽牛婺女之分野趙佗王越/地亦屬之漢平南越置合浦郡合州即漢)
　(合浦郡之髙凉縣地今在高州界吴孫休分立合浦/北部晉改立靜浦郡梁分立簡陽郡隋于寧浦置簡)
　(州又改為縁州煬帝廢寧浦縣屬鬱林郡唐以鬱林/郡之寧浦樂山縣置簡州改南簡州又改曰横州改)
　(寧浦郡復為横州國朝/因之今領縣二治寧浦)
事要郡名寧浦　横槎(寰宇記横/州號横槎)風俗地隘民瘠(圖/經)俗
惟種田(同/上)形勝南瀕海徼(同上云云/西接徭洞)東聯懷澤(守章鎬/貢院上)
(梁文云云西接欽江/實二州車馬之衝)拒邕為鄰(易祓記云云實/犬牙相制之地)三梁故
縣(寰宇記云云/烏滸所巢)山川東山(在寧浦縣/南三十里)寳華山(在寧浦縣/南二十里)
(山頂甞冇寳氣○徐安國詩秀出城南號寳華翠微/深處衲僧家百年臺殿歸煨燼一逕蒼苔落晚花)古
鉢山(在寧浦縣西十里下有廟○徐安國詩羣嶺中推逶/古鉢尊山川羅列掌中存亭臺突兀聖婆廟邱垤)
(迤山/子村)秀林山(在寧浦縣十里/山林秀鬱因名)鬱江(在寧/浦縣)清江(在寧浦縣/東十五里)
井泉古辣泉(在桂海虞衡志云古辣乃實横間墟名以/墟中泉釀酒既熟不煮但埋之地中日足)
(取出色淺紅味甘可致逺雖/行烈日中不至壞南州珍之)樓亭望雲樓(在郡/治)横浦樓
(在城/上)僊槎亭(在登/高嶺)橋梁海棠橋(梁該撰懷古亭記橋附/城郭抱林麓大江横騖)
(澗流屈折政爾幽趣故老云此橋之南北舊皆海棠有/書生祝其姓者家焉少㳺甞醉宿其家明日題一詞而)
(去所謂醉鄉廣/大人間小是也)祠廟慈感廟(舊經唐貞觀中婦人陳氏/居朝京門外有鬻魚者忽)
(見白衣人謂陳曰魚不可食既市可擲扵水急上山頂/避之陳如其言比至山巔囘望所居皆陷而為池矣陳)
(既殁即山頂立祠○徐安國詩有/時風雨連村暗夜半龍逰古鉢歸)名宦杜正倫(夲傳由/中書令)
(出為横/州刺史)名賢皇朝秦觀(字少㳺甞居横州有寧浦書懷/詩云揮汗讀書不已人皆怪我)
(何求我豈更求聞/逹日長聊以消憂)題詠一灣江抱海槎浮(徐安國横浦/詩萬疊山圍)
(城堞古/云云)盡日江山對雙目(賈成之横浦樓詩横槎三月/江如練風浪縈䊸接天緑郡)
(樓新剏挿/雲飛云云)
四六(疏綍掖垣/分符寧浦)　　(維桂林之廣郡/有寧浦之小邦)　　(昔為烏滸之故巢/今乃虎符之重寄)
(榮分符竹實為杜中令之舊邦/試訪海棠猶誦秦淮海之佳句)　　(地僻民貧郡雖居扵遐嶠/山圍江抱景如在扵仙槎)
　　　邕州(宣化/武縁)
　建置沿革(禹貢九州之外揚州之南境天文星紀牽/牛之次古越地秦併南越為桂林縣地漢)
　(平南越改為鬱林郡之領方郡也東漢因之晉分鬱/林置晉興郡宋齊因之隋廢晉興為縣属簡州後又)
　(属鬱林郡唐置南晉州太守改為邕州以州近邕溪/故名後以廣桂容邕安南五府皆隷廣府謂之五府)
　(節度名嶺南五管後改永寧郡復為邕州又置建武/軍節度皇朝更晉興為樂昌今為邕州建武軍節度)
　(管溪洞羈縻州十三仍兼/安撫都監領縣二治宣化)
事要郡名邕管　建武　樂昌風俗椎髻箕踞(隋志人/性輕悍)
(而云云乃/其舊風)鼻飲之俗(王介甫諭交趾文畧曰爾民頭飛/我有車馬爾民丨丨我有酒食用)
(華爾丨丨也爾民斷髪我有衣冠爾民鳥語我有詩書/用教爾之禮也煌煌炎洲烟蒸霧煮我飛堯雲洒爾甘)
(雨湯湯瘴海雲燒日鎔/我張舜琴扇為薫風)形勝唐為西道(唐大詔令咸通/三年分嶺南為)
(東西道廣州為東道邕/州為西道又為都督府)三十六洞(郡志先是兩江州洞/各執山獠古銅印至)
(治平四年凖朝廷給賜銅印左江十八面右江十八面/今所謂三十六洞者此也繼此又降印識固不止此)
夢蛇示城址(皇祐築城隨築輙壞役者苦之夜夢有蛇/環地而行若示其址遂即其地而築焉)
號為大府(雄州圖經皇祐丁寳臣新城記嶺南東/西二部四十五州惟有桂邕丨丨丨丨)雲南
頭楚分尾(杜光復風/土歌云)所莅最廣(李大異書横山買馬圖/云度嶺而西為州二十)
(有五而道里延袤與蠻錯居有永平横山二寨永平/通交趾暨于海外横山通自杞羅殿諸蠻控連巴蜀)土
産象(出交趾山谷惟雄者有兩牙以鼻為用一軀之力/皆在鼻將行先以鼻柱地乃移足知其足力劣于)
(鼻也安南出象䖏曰象山嵗一捕之縛欄道旁中為大/穽以雌象前行為媒遺甘蔗扵地傳藥蔗上雄象來食)
(蔗漸引入欄閉其中就穽中教習馴擾之始甚咆哮穽/深不可出收者以言語喻之久則漸觧人意不馴則告)
(之云當為爾/引雌來即聽)山猪(即豪猪身有棘刺能振彂以/禦人二三百為羣以害苗稼)蠻犬(如/獵)
(狗警而猘諸丨率携/一丨自防盗莫敢近)孔雀(生溪洞高山喬木之上而下/溚沙上雄者尾長數尺生三)
(年尾成長金碧晃耀時時自奮盡張/其尾圎如錦輪俗謂之朝其朝無時)秦吉了(似鸜/鵒)鸚鵡
(能/言)倒挂(緑毛常丨/丨于樹枝)翡翠(人採/其羽)錦雞(能吐錦久/復収入)山川武號
山(在州南二十/里高五十丈)馬退之(在州西詳見栁/宗元茅亭記)羅秀山(在州西/昔有羅)
(秀隱扵此/後昇仙)崑崙山(在宣化縣東九十/二里崑崙闗在焉)鏌鎁山(在武縁縣/南三十二)
(里山形盤薄地勢/險隘鏌鎁闗在焉)横山(其山横截江河置横山寨扵此/為市馬之地○中興小厯紹興)
(初五路既陷馬極難得韓肖胄建議宜即邕州置市馬/塲取馬嶺表以資國用○朝野雜記廣馬者建炎末廣)
(西提舉峒丁李域始請市戰馬赴行在紹興初𨽻經畧/司三年春即邕州置司提舉市于羅殿自杞大理諸蠻)
(未㡬廢市馬司以帥臣領其事七年待制胡舜陟為帥/嵗中市馬四千二百疋詔賞之其後馬益精嵗費黄金)
(五鎰中金二百五十鎰錦四百端佗帛千疋㢘州鹽二/百萬斤而得馬千五百疋必四尺二寸以上乃市之其)
(直為銀四十両毎高一寸増銀十兩有至六七十兩者/土人云其尤駔駿者在其出處或博黄金二百兩日行)
(四百里但官價有定數不能致此耳然自杞諸蕃本自/無馬又市之南詔南詔大理國也去自杞國可二十程)
(而自杞至邕州横山寨二十二程横山寨至靜江府又/二十餘程羅殿國又逺于自杞十程宜州溪洞廵檢常)
(恭者赴闕持南丹州莫延甚表來乞就宜州市馬比之/横山可省三十餘程張說在樞筦以其表聞李夀翁時)
(為檢詳文字為說言邕逺宜近人孰不知前迃其塗亦/豈無意况今黄氏方横乃欲為之除道而擅以互市之)
(饒誤矣小吏妄作將啟邉釁請論如法說不聽命從義/郎李宗彦以提㸃綱馬驛程徃宜州措置既而說罷政)
(宻院乃奏宗彦所言邉防不便罷之時淳熙元年也又/諸蕃多以馬易錦盖蠻人死即以一錦纒繞親友賻者)
(亦以錦貴人至纒十/數疋故須錦為急)望仙坡(在州東與羅秀山相對故/名丨丨丨皇祐間狄青余)
(靖孫沔平儂賊營扵上/後郡守陶弼因而建堂)左江(出源州界至合江鎮與右/江水合為一水流入横州)
(號鬱水卜丨道隷太平永平寨/右江道隷横江寨各管覊縻州)右江(源出峩利州界虞/衡志丨丨水與大)
(理大槃水通大槃在大理之威楚州而特磨道又與甚/善闡府相應自邕道諸蠻至大理四五程北梗自杞南)
(梗特磨故久不得至○陶弼右江/詩云昔年觀地志此水出牂牁)邕溪(源出/欽州)鬱水(輿地/廣記)
(即夜郎溪水與温水合又與歡水合亦名駱越/水郡縣志云在城西北兩江合處源出蠻地)堂亭清
風堂(在郡/志)茅亭(在馬退山栁宗元作邕州栁中丞丨丨/記冬十月作新亭于馬退山之陽因高)
(山之阻以面勢無欂櫨節梲之華不斵椽不剪茨不列/墻以白雲為藩籬碧山為屏風昭其儉也是山崒然起)
(于莾蒼之中馳奔雲矗亘數十百里尾蟠荒陬首注大/溪諸山來朝勢若星拱蒼翠詭狀綺綰繡錯盖天鍾秀)
(于是不限于遐裔也然以壤接荒服俗參夷徼周王之/馬跡不至謝公之屐齒不及巖徑蕭條登探者以為嘆)
(嵗在辛夘我仲兄以方牧之命試于是邦夫其徳及故/信孚信孚故人和人和故政多暇由是常徘徊此山以)
(寄勝槩廼塈廼塗作我攸宇不崇朝而木工告成每風/止雨收烟霞澄鮮輙角巾鹿裘率昆弟友生冠者五六)
(人歩山椒而登焉于是手揮絲桐目送還雲西山爽氣/在我襟袖以極萬類攬不盈掌夫美不自美因人而彰)
(蘭亭也不遭右軍則清湍修竹蕪沒扵空山矣是亭也/僻介閩嶺佳境罕到不書所作使盛跡鬱湮是貽林澗)
(之媿/故志)三公亭(在望仙坡上○陶弼詩異日誰相繼来/書第四名謂狄青余靖孫沔三公也)古
跡銅鼓(此古蠻人所用左右溪峒時得之相傳為馬伏/波所製其形如坐墪而空其下滿腹皆細花紋)
(極工緻四角有小蟾蜍兩/人舁行拊之聲似鞞鼓)銅柱(漢伏波將軍馬援征蠻/立柱界上又唐馬緫為)
(安南都䕶獠夷安之建二丨丨扵漢故處鑱著唐徳以/明伏波之裔故今左右江各有其一又其一在欽州蠻)
(界其刻云丨丨折交人滅至今交人来徃累碎石于下/不絶○吕伯恭作銘曰溪獦洞䝤惕息奉詔約梏牛閑)
(馬不敢飲/啖漢芻水)名宦馬援(字文淵交趾女子徴側反拜援伏/波將軍南擊交趾軍至浪泊上虜)
(未滅之時下潦上霧毒氣薫蒸仰視飛鳶跕跕堕水中/卧念少㳺平生時語何可得也今賴士大夫之力䝉被)
(大恩且喜且/慙吏士皆伏)李翺(文集載正元中翺守邕大首領黄氏/帥其屬納質供賦黄氏儂氏皆群盗)
(也韋氏不附率羣黄之兵以攻之而逐諸海黄氏/既至羣盗皆伏于是十三部二十九州之蠻悉平)皇朝
狄青(東軒筆録狄青之征儂智高也自過桂林即以辨/色時先鋒行先鋒既行青乃出帳受衙罷命諸將)
(坐飲酒一巵小餐然後中軍行率以為常及頓軍崑崙/闗下翊日將度闗辰起諸將張立甚久而青尚未坐殆)
(至日高親吏疑之遽入帳周視則不知青所在諸將方/相頋驚怛俄有軍侯至曰宣徽傳語諸官請過闗喫食)
(方知青已微服同先鋒度闗矣○言行録青入邕州獲/尸有衣金龍之衣者或言智高已死亂兵中當亟作奏)
(者公曰安知其非詐寧失智高不敢欺朝廷也○郡志/時智高再犯邕或以告襄公賊必送死何者膿䖏邕而)
(潰勢不可久/也已而果然)余靖(為廣西經畧同狄青經制廣西盗賊/作平蠻碑曰蠢兹狂㓂起乎徼外卒)
(陷邕郛乘流東邁天生狄公仗節臨戎英材鱗集猛將/風從賊之敢鬬實惟天誘僭補偽署叢然授首厥惟邕)
(邉南國之紀九洞襟帯列城唇齒我公/之來電掃雲開天聲逺揚繄公之材)陶弼(治平間以/崇儀使知)
(邕州撫定/儂賊有功)孔宗旦(為司户逆料智高必反守陳/珙不聽及城陷宗旦死扵賊)蘇緘(以/右)
(騏驥使知邕州儂賊攻/城以戰而死今賜廟焉)人物石鑑(邕州人舉進士儂智/高攻廣州不下還據)
(邕州鑑與余靖言若使智高盡得邕州三十六洞之兵/其為中國慮未可量鑑請說諭諸洞酋長使之不附智)
(高靖遣鑑說諸洞酋長皆聽命惟結洞酋長黄守陵强/暴智高深與相結鑑說守陵智高父子貪詐不可不為)
(之備守陵由是稍疎智高智高怒遣兵襲之守陵先/為之備逆戰破之遂不敢入結洞而奔逃于特磨)名
賢韓愈(有論黄家賊事宜/狀以為宜招討)栁宗元(有代裴中丞論/黄家賊事宜狀)題詠
山川禹貢外(唐子西詩云云/城郭漢兵餘)分野窮禹畫(劉禹錫送張/苕赴邕幕詩)
(云云人煙過虞循不言/此行逺所樂相知新)恩浹黄儂族(陶弼横山詩云/云師還左右溪)象
隈銅柱卧成痕(沈彬詩龍約海/船行有氣云云)路指鬼門幽且夐(韓愈/贈張)
(十一詩云念君又/署南荒吏云云)五十溪州六萬丁(陶弼詩南極諸蠻/傲典刑斗間時復)
(見飛星君王仁/恕將軍老云云)
四六(地標銅柱/郡固金城)　　　　(俗陋而荒/民驕以悍)　　　(眷駱川之地重/距螭陛之天遥)
(地控龍編之逺/嵗通駿骨之竒)　　(維兹建武之封/越在嶠南之外)　　(矧一疊際窮荒之逺/乃羣蠻來互市之衝)
(自韓及栁備言討㓂之宜/惟狄與余尤壯平蠻之䇿)　　　(朱旛皂盖來分竹使之左符/碧山白雲尚訪茅亭之佳致)
(布揚威徳逺踰銅柱之封/寧輯疆陲並壯金城之勢)　　　(虎符出守盖總五千衆之屯/馬政攸闗要謹十二閑之别)
(互市散集闗馬政之重輕/兵籍盈虚係蠻徭之畏侮)
　　　亷州(合浦/石康)
　建置沿革(古越地牽牛婺女之分野秦属象郡漢置合/浦郡即今州治也吴時改珠官郡復改合浦)
　(郡宋置越州隋煬帝改為禄州又改為合州又廢為/合浦郡唐又為越州又置珠池縣改為㢘州皇朝移)
　(州治于長沙場開寳廢㢘州于海門鎮浦/置太平州後又為㢘州今領縣二治合)
事要郡名合浦風俗青草黄茅瘴(元和志自瘴江至/此瘴癘尤甚中之)
(者多死舉體如墨春秋雨時彌甚春謂青草瘴秋謂黄/茅瘴馬援所謂仰視烏鳶跕跕墮水中即此也土人諳)
(則不/為病)土少耕稼(郡/志)形勝因洞為名(元和志地冇大㢘洞/故元徳五年置大㢘)
(縣今縣雖廢而州名/則以大㢘洞故名耳)鑿山為城門(宋陳伯紹為刺史/云云以威服蠻獠)距
海二百里(自州西南至㢘江入海處約二百里/海口有梁徳鎮亦是徃来安南水路)土産珠
(郡國志合浦縣海曲出珠號曰珠池唐貞觀五年置珠/池縣嶺外代答云合浦産珠之地名曰斷望池去岸數)
(十里蜑人沒而得蚌剖珠蜑家自云海中珠池若城郭/然其中光怪不可向邇常有怪物護持蔡絛叢談云合)
(浦珠池大抵皆居海中珠母者蚌也採珠必蜑丁皆居/海艇中採珠以大舶環池以石懸大絙别以小䋲繫諸)
(蜑腰沒水取珠氣廹則撼䋲䋲動舶人覺廼絞取人縁/大絙上紹興二十六年詔㢘州嵗貢珠取之或傷人命)
(自今可/罷貢)龍眼(蘇子瞻丨丨詩云異哉南海濵珠樹羅𤣥/圃纍纍似桃李一一流膏乳坐疑星隕空)
(又恐珠還浦圖經未甞說玉食逺莫數獨喜皺/皮生弄色映琱爼蠻荒非汝辱幸免妃子汚)山川畫
山(在古縣北五十里其/山百卉明艷如然)狼頭山(在合/浦縣)㢘江(在州界又/名合浦江)鴈
湖(在古㢘州二百歩/鴈所罕至故名)明月溪(合浦北/八十里)亭榭還珠亭(陶弼/有詩)
(合浦還珠舊有亭使君方似古人清/沙中蚌蛤胎常滿潭底蛟龍睡不驚)海角亭(見欽州天/涯亭注)
名宦孟甞(後漢循吏傳云甞遷合浦太守郡不産穀實/而海出珠寶與交趾比境常通商販貨糴糧)
(食先時宰守並多貪穢詭人採求不知紀極珠遂漸徙/于交趾界甞到官革易前弊求民利病曽未踰嵗去珠)
(復還百姓皆反其業/商貨流通稱為神明)名賢皇朝蘇軾(紹聖初御史論軾/貶昌化軍徽廟移)
(㢘/州)陳瓘(論蔡卞又詆曾/布貶袁移㢘)曾布(坐薦趙諗及棄/湟州地謫㢘州)題詠荒凉
海南北(蘇子瞻宿興㢘村凈行院詩云云佛舍如雞栖/忽落榕林中跨空飛拱枅當門冽碧井洗我兩)
(足泥髙堂磨新塼洞戸分角圭倒床便酣/寢鼻息如虹霓僮僕不肯去我為半日稽)示我海濵石
(陶弼詠海石史君合浦來云/云千巖秀掌上大者不盈尺)
四六(拜寵玊宸/分符珠浦)　　　(已著還珠之瑞/即歸鳴玊之班)　　　(地不宜于稼寶/海特富于驪珠)
(孟太守之聲名與此邦而不朽/蕭長公之氣節尚故老之能言)　　(㢘操冰清與郡名而相稱/寛恩春播至海物而亦豐)
　
　
　
　
　
　
　
　
　
　方輿勝覽卷三十九
欽定四庫全書
　方輿勝覽卷四十　　　　　宋　祝穆　撰
　　　象州(陽壽/武仙)　(來賔/)
　建置沿革(古百粤之地于天文屬翼軫之度鶉尾之/次秦始皇南取百粤以為桂林象郡象郡)
　(之名始此然非今之象州漢初為南越王趙佗所據/漢武平南越以桂林地置鬱林郡而秦之象郡更名)
　(日南今之象州即鬱林郡之中溜潭中二縣也東漢/因之吴孫皓分鬱林置桂林郡晉桂林郡有潭中而)
　(無中溜宋桂林郡有中溜而無潭中陳置象郡隋置/象州此則象州之所從始也煬帝廢象州為縣屬桂)
　(林郡唐以陽夀桂林縣置象州/皇朝因之今領縣三治陽夀)
事要郡名象臺　象郡風俗俗好淫祀(郡縣志云云/以雞骨卜吉)
(凶/)人多騁獵(同上云云/郡少秀民)地無桑柘(象郡志云云民不事/蠶作雖間有之不能)
(繅絲第為綿絮而已或水熟而紉縷/之以為粗紬婦女以緝麻織布為業)多膏腴之田(象郡/志云)
(云長腰玊粒為南方之/最旁郡亦多取給焉)形勝控扼畨洞(象郡志連屬桂/林外接交邕云)
(云徃來/要衝)居嶺嶠之表(邊公珝撰新井記/云云接蠻貊之疆)當䍧牱龍江
之㳂流(象郡志郡跨三/邑之封云云)城門畫象(嶺外代答象州郡治/西樓正面西山山腹)
(忽起白雲狀如白象經時不滅然不常有案秦象郡乃/交趾非象州也今象州城門畫一白象不審何義然象)
(州自昔不遭兵革凡有大盗皆相戒以不/宜犯象鼻然則城門之畫象豈著此也耶)水泉甘潔(郡/志)
(民富魚稻云/云不减中州)土産水清魚肥(郡志踰桂嶺而南/云云為南方之最)貨多珠
翠(瑶光堂記地/宜稻梁云云)山多麈麋(同/上)山川象山(在陽夀縣西五/里以形得名又)
(見城門/畫象注)西山(與象山相連風土記云刀兵永不見丨丨/最高現說者以儂智高陳進之猖獗至境)
(或自退或敗亡/土人以為應䜟)象臺山(近栁州界三十里平地突起巋/然一臺盖古之州治也唐武徳)
(始遷治陽縣今猶相/承謂州為象臺云)銅鼓山(在武仙縣西十里下有銅/鼓瀨昔馬援南征獲駱越)
(銅鼓廣化志狸獠鑄銅為鼓惟以高大為貴面濶/丈餘初成掛于庭尅辰置酒招置同類來者盈門)雙泉
巖(在來賔縣西北百里夏凉冬温土人多扵巖中/結課舊傳山中患無水忽一日雙泉湧迸因名)大江
(在來賔縣西五十歩至/武仙縣通廣州入海)雷江(在來賔西北三十里舊經/有毛雷捕魚于此因名)
牂牱水(郡國志嚴州州門有長/水自䍧牱流下来賔)陽水(在陽/夀縣)大藤溪(在武/仙縣)
(東南源出潯州大立山/今延賔驛前溪是也)井泉靈泉(在陽/夀縣)堂樓扶踈堂(在/城)
(外東南街土人謝氏建竹木深邃/王右丞孫尚書寓此壁間有舊題)率齊(郡守陳太和/建孫覿記)瑶
光樓(在西城上俯瞰溪山景/物勝絶今為西峯樓)名賢薛仁貴(絳州人吐蕃/入㓂命為邏)
(婆道行軍總管兵敗扵大非川貶/象州後召為都督擊突厥大破之)皇朝王安中(字履道/自號初)
(寮道人宣和中遷尚/書右丞靖康謫象州)孫覿(紹興中/謫象州)題詠島夷通荔浦(陳/陶)
(南海送韋七使君赴象州一鶚韋公子新恩領郡符云/云龍節過蒼梧地理金城近天涯玉樹孤聖朝朱紱貴)
(從此展/雄圖)炎凉頃刻分(陶弼題太平驛詩云/急雨随風至云云)人家多住竹
棚頭(張籍詩瘴水漫江入洞流云云青/山海上無城郭惟見松排出象州)瘴雲如海蹴天
浮(孫覿詩過嶺逢/人問象州云云)
四六(䟽恩鳳闕/作鎮象臺)　(眷此象臺/邈在駱粤)　　(地控百蠻/疆連五嶺)　(地罕蠶農/俗饒魚稻)
(雖雕題交趾之俗滋變華風/而含哺鼓腹之人雅安淳政)　　　(象郡自秦既入中州之境/虎符分漢是資循吏之功)
(竹使虎符允謂人生之貴/桂林象郡諒增地望之䧺)　　　　(夷通荔浦既蠻俗之雜居/人住竹棚亦土風之甚樸)
　　　　潯州(桂平/平南)
　建置沿革(粤地牽牛婺女之分野秦平百粤屬桂林/郡漢改桂林為鬱林郡今潯州之桂平即)
　(鬱林郡布山之地梁置桂平郡隋以布山縣置桂平/縣屬鬱林郡唐初屬鷰州太宗以鷰州之桂平大賔)
　(等三縣置潯州尋廢隷龔州後復割龔州桂平大賔/三縣置潯州改潯江郡復為潯州皇朝平嶺南廢隷)
　(貴州尋復置今龔州之平南即猛陵縣地中興廢龔/州為平南縣隷潯州自是以後合龔潯二水為一州)
　(今領縣二/治桂平)
事要郡名清潯　潯江風俗民淳訟簡(郡志云云/人多儒業)地瘠
民貧(趙善惹奏狀僻/處山間云云)土無坌惡(慶厯學記潯為善地鬱/江東注云云溪蠻洞獠)
(不際其境民之/從化豈間然㦲)形勝實有三州之地(同上封域廣袤云/云繡州鷰州龔州)
(是/也)限以二江(郡志云云左黔右鬱黔之源出䍧牱/鬰之源出交趾合于山之麓曰潯水)山水
竒秀(同上潯雖為古荒服沃壤頗多云云○李邦彦留/題白石云潯江窮瘴嶺之南郡雖僻旁與都嶠勾)
(漏為隣而白石近在境上其/江山氣象之秀有足嘉者)山川白石山(在州南六十/里下有洞曰)
(白石洞天内有清真觀傍有夀聖寺洞門自下/透入容州勾漏洞天世傳葛仙翁徃來其間)閬石山
(在州北有梁狀/元嵩讀書巖)暢巖(在郡西龍華寺之上郡守姚嗣宗/詩寒谷常流九秋氣丨丨别是一)
(壺/天)羅叢巖(在郡西南六十里巖中明快可容三百人内/有三教殿東曰碧虛洞西曰靈源洞又曰水)
(月巖超然亭/實潯之勝槩)潯江(在桂平縣/北二十歩)鬱江(在州南/一里)黔江(在州北/二十歩)
烏江(在平南/縣西)渌水(在平南縣南十五里曠野之中天然/怪石甃其傍泉水深碧而澄清中有)
(巨魚人/不敢捕)堂亭清心堂(在郡/治)平政堂(在郡/治)清凉境界(郡/圃)祠
廟廣祐廟(在思靈山郡甞苦虎守禱扵神信宿虎交死/廟樹間范希文甞言其事姚嗣宗記其靈驗)
古跡鷰石(在平南縣東南十二里圖經云/春夏燕巢其上故唐置鷰州)糖牛(大賔縣/南山有)
(丨丨與蛇同穴牛嗜鹽里人以皮裹手/塗鹽入穴探之其角如玉取以為器)名宦皇朝姚坦
(甞守潯州東都事畧載越王元傑甞作假山召僚屬置/酒共觀之翊善姚坦曰坦見血山不見假山太宗亦為)
(假山或以坦言/聞亟命毁之)程珦(皇祐間守龔州二子/隨侍乃明道伊川也)人物梁嵩(郡/人)
(南漢時狀元及第仕至翰林學士故龔以公為大魁歴/顯仕因獲蠲一郡之丁賦以迄于今郡人感公立白馬)
(廟/)題詠西巖境獨清(姚嗣宗詩井邑/倦炎酷云云)兩江横截壯金湯
(廖徳明南樓詩三里之城渺大荒云云/唐家設險基猶在聖代増陴慮更長)嶺外此州為道
院(石應孫題南山詩孤鶩去邉天浩渺萬/家窮處水灣環云云風烟殊不䫫南蠻)
四六(塗鵶畫省/分虎清潯)　　　(地控兩江之會/境環三郡之封)　　(惟清潯之郡境/有白石之洞天)
(訟簡民淳夙號嶺南之道院/山竒水秀亦稱物外之洞天)　　(皂盖分榮此郡頗優于地望/玉堂揮翰昔賢曾破于天荒)
　　　藤州(罈津/岑溪)
　建置沿革(古百粤地秦屬南海郡漢地理志牽牛之/分野即唐志所謂韶石以西朱崖以東為)
　(星紀之分是也漢属蒼梧郡之猛陵縣地晉分蒼梧/立永平郡宋晉以後因之隋廢永平郡置石州又改)
　(為藤州煬帝復為永平郡唐置藤州初領永平猛陵/安基武陵隋建陽安普寧戎城寧人淳人大賔賀川)
　(等十二縣後以武林屬龔州普寧屬容州猛陵屬梧/州以隋建屬龔州改義感郡復置藤州廢南儀州以)
　(涔溪縣𨽻藤皇朝平嶺南移州治/于大江南岸今領縣二治罈津)
事要郡名罈江　古藤風俗俗不知嵗(寰宇記云云唯/用八月酉日為)
(臘長㓜相/賀以為年)以白布裹頭(同上男兒以白布為頭/巾女兒以白布為衫)以青石
為刀劍(郡國志其俗云云如鐵婦/人亦以為環玦代珠玊也)形勝郡居大江之南
(郡/志)土産竹枝霜(上人㳂江種甘蔗冬初壓取汁作/糖以净器貯之蘸以丨丨皆結丨)蒌藤
(土人採取雜蜃灰并梹榔㗖之左思作吳都賦所引石/帆水松東風扶留此其一也一名扶留○又産大藤及)
(波羅宻樹/竹子布)山川羅山(在故南儀州/山有冷泉)羅幔山(在罈/津縣)秀峯山
(在岑/溪縣)鳳山(在岑/溪縣)罈江(一名鬱江彂源/自辰州之罈嶺)濛江(自昭州立江/縣来經城外)
(古鷰州地/與潯江合)繡江(自容江来經州/東南與鬱江合)樓觀江月樓(在州宅以/坡詩名)
鬱秀樓(在州/城東)南浦亭(在州/城東)名宦裴敬業(隋人為永平縣/丞得民夷心)
人物皇朝蘇軾(子瞻自恵州謫昌化子由亦/貶雷州相遇于藤同途至雷)秦觀(紹聖/初御)
(史劉拯論其增損實録謫藤州以居觀甞作/詞云醉卧古藤隂下杳不知南北時以為讖)陳師道(字/無)
(已號后山謫藤州○黄魯直罈江即事詩閉門覓句陳/無已對客揮毫秦少㳺二子不知溫飽味西風吹涙古)
(藤/州)題詠嶠南瘴毒地(蘇子瞻藤州城下對月詩江月照/我心江水清我肝端如徑寸珠墮)
(此白玉盤我心夲如此月滿江不湍起舞者誰歟莫作/三人看云云有此江月寒乃知天壤間何人不清安牀)
(頭有白酒盎若白露溥獨醉還獨醒夜氣清漫漫仍/呼邵道士取琴月下彈相將乘一葉夜下蒼梧灘)繫
舟藤城下(蘇子瞻詩松如遷客老酒似/使君醇云云弄月罈江濵)躋險緑中行(宋/之)
(問彂藤州朝夕苦遄征孤魂長自驚汎舟依鴈渚投館/聽猿鳴石髪縁溪蔓林衣拂地輕雲峯刻不似苔壁畵)
(難成露裛千花氣泉和萬籟聲攀幽紅處歇云云戀結/芝蘭砌悲纒松栢塋丹心江北死白髪嶺南生魑魅天)
(邉國窮愁海外情勞歌/意無限今日為誰明)
四六(塗鴉禁掖/分虎罈江)　　　　(雖居炎嶠/實號名邦)　　　(惟火江之最近/宜毒霧之潜銷)
(聞滕君之仁政皆願受㕓/歌蘇子之月詩何妨舉酒)　　　　(民夷雜處昔雖劣于華風/名勝辱居今實為于佳郡)
　　　　梧州(蒼梧/)
　建置沿革(禹貢荆州之域越地婺女牽牛之次舜帝/南廵至扵蒼梧之野秦取百粤屬桂林郡)
　(漢武以其地為蒼梧郡之廣信縣後于蒼梧郡兼置/交州治廣信更漢立交州牧治蒼梧後徙治畨禺晉)
　(宋齊梁陳為郡不改梁析廣信郡兼置成州隋改為/封州隋于廣信縣置蒼梧縣属静州唐置梧州皇朝)
　(因之今領縣/一治蒼梧)
事要郡名蒼梧(以丨丨名郡始扵漢武然不知何所夲/檀弓云舜𦵏扵蒼梧之野傳以為南越)
(地湘中記九疑舜之所𦵏漢書載漢武望祀虞舜扵九/疑又與檀弓不合漢文穎注曰九疑山半在丨丨半在)
(零陵如淳曰舜𦵏九疑九疑在丨丨之馮乘縣九域志/謂九疑山亦名丨丨山未免皆牽合按太史公云舜南)
(狩行死扵丨丨之野歸𦵏扵江南之九疑是為零陵則/是舜死扵丨丨之野歸𦵏扵零陵之九疑山太史公徧)
(歴名山大川/必有所㩀)風俗質直尚信(隋志自嶺以南二十餘郡/大率下濕瘴癘人性輕悍)
(俚人則丨丨丨丨諸蠻則/勇敢自立皆重財輕死)樂音閒美(蒼梧志丨丨節丨/丨有京洛遺風廣)
(西俗語推遜亦謂梧州樂/韶州角云又善為渠犀舞)為善地(吴具七賢祠記云蒼/梧扵南紀為善地)
地氣歊瘴(史通蒼/梧云云)形勝襟喉五羊(丘翔蒼梧郡賦唇齒/湖湘云云距封圻扵)
(高要窮津/源扵邕江)山連五嶺(史通地緫/百越云云)交趾之域(東漢郡守喻/猛頌於惟蒼)
(梧云/云)土産鍾乳(南越志孟陵縣山/多丨丨及石英)翠羽(舊孟陵縣/山多丨丨)暘夷
勃盧(南越志暘夷之甲以錫箔飾之雜/以丹漆昭耀昱晃左思所謂云云)山川火山(寰宇/記山)
(下有丙穴嘉魚生焉虞衡志嘉魚状如小鰣魚味極腴/美出梧州火山山上有火春末尤多毎三五夜一見如)
(野燒之狀或言其下水中有寶氣或言越王尉佗藏神/劔扵山阿故深夜騰熖如火○沈佺期詩身經火山熱)
(顔入瘴/郷消)大蟲山(在州東三里捜神記扶南王范尋常養/虎五六頭若有犯罪投與虎不噬乃赦)
(之因/名)鬱水(南去縣/八里)雷水(出戎/縣城)赤溪(在大江之西有茂林/修竹小橋流水之勝)
(旁冇古寺與李太/白讀書臺相對)井泉冰井(在州東北一里味甘且冷/元結過郡目曰丨丨又為)
(銘刻石泉上有火山無火冰井無冰之句皇朝宣和間/郡守蕭磐訪求得之詩云井名未磨滅自我發沉晦)
堂觀習隱堂(在東山太守/李亨伯有記)蒼梧道院(在郡/圃)江山偉觀(在/子)
(城/上)寺觀白鶴觀(唐開元置咸通末宰相鄭畋自翰林承/旨謫官蒼梧太守增修觀宇臨江建水)
(閣因題詩云松隂如盖水如羅秋夕山青白/鳥過獨坐一庵心正寂數聲何處竹枝歌)名宦范曄
(宋人/為守)皇朝陳執中(七賢祠序公為郡陶以豈弟愛山水/為篇章以道其登覽之勝至作相猶)
(眷眷/不忘)人物陳元(蒼梧廣信人明左氏春/秋後漢時辟司徒府)吴士燮(蒼梧廣/信人為)
(交趾太守學問優博兄弟四人一為合/浦太守賄為九真太守武為南海太守)題詠南國無霜
霰(宋之問經梧州云云連年見物/華青林暗換葉紅蘂續開花)草沒嘉魚穴(陶商翁/送吕濤)
(典獄詩峽口蒼梧縣城依南斗魁江渾潮海上地熱/火山來云云雲封拜表臺到應無獄訟荳蔻酒頻開)看
發蒼梧太守船(張籍送王梧州詩楚江亭上秋風起云/云千里同行從此别相逢又隔㡬多年)
蒼梧獨在天一方(蘇子瞻詩九疑連綿屬衡湘云云孤/城吹角烟樹裏落月未落江茫茫幽)
(人撫枕坐歎息我行忽至舜所藏他/年誰作輿地志海南萬里真吾鄉)鬱鬱蒼梧海上山
(蘇子瞻詩云云蓬萊萬丈有無/間自注鬱洲山自蒼梧浮來)蒼梧之邦舜逰處(郭功/父和)
(梧守蔡希蘧留别詩惟君萬里分符去云/云九疑七澤皆相連墨海濡毫寫長句)
四六(榮分符竹/來蒞蒼梧)　　　(地乃舜逰/郡因漢置)　　　(居百粤五嶺之中/連九疑七澤之勝)
(北接湖湘而為唇齒之邦/下通畨禺而有咽喉之勢)　　　(潮海火山曾入陶商翁之句/青林紅蘂備陳宋之問之詩)
(地望匪輕曾是陳恭公之舊治/人才亦盛尚尋吴太守之故家)
　　　　貴州(鬱林/)
　建置沿革(虞商暨周並為荒裔古西甌駱越之地牽/牛婺女之分野其次星紀秦平百越置桂)
　(林郡而貴州乃桂林之南境徙謫人以居之秦末尉/佗自王其地漢武平吕嘉改為鬱林郡廣鬱縣𨽻焉)
　(吴立隂平縣晉武改為鬱平縣梁武割鬱林寧浦二/郡立定州後改南定州隋置鬱林郡改南定州為尹)
　(州又改尹州為鬱州尋罷為鬱林郡唐平蕭銑置南/尹州又改為貴州又更貴州為懷澤郡復為貴州國)
　(朝因之廢懷澤義山潮水入鬱林縣後孝宗為貴/州防禦使本州不曾陳乞恩例今領縣一治鬱林)
事要郡名懷澤風俗土風尚樸(懐澤志云云不事/華飾不機巧趨利)人性
輕悍(隋志云云而椎髻/箕踞乃其舊風)民力耕為業(風土記云云/不産蠶絲)民貧
地瘠(崇寧加封/二侯廟制)茅葦彌望(守趙汝鉞奏狀蕞爾之區閑/田瘠土云云而無原隰膏腴)
(之/地)以富為雄(舊經俚人質直重貨輕死云/云盖古者夷獠之俗如此)夷獠雜處(郡/志)
(懷澤乃漢廣鬱之地與云云自谷永陸績出守是邦始/廸以詩書禮樂之化○異物志郡北連山數百里俚人)
(皆烏滸諸蠻巢居鼻/飲以射翠求珠為業)形勝連山數百里(見/上)負郭二千家
(圖經有唐盛時/丨丨丨丨丨)山川東山(在州東二十里峯巒秀峙古/經云唐時有何特進履光二)
(人隠此山化為石今山狀如二人立西北/一峯望之如婦人搭帔簪花號為新婦巖)南山(在州南/十里羣)
(峯秀異甲扵一郡山有石笋/佛象相傳葛仙翁扵此煉丹)西山(在郡西三十/里多躑躅花)北山(在/城)
(北十里山髙聳上有瀑布有池周數十丈禪人羽客多/棲止焉古經云周穆王時山上有物相聞有羣女號泣)
(云吾乃山神因金牛星驅雷電與山上池中神物相鬭/今神物已化為石牛矣世傳石牛神每嵗禱旱無不應)
(祭則殺牲取血和泥塗于牛背用鹹鹵塗扵牛口/鄉人歌放牛之歌以樂之祀畢即雨泥盡乃晴)龍影
山(在州南石壁上/有五色畵龍)鬱江(來自邕横經/州界入清潯)寶江(在州西二里/又名浮江水)
(來自/賔州)紫水(鬱江有丨丨兩𣲖若流出即有異其對州門/流下者郡守必除擢在州向上而流下者應)
(在僚/屬)井泉東井(在州東北二/里中有怪石)谷永井(在州治東北漢丨/丨鑿古刻猶存)
陸績井(在城内東有橘一株乃乾/和中刺史劉傳古所種)嘉魚井(在州西井泉/通江風土記)
(水足丨丨臨水觀之歴歴/在目有亭臺舊基存焉)亭榭南澗井(在城西二里○/守唐弼詩云伏)
(泉地脉能通海疊/玉山峯喜近城)巢蓮亭(在郡治蓮池北亭/有蘇子瞻墨刻)薫風亭(子/瞻)
(為梁/詔書)名宦谷永(為鬱林太守今之/縣名故附見之)陸績(為鬱林太守今/水南有懷橘坊)
(存/焉)人物皇朝梁詔(州東下郭人少孤事母至孝任廣東/提幹未㡬以母病掛冠而歸母卒廬)
(墓側手植松柏號碧林亭有甘露降芝草生蘇子瞻海/外聞其孝節徃見之易亭名曰甘露林名曰瑞松坡皆)
(為親/染)題詠鬱江清徹底(運判董端逸詩云/云十里郡城南)萬山飛不出
(運使王繁舍山驛詩/云云守令最相親)二十四峯尖(郡守俞括詩云云参/差列郡南半空擎鷲)
(宇絶頂/寄僧龕)二十四峯稱小桂(郡守陳嗣昭/鹿鳴宴詩)朝衣駝裘暮揮
扇(陳享伯詩冬來行部駕軺車一日之間氣候殊/云云未應嵐瘴得全無盖泛言南中氣候也)
四六(眷今懷澤/析古鬱林)　　(眷懐澤之小邦/亦炎荒之樂土)　　(賦少而供億亦稀/民淳而獄訟頗簡)
(鼻飲巢居雖雜逺夷之俗/山環水遶不虚小桂之稱)　　　(民既力耕有斗米三錢之俗/郡無嚚訟乃人生五馬之榮)
　　　　昭州(平樂/龍平)　(茶城/立山)
　建置沿革(禹貢荆州之域古百粤之地牽牛婺女之/分野秦為桂林郡地二漢並屬蒼梧郡吴)
　(置始安郡仍置平樂縣𨽻焉晉宋齊因之至隋不改/唐以平樂縣置樂州又以茶城縣來属與永平縣而)
　(四更名昭州取昭潭以為名改平樂郡復/為昭州皇朝仍為昭州今領縣四治平樂)
事要郡名昭潭　昭平風俗風俗視沅湘伯仲(昭潭志/序云風)
(聲氣習布衣韋帯之士肩摩/袂屬視沅湘以南猶伯仲)决科入仕不乏(鄒道鄉得/志軒記云)
(丨丨丨丨毎毎丨丨朝廷興崇學校/而中上舍者三人貢辟雍者二人)大法塲(嶺外代答/云嶺外瘴)
(毒不必深廣之地如海南之瓊管海北之㢘雷化化雖曰/深廣而瘴乃輕昭州與湖南靜江接境士大夫反指反為)
(丨丨丨言瘴毒之多也如横邕欽貴其瘴殆與昭等然/今俗又以廣東之新州為大法塲英州為小法塲也)
形勝與清湘九疑犬牙相入(昭潭志序居蒼梧/始安之間云云)灘瀧至
昭而中分(俗謂自静江漓川合樂川以至梧丨丨三百/六十丨丨丨丨丨自昭而上至静江不甚險)
(惡自昭而下至梧多銳石灘高/而水湍激兩岸皆懸崖峭壁)山川西山(在平樂縣西/有巨石徑百)
(尺屹立水中如/神龍戯珠狀)縈山(寰宇記山多曲折有木客形似小/兒行坐衣服不異人而能飲山居)
(崖宿時出市易/作器人亦無别)昭潭岡(在郡/北)陶李峒(在平樂縣有二仙/廟相𫝊唐陶英太)
(尉謫居與李氏聨姻後此二/姓居峒數百家世為婚姻云)平樂溪(在縣南三里其西/岸曰昭潭周回一)
(里在今光孝寺/考槃澗之口)漓水(自州合流東南過梧州㑹邕江容/江達廣入扵海漢戈船將軍下漓)
(水即/此)荔水(源出桂/之荔浦)井泉感應泉(夷堅已志鄒忠公冄謫/昭州江水不可飲汲扵)
(數里山中人暑月殊以為苦所居仙宫嶺下忽有泉涌/清冷瑩㓗因䟽為小池日得四五斛遂給用名曰丨丨)
(丨將有北歸之命數日前泉乃涸旋有人大醉至門厲/聲呼曰侍郎歸矣尋求不可見明日命下故龜山先生)
(楊中立為公挽詞有甘泉不出户/客至豈無神之句盖指二事也)亭閣天繪亭(夷堅志/郡圃有)
(亭名天繪郡守以與金國年號同欲乞名扵徐師川易/之忽積壤中得片石其畧云予擇勝得此亭名曰丨丨)
(後某年月日當有俗子易名清暉者可為一/笑○鄒道鄉詩江山天繪出留待主賔同)十愛亭(在/城)
(内光孝寺門側刺史梅摯作/仍有十愛詩石刻今存焉)雙榕閣(在州治東二里/江邊二榕之間)祠
廟鄒公祠(張敬夫記按郡城之西北有所謂得志軒者/公所甞㳺歴也下臨長塘曰木梁廣數十畆)
(羣山環扵前其秀曰龍嶽舊為郡士張雲卿之居公實/名而記之棟宇今無復存者乃即其地為屋四楹繪公)
(像扵中俾張氏之/後人居而丗守之)名宦韋陟(貶平樂尉楊國忠忌才諭/守令脅陟使憂死土豪諭)
(以輕舟泛溪峒丨丨曰我無負神理命/之合爾其敢迯刑嵗餘復起為郡守)皇朝胡銓(紹興/八年)
(為宻院編修上䟽乞斬王倫并秦檜孫近乃以銓監昭/州鹽倉銓之行也諫院陳剛中以啟送之云屈膝請和)
(知廊廟禦侮之無䇿張膽論事喜樞廷經逺之有人身/為南海之行名若泰山之重又云知無不言願請上方)
(之劔不遇故去聊乘下澤之/車亦坐謫知贑州安逺縣)梅摯(為太/守)人物周渭(字得/臣㳟)
(城人建隆初由桃源舉進士走京師以書干藝祖皇帝/畫下嶺表之䇿召對稱㫖賜進士出身調滑州司馬簿)
(太宗時為御史乞不受錫賜願充昭州所收/百姓秋苗耗米鄉人徳之為立祠徐俯為記)韓逈(郡人/以太)
(子中舍致仕號東山野叟仍作書院年八十有三運使/李師中以詩贈之曰未衰前已得懸車骨立清風八十)
(餘松竹最宜貧宅舍/江山偏照白髭鬚)名賢鄒浩(東都事畧有田畫者志/義之士也與浩善浩徐)
(言官一日報立皇后劉氏畫曰鄒君不言可以絶矣又/一日鄒以書約晝㑹潁昌自云得罪留連三日臨别浩)
(出涕畫正色責之曰使君隱黙官京都遇寒疾不汗/五日死矣豈獨嶺海之外能死人㢤願毋以此自滿)徐
俯(宇師川避亂抵昭州紹興/間召除諫議大夫遂執政)題詠猿上驛樓啼(李義山/昭州詩)
(桂水春猶早昭州日政西虎當官路鬭云云䋲爛/金沙井松乾乳洞梯鄉音吁可駭仍有醉如泥)千家
不禁燒(俗名酒謂之燒故梅公十愛有此句此亦唐人/燒春之義至國朝以南方瘴霧特弛其禁家自)
(市魯/酒)偷閑少送迎(陶弼詩假守昭平郡云云/亭標梅老句堂識敬公名)詔移丞相
木蘭舟(許渾聞昭州李相公移拜郴州詩云云桂水潺/湲嶺北流青漢夣歸雙闕曉白雲吟過五湖秋)
外邑燈火似漁村(陶弼過龍平詩數/家深峽裏云云)入城人半是漁樵
(立山縣/劉君詩)度暑田夫竹作衫(立山縣俚婦長扵縷績吉貝/蕉落之類甚細輕又能以竹)
(作衫充暑服劉/詩云云即此也)
四六(桂嶺遐陬/昭潭佳郡)　　(雖居廣右/實接湘南)　　(鄒陳辱臨遂彂江山之秀/周韓挺出足為人物之英)
(烏鳴柏府當知人傑而地靈/猿上驛樓可想境幽而郡僻)　　　(入仕决科備著道鄉之記/凝香索句尚存梅老之詩)
　
　
　
　
　
　
　
　
　
　
　
　
　
　方輿勝覽卷四十
欽定四庫全書
　方輿勝覧卷四十一　　　　宋　祝穆　撰
　　　融州(融水/懐逺)
　建置沿革(春秋戰國為百越地漢制以為牛女之分/野唐志以為翼軫之分野漢為欝林郡潭)
　(中縣地吳分欝林郡置欝林縣蕭齊置齊熈郡梁置/東寕州隋改東寕為融州又改齊熈郡為義熈縣煬)
　(帝𨽻始安郡即今之桂州也唐置融州改融水郡皇/朝復為融州大觀中陞清逺軍莭度今領縣二治融)
　(水/)
事要郡名玉融風俗氣候不殊荆湖(圗經/云云)民猺雜居(同/上)
(昔石湖范至能帥桂林嘗請於朝每嵗令猺人預聖莭/錫宴除属縣塞堡外州庭幾千人列坐兩廡下皆椎髻)
(罽衣以青紅染紵織成花縵為服吹匏笙為樂聼之如/聚蚊聲十數連袂眩轉而舞以足頓地為節刻木為契)
(約字畫如梵/書不可曉)形勝東南接桂林(同上云云都㑹之境西/北有䍧牱夜郎之地潭)
(江合荆湖/數路之水)黔南帥府(郡志大觀初置云云/三年罷陞清逺軍)鎮壓諸蠻(乞/建)
(莭鎮奏状云云安静邉界曲阜/行李巽制融水並邉兼撫夷落)山水為天下最(山水岩/洞序云)
(玉融云云而眞仙岩老/人岩之類又其最也)山川銅鼓山(在城西二十里昔/諸葛武侯浮䍧江)
(而下以銅鼓散埋用壓/蠻徼後得于此山故名)石門山(在縣西十八里/山相對如門)眞仙岩
(本名靈岩山又名老君洞在州南五里洞髙二十丈仰/視髙逺靈夀溪貫串中出玲瓏清響如環珮聲有白石)
(髙四五丈巍然一天尊像道服冠髯偉岸如眞舊傳老/君南逰至融語人曰此洞天絶勝不復西渡流沙我當)
(隠焉一夕身為石匪雕匪鐫大質具焉石獅丹竈羅列/後先玉柱擎天龍鱗印地仙逰履迹顯然可攷咸平中)
(勅改為眞仙岩頒降太宗御書一百二十軸藏/岩内張安國磨崖大書天下第一眞仙之岩)老人岩
(在城西五里舊傳有垂白老人拄杖悠揚其上洞在山/半髙峻不可登旁有一洞穿出濶五六丈深二十丈郡)
(因其勢增建屋閣凭欄一視如在半天大江/横其前支流遶其下縈迂清淺可濯可游)潭江(在融/水縣)
融水(在州北六里/接叙州界)清潭(在州南七里其水/無源而自成潭)堂舎亷静堂
(在郡/治)玉融道院(在郡/治)眞仙書院(在眞仙岩之前/太守李興時建)名宦皇
朝岳飛(清逺軍/莭度使)名賢傅自得(忠肅公察之子知興化以/體䆒趙令衿在泉時事劾)
(徙融州四年陳文恭/公奏聞得從自便)題詠遊遍眞仙洞府中(陶弼題仙/岩詩溪僧)
(過此説山公云云乳石崖邊/得靈草可能封裹寄衰翁)
四六(渙綸西掖/分竹東寕)　　(䟽榮金闕/作鎮玉融)　　(維東寕之列郡/乃南土之名麾)
(山居谷聚控並海之蠻夷/地大物荒㨿仙城之襟帯)　(拜二千石之尊官暫綏逺俗/揭第一岩之佳號頗稱英逰)
　　　賔州(嶺方/上林)　(遷江/)
　建置沿革(古越地漢志牽牛婺女之分野唐志翼軫/之分野秦置桂林象郡漢更為欝林郡今)
　(州即欝林郡之嶺方縣也吳改嶺方縣曰臨浦梁立/嶺方郡隋為嶺方縣属尹州唐置南方州太宗又析)
　(南方州之嶺方琅琊思于南尹州之安城縣置賔州/更南方州曰登州改安城郡又改嶺方郡復為賔州)
　(皇朝廢賔州𨽻邕州尋復改唐以南方州地析為賔/州與澄州至本朝合而歸之賔州又益以思剛州是)
　(以唐之三州併為一州而三縣即/唐之三州也今領縣三治嶺方)
事要郡名南賓　安城風俗民醇事簡(圖經云云俗阜物/廉視他州為樂土)
巢居崖處(圗經巢居崖/處盡力農事)築室如巢窟(范太史曰賔人計/口云云屋壁以木)
(為筐竹織/不加塗塈)民雜素冠(圗經云云虚市所集白黑相半前/軰詩云簫鼓不分憂樂事衣冠難)
(辨吉/凶人)野不植桑(同上賔俗工于織布煮練如雪縝宻可/爱婦不織蚕云云○野蠶乃食楓葉漁)
(者取其絲以為/綸或取織紬)採木綿茅花(同上羅紈絲帛仰給它郡/俗多云云揉作絮棉以禦)
(冬/寒)惟事雞卜(同上病者不求醫藥云云郡守蒋/國愽刻方書一册邦人稍為之變)慱扇為
昏(同上羅奉嶺去城七里春秋二社士女畢集男女未/婚嫁者以歌詩相應和自擇配偶各以所執扇帕相)
(慱謂之慱扇歸日/父母即與成禮)擊鼓吹笙(寰宇記云其俗有禮㑹/丨丨丨葫蘆丨以為樂)形
勝西接建武(余鏞譙樓記云云北拒欽/逺欽象横貴皆擬其境)無大江以泄水
氣(圗經賔之為州云云民居皆沮/洳卑􁉡故人多腿重脚軟之患)山川嶺方山(在上林/縣南五)
(里○風土記且説賔州一片地金龜出海勢正骨乾来/自嶺方此地稍安康○五代蠻獠雜處郡治遷徙靡定)
(開寳間始/遷今州治)鏌鋣山(在上林縣南三十三里/昔人有得古劔于此)銅錢山(在州/東十)
(五里相傳有/藏銅錢于此)仙影山(在觧鞍驛北○陶弼詩月氅星冠/七大夫逺㸔雖有近還無瑤池侍)
(女双成過遺下/羣仙聚飲圖)葛仙岩(在州西十五里有洞深窈非執/炬不可入縁石磴而上直至岩)
(○西南諸山/皆在目前)眀鏡湖(在州南三十/五里濶五頃)寳水(在嶺方縣西南/十五里中有陂)
(堰可以/溉田)賔水(在州西/五里)賀水(在遷江縣其/水流入栁江)浮江水(在嶺方/縣南二)
(里/)瑯琊水(在故瑯琊/縣西一里)馬潭(在州東七里嵗遇旱投潭以/虎頭謂之閗龍即感應也)
樓觀環山樓(舊名/凌霄)翠中樓(在城北/墉最髙)琅琊竒觀(在郡/治)名宦
皇朝陶弼(弼之父及姪皆嘗/為守有繼政堂)王鞏(字定國素之子也従/東坡遊嘗坐軾黨貶)
(賔州酒稅坡既北歸出侍兒柔奴勸坡酒坡問柔奴嶺/南應自不好柔奴曰此心安處便是吾鄉坡因綴定風)
(波其詞曰誰羨人間琢玉郎天教乞與點酥娘自作清/歌傳皓齒風起雪飛炎海變清凉萬里歸来顔愈少笑)
(時猶帯嶺梅香試問嶺南應/不好却道此心安處是吾鄉)狄青(言行録載青宣撫廣/西時儂智髙守崑崙)
(関青至賔州值上元莭令大張燈饗軍校次夜二鼓時/青忽起如内乆之使人諭孫元規令暫主席行酒至曉)
(客未敢退報者云是夜三/鼔狄宣府已奪崑崙関矣)人物韋厥(漢韋元成之裔唐/武德七年持莭壓)
(伏生蠻開拓化外詔領澄州刺史後隠于/智誠洞公與諸子皆封矦廟食為廟者九)名賢范祖禹
(紹聖初言者論祖禹朋附/司馬光青永州移賔州)題詠賔州在何許(蘓子瞻在/黄州詩云)
(云為子/上棲霞)凍笋蒼崖坼(蘇子瞻和王鞏詩云/春蔬黄土軟云云)民俗不知金
鼓聲(陶弼詩官曹惟/識簿書字云云)金鼓聲闌劍㦸収(前人詩云云使/君廽上雅歌樓)
(尊前一闋清商曲/消盡窮邉萬里愁)安城太守知邉計(前人詩云徃嵗傳/聞南詔檄近時方)
(築伏波城云云菡/蓞花中閲水兵)莫教絃管作蠻聲(前人詩勤把鈆/黄記官様云云)外
邑思剛置縣衙(邑令秦宻遷江紀實詩廣右開炎服云/云覊縻唐世及正朔聖朝加又鄉分今)
(賀水邑𨽻古琅琊泉脉通明鏡封隣接鏌鎁盖縣為/覊縻思剛州本朝改為遷江縣有明鏡湖及鏌鎁山)
四六(出綸北闕/分牧南賔)　　(事簡訟稀/物亷俗阜)　　(惟嶺方之小郡/乃越駱之通都)
(陶刺史之舊詩可知風土/狄武㐮之陳迹猶記威聲)　　(雖蠻風之雜襲見謂陋邦/然物産之豐盈頗為樂土)
　　　慶逺府(宜山/思恩)　(忻城/河池)　(天河/)
　建置㳂革(粤地牽牛分野秦属象郡漢属交趾日南/二郡界並同南安府後沒于蠻夷唐招降)
　(所置初曰粤州後曰環州改為龍水郡復為粤州改/為宜州皇朝詔嶺南覊縻環州鎮寕州金城州智州)
　(懐逺軍並依前𨽻宜州又以覊縻足圻歸恩經三州/地為圻城縣来属以英宗潜邸陞慶逺軍莭度咸淳)
　(元年八月二日係今上潜藩之地陞慶逺府今/領縣五治宜山又管五砦覊縻之州十有八)
事要郡名龍江宜陽風俗人風獷戾(寰宇記山川險峻/云云常持兵甲以)
(事戰/争)以岩穴為居止(同上左袵椎髻/禮異俗殊云云)形勝為嶺南要害
之地(郡志控䍧牱昆明/等十五部云云)控扼夷蠻(嶺外代答廣西云云/曰邕曰宜邕屯全将)
(宜屯半将本朝皇祐間分宜州為一路帥所統多夷州/後罷為郡今守臣猶兼廣西都監為慶逺節度宜之西)
(境有南丹州安化州三州一鎮又有撫水五洞龍河茅/灘荔波等蠻及陸家砦其外有龍羅方石張五姓謂之)
(淺蠻又有西南韋畨及蘇綺羅坐夜囬計利流求謂之/生蠻又其外則有羅殿毗那大蠻皆徑路直抵宜城之)
(境/上)土産宜砂(虞衡志宜之山人云出砂處與湖北相犬/牙山北曰辰砂山南曰宜砂然地脉不殊)
(無甚分/别也)宜錫(出蠻/峒中)山川宜山(宣和更龍/水曰宜山)南山(山中有隠/龍洞及神)
(祠/)日山(在城東/九里)月山(在城西十五里風土記東有日山/西有月年年征戰無休歇謂此也)
(繼之曰頼得西水向/東流世代永無憂)髙峯山(九域志昔有陸/猿仙隠此山)拜相山(又/名)
(天門山二峯如笋崒嵂参/天馮三元祖塋在其下)龍江(在城北一百歩石岸峭/嶮東流至栁象潯藤梧)
(等州一千餘里至廣州入於/南海謂江道如龍故名云)小江(在州城北/合龍江)洛蒙江(在/城)
(南六十里通龍水北/流至崖山合龍江)井泉龍泉(去郡城二里宜陽志龍/泉湧其前龍江遶其後)
(是也其水湧出猶勺合然/而潤澤丘畆綽有餘裕)學校州學(張敬夫學記宜為/州被邊所控制非)
(一前此為州者日夜䆒切偹禦繕治財計之不暇莫遑/他議韓侯壁至官既舉其職慨然念學校委廢議所以)
(修復之盖積累而後成廟宫既嚴講肄有堂師生有舎/門廡庖湢悉具合境人士歎息誦詠伻来請記方韓侯)
(之為是舉也或者竊笑以為在邉州乃不急之務且曰/宜固寡士亦何必汲汲為栻獨以為不然盖爼豆之修)
(則軍旅之事斯循序而不忒教化興行則祸難之氣坐/銷於冥冥之中詩曰既作泮宫淮夷攸服是有寔理非)
(虚言也建學于此使為士者知名教之重禮義之尊脩/其孝弟忠信則其細民亦将風動胥勸尊君親上恊力)
(一心守固攻克又孰禦焉近而吾民既已和輯則夫境/外聚落聞吾風者亦豈不感動有以服其心志柔其肌)
(膚其孰有不順况干秉彛之心人皆有之竒才之出何/間逺邇逺方固曰寡士然如唐張公九齡出於曲江姜)
(公公輔出於日南皆表然著見于後世宜之士由是而/作興安知異日不有繼二公而出者乎然則其可以寡)
(士而/忽諸)堂舎宜山堂(在郡/治)四賢堂(在宜山堂後謂黄山谷/馮三元趙清献吕兖公)
(也/)南樓(有山谷所書范孟/博傳石刻在焉)名宦曹克明(嘗知邕州既而/宜州澄海軍校)
(陳進反㑹欝江暴漲州城摧克明伐木造舟為虚城水/上以偹守禦仍募溪洞兵趣象州賊遂南去廵撫使曹)
(利用召克明㑹兵至貴州遇賊斬首四/百餘級賊平利用專其功克明恥自言)趙抃(嘗倅是邦/有一卒殺)
(人當死方繫獄病疽未潰公使醫療/得不死㑹赦以免公爱人之周如此)人物馮京(慶厯間/廷對第)
(一觧省又俱與首選時號三元其母𦵏長沙有讀書堂/在㫪陵其觧試寓鄂渚其生長于宜其逰學隨所至而)
(徃祖塋在龍江浪/歩之北今有馮村)區革(嘗與黄魯直交逰後為瓊州秋/椽魯直以青玉案送之有送我)
(之官窮海上鯨吞舟楫蜃/嘘樓観落筆添清壮之句)名賢黄庭堅(太府丞余伯山/禹績之六世祖)
(若著倅宜州日山谷謫居是州時黨禁甚嚴若著為之/經理舎館遣二子滋滸從之游一旦請曰先生今日舉)
(動無愧東都黨錮諸賢願寫范孟博一傳許之遂黙誦/大書盡卷僅有二三字疑誤次年遂仙去○潘大臨别)
(魯直于江夏詩翰墨精神全漢魏文章波瀾似春秋可/是中州著不得江南已逺更宜州○徐得之試雙井茶)
(詩先生老作宜州鬼誰與一甌同注湯/至今捧着雙井椀猶帯是翁書傳香)題詠孤城溪洞
裏(陶弼詩云云聞説已堪哀蠻水如鮮血/瘴天已死灰吏憂民置毒巫幸鬼為灾)去作宜州夢
(黄魯直寄翠岩禅師詩云山谷青石牛自負萬鈞/重八風吹得行處處是日用又将十六口云云)
四六(塗芝禁掖/剖竹宜城)　　(䟽榮鼇禁/懐紱龍江)　　(維今分虎之郡/乃昔潜龍之邸)
(民多獷戾境實接于蠻風/郡固荒凉土頗饒于珍産)　(趙清献題輿之郡地望固隆/馮三元毓秀之邦人才不乏)
　　　賀州(臨賀富川/桂嶺)
　建置沿革(禹貢荆州之域分野當星紀鶉尾之次春/秋属越七國属楚秦置南海郡趙佗王南)
　(越其地属焉漢武帝平南越置蒼梧郡属交州今州/即蒼梧郡之臨賀縣也後漢因之吴大帝為臨賀郡)
　(𨽻荆州宋改為臨慶齊為臨賀國隋置賀州改臨賀/郡其後又更為綏越郡唐置賀州因賀水以名皇朝)
　(平嶺南賀州首入版圗開寳四年省蕩山封陽二縣/及寳城場入臨賀馮乗縣入冨川今領縣三治臨賀)
事要郡名臨賀(輿地廣記云臨水西流右合賀水/縣對二水之㑹故以臨賀為名)風俗
俗重雞卜(寰宇記俗重鬼/嘗以雞骨卜)架木為巢(同上俗多云云以/避瘴氣所居謂之)
(栅/)好吹匏笙(同上莭㑹則鳴銅鼔云云俚人則/筋竹為箭以葉羽之名曰圭黎)民少瘴
癘(圗經氣候稍近湖/外山清水秀云云)民不飢寒(同上云州二十里深山/大澤間多猺人所居丨)
(俗耕種雖無資/積亦丨丨丨)士知為學(同上賀之為州云云民知力/田雖溪洞蠻猺亦皆委順服)
(従無剽/敓之患)鴈塔有人(同上自咸平三年歐陽陟登/科之後題名雁塔時有其人)形勝崇
山峻嶺(裴氏記自九疑之南云云髙排/霄漢綿亘数百里皆賀之境也)山清水秀(見/上)山
川甑山(在州西五里舊名幽山唐李郃/出守山有新烟覆其上因名)橘山(在臨賀東/二十里其)
(山七十一/峯多橘株)秦山(在冨川縣西百八十里北連道州荆州/記昔孫權時此山夜雷暴震開為六洞)
(○陳去非有/逰秦山詩)桂山(在徃嶺縣東北十三里山/多桂竹東接連北接道)白雲山(去/冨)
(川縣五十里/乃丹霞福地)銀殿山(去富川縣百五十里舊馮/乗縣山上常有白雲故名)萌渚嶠
(元和志在馮乗縣北一百三十里即五嶺之第/四也按今州與道州華縣分界于此嶠之上)臨水(源/出)
(舊馮乗縣西北靈/山下南流至縣界)賀水(源出冨川縣地名石龍亘郡城/合桂嶺水至三江口謂賀江梧)
(江封/江也)橘水(出橘山/合賀江)桂水(順流至州城東/南合于賀江)富江(在冨川縣/西四十里)
(南入/昭州)竈溪水(在冨川西五十里相傳/天師煉丹取此水故名)亭閣荔枝亭(在郡/治譚)
(良佐/建)清音閣(在城西五里佛寺之/西有瀑布岩故名)名宦李郃(唐文宗時/舉賢良劉)
(蕡對䇿極言宦官考官不敢取郃曰劉蕡不第我軰登/科能無厚顔乃上䟽言臣所對不及蕡逺甚内懐愧恥)
(乞囬所授以旌蕡直帝不納中人深疾蕡誣貶彬州司/尹郃遂出知賀州為政有聲聞見李時亮古碑摠錄)
皇朝岳飛(神武軍副都統紹興初曹成再/入賀州飛引兵擊成大破之)名賢范祖禹
(紹興初言者論所修寔錄誣詆又論乳媪事/以為離間兩宫貶賀州移賔州再移化州卒)吕居仁(避/地)
(于/此)陳與義(避地/于此)題詠罅開蠻俗合(陶弼桂嶺詩云捨轡/歴天險身疑出鳥羣)
(云云脊盡/瘴江分)賀州城西丹甑山(郭功父詩云云一亭遥挿/紫雲間龍墀譲䇿名猶在)
(鶴馭凌風去不還善政再来應瑞物勝逰安得/伴酡顔元戎詞翰鐫金玉千古長如碧澗潺)
四六(明嶠遐陬/賀江古郡)　　(兹剖竹符/乃依桂嶺)
(龍墀遜第未聞賢守之髙風/虎帳論功尚想元戎之妙畧)　(甑山盛事偹陳郭功父之詩/秦洞勝逰尚訪陳簡齋之迹)
　　　化州(石龍/石城)　(吳川/)
　建置沿革(禹貢職方所不載五嶺之外古越地牽牛/婺女之分野秦属象郡漢為合浦郡髙凉)
　(縣之地髙凉縣在今髙州界吳孫權立髙凉郡又立/髙興郡梁因之仍置羅州唐以髙州之石龍吴川二)
　(縣置羅州又于石龍縣置南石州尋改南石州為辯/州改羅州曰招義郡辯州曰陵水郡皇朝廢羅州入)
　(辯州又改辯州曰化州中興/復置石城今領縣三治石龍)
事要郡名陵水羅川風俗其俗信鬼(圗經云云/好滛祠)無復文
身㫁髪(同上夷俗悉是左袵今士民被禮遜之教/頗衣冠相尚雖賤𨽻亦襟袵云云之舊)形勝
大海環其南(同/上)三江繞其東北(同上云云濵海數郡惟/此地炎風不蒸三水遶)
(城以泄嵐瘴/民少痁疫)境多土山(同上云云/無甚峻嶺)山川東山(起髙凉拱/于州治之)
(左/)南山(起雷陽拱於州治/之右有龍母廟)麗山(在古幹水縣/東北二十里)帽子山(山/在)
(石龍縣之/南五里)大海(東去吴川/縣四里)陵水(寰宇記在石龍縣源出/容州界㑹羅水合流)
羅水(在廢陵羅縣西北五里自覊縻禺州羅辯縣界南/流下合陵水州治在陵羅二水之間隂陽家謂其)
(得浮龜/之形)零烈水(在廢縣南三十里/源出亷江入大江)堂亭清心堂(在治/州)歸
鴻亭(在龍母山之巔淳熈辛丑/冦平取歸民安集之義)名宦皇朝李丹(紹興初/為守有)
(甃城/之績)廖顒(為守麦鈇之擾/有招諭之功)人物楊思勉(石城人唐元憲/朝嘗平諸蠻見)
(唐本/傳)名賢范祖禹(紹聖初言者論祖禹朋附司馬光永/州安置再貶賀州移賔州又移化州)
(卒窆之南山/後歸𦵏焉)沈長卿(先是紹興戊午李光自洪州召歸/長卿以啟賀之云縉紳兢守和親)
(甘出婁欽之下䇿夷狄難以信結孰虞吐蕃之刼盟與/其竭四海以奉豺狼之歡何至辱萬乗而下穹廬之拜)
(至紹興甲戌通判常/州以吟詩謫化州)莫伋(湖州人自號月湖/紹興間謫居于此)題詠羅川
帯郭古南州(郡守詩云云陵水環城小庾樓雲淡青林/無過雁雨涵丹荔集鳴鳩叨榮銅竹三經)
(夏勸課農桑屡有秋好趂湍/流下吴㑹章䑓無栁繫歸舟)
四六(䟽恩黼扆/分牧羅川)　　(農桑粗足/獄訟亦稀)　　(越居五嶺之外/近臨二水之間)
(自唐丗人才已盛偹見平蠻/至皇朝郡縣更新足知向化)　(雖周職方之不載越在炎陬/然唐郡治之屡遷頗稱善地)
　
　
　
　
　
　
　
　
　
　
　
　方輿勝覧卷四十一
欽定四庫全書
　方輿勝覧卷四十二　　　　宋　祝穆　撰
　　　髙州(電白/茂名)　(信宜/)
　建置沿革(古越地牽牛婺女之分野星紀之次秦属/南海郡漢武帝平南越置合浦郡今州即)
　(漢合浦郡之髙凉縣地吴孫權立髙凉郡又立髙興/郡梁討平俚洞置髙州隋為髙凉郡唐復置髙州移)
　(州治于舊州南三十里電白縣界置皇朝廢/髙州入竇州尋復置髙州今領縣三治電白)
事要郡名髙凉(投荒録土厚而山環繞髙而稍凉因以/名焉○舊經有云一日常具四時天氣)
(至三伏間反無畏暑命名似不茍然郡/境自有髙凉山昔人名郡或取諸此)風俗民尚簡儉
(圗經云云/易于取足)祭鬼祈福(元城先生曰此間飲食粗足絶無/醫藥土人遇疾惟祭鬼以祈福)
多燠少寒(圗經郡㨿叢山之中去海百里四時之候云/云春冬遇雨差凍頃刻日出復如四五月)
號為瘴鄉(同上五嶺之南云云諺/曰髙竇雷化説着也怕)椎髻跣足(寰宇記云/榖熟時里)
(閈同取戌日為臘男女盛服椎髻跣足聚㑹/作歌悉以髙欄為居號曰干䦨三日一市)形勝依山
為郡(舊經郡不/濵海云云)去海百里(同/上)土産樹石屏(洪景嚴記云/祁陽石藉人)
(力磨治此即混然天/成畧無斧鑿一跡)山川寳山(在州治之後去城二里/創登髙亭于上為一郡)
(登臨/勝處)髙凉山(在郡西四十里羣山/森然盛夏如秋因名)銅魚山(與郡治對頼/仙翁風土歌)
(一條丁水銅魚塞/三十年来舊相識)龍湫山(在電白縣東二十里一泉出/岩石之下四時常湧有坎甚)
(深相傳有龍伏其間名曰龍湫井每遇嵗旱鄉民相率/祭于井上因以竹木刺之則雷雨立至因以立廟以為)
(祈禱/之地)大海(在平定縣/界東百里)髙源水(在信宜縣西北源出/髙源嶺入茂名縣界)名宦
馮盎(祖馮業燕人浮海奔宋居新㑹自業至孫融丗為/羅州刺史融子寳為髙凉太守聘蠻酋洗氏之女)
(為婦李遷仕反洗氏擊定之孫盎隋仁夀初為宋唐今/潮成等五州獠叛詔盎擊平之後以地降髙祖授以髙)
(州總管洗氏封譙國夫人/又封靈順誠敬夫人有廟)皇朝杜介之(瓊州人為髙州/司法李光有詩)
(贈曰南極當老人及見九代孫君生古崖州氣質清且/温今年八十二頗覺行步奔白髪映紅顔疑是羲皇人)
名賢劉安世(號元城先生安/置英州移髙凉)題詠嶺外向潘州(唐詩紀/事李眀)
(逺謫為潘州司馬潘州今属髙州詩云北/鳥飛不到南人誰去逰天涯浮瘴水云云)
四六(地髙而凉/民朴而儉)　　(在天一涯/去海百里)　　(雖居炎瘴之鄉/乃是髙凉之境)
(馮将軍之故封是為古郡/劉元城之寓處宜有秀民)　　(考禹貢之分疆固非侯服/稽唐詩之紀事是謂潘州)
　　　容州(普寧/陸川)　(北流/)
　建置沿革(古越州其次星紀其星牽牛秦開五嶺置/南海桂林象郡漢置合浦郡属交趾今州)
　(即合浦縣地宋立南流郡属越州隋為合浦永平二/郡地唐于今州理北置銅州即合浦之北流縣永平)
　(之普寕縣也又改銅州為容州以州西帯銅山囙以/為名改普寕郡置容州管内安撫使初唐嶺南舊五)
　(管廣桂邕容安南皆𨽻嶺南節度自蔡京制置嶺南/始奏以廣州為東道邕州為西道又割容管藤嚴二)
　(州𨽻邕管又置寕逺軍于容州國朝因之初王拱辰/請放唐制益以東路之潮西路之邕容各為總制與)
　(桂廣為五管不果行中興以来/陞寕逺軍今領縣三治普寕縣)
事要郡名容管　普寧風俗人性剛悍(十道志云云/重死輕生)不習
文學(同/上)鼻飲跣行(同上夷多夏少云云好吹葫蘆笙擊/銅鼔習射弓弩無蚕桑績葛以為布)
呼市為虚(同上云云/五日一集)地多瘴氣(寰宇記云云春謂青/草瘴秋謂黄茅瘴)禮
度同中州(容管志云渡江以來北客避地留/家者衆令衣冠丨丨並丨丨丨)仕五管者多
至卿相(唐容管經畧刺史題名記宋璟李勉杜佑馬植/盧鈞李渤王渤軰皆一時名臣由五管罷歸多)
(至卿/相)形勝介桂廣間(容管志容云/云盖粤徼也)由漢始登版籍(普寕/郡志)
(序云五嶺以南禹貢職方所/不載丨丨以来丨丨丨丨)山川容山(寰宇記在陸川/縣其山迥濶故)
(曰容山州/以此得名)勾漏山(在普寕縣其岩穴多勾曲而穿漏故/名平川中石峯千百皆矗立特起周)
(廽三十里相傳葛/仙嘗脩煉于此)都嶠山(寰宇記在普寕山上有八峯/曰兠子馬鞍八疊雲盖香爐)
(仙人中峯丹竈而八疊竒秀視諸峯最髙有南北兩洞/俱有石室南洞寛坦中刻浮屠大象儀制甚古北洞差)
(狭為星壇凡八二洞虚爽天造地設非他洞/穴幽翳之比虞衡志云三洞天不下桂林)白石山(在/陸)
(川縣山色潔白四面懸絶上有/飛泉瀑布下有勾芒木可為布)普照岩(吴元美記山如/覆釡登岩却顧)
(則黄坡翠□與石峯相/對歴歴落落尤可觀也)獨秀岩(吴元美記度普照岩而/西平野中欝然孤峙者)
(獨秀岩也洞門宏邃古木蕭森與韜眞抗衡室/中可容數千人石乳掛壁上如彌陀大士像)白沙洞
(吳元美記云秉燭從竇入俯偃扶伏凡經六七竇每過/益寛而所見益竒行里餘乃至中洞千態萬状不可殚)
(盡勾漏甲于天下而/此洞為勾漏之次)鬼門闗(舊唐書云在北流縣之南/有兩石相對俗號鬼門闗)
(漢伏波将軍馬援討林邑蠻路由此立碑石龜尚在昔/時趨交趾皆由此關其南尤多瘴癘去者罕得生還諺)
(曰鬼門闗十人去九不還唐李德裕貶崖州經此賦詩/云一去一萬里千知千不還崖州在何處生度丨丨丨)
容江(在普寕縣郡國志即馬援所謂/仰視飛鳶跕跕墮水中者是也)繡江(在普寕/縣前)石湖
(在陸/川縣)崑崙水(在陸川縣水中/有石似崑崙)亭榭迎富亭(與滄浪亭相/對容俗以二)
(月二日為迎富節/因以丨丨名丨)繡江亭(在州西南子城外江流横/陳都嵪諸峰一覧可盡)道
觀韜其觀(出洞天門其東曰丨丨丨觀中碣偽漢時中/官陳君所經始觀當勾漏之中旁隣玉虚面)
(揖玉田東望寳圭/西抵普照獨秀)靈寳觀(在州西勾漏山寳圭洞天江/之千古之漏城也羣峯森羅)
(在上而其道出間行者駭愕觀直當其門/户觀後石峯㧞起千仭獨以一柱擎天)名宦葛洪(字/稚)
(川欲煉丹聞交趾出丹砂求為勾漏令曰非以為/榮為有丹砂耳杜甫詩逺慚勾漏令不得問丹砂)元結
(授容管經畧使身諭蠻豪綏定/八州民樂其教至立石頌德)韋丹(丹為容州刺史始/城容州周十二里)
(韓文公/銘其墓)題詠直傍青天崖(賈島送張校書季霞詩/云容州幾千里云云)泉歸
滄海近(栁宗元酬徐中丞普寕池舘詩日月落/朱檻繁花照羽觴云云樹入楚山長)燒香翠
羽帳(杜牧送容州中丞赴鎮詩交趾同星座龍泉佩斗/文云云㸔舞欝金裙鷁首衝瀧浪犀渠拂嶺雲莫)
(教銅柱北空/說馬将軍)浪經蛟浦闊(歐公歸田録載僧惠崇送/遷客詩云云山入鬼門)尋
盡洞中天(陶弼詩云一年勾漏守云云郡有勾/漏白石都嶠等山所謂三洞天也)佛記盧
藏用(藏用太雲寺記/石髙丈二尺)仙壇葛稚川(見勾/漏山)醒心西驛水(韋/丹)
(建閣下有/石泉並記)燒眼碧池邉(後唐李復作池木檝/記曰北池植蓮数萬)詩碑與酒
泉(我豈无新事云/云並陶弼詩)萬松亭下清風滿(劉禹錫傷秦姝行/池北含烟瑶草短)
(云云北池與萬松/皆容州之勝㮣)有唐曾宿萬家兵(陶弼詩云云節制/東南十一城此若)
(得人無盗賊昔/之為守盡公卿)
四六(出綍嚴宸/分符容管)　　(介於桂廣/雜以民夷)　　(元次山之故封/葛稚川之仙境)
(漢控百蠻闗實雄于林邑/唐為五管鎮尤重于銅州)　　(勾漏名山夙號神仙之宅/普寕置管實為卿相之階)
　　　欽州(安逺/靈山)
　建置沿革(古越地非九州之域其次星紀其星牽牛/秦為象郡地尉佗王越地亦属焉今州即)
　(合浦郡之合浦縣也在亷州界二漢吳晋並属合浦/郡宋置宋夀郡𨽻交州後𨽻越州齊属交州梁武帝)
　(于今欽江縣南置安州隋改曰欽州取欽江以為名/改欽州為寕越郡唐復為欽州又置玉州南亭州並)
　(𨽻欽州總管府改為寕越郡復為欽州國朝/因之初治欽江後治靈山今領縣二治安逺)
事要郡名寕越風俗人戴白巾(寰宇記今/鄉村云云)赤裩短褐(同/上)
(又有獠子巢居海曲每/嵗一移椎髻鑿齒云云)食用手摶(同上俚人不觧言語/文肱椎髻云云水從)
(鼻飲/之)用臘日為嵗(同上又有一種夷人不種田入海/捕魚為業婚嫁不避同姓云云)逄
掖之士盖鮮(見南軒/州學記)形勝南轅窮途(同/上)瀕海而郡(同/上)土
産欽鹽(朝野雜記建炎十二年議者以欽州鹹土生發/嵗産鹽三十餘萬斤商人不通請服官賣許之)
(後又改為鈔法乾道四年罷鈔令漕司自認鈔錢嶺南/極以為患淳熈初張欽夫為帥始與漕司詹體仁叶議)
(立為定額定直且條上之邕州官賣鹽毎斤百錢二公/既去漕趙公瀚增其六十欽州嵗賣鹽千斛公瀚亦増)
(其五六年侍御史江漕以為言上出公瀚詔閩廣/發賣塩自有舊額及定直自今毋得擅有増添)山川
三山(在安南縣/南五里)桂山(在安逺東/二十里)孔雀山(在州西南五里/三峯峙立仍多)
(孔雀上/有亭)羅浮山(在州西北六十里/形似惠之羅浮)三海岩(在靈山縣西/一曰錢岩一)
(曰月岩一曰龜岩治平間陶弼訪得之詩云新邑西南/古洞天我来方信海為田無名不入州圗載有路惟聞)
(野老/傳)海嶺(在安逺縣之北/去海一十里)峯子嶺(在靈山即/縣之主山)五湖(在城/外江)
(岸上/有亭)欽水(自城外東南/流入於海)羅浮水(在州南四十/里入於海)瀑布灣(在/那)
(容村其瀑自石頂飛激下成深灣/嵗旱則投石於灣以禱之雨立至)學校州學(張敬夫州/學記云安)
(陽岳侯霖為欽州之明年政通人和乃經理其州之學/悉易故之庳陋廟堂齋廡次第一新伻来謁記久未暇)
(也又眀年其學之教授周去非秩滿道桂復以侯意来/請且曰欽之為邦僻在海隅地近鹽而俗上利逄掖之)
(士盖鮮有焉惟侯不敢以其陋而鮮加忽也故新其學/以勸之且求一言以示後庻或有起也某於是而歎曰)
(是可書也已夫所謂建學者固欲其士之衆多也今夫/通都大邑操觚習辭發䇿决科肩摩袂属必如是而後)
(謂之多士乎哉殆未然也夫寡國鮮士亦何病十室之/邑必有忠信之質者焉其成就與否則異乎學與不學)
(而已學也者所以成才而善俗也今欽雖僻而陋也其/士雖鮮也然其間亦豈無忠信之質者乎無以揭之曷)
(其昭之無以導之曷其通之為之嚴學宫於此詳其啟/廸以夫人倫之教聖賢之言行薰濡之以漸由耳目以)
(入其心志其質之美者能不有所感發乎有所感發則/将去利就義以求夫為學之方而又訓其子弟率其朋)
(友則多士之風豈不庶幾矣異時人才成就風俗/醇美其必由侯今日之舉有以發之請刻記于學)亭軒
天涯亭(在東門北畔臨水嶺外代荅欽州有丨丨丨亷/州有海角亭二郡並南轅窮途也欽逺於亷則)
(天涯之亭甚于海角之可悲矣昔余㐮公守欽為直鈎/軒於亭之東偏即江濵之三石命曰鈞石醉石卧石云)
直鈎軒(在天涯亭之東/余靖陶弼有詩)古跡銅柱(漢馬伏波平交趾五/銅柱為極西界唐馬)
(揔為安南都䕶夷獠為建二銅柱於伏波之處以明揔/為伏波之嗣是銅柱在安南矣按欽境有古森洞與安)
(南抵界有馬援銅柱有誓云銅柱折交人滅安南/人每過其下人以一石培之遂成丘陵又見邕州)名宦
李邕(元宗時自陳州刺史/左遷欽州遵化尉)皇朝余靖(為/守)楊友(紹興初太/守丨丨以)
(交趾責使争地界公植鐵槍于庭謂之曰若必要地界/請鏖戰一場交使惕息而退今邦人誌之呼為楊鐵槍)
名賢張説(説為鳳闕舎人辨張易之/誣䧟魏元忠忤㫖流欽州)皇朝吕祖泰(上書/辨趙)
(于直之忠乞誅韓侂胄及蘇師旦周筠而罷/逐陳自强之徒以周必大任其事遂謫欽州)題詠客懼
蠻螺作酒盃(陶弼寄欽州洪遹侍御詩僧憐海石為棊/子云云自笑平生喜韜畧此時何計上金)
(臺/)民樂占城稲米豐(陶弼三山亭詩商夸合浦珠胎賤/云云火炬影沉江岸北潮聲流過)
(郡城/東)紅螺紫蠏新鱸膾(陶弼詩云云白藕黄柑晚荔支/酒盡月斜潮半落山翁不省上)
(舡/時)
四六(䟽渥宸庭/分符欽管)　　(渺居廣右/越在天涯)　　(眷惟嶺外之郡/實接安南之境)
(牢盆頗羨故多逐末之民/縫掖者稀故罕業儒之士)　　(訪㐮公之釣磯惟知直道/讀南軒之學記一洗陋風)
　　　雷州(海康/徐聞)　(遂溪/)
　建置沿革(古越地牽牛婺女之分野秦属象郡漢平/吕嘉置合浦郡統縣六其一為徐聞𨽻合)
　(浦郡梁分合浦郡立合州又改南合州隋為合州置/海康縣属合浦郡隋置南合州改海康曰徐聞又改)
　(名曰雷州復置遂溪縣改海康縣復為雷州皇朝省/徐聞遂溪入海康紹興間髙居弁知雷州莭制高容)
　(亷化四州軍馬今/領縣三治海康)
事要郡名海康　雷陽(國史補雷州春夏多雷無日無之/秋日則伏地中其狀如彘人取而)
(食之○投荒錄以其雷聲近在簷/宇之上與他郡不同故名雷陽)風俗風俗頗淳(余安/道學)
(記海康郡瀕海之樂郊也地域/雖逺云云聖訓涵濡人多嚮學)實雜黎俗(圗經本州云/云故有官語)
(客語/黎語)居民富實(同上州多平田沃壌又有海道可通閩/浙故云云市井居廬之盛甲於廣右)
夷多欄居(寰宇記地濵炎海人惟/夷獠多欄居以避時欝)氣候倍熱(圗經州居/海上之極)
(南云云所謂除夜/納凉者容有之)徐聞交易(元和志漢置左右候官在/徐聞縣南七里積貨物于)
(此交易諺曰欲/㧞貧詣徐聞)以己酉為臘(郡志或云路伏波之闢九/郡也徐聞之人以冬己酉)
(日遇害故州人以是日為臘而祭其先○潁濵和陶弼/詩曰人飲嘉平漿酒如江注云雷人以十月臘祭盖其)
(年己酉在/十月耳)以鵲巢占颶風(同上州人以鵲巢為占盖巢/低則有颶風巢髙則無之)
呼遷客為相公(折彦質記陳瑩中云嶺南人見逐客不/問官之尊卑盡呼相公豈非相公爱遊)
(此乎近日瑩中赴龍城士美相繼過桂/又報伯紀来因念瑩中言發一笑云)形勝三面並海
(圗/經)土産浮留藤(左太冲蜀都賦云蒟醤流味于畨禺之/鄉本章蒟醤注蔓生葉似王瓜而厚大)
(實似桑椹皮黒肉白其苗為浮留/藤合梹榔食之辛香又呼萎藤)山川擎雷山(在海康/縣南八)
(里昔被雷/震而有水)英髙山(在海康西南百三十里/兩峯聳峙有泉湧出)徒㑹山(在海/康南)
(百三十里西海中上/有岩穴竒怪又有泉)螺岡(在海康北/八十里)大海(在城/外)學校州
學(張敬夫記廬陵戴君為雷州之眀年以書抵栻曰雷/之地窮服嶺而並南海士生其間不得與先生長者)
(接于見聞為寡而其風聲氣習亦未有能遽變者某惟/念所以善其俗宜莫先於學校願不鄙為記以詔之予)
(嘗觀孟子論王政其于學曰謹庠序之教申之以孝弟/之義而後知先生所以建庠序之意以教之孝弟為先)
(戴君之所以教/宜莫越于是矣)樓館北樓(舊名/楚閣)思亭(希白先/生為記)蓬莱館(在/蓬)
(莱坊英録山有/亭榭十餘所)祠廟雷公廟(嶺表異録云雷州西南八/里有雷公廟每嵗州人造)
(雷鼔雷車置廟内有以魚彘肉同食者立有霆震人皆/畏惮○丁謂撰記曰舊記云州南七里有擎雷水今南)
(渡是也始者里民陳氏家無子因射獵中獲一大卵圍/及尺餘携歸家不知其何名忽一日霆霹而開遽生一)
(子鞠育撫養遂成其家鄉俗異之曰/雷種陳天建二年也今其廟曰震顕)威武廟(蘇子瞻廟/記漢有兩)
(伏波皆有功德于嶺南之民前伏波邳離路侯也後伏/波新息馬侯也南越自三代不能有秦雖逺通置吏旋)
(復為夷邳離始伐滅其國開九郡然至東漢一女子側/貳反海南震動六十餘城時世祖初平天下民勞厭兵)
(方閉玉関謝西域况南荒何足以辱王師非新息苦戰/則九郡左袵至今矣由此論之兩伏波廟食于嶺南均)
(也古今所傳莫能定于一自徐聞渡海適朱崖南望連/山若有若無杳一髪耳艤舟将濟眩栗䘮魄海上有伏)
(波祠元豐中詔封忠顯王凢濟海者必卜焉曰某日可/濟乎必告而後敢濟使人信之如度量衡石必不吾欺)
(者嗚呼非盛德其孰能如此自漢以来朱崖儋耳或置/或否楊雄有言曰朱崖之棄捐之力也否則介鱗易我)
(衣裳此言施于當時可也自漢末至五代中原避亂之/人多家于此今衣冠禮樂盖班班然矣其可復言棄乎)
(四州之人以徐聞為咽喉南北之濟者以伏波為指南/事神其可不恭某以罪謫儋耳三年今乃獲還海北徃)
(返皆順風無以荅神貺乃碑而銘之至險莫測海與風/至幽不仁此魚龍至信可恃漢兩公寄命一葉萬仭中)
(自此而南洗汝胷撫循民夷必清通自此而北端汝躬/屈伸窮逹常正忠生為人英歿愈雄神雖無言我意同)
莱公廟(在報㤙寺紹興年間/勅賜廟額曰旌忠)名賢李邕(邕坐與張柬/之善貶雷州)皇
朝冦凖(字平仲相真宗天禧末為丁謂所誣再貶雷/州司户及境吏以圖獻抵海岸凡十里公忧)
(然悟曰少時有到海秪十里過山應萬重之句乃今日/意爾人生得䘮豈偶然耶○上庠錄公之貶雷州也丁)
(晋公遣中使賫勅徃授之以錦嚢貯劍掲于馬前既至/莱公方與郡官宴飲驛吏言状莱公遣郡官出逆之中)
(使避不見入傳舎中不出問其所以来之故不答上下/皆惶恐不知所為公神色自若使人謂之曰朝廷若賜)
(凖死願見勅書中使不得已乃以勅授之莱公乃從録/事参軍借緑衫着之短纔至膝拜受勅于庭升階復宴)
(坐至暮/而罷)丁謂(天聖元年為眞宗山陵使内侍雷允恭擅/移域貶崖州司户後徙雷州公從者聞丁)
(當来有欲謀不利于丁者公知之陳大席一廡間設戯/具悉召坐且命之博奕因隐几觀焉聞行乃罷初謂之)
(貶崖州也作陳情表假家/書附商販行詳見崖州)章子厚(徽宗朝貶雷州司戸/初蘓子由謫雷不許)
(占官舍遂僦民屋子厚以為強奪民居下州追民䆒治/以僦券甚眀乃已及子厚謫雷州亦問舍於民民曰前)
(蘓公來為章㡬破我家/今不可也人以為報)蘓轍(子由既謫雷州子瞻亦謫/儋耳相遇於藤同至海康)
(月餘郡人呉國鑑特築室以處焉其後黨錮浸宻屋亦/漸廢靖康丙午海康令買而有之且開遺直軒繪二公)
(像於/中)秦觀(謫居有詩云白髪坐釣黨南遷瀕海州灌園/以餬口身自雜蒼頭籬落秋暑中碧花蔓牽)
(牛誰知把鋤人/舊日東陵侯)李綱(留題云余謫萬安次雷陽邉海南/黎㓂猖獗艱阻留寓天寕丈室累)
(月聞官軍既破賊即日成行南渡次瓊管不三日祗奉/徳音䝉恩聽還徃返纔十日復天寜舊管建炎己酉書)
(又云故翰林蘓公謫儋耳既北歸作漢伏波廟記迨今/踰三十年未克建立綱以罪謫居萬安遣子宗之攝祭)
(黙禱於神異時倘得生還當/信蘓公所作廟碑以荅神貺)人物呉國鑑(海康人為太/廟齋郎紹聖)
(中蘇子由貶雷州僦國鑑宅居為創一小閣元符初本聞/路走馬承受段諷言其事詔提舉常平董必具實狀以)
(必至雷置獄根治詔轍移循州知/州張逄以下降罰有差國鑑編管)題詠囬望古今州(蘓/子)
(瞻寄子由詩云云屬此琉璃/鍾離别何足道我生豈有終)同落百蠻裏(前人詩與子/各行意云云)
猶在寰海中(蘓子由詩我遷/海康郡云云)風露凄凉西館靜(冦平仲/海康西)
(館有懐云云悄然懐舊一長歎海/雲銷盡金波冷半夜無人獨凭欄)聖恩尚許遥相望(蘓/子)
(瞻寄子由詩莫嫌/瓊雷隔雲海云云)老去仍栖隔海村(前人詩儋耳/在海南故云)兹逰
竒絶冠平生(蘓子瞻詩九死南/荒吾不恨云云)
四六(出綸天上/作鎮雷陽)　(今之海康夷言莫辨/古者越地海氣常昏)　(既有農田之沃/亦居海道之衝)
(東坡廟碑謂禮樂衣冠之地/南軒學記皆仁義道徳之言)　(馬路兩伏波苦戰澤在斯民/冦丁二相國謫居論公後世)
　
　
　
　
　
　
　
　
　
　
　
　
　
　方輿勝覧卷四十一
欽定四庫全書
　方輿勝覽卷四十三　　　　　宋　祝穆　撰
　　　瓊州(瓊山/臨高)　(澄邁/樂㑹)　(文昌/)
　建置㳂革(非禹貢所及春秋所治古楊越地牽牛婺/女之分野漢武遣路博徳平南粤以其地)
　(為珠崖儋耳郡至昭帝時凡六反遂罷儋耳併屬珠/崖至元帝時珠崖又反賈捐之建議不當擊遂罷珠)
　(崖郡東漢立珠崖屬合浦郡呉大帝于徐聞立珠崖/郡又於其地立珠官一縣招撫竟不從化晉省珠崖)
　(入合浦尋又廢珠官梁置崖州又于徐聞立珠崖郡竟/不有其地隋焬帝更置珠崖郡立十縣又置儋耳臨振)
　(二郡唐立都督府管崖儋振三州太宗以崖州之瓊山/置瓊州領瓊山萬安二縣又割崖州之臨機來屬浙置)
　(曽江顔羅容瓊縣又置樂㑹縣皇朝平南漢割崖州之/地入瓊州以舍城文昌澄邁來屬後省舍城入瓊山以)
　(儋崖振萬安四州𨽻瓊州守臣提舉儋崖萬安等州于/水陸轉運事改瓊管安撫昌化萬安吉陽三軍𨽻焉政)
　(和元年陞静海軍節度今𨽻/廣西經畧司領縣五治瓊山)
事要郡名瓊管　瓊臺(在譙樓下臨放生池葢/置使時以使臺得名)風俗其俗
朴野(郡志云云若叔伯兄弟之子不以齒序伯之子/雖少皆以兄自居而叔之子雖耄亦為弟也)氣
候不甚寒熱(郡志夏不至熱冬不/甚寒鄉邑多老人)風土則見於東坡數
語(蘇子瞻帖云食無肉出無友居無屋病無醫冬無炭/夏無寒泉語雖不多已盡風土之大槩夏無蠅蚋則)
(可喜/也)夷人之俗(寰宇記夷人無城郭俗異居非譯語難/辨其言不知禮法須以威服號曰生黎)
(巢居深洞績木皮為衣以木綿為毯性好酒每醖釀用/木草葉代麴蘖熟則以竹筩吸之打鼔吹笙以為樂男)
(則髽首挿梳帶人齒為瓔飾好弓矢削竹為弦箭鏃鋭/而無羽女人文領穿耳垂環病無藥餌但烹犬羊祀神)
(而已長編開寳八年瓊州之俗無醫民/疾病但求巫祝詔以方書本草給之)生黎熟黎(繫年/錄初)
(知瓊州定南寨劉荐貸黎人王文滿銀香馬錢而不償/文滿破定南寨遂掠臨髙澄邁二縣紹興三十劉祚為)
(瓊管安撫擊逐之奪其地以賜有功者以聞黎海南四/郡島上蠻也島直雷州有黎母山諸蠻環居號黎人其)
(去省地逺不供職役者號生黎耕作省地者號熟黎丨/丨之外始是州縣四郡各占島之一陲珠崖在島南既)
(不可取徑則復桴海循海島而南所謂再渉鯨波也/四郡之人多黎姓盖其裔族而今黎人乃多姓王)郡
民皆服布(漢志云云如单被/穿中央為貫頭)島夷卉服(郡志瓊無火麻採/産苧麻嵗四收)
(閩廣專用之常得倍利南中所出/木綿吉布苧蕉麻皮無非卉也)以檳榔為命(瓊人云/云其産)
(於石山者最良嵗過閩廣者不知其/幾非㯽榔之利不能為此一州也)以藷菜為糧(海南/所産)
(秔稌不足於食乃以藷蕷為粮雜菜作粥/蘓子瞻有云海南藷為粮几米之十六)以安石榴醸
酒(崖州婦人着緦緶以為土釡器用匏瓢無水人飲惟/石汁以安石榴花着釡中經旬即成酒其味香美仍)
(醉/人)賜一監書(慶厯間提刑彭次雲廵歴/至此奏請云云詔俞其請)多麋無虎(漢志/云云)
(民有五畜山多麋郡志/今其地無虎而馬實繁)形勝居海中洲(漢書賈捐之/傳初武帝立)
(儋耳珠崖郡皆在南方海中洲居廣袤千里合十六縣/户二萬三千其民暴惡自以阻絶数犯吏禁吏亦酷之)
(率数年一反○通典/瓊崖環海尤難賔服)南極之外(交州記朱崖/在大海云云)南望連山
(蘇子瞻伏波廟記/云云詳見雷州注)如囷廪大(元和志珠崖云云與徐聞/對渡北風舉帆一夕一日)
(而/至)潮候不同(嶺外代答江浙之潮自有定候欽亷之潮/則朔望大潮謂之先水日止一潮謂之小)
(水瓊海之潮半月東流半月西流潮之大/小隨長短星不移月之盡衰豈不異哉)土産瓊枝(出/樂)
(㑹縣海岸惟此邑有之販者徑/自取載以徃瓊人莫之用也)椰子(無時而生樹似/㯽榔葉如鳳尾)海
漆(海南有野花如芍藥日為倒粘子/漬以為膠可代杮油東坡命名)長節竹(黎母山有/水五派流)
(入四郡其源有巨/竹節長不啻丈許)知風草(叢生若藤蔓土人視其葉之/莭有無以知一嵗之風候)
㯽榔水(郡城環百里絶無水惟烈村有石井諸村三五/十里内盡取焉毎用葫蘆負水以歸其人經月)
(不盥手毎取草上露濡手遇雨則/㯽榔樹下溜水甕中雖乆不壊)五色雀(海南謂鳳凰/乆旱而見則)
(雨○坡詩仁心知憫農常告雨/霧符囬翔天壌間何必隠此都)紅藤簟(北户錄云方言/謂之笙亦曰籧)
(蒢/)烏觜(蘇子瞻云余来儋耳得犬曰丨丨甚猛而馴隨不/余遷合浦過澄邁泅而濟路人皆驚詩云長橋)
(肯□遥渡清深浦何當/寄家書黄耳乃其祖)山川瓊山(在本縣有丨丨白玉/二村其石皆白似玉)
(而潤種藷其上特美所産㯽榔/其味尤佳州以此山而得名)郍射山(在瓊山縣其人/以射獵為生)
黎母山(圖經島上四州以丨丨丨為主山特髙每日辰/巳後雲霧収歛則一峯聳翠挿天申酉間復蔽)
(不見此必所謂南極星芒所降之地也○虞衡志云山/極髙常在雲霧中黎人自鮮識之乆晴海氣清明時見)
(翠尖浮半空○劉誼平黎記故老相傳雷攝一蛇卵在/此山中生一女號為丨丨食山果為粮巢林木為居嵗)
(乆致交趾之蠻過海採香因與之結昬子孫衆多方開/山種粮又云天将降雨則祥光夜見望氣者謂南極星)
(降又云婺女星見此山因/名黎婺後訛呼為丨丨)雲露山(在瓊山縣西南六十/里有三潭俗傳䧟屋)
(潭上潭林木隂森人不敢近次二潭有/小石如橄㰖有竅可穿嵗旱禱雨故名)毗耶山(在臨髙/縣有廟)
(毎有黎人叛則神驅/蜂以禦之官軍遂勝)東峱山(在文昌縣其鄉之民如猿/峱然峱婦紡績吉貝細宻)
(瑩/白)浮丘山(郭功父詩仙翁得仙二千嵗碧海變田田/變海丨丨却接畨禺西罇跡篙㾗至今在)銅
鼓嶺(在文昌縣俗傳民得丨丨/乃諸葛武矦征蠻之鉦)神應港(名曰沙津畨舶/所聚之地其港)
(不通大舟而海岸又多風濤之虞王帥光祖𣣔直開一/港以便商旅已開而沙復合忽颶風吹開一港尤径今)
(遂名丨丨丨時/淳熈戊申也)井泉䨇泉(乃兩井相去咫尺而異味昔/東坡寓比後紹興間李光貶)
(瓊州亦居此九/年再貶昌化)惠通泉(蘓子瞻記云唐相李文饒好飲/惠山泉置驛以取水有僧言長)
(安昊天觀井與惠山泉通雜以它水十餘缶僧獨指其/一曰此惠山泉也文饒為罷水驛瓊州之東五十餘里)
(有三山庵庵下有泉味類惠山泉東坡居士後過/瓊庵僧惟徳以水餉焉且求為名名之曰惠通泉)卓錫
泉(在州東北二十里雲峯巍然聳㧞分兩臂並趍西南/一泉中湧相傳景泰禅師之所丨丨也有七仙為守)
(其地開山得/石履藏寺中)學校州學(朱元晦瓊丨丨記云昔者聖王/作民君師設官分職以長以治)
(而其教民之目則曰父子有親君臣有義夫婦有别長/㓜有序朋友有信五者而已盖民有是身則必有是五)
(者而不能一日離有是心則必有是五者之理而不能/一日離也是以聖王立教因民固有還以導之使不㤀)
(乎其初然又慮其由而不知無以乆而不壊也則為之/擇其民之秀者群之以丨校而聨之以師儒開之以詩)
(書而成之以禮樂凡所以使之明是理而守之不失傳/是教而施之無窮者盖亦莫非因其固有而發明之而)
(未始有所務於外也夫如是是以其教易明其學易成/而其施之之博至於無逺之不暨而無㣲之不化此先)
(王教化之澤所以為盛而非後世所能及也淳熈九年/瓊管帥守長樂韓侯壁既新其丨之丨而使以圗来請)
(紀曰吾州在中國西南萬里炎天漲海之外其民之能/為士者既少幸而有之其記誦文詞之習又不能有以)
(先於北方之學者故其功名事業遂無以自白於當世/僕切悲之今其公堂序室則既修矣然尚懼其未能知)
(所興起也是以願有謁焉吾子其有以振徳之某竊惟/國家教學之意不爲不廣斯人蒙化之日不為不深然)
(猶有如侯之所慮者豈前日之所以教者未嘗導之以/其身心之所固有而徒強之以其外是以若彼其難予)
(因為之書其所聞於古者以告之使瓊之士大夫所以/為學者不外於身心之所固有而用其一日之力焉則)
(其徳成行修而無所疑於天下之理将無難者而凡所/為功名事業云者其本已在是矣若彼記誦文詞之末)
(則本皆吾事之所急而又何足為輕重乎嗚呼瓊士勉/旃天生蒸民有物冇則民之秉彛好是懿徳是豈有古)
(今之間逺近之殊哉侯於是邦政多可紀已具刻於池/亭之石因不復書而是役之面勢功程又非侯所以属)
(筆之意也亦/略不論著云)亭軒知樂亭(郡守韓壁建朱元晦記云瓊/管在中州西南萬里鯨波浩)
(溔之外其長吏常以領護島中四郡鎭撫民夷為職委/寄甚重然以其險且逺也朝廷徃徃不暇擇人冒而徃)
(者意或私有所私固不復知所謂承流宣化為何等事/是以其地今為王土数百年而舊俗未盡革論者因鄙)
(夷之以為是果不足與中國之聲教其人盖深耻之而/未有以雪也淳熈八年今帥守韓侯始以經略使亷察)
(表行州事而天子許之至則為之正田畝之籍簿塩米/之征教之以耕耨灌溉之法而絀其官吏之無状者民)
(業既有經矣然後日為陳説禮義亷耻之意以開曉之/既又表其從化之民以厲其不率教者出入阡陌勞来)
(不怠行之期年民吏浃和俗以一變化外黎人聞風感/慕至有願得供田稅比省民者於是侯亦自喜其政而)
(幸其民之不我違也乃取荘生濠上之語作知樂之亭/於放生池上北望觀闕於雲天縹緲之間以為嵗時瞻)
(仰祝延之地且曰其使邦人士女嘉辰勝日有所詠歌/鼓舞以自樂其得被聖化而不愧於王民也間而以書)
(属予記之予謂韓侯之於此邦其勤至矣不但一亭之/作為可書也然其為政本末之序則於此亦有可觀者)
(因為書之以告後人使凡居侯之位而逰於是者必以/侯之心為心又觀於其政而取法焉則庻乎民生日厚)
(民徳日新而王化之純無逺邇/矣世豈有絶不可教之民哉)茉莉軒(在臨髙縣治胡/邦衡有題丨丨)
(丨/詩)楼閣海山楼(在州城南○陳瑩中詩勝事荒烟乆山/城觀閣宜均勞青瑣客餘事丨丨詩)
鍳空楼(在城西五十里金利崇福寺前瞰江流○蘇子/瞻詩明月本自明無心孰為境掛空如水鑑冩)
(此山河影吾觀大瀛海巨浸與天永九州居/其間何異蛇盤鏡空水兩無質相照但耿耿)通明閣(在/澄)
(邁縣○蘓子瞻詩倦客愁聞歸路遥眼明飛閣/俯長橋貪看白鷺横秋浦不覺青林没晚潮)古跡鉄
柱(南海志云劉氏鑄丨丨十二築乾和殿後柯述取四/柱植於設㕔今於城東濠水中尚存其二餘莫知所)
(在/)焚艛(平黎記云漢武發兵至雷州海岸造艛舡渡兵/黎人不出降亦無兵粮李将軍於海岸焚舟而)
(囬故/名)雞窠小兒(錢易洞㣲志云李守為承㫖奉使過海/至瓊道逄一翁自稱楊避舉年八十一)
(其父叔皆年一百二十餘又見其祖宋卿年百九十五/次見丨丨中有丨丨出頭下視宋卿曰此九代祖也不)
(語不食不/知其年嵗)名宦皇朝蘓軾(紹聖自惠州再謫瓊州别駕/昌化軍安置元符量移亷州)
(由澄邁/北渡)人物姜唐佐(字君弼郡人也黄門云余兄子瞻/謫居儋耳瓊士丨丨丨遂從之逰)
(氣和而通有中州士人之風子瞻贈之一聫曰滄海何/曾㫁地脉白袍端合破天荒後姜以詩示子由坡已下)
(世子由續之云錦衣他日/千人看始信東坡眼目長)題詠四州環一島(蘓子瞻詩/云云百洞)
(蟠其中我行西北隅如度月半弓登髙望中原但見積水空/此生當安歸四顧真途窮眇觀大瀛海坐詠談天翁區區魏)
(中梁一米誰雌雄幽懐忽破散永嘯来天風千山動鱗甲萬/谷酣笙鍾安知非羣仙鈞天晏未終喜我歸有期舉酒屬青)
(童急雨豈無意催詩走羣龍夢雲忽變色笑電亦改容/應怪東坡老顔衰語徒工乆矣此妙聲不聞蓬萊宫)南
方到海行(文與可送使君赴瓊州兼五州招討使分竹/雄兼使云云臨門䨇斾引隔嶺五州迎猿鶴)
(同枝宿蘭蕉夹道生雲垂前騎失山豁去帆輕雨/露蒸秋岸潮濤震夜城政閑開逈閣欹枕島風清)青山
一髪是中原(蘓子瞻題澄邁驛通明閣詩餘生欲老海/南村帝遣巫陽招客魂海濶天低鷗沒處)
(云/云)兹遊竒絶冠平生(蘓子瞻過海北歸詩九/死南荒吾不恨云云)脚力行盡
地盡州(胡邦衡題茉莉軒詩眼/明漸見天涯驛云云)萬山行盡逄黎母(胡邦/衡到)
(瓊和李参政詩落網從前一念斜崖州前定復何嗟云/云䨇井渾疑似若耶行止非人十年夢廢興有命一浮)
(家此行所得誠多矣/更願從今泛北槎)
四六(拜命玉宸/分符瓊管)　(領瓊管之一麾/渉鯨波之萬里)　(據百蠻通道之要津/兼四國于蕃之重寄)
(䨇旌五馬有隆節制之權/一島四州盡入蕃宣之域)　　(鯨波萬里暫同季路之乗桴/鳳闕九重遥想子牟之馳志)
(東坡之勉瓊士賦詩合破于天荒/文公之訓邦民作記願霑于聖化)
　　　吉陽軍(寧逺/)
　建置㳂革(星土分野並同瓊州本漢珠崖郡地漢武/帝初置珠崖儋耳二郡至昭帝併儋耳入)
　(珠崖元帝用賈捐之議遂罷珠崖郡東漢立珠崖縣/属合浦郡吳於徐聞縣立珠崖郡於其地置珠官縣)
　(晉省珠崖入合浦梁立崖州隋文以臨振縣為洗夫/人湯沐邑煬帝置臨振郡唐改為振州析延徳置吉)
　(陽縣改為延徳郡復為振州本朝割舊崖州之地𨽻/瓊州改振州為崖州又為朱崖軍又改吉陽軍今軍)
　(城非崖與振之古城乃吉陽縣基也中興以来廢為/寕逺縣未幾復為軍又以軍使兼知縣事未幾依舊)
　(為軍今𨽻瓊管/領縣一治寕逺)
事要郡名朱耶　延徳　珠崖(漢武紀元鼎六年應劭注郡/在大海之中崖岸之邊出珠)
(故曰/丨丨)風俗地狭民稀(郡志吉陽云云氣候不正春常苦/旱渉夏方雨樵牧漁獵與黎獠錯)
(雜出入持弓矢婦女/不事蠶桑止織吉具)多隂陽拘忌(胡邦衡云吉陽夷俗/云云有数十年不𦵏)
(其親/者)水土無他惡(國朝盧多遜以開寳六年貶崖/州李符謂趙普曰崖州云云)地僻
無書(李徳裕窮/愁志序)形勝西則真臘交趾(瓊管志其外則烏/里蘓宻吉浪之洲)
(南與占城相對云云東則千里長/沙萬里石塘上下渺茫千里一色)無復陸途(同上至吉/陽則海之)
(極處云云○東西兩路並無鋪兵縁昌/化萬安兩界道路不通遞角皆由海道)再渉鯨波(同上/瓊去)
(吉陽隔越黎洞雖有陸路已八十年不通赴官者以云/云為可畏自知寨陳維翰方誘羣黎開通道路自昌化)
(縣泛海三日而至軍城阻風則月/餘若徃儋耳則無阻焉去儋尤近)地多髙山(郡志吉陽/云云峯巒)
(秀㧞所以郡人/間有能自立者)崖州為大(丁公言謫崖州嘗問客天下/州郡孰為大客曰京師也公)
(言曰不然朝廷宰相作崖州司户参軍則丨丨丨丨也/聞者絶倒○瓊管志海南以丨丨丨著郡崖州舊治在)
(今瓊州之潭村土/人猶呼為舊崖州)山川南山(在城西南/十里枕海)黎莪山(在吉陽/縣東七)
(十/里)澄島山(寰宇/記)石舡(在南嶺之南距海数歩長丈餘/形如舡旁有峻嶺名試劍峯)石
盤(去城三十里平如掌周圍数丈/可坐十客林木荗宻傍有澗水)臨川水(在吉/陽縣)藤橋水
(在吉/陽縣)堂亭洗兵堂(郡西過江二里胡邦衡名/取挽天河洗甲兵之義)相公亭(在/亭)
(南十五里地名力競田○天聖間丁晋公謫是郡續有/旨拘於荒僻不近人烟之䖏郡乃建屋數椽名曰相公)
(亭/)名官李徳裕(唐人貶崖州司户瑣言云徳裕為寒進/開路及南遷或有詩曰八百孤寒齊下)
(淚一時南望李崖州新繁縣有東湖徳裕為宰日所鑿/夜夢一父老曰潛形其下幸庇之明府富貴今鼎来七)
(九之年當相是於萬里外後於土中得一蟇徑数尺投/之水中而徳裕以六十三卒於朱崖果應七九之䜟公)
(卒見夢於令狐綯曰公幸哀我使我歸𦵏綯曰衛/公精爽可畏不言禍将及乃白於帝得以喪還)韋執
宜(執宜自卑官常諱言嶺南州縣名觀職方圗毎至嶺/南閉目不視至拜相還所坐堂北壁有圗乃崖州也)
(甚惡之永正元年坐王叔文黨貶崖/州司戸此雖非古崖州聊附見焉)皇朝丁謂(字公言/初字謂)
(之蘓州人也真宗既相李廸未幾亦拜謂同中書門下/平章事加司空封晋國公尋貶崖州司户参軍謂在朱)
(崖凡五年嘗以家財與士人商販蠲其息其人問所𣣔/曰願貴家書至洛陽爾仍戒其人俟有中貴人至與留)
(守宴即投之其人如教留守得之大驚不敢拆其書遂/奏之乃謂作陳情表假守書以達之其表叙其受遺冊)
(立之功有云臣有彌天之罪亦有彌天之功章獻后與/仁宗覧之惻然遂徙雷州○歸田錄云丁公言貶雷州)
(時權臣實有力焉後十二年丁以秘監召還光州致仕/時權臣出鎮許田丁以啟謝之其畧曰三十年門館逰)
(從不無事契一萬里風波往復盡出生成其婉約若此/又自䕫漕召還知制誥謝兩府啟云效謹宻於孔光不)
(言温樹體風流於謝傅且詠蒼苔公在朱崖有詩近百/篇號知命集其警句有云草觧忘憂憂㡳事花名含笑)
(笑何/人)趙鼎(紹興九年以與秦檜議和戎及議宗子出閤/不合貶潮州後移吉陽軍○中興遺史紹興)
(十七年八月丨丨安置在海外者凡数年秦檜降朝㫖/令吉陽軍月具存亡申尚書省鼎遣人呼其子至委之)
(曰檜必欲我死也我若不死必當誅及一家死則汝曹/無患矣付以後事不食而死年六十三○容齋随筆趙)
(忠簡公謫朱崖士大夫畏秦氏無敢寄聲張淵道為廣/西帥遣書持藥及酒麫為餽忠簡答書今存張氏又夷)
(堅志趙丞相居朱崖桂林帥遣使臣徃致酒米之餽自/雷州浮海而南越三日方張帆早行風力甚劲顧見洪)
(濤間紅旗靡靡相逐而下極目不㫁逺望不可審疑為/海冦或外國兵甲呼問舟人舟人摇手令勿語愁怖之)
(色可掬急入舟被髪持刃出蓬背立割其舌出血滴水/中戒使臣使閉目坐舡内凡經兩時頃聞舟人相呼曰)
(更生更生乃言曰朝来所見盖巨鰌也平生未嘗覩所/謂旗者海鰌耳世所傳吞舟魚何足道使是鰌與吾舟)
(相值在数里之間身一展轉則已淪溺於鯨波中矣吁/可畏哉是時舟南去而鰌北上相望兩時彼此各行数)
(百里計其身當千里有餘荘子鯤鵬之/説非寓言也此説張子思得之使臣云)胡銓(繋年錄紹/興十八年)
(自新州移貶吉陽軍知新州張𨽻奏其自賦詞云欲駕/巾車歸去有豺狼當轍為譏諷○容齋三筆紹興中丨)
(丨竄新州再貶吉陽軍主張生乃右列指使遇之無状/邦衡有性命之憂朝不謀夕是時黎酋聞邦衡名遣子)
(就學其居去城三十里嘗邀邦衡入山見軍守者荷枷/絣西廡下酋指而語曰此人貪虐已甚吾将殺之邦衡)
(曰此人固無状要之為一邦之主合以告海南安撫司/不行則訟於宻院不應擅殺人酋悟釋之明日詣邦衡)
(謝/)人物裴瑑(字聞義趙丞相為作家譜本裴晋公十四/代孫瑑守雷州時中原亂不得歸召為吉)
(陽守遂居/吉陽焉)題詠鳥飛猶用半年程(李徳裕望亭詩云獨/上江亭望帝京云云)
(碧山也恐人歸去/百匝千遭遶重城)聞道崖州一萬里(名賢詩話云晋公/舊有園在保康門)
(内園内有仙逰亭及洞景趣瀟洒有道士劉遁相往来/遁作仙逰亭詩贈公曰謫官三年尚未囘故人今日又)
(重来云云今朝須盡数千盃又云屡上仙逰亭上醉仙/逰洞裏杳無人他時駕鶴逰滄海同看蓬萊海上春公)
(初莫曉其意及南遷遁往見公於崖公方悟乃知遁異/人也與之泛舟海上而飲公曰今日之逰成子之詩意)
(也/)户口都無三百家(丁公言到崖見丨丨蕭條賦詩今/到崖州事可嗟夢中常若在京華)
(程途何啻一萬里云云夜聼猿啼孤樹逺曉看潮/上瘴烟斜吏人不見中朝禮麋鹿時時到縣衙)人生
何處不相逄(湘山野録云初㓂忠愍南貶曰丁當秉茟/謂馮相曰欲與竄崖令再渉鯨波如何馮)
(但唯唯丁乃除擬雷州及丁之貶也適當馮相秉筆謂/魯参曰丁相欲貶㓂於崖嘗有鯨波之嘆今暫屈丁公)
(渉鯨波一廵竟鑿崖州時人為/之語曰傳語崖州㓂司户云云)生前定合到朱耶(胡邦/衡在)
(新州夢趙丞相後十五年乃遷朱崖舘丞相/之舊居李参政詩夢裏分明見黎母云云)南来怕入
買愁村(胡邦衡䟦裴氏家譜云遷朱崖時行臨髙道中/買愁村云古未有對馬上口占云北注長思聞)
(善縣云云區區萬里天/涯路野草荒烟正㫁魂)
四六(朱耶古郡/黎母名山)　(郡毋薄於朱耶/民實均於赤子)　(惟猿猱之路莫通/故鯨鯢之波再渉)
(四州環一島不異中原/大海控百蠻是為逺徼)　　(賈捐之八百餘言足知夷俗/丁晉公三千二字偹見土風)
　　　昌化軍(宜倫/昌化)　(感恩/)
　建置㳂革(星土分野與朱崖同本漢儋耳郡以其人/鎪離其耳為名昭帝罷儋耳郡併入朱崖)
　(自漢至陳更不得其本地梁置崖州隋即宜倫縣為/朱崖郡至煬帝分珠崖置儋耳郡隋亂陷賊唐平蕭)
　(銑置儋州領義倫昌化感恩富羅四縣州城即漢儋/耳郡城初𨽻髙州緫管𨽻嶺南道瓊州都督府又分)
　(昌化置普安縣尋廢割𨽻廣州又𨽻崖州改昌化郡/復為儋州又置洛場縣五代為南漢所有國朝平嶺)
　(南更議倫曰宜倫省富羅洛場二縣入宜倫詔改三/賜為軍而儋州賜名昌化軍中興以来廢為宜倫縣)
　(𨽻瓊州復為昌化軍仍𨽻/瓊管今領縣三治宜倫)
事要郡名儋耳風俗民服单被(西漢志儋耳珠崖郡民/所服如单被穿中央為)
(貫男則耕稼禾稻紵麻女子桑蠶績織民有五畜山多/麈麖兵則矛戈木弓弩竹矢或骨為鏃自初為郡縣吏)
(卒中國人多侵陵之故率/数嵗一反元帝遂罷棄之)數百家之聚(蘓子瞻謂葛延/之曰儋州雖云)
(云州人所湏/取之市而足)山川峻靈山(在昌化縣/西北有廟)黎母山(寰宇/記)黎毗
山(在宜倫縣之/北六十里)黎曉山(在宜倫縣/西四十里)毗耶山(在宜倫縣山/有獸似大䖝)
(俚人呼為/毗耶故名)感勞山(在感/㤙縣)南龍江(在感/㤙縣)黎虞山(在感㤙縣/東五十里)
落膞岡(在昌化縣西/北二十里)南崖江(在昌/化縣)南湘江(同/上)延澄江(在/感)
(㤙縣/東北)黎水(在宜倫/縣東)棊子灣(在峻靈山側有石如棊子毎/取之即以紙錢抛神山之下)
(所取不得㨂選取/畢視之黒白相均)清水池(在城東四季/荷花不絶)城南池(在蘓子/瞻所居)
(之/側)温湯(寰宇記在感㤙縣北七十里夏即清/冷冬即沸熱有患疥癬者浴之皆愈)井泉白馬
井(唐咸通中命辛傅李趙四将部兵來湳灘将過/海兵馬渇甚有白馬嘶噉以足跑沙美泉湧出)乳泉
(蘓子瞻居儋耳天慶觀/得泉甚甘作乳泉賦)相泉(趙丞相謫吉陽過儋耳十/五里盛暑渇甚鑿井数尺)
(得泉以濟/從者之渇)堂亭吏隠堂(在軍治栽花蒔竹疊石為山李/參政光命名因賦詩云旋移松)
(石成岩􁒅時引笙歌入醉鄉吏散/簾垂公事畢清風一榻傲羲皇)賔燕堂(李参政光云/海南羣花早)
(發至春時已盡獨荷花自四五月至窮臘與梅菊相接/雖花蘂稍小而香色可爱蘓端明詩云城南有荒池瑣)
(細誰復採幽枝小芙渠香色獨未改盖此/池也胡邦衡詩危亭涵風漪盛夏秋色凉)載酒堂(在城/南儋)
(耳人黎氏之居蘓子瞻訪之為名其堂仍作詩云城南/兩黎子室邇人自逺今我釣其池人魚兩忘返使君亦)
(命駕恨子/林塘淺)秀香堂(在陳氏北園李参政名之取醉翁記/中語有詩云月林夜動參差影花徑)
(時供自/在香)問漢亭(州人築亭橋上胡邦衡名李参政詩云/河畔牽牛織女星東西相望幾千亭乗)
(槎我欲機邉坐應/觧停梭問姓名)息軒(在天慶觀司命宫○蘓子瞻詩/無事此静坐一日似兩日若活)
(七十年便是百四十黄金幾時成白髮日夜出開眼三/十秋速於駒過隙是故東坡老貴汝一念丨時来登此)
(丨日送過海席家山/歸未得題詩寄屋壁)祠廟峻靈王廟(在丨丨山上有巨/石極為靈異祈禱)
(多應○蘓子瞻作廟碑云古者王室及大諸侯皆有寳/周冇琬琰大玉魯有夏后氏之璜皆所以守其社稷鎮)
(其人民也唐代宗之世有比丘尼若夢恍惚見上帝得/八寳以獻諸朝且傳命曰中原兵乆不觧腥聞于天故)
(以此寳鎮之則改元寳應以是知天亦分寳鎭世也自/徐聞渡海歴瓊至儋耳又西至昌化縣西北有山秀峙)
(海上石峯巉然若巨人冠帽西南向而坐者里人謂之/山洛愽而偽漢之世封其山神鎮海廣徳王五代之末)
(南夷有望氣者曰是山有寳氣上逹於天艤舟而下斵/山發石以求之夜半大風浪駕其舟空中碎之石峯之)
(右夷皆溺死儋之父老猶有及見敗舡山上者今獨有/矴石存焉耳天地之寳非人所得睥睨者晋張華使其)
(客雷煥發豐城獄取寳劍佩之終以忠遇禍坐此也今/夫此山之上上帝賜寳以奠南極而貪冒無知之夷欲)
(以力取而已有之其誅死宜矣元豐五年七月瓊州别/駕蘓軾以罪譴於儋元符三年五月有詔徙亷州自念)
(謫居海南三載飲鹹食腥凌暴颶霧而得生還者山川/之神實相之謹再拜稽首向西而辭焉且書其事碑而)
(銘之山有石池産紫鱗魚民莫敢犯石峯之側有荔枝/黄柑得就食持却則風雹之變銘曰瓊崖千里塊海中)
(民夷雜居古相蒙方壷蓬莱此别宫丨丨獨立秀且雄/為帝守寳甚嚴恭庇䕃嘉糓嵗屡豊大小逍遥遂蝦龍)
(鷄鶋安棲不避風我浮而西/今復東碑銘燁然詔無窮)洗氏廟(高凉人適馮融之/子寳在隋時以忠)
(義佐國有平宼之功封譙國夫人至唐武徳夫人之孫/馮盎以地降髙祖儋人事之甚嚴蘓子瞻詩云馮洗古)
(烈婦翁媪/國於兹)名官皇朝裴聞義(知昌化父紹為吉陽守/胡邦衡題其堂曰盛徳)陳
中孚(字中正為方寕令黎賊犯城居守有勞擢知昌化/軍子適為臨髙尉儋耳民王髙叛適徑造賊壘諭)
(以禍福賊遂乞去後辟知昌/化有繼美堂胡公邦衡作記)人物王霄(以貢士住辟雍/建炎間歸鄉潜)
(徳不仕年九十/六推為鄉先生)王公輔(字王六公蘓子瞻/雅重之年百單三)名賢蘓軾(紹/聖)
(四年自惠州再謫昌化寓城南天慶觀初軾與弟轍相/别渡海既登舟笑謂曰豈所謂道不行乗桴浮於海者)
(耶元符三年徽廟登極量移亷州由澄邁北渡有九死/南荒吾不恨兹逰竒絶冠平坐之句○費衮云東坡在)
(儋耳儋守張中事之甚至且日從叔黨棊以娱東坡洎/張解官北歸東坡凡三作詩送之東坡在儋耳一日過)
(黎子云遇雨乃從農家借篛笠戴之着屐而歸婦人小/児相隨争笑邑犬羣吠竹坡周少隠有詩云持節休誇)
(海上蘓前身便是牧羊奴應嫌朱紱當年夢故作黄冠/一笑娱遺跡與公歸海外清風為我襲庭隅凴誰喚起)
(王摩詰畵作東坡戴笠圗今時亦有畵此者然多俗筆/也○黄魯直作東坡賛二首子瞻堂堂出於峨眉司馬)
(班揚金馬石渠閲士如墻上前論事釋之馮唐言語以/為階而投諸雲夢之澤東坡之酒赤壁之笛嬉笑怒罵)
(皆成文章解覊而歸紫㣲玉堂子瞻之徳未變於初爾/名之曰元祐之黨貶之朱崖儋耳方其金馬石渠不自)
(知其東坡赤壁也及其東坡赤壁不自意其紫㣲玉堂/也及其紫㣲玉堂不自知其朱崖儋耳也九州四海知)
(有東坡東坡歸矣民笑且歌一日不朝其間容戈其一/丘一壑則無如此道人何○岌岌堂堂如山如河其爱)
(之也引之上西掖鸞坡是亦一東坡非亦一東坡槁項/黄馘觸時干戈其悪之也投之鯤鯨之波是亦一東坡)
(非亦一東坡計東坡之在天下如太倉之一稊/米至於臨大莭而不可奪則與天地相終始)吕公著
(貶昌化司/户参軍)任伯雨(謫/居)折(彦/)質(自號葆真居士/建炎間謫居)李光(自號/轉物)
(老人紹興/間謫居)題詠莎草山城小(嚴維送李秘書往儋州詩魑魅/曾為伍蓬莱近拜郎臣心瞻北)
(闕家事在南荒云云毛州海驛/長𤣥城知必大寕是泛滄浪)自古無戰場(蘓子瞻和/擬古詩少)
(年好逺遊蕩志隘八荒九夷為藩維四海環我堂稍喜/海南州云云竒峯望黎母何異松與邙飛泉㵼萬仭舞)
(鶴䨇低昂芋魁倘日/可飽無肉亦奚傷)與雕題親(蘓子瞻與晋殷安别詩/云乆安儋耳陋云云)
南極多老人(李光與杜秀才詩云云及見九代孫君生/古儋州氣質清且温今年八十二頗覺行)
(歩奔白鬚映紅/頰疑是羲皇人)
四六(疏綍宸庭/分符海島)　　(凡􁏫耳以為氓/皆銘心而感徳)　　(維南海之小邦/有東坡之遺跡)
(民本島夷漢代始稱於儋耳/海環郡治坡仙嘗擬於蓬莱)　(非循良則不足以分逺俗之竹符/非重厚則不足以作此邦之寳鎮)
　　萬安軍(萬寕/陵水)
　建置㳂革(十道志萬安軍萬安郡與朱崖同唐置萬/安州星土分野並同瓊州南海序云海南)
　(諸國漢武有焉元帝棄之唐析文昌縣置萬安縣并皇/置富雲愽遼二縣屬瓊州尋屬崖州又立萬安州明)
　(時移理陵水更州為萬全郡復為萬安州五代為劉/氏所㩀皇朝更為軍移軍於陵水洞又移於博遼後)
　(移今䖏未幾提刑董芬奏廢為萬寕縣以軍使兼知/縣𨽻瓊州安撫王趯奏復為軍今領縣二治萬寕)
事要郡名萬全風俗其俗質野(圗經此邦與黎蜑雜居/云云而畏法不喜為盗)
(牛羊被野/無敢冒認)居多茅竹(同上云云/絶少瓦屋)信尚巫鬼(同/上)以織貝為
業(同上云云/不事文綉)服色頗異(同上女人以五色布為帽以班/布為裙似袋號曰都籠以班布)
(為衫方五尺當中開孔/但容頭入名曰思便)山川南山(在陵水縣/南八十里)靈山(去陵/水縣)
(三十/里)聲山(在陵水/縣内)獨洲山(在城東南五十/里其峯挿天)赤隴山(在萬/安縣)
(東南三/十里)湳陵山(在萬寕縣/西南二里)金牛嶺(在城西北/有寳氣)都籠水(在/陵)
(水縣東北/十五里)金仙水(在萬寕縣/北三十里)堂亭愛民堂(在萬安/軍治)凝香
亭(在軍/治)名宦皇朝湯鷽(南創人以武舉守郡南洞王/利學叛鷽平之民為立祠)名
賢李綱(建炎元年以尚書左僕射落職自/鄂移澧自澧移萬未及軍而還)楊煒(以排和/議貶)
題詠萬安無市井(蘓東坡夜卧濯足詩云云斗水寛/百憂天低瘴雲重地薄海氣浮)
四六(疏㤙一札/出守萬全)　　　(漢棄其地/唐創為州)　　　(當海邦之窮處/與黎蜑以雜居)
(臬使騰嚢嘗廢軍而為邑/帥臣奏疏復自邑而陞軍)　　　(鳥言夷面非譯語而莫通/茅屋荆扉亦土風之甚陋)
　
　
　
　
　
　
　
　
　
　
　方輿勝覧卷四十三
欽定四庫全書
　方輿勝覽卷四十四　　　　　　　宋　祝穆　撰
　　淮東路
　　　揚州(江都/泰興)
　建置㳂革(禹貢淮海惟揚州唐虞淮海之間皆州域也于天文/為斗牛之分星紀之次春秋時屬呉故呉城䢴溝通)
　(江淮後屬越越後屬楚秦屬九江郡漢為荆王國又為呉王國/景帝更江都國武帝更廣陵國東漢為廣陵郡三國初屬魏後)
　(屬楚西晉屬廣陵郡宋改為南兖州北齊改東廣州後周為呉/州隋唐為揚州皇朝陞莭度安撫今統郡九領縣二治江都)
　　本路安撫制置置司
事要郡名廣陵　江都　淮海　維揚　蕪城　䢴城(僧皎然詩/别渚望䢴)
(城/)風俗江南之氣躁勁(元和郡志云云/故曰揚州)土俗輕揚(孔六帖李濟翁/謂其云云故名)
(揚/州)朴而不爭(廣陵志其俗云/云有學而好文)富庻甲天下(通鑑唐昭宗曰揚州/云云故稱揚一益二)俗
喜商賈(唐書李襲譽傳云揚州江/湖大都㑹云云不事農)遷徙貿易皆出揚州(沈存中云/自淮南之)
(西大江之東南至五嶺蜀漢十一路百州丨丨丨丨之人徃還丨/丨丨丨之下舟車日夜灌輸京師者居天下之七○容齋隨筆唐)
(鹽鐵轉運使揚州判官多至數十人故稱揚一益二杜牧之有看/春風十里珠簾捲之句張祐詩有十里長街市井連月明樓上)
(神仙本朝承平百七十年尚不能/及唐之仆一今日真可酸鼻也)形勝據淮距海(秦少游揚州集/序北丨丨東南)
(距海江湖之間盡有其地王觀揚州賦/南□于距海之滸北壓乎長淮之流)枕江臂淮(王觀揚州賦曰/揚州古都㑹也)
(云云與益部號為天下望故/有唐以來節鎮首稱揚益也)重江複闗(文選鮑昭登廣陵城作蕪/城賦云云之險四㑹五達)
(之/衢)土甚平曠(南齊地理志云云刺史/每以秋月出海陵觀濤)江左大鎮(通典云云莫過荆/揚○宋書割荆江)
(置郢州議江左以/來以揚州為根本)東南佳麗(廣陵志序長淮之區錦亘數百里揚/其都會也迷樓九曲鳯池螢苑之名)
(甲於前代而十里珠簾二十四橋風月之景尤為丨丨以至春風/蕩城郭滿耳沸笙歌與夫重城向夕絳紗萬户珠翠填咽於街陌)
(者又天下/所無也)土産芍藥(王觀序云有三十二種○蘇子瞻志林揚州/丨丨為天下冠蔡繁卿為守始作萬花會用)
(花十餘萬枝既殘諸園又吏因縁為姦乆亦必為民患也會當有/罷之者錢惟演為留守始置驛貢洛花識者鄙之此宫妾愛君之)
(意也○孔武仲丨丨譜云州宅舊有丨丨㕔在/都㕔後聚一州絶品於其中今鎮淮堂是也)山川浮山(去地纔/髙三尺)
(二寸其狀似/鐵不生草木)大銅山(在江都縣西北七十二里漢書/呉王濞即此山鑄錢其處也)崑崙山(一名/廣陵)
(鮑君蕪城賦拖以漕渠軸以金銀池又河圖括地象曰丨丨山横/為地軸此陵交帯崑崙故曰廣陵也○權徳輿廣陵行云廣陵實)
(佳麗隋季此為京八方/稱輻凑五達如砥平)蜀崗(舊傳地脉通蜀或曰丨丨/産茶味如䝉頂故曰丨丨)大江(在江/都縣)
(南四十五里郡國志西北自六合縣界流入舊濶四十餘里昔魏/文帝登廣陵觀兵戎卒數十萬旌旗數百里臨江見波濤洶湧歎)
(曰吾武騎萬隊何所用之嗟乎固天地所以限南北也○晉元帝/以祖逖為奮威將軍豫州刺史渡江中流擊楫而誓曰祖逖不能)
(清中原而復濟者有如大江辭色壯烈○江面舊有揚子鎮與京/口對岸而𤓰洲乃江中一洲耳故潮水悉通城中李紳與季頻詩)
(云鸕鷀山頭片雲晴揚州城裏/㸔潮生自大厯後潮水始不通)揚子江(楊廷秀詩天將天塹䕶吳/天不數殽函百二闗萬里)
(銀濤奔鐵甕一雙玉塔表金山旌旗隔岸淮南近鼓/角吹霜塞北寒多謝江神風色好滄波千頃片時間)伊婁河(即揚/子鎮)
(以南至江運河也潤州刺史齊澣所開自隋以前末/有此河澗唐時江濵始積沙至二十五里故穿此河)南泠水(李秀/卿至)
(維揚逄陸鴻漸李白聞陸君别茶揚子丨丨丨又殊絶二妙千載/一遇命軍士謹畏者入江取丨丨丨及至陸以杓揚水曰江則江)
(矣非丨丨臨岸者乎既而傾丨及陸又以杓揚之曰此似南泠/者矣使者蹶然曰某自丨丨賫至舟蕩覆過懼其眇挹岸丨增)
(之處士乃神覽/也其敢隱焉)茱茰灣(郡國志云在江陽縣東北九里隋仁壽四/年開以通漕運其側有丨丨村故名又呉)
(王濞嘗開茱茰/溝以通海陵倉)灣口(坡詩丨丨/猶屢送)淮口(王介甫望淮口詩白烟瀰漫/接天涯黯黯長室一道斜有)
(似錢塘江上望晚/潮初落見平沙)𤓰洲渡(在江都縣南四十里江濵昔為丨丨村/盖揚子江中之沙磧也沙漸漲出其狀)
(如𤓰接連揚子江口民居其上唐為鎮今有石城三面丨丨為丨/介於江淮之間南之瀟湘北走秦隴○鄭谷詩揚子江頭楊栁春)
(楊花愁殺渡江人數聲風笛離亭晩君向瀟湘我向秦○孟浩然/楊子津望京口詩北固臨京口夷山近海濵江風白浪起愁殺渡)
(頭人○楊廷秀過丨丨鎮詩夜愁風浪不成眠暁渡清平却宴然/數棒金鉦過江歩一檣霜月到淮舡佛狸馬死無遺骨河亮臺傾)
(只野田土人云金主亮辛已南下築臺望江誅/死其上南北休兵三十載桑疇麥壠正連天)䢴溝(左傳哀公九/年呉城丨丨)
(通江淮注云於䢴江築城穿溝東北射陽湖西北至末口入淮通/糧道也今廣陵韓江是○郡縣志云合瀆渠在江都縣東二里昔)
(呉王夫差將伐齊北霸中國自廣陵城東南築䢴城下掘深溝謂/之䢴江亦曰丨丨自江東北通射陽湖今謂之官河亦謂之山陽)
(濁又云漕河貫/城中即丨丨也)薔薇溝(在江都縣東北六十里接髙郵/永安港耆舊云昔之丨丨村也)雷塘(在州/東北)
(十里煬帝平昔遊之多從宫人故時耕出寳釵焉蘇子瞻詩云丨/丨水乾禾秦滿寶釵耕出餘鸞龍○煬帝𦵏其上羅隱題塲帝陵)
(詩入郭登橋出郭舟紅樓日月柳年年君王思把平陳業只換雷/塘數頃田○唐李襲譽為刺史引丨丨水灌田故又名雷陂)
新塘(在城外紹定間以張燈之夕販逆賊李全於此露布有云奮/幟麾軍開闗延敵實精兵於堡寨蹙酋虜於丨丨其後又云)
(羣戈既奮遂舂鄋瞞之喉/異服空遺俱識智髙之面)井泉蜀井(在蜀崗上井水最宜煎茶○/蘇子瞻詩刺覔丨崗新丨水)
(○蘇子由詩信脚東遊十二年甘泉香稻憶㱕田行逄丨丨恍如/夢試煑山茶意自便短綆不收容盥濯紅泥仍許置清鮮早知鄉)
(味勝為客遊宦何湏更着鞭○秦少游次韻蜀岡秀氣蓄多年故/有清泉發石田乍飲肺肝俱藻雪乆窺杖屨亦清便炊成香稻流)
(珠滑煑出新茶潑乳鮮坐使二/公鄉思動放杯西望欲暉鞭)堂舎平山堂(在州城西北大明寺/側慶厯八年二月歐)
(陽公來牧是邦為堂於大明寺􁎯之坤隅江南諸山拱列簷下若/可攀取因目之曰丨丨丨沈括為記○洪邁撰丨丨丨後記云揚)
(為州最古南傳海北犍淮井而方之盖萬里後世華離鈲析殆且/百郡獨廣陵得鼎其名故常稱巨鎮為刺史治所為總管府為大)
(都督府為淮南節度使方唐盛全蜀尚列其下有揚一益二之語/入本朝事權雖衰而太守猶一道鈐轄安撫使品其域望他方莫)
(與京也迷樓九曲珠簾十里二十四橋風月登臨氣槩政以突兀扳/今古兹堂最後出前志謂江南諸蜂植立欄户且肩摩領接若可)
(取山既佳而又歐陽實張之故聲筮宇宙如揭日月搢紳之東西/以身不到為永限意謂層城閬風中天之臺抑未耳然餘百年間)
(屢盛屢歇瓦老木腐因之以傾侈薦之以兵革而禾黍離離無復/一存荒烟白露蒼莾滅沒使人意象蕭然誦山色有無之句付之)
(三嘆而巳呉興周琮復興是堂○王介甫詩云城北横崗走翠虬/一堂髙視兩三州淮岑日對朱欄出江岫雲齊碧瓦浮墟落耕桑)
(公豈弟杯觴談笑客風流不知峴首登臨處壯觀當時有此不○/蘇子瞻丨丨丨次王居卿韻髙會日陪山簡醉狂言屢發次公醒)
(酒如人面天然白山向吾曹分外青江上飛雲來北固檻前修竹/憶南屏六朝興廢餘丘壠空使姦雄笑寧馨○蘇子由詩堂上平)
(㸔江上山晴光十里對凭欄海門僅可一二數雲夢猶吞八九寛/簷外小棠隂蔽芾壁間遺墨尚汍瀾人亡坐覺風流動遺搆仍湏)
(子細觀○秦少游次韻棘宇髙開古寺間盡收佳處入雕欄山浮/海上青螺逺天轉山南碧玉寛雨檻幽花滋淺淚風巵清酒漲㣲)
(瀾遊人若論登臨美湏作淮東第一觀○劉原父詩蕪城此地遠/人寰盡借江南萬疊山後歐公在翰林原父出守公作朝中措詞)
(餞之有曰平山欄檻倚晴空山包有無中手種堂前楊柳别萊幾/庭春風文章太守揮毫萬字一飲千鍾行樂直湏年少樽前㸔取)
(衰翁○蘇子瞻西江月三過丨丨丨下半生弹指聲中十年不見/老仙翁壁上龍蛇飛動欲弔文章太守仍歌楊柳春風休言萬事)
(轉頭空未轉/頭時己夢)淮海堂(在州/宅)四并堂(韓忠獻建/于郡圃)谷林堂(在大明寺元/祐中建○郡)
(守蘇子瞻詩深谷下窈/窕髙林合扶踈是也)館驛水館(李紳宿揚州丨丨詩舟依淺浦/参差合橋映晴虹上下連輕檝)
(過時摇水月逺燈繁處隔秋烟却思海嶠還悽歎近/渉江濤更凛然閒凭欄干指星漢尚疑軒盖在樓舡)臨都驛(唐白/居易)
(詩揚子江頭月/丨丨丨裏登)亭榭斗野亭(東坡秦觀孫覺黄庭堅蘇子由米芾/皆有詩○黄魯直詩維斗天司南其)
(下百瀆傾盤□淮/海間風烟浸十里)九曲亭(按圖志藝祖之破李重進也駐蹕九/江池上有龍鬬於池今有丨丨丨在)
(池上○鮮於侁廣陵雜詩序煬帝奏樂于此也初帝欲幸江都命必/樂府撰水詞九曲工人王令言謂子曰此曲無宫聲又無回韻汝)
(不還又蘇子由丨丨丨詩嵇老清弹怨廣陵隋家/水調寄哀音可憐丨丨遺聲盡只有一池春水深)無雙亭(與后土/廟瓊花)
(相對歐陽公名/前賢賦詠甚多)摘星亭(秦少游次韻崑崙左右兩招提中起孤髙/雉堞西不見焼香成宿霧虚傳裁錦作障)
(泥螢流花苑飛星亂苔滿蕪城緑髪齊長憶凭欄風/雨後斷虹明處海天低○障泥事見李商隱隋宫詩)樓閣文選樓
(王觀揚州賦曰帝子乆去兮空文選之樓/圖經云文樓巷即其處曰煬帝嘗幸焉)　迎仙樓(髙駢建○羅隱/詩云仙境是誰)
(知處所人間/空自造樓臺)摘星樓(在城西角江淮/南北一目可盡)鎮淮樓(在南城上/規模甚壯)賞心樓(孔/字)
(六帖云揚州/有丨丨丨)雲山閣(吕申公公著守維/揚建詩見秦觀注)寺觀法雲寺(謝安故宅劉/禹錫有雙檜)
(詩/)禪智寺(杜牧留題雨過一蟬噪飄蕭松桂秋青苔滿階砌白鳥/故遲留暮靄生深樹斜陽下小樓誰知竹西路歌吹是)
(揚州○羅隱春日獨遊詩逺樹連天水接空幾年行樂舊隋宫花/開花謝長如此人去人來自不同鸞鳯調髙何處酒呉牛蹄健滿)
(車風思量只合騰騰/醉煑海平陳盡夢中)石塔寺(小説載王播少孤貧客揚州木蘭院/隨僧齋粥僧厭苦之飯後擊鐘其後)
(播鎮揚州訪舊處題詩曰上堂已了各西東慚愧闍黎飯後鐘後/二紀播出鎮是邦向所題巳碧紗龍之矣乃續云三十年來塵撲)
(面如今始得碧紗籠○蘇子瞻云世傳王播飯後鐘詩盖揚州丨/丨院事也詩云飢眼眩西東詩腸忘蚤晏雖知燈是火不悟鐘非)
(飯山僧異漂母但可供一莞胡為三十年記憶作此訕齋厨養若/人無益祇遺患乃知飯後鐘闍黎盖具眼又有石塔試茶詩云禪)
(窓麗午景蜀井出氷雪坐/客皆可人鼎噐手自潔)蕃禧觀(即古之后土廟有瓊花擅天下/無双之名香如運花清馥可愛)
(○唐詩紀事云揚州唐昌觀玉蘂花拆有仙人遊或云唐所植即/李衛公所謂玉蘂花也康駢劇談録謂有女子遊其下○劉禹錫)
(詩玉女來㸔玉樹花異香先引七香車攀枝弄雪時囬首驚怪人/間日易斜○雪蘂瓊絲滿院春羽衣輕歩不生塵君平簾下徒相)
(問長伴吹簫别有人○玉蘂天中樹金閨昔共窺落英閒舞雪宻/葉作低帷後約韶華逺前惟歳月移今來想顔色還似憶瓊枝○)
(王元之云揚州后土廟有花一株㓗白可愛且其樹大而花繁不/知實何木也俗之謂瓊花因賦詩以狀其態云春氷薄薄壓枝柯)
(分與清香是月娥忽似暑天深澗底老松擎雪白婆娑○劉邍父/云自淮南遷東平移后土廟瓊花植於濯纓亭此花天下獨一株)
(爾永叔為揚州作無雙亭以賞之彼土人别號八仙花或云李衛/公所賦玉蘂即此也詩云淮海無雙玉蘂花異時來自八仙家魯)
(人未覩天中樹乞/與春風賞物華)古跡故城(羅隱題故都詩江南江北兩風流一/作迷津一拜侯畢竞不如隋陽帝破)
(家猶得到揚州○孟遲廣陵城詩紅遶髙樓緑送城城邊春草傍/墻生隋家不向此中盡汴水應無東去聲○郭𨽻知揚州以為丨)
(丨凴髙下臨四面國初李重進始夷而改卜今相距三十里處勢/畢渫遭金襲瞰則圍在掌股中金主之來厥咎可鍳請即遺址建)
(築俯壕相通轉餉緩急足以相赴為九曲池即建樓為籌邊登高/舒眺見百里秋毫以杜他日伏戎之患三塘既豐運河常溢卓為)
(上/策)隋宫(李義山丨丨詩紫泉玉殿鎖烟霞欲取蕪城作帝家玉璽/不縁㱕日角錦帆應是到天涯於今腐草無塋火終古垂)
(楊有暮鴉地下若逄陳/後主豈宜重問後庭花)玉鈎斜(桂苑叢話唐李蔚自大梁移鎮淮/海見郡寡勝遊之地命于戯馬亭)
(西連丨丨丨道葺亭名之曰/賞心坡詩路失玉鈎芳草合)騎鶴仙(太平廣記有四人各言所願/甲曰願多財乙曰願為揚州)
(太守丙曰願為仙丁曰願腰纒十萬貫騎鶴上/揚州蘇子瞻詩曰野無佩犢子府有乙丨乙)來蘇舞(因𩔖載杜/邠公守維)
(揚耽於遊燕有獄市之譽宣宗聞除崔鉉為代以詩送之有一方/獄市喜來蘇之句揚州押衙傳希聞之即教習丨乙丨以迎崔谷)
(邠公頗/銜之)迷樓九曲(廣陵志揚州建新宫成帝幸之曰若使真仙遊/此亦自當迷○杜牧詩煬帝需塘路迷蔵有舊)
(樓誰家唱水調明月滿揚州駿馬宜閑出/千金好暗遊喧闐醉中少半脱紫貂裘)洙簾十里(承平時東南/之士試京師)
(取髙第徃來皆經維揚其詞曰玉京此去春猶淺正雪絮馬頭零/亂嫦娥剪就緑雲袍待來到蟾宫與換來年三月排花岸棹雙槳)
(浪平烟暖揚州十里小紅樓盡捲上珠簾一半○杜牧詩娉娉嫋/嫋十三餘荳蔻梢頭三月初春風丨丨揚州路捲上丨丨總不知)
吹臺琹室(徐湛之為南兖州刺史/建於城圯今無其處)水亭(獨孤及有丨丨泛舟望月/宴集賦詩序徐知浩每夜)
(引宋齊兵於丨丨屏語獨置大爐相向坐不言/以畫灰為字隨即滅去故所謀人莫得而知)東府齋(梁宣城王/為揚州刺)
(史顧野王及王褒為賔客野王好丹青於東府/起齋令野王畫七賢命王褒書贊稱為兩絶)二十四橋(隋置並以/城門坊市)
(為名後韓今坤省築州城分布阡陌别立橋梁所謂丨丨丨丨者/或存或廢不可得而考○杜牧之寄韓判官詩雲山隱隱水迢迢)
(秋盡江南草木凋丨丨丨丨明月夜玉人何處教吹簫○歐公自/揚州移汝西湖詩云緑芰紅蓮畫舸浮使君非復憶揚州都將丨)
(丨丨丨月換作西湖十頃秋○後蘇子瞻自汝移/揚州作詩曰丨丨丨丨亦何有换此十頃玻璃風)三十六陂(在江/都縣)
(王介甫題西太乙宫壁/丨丨丨丨春水云云)皂角林(紹興金兵南下劉琦自淮隂囬軍/𤓰洲金將髙景山以兵十萬直擣)
(𤓰洲琦伏於丨丨丨破金兵斬景山○楊廷秀詩云水漾翳風/冷客襟苔封戰骨動人心河邊獨樹知何木今古相傳丨丨丨)雙
檜(在法雲寺張祐詩謝家双植本南榮樹老人亡地變更朱頂鶴/知深盖偃白眉僧見小枝生髙臨月户秋雲影靜入風簷夜雨)
(聲縱使百年為工燾/緑隂終借暫時行)酒肆柱間詞(黄魯直謂州東酒肆或書詞云/秋風吹渭水落葉满長安黄塵)
(軍馬迄獨清閑自然墟鼎虎繞與龍盤九轉丹砂就琴心三疊蘂/宫㸔舞胎仙便萬釘寶帶貂蟬富貴欲薰天黄梁炊未熟夢驚殘)
(再遊漁浦廬山後有醉道士於廣/陵市上歌此曲或云即吕洞賔也)名宦韓信(漢人為/楚王)董仲舒(出為/江都)
(相/)張綱(為守張嬰等冦亂揚徐綱單車之職/將吏卒十餘人過嬰壘賊面縛㱕降)謝安(築新/城偃)謝𤣥(領廣/陵相)
何遜(為揚州法曹廨舍有梅花盛開遜吟詠其下後居洛思梅因/請再徃至適梅花方盛遜對之彷徨終日遜嘗有梅詩云兎)
(園標物序驚時最是梅衝霜當路發映雪凝寒開香浮却月觀花/遶凌風臺應知先百卉故逐上春來以月觀風臺為揚州勝景故)
(也/)李徳裕(父吉甫年五十淮出鎮淮南五十四自淮南/復相及徳裕鎮  南後入相一如父之年)杜牧(性踈/放會)
(丞相牛僧孺出鎮揚州辟節度掌書記唯以遊宴為事揚州勝地/也每重城向夕樓上常有絳紗燈萬數煇耀空中九里三十歩街)
(珠翠填咽邈若仙境牧常出沒馳逐其間初無虚夕有街卒三十/易服隨後潜䕶之僧孺之宻教也而牧自謂人不知之及召拜僧)
(孺餞之發一書簏乃街卒之密報/也悉曰某夕杜書記過某家無恙)杜鴻漸(唐宋遺史劉禹錫為蘇/守嘗赴揚州大司馬丨)
(丨丨宴醉歸宿傳舍臨醒見二娀在側驚問之乃曰郎中席上與/司空詩因這某等問其詩何言曰髙髻雲髪宮禄粧春風一曲杜)
(韋娘司空見慣渾閒/事惱亂蘇州刺史腸)皇朝陳升之(為守髙麗遣使入貢所經州縣/悉要地圖升之紿使者欲盡見)
(所得地圖傚其規模供/造及圖至聚而焚之)鄒浩(字志完嘗為穀授吕申公守維揚命/撰樂語鄒不允公曰使教授他時作)
(翰林學士將何如鄒答曰使為翰林學/士則可為國子司業則不可後首薦之)韓琦(魏公守維揚王介甫/為僉判每讀書逹旦)
(假寐日巳髙亟上府多不及盥斑甜公意其年少夜蝕謂公曰少/年母廢書不可自棄公不答退而言曰韓公非知我者及魂分薨)
(芥甫有挽詩曰慕府少年今白髪傷心無路送靈輀又有望揚州/詩云落日平村一水邊蕪城掩映祗蒼然白頭追想當年事幕府)
(青衫最少年猶不忘前事也○魏公自樞副出守維揚初夏郡圃/芍藥盛開忽於叢中得黄縁稜者四朶土人呼為金繋腰云數年)
(間或有一二不常見也魏公開宴時王岐公珪監郡王荆公安石/為幕官陳秀公升之初授衛尉丞忽經由公召同賞各簮一朶其)
(後四人相繼皆登/宰輔果花瑞也)歐陽修(與魏公為代有手帖云廣陵幸遵遺矩/獨平山堂占勝蜀罔江南諸山一目千)
(里以至大明井瓊花二亨此/三者拾公之遺以繼盛美云)吕公著(公守維揚蘇子瞻自黄岡移/汝海經從見公公置酒終日)
(不交一語子瞻昏睡歌者唱夜來陡覺羅衣薄子瞻驚覺小語云/夜來走却羅巫博也歌者匿笑後子瞻書歌者圑扇公見之亦無)
(語/)蘇軾(車都事畧軾喜作詩言者妄詆以龍圖閣學士/知潁州徙揚州俄以兵部尚書召還兼侍讀)晁補之(子/瞻)
(知揚州无咎作倅汙瞻作點絳唇詞云獨倚胡床庾公樓外峰千/朶誰與同坐明月清風我别乗一來有唱終湏和還知麽自從添)
(介風月/平分破)晁詠之(字之道蘇子瞻知揚州無咎為倅以其弟詩文獻/子瞻子瞻曰有才如此獨不令識一面耶詠之時)
(以䕃入官為揚州司法未上具參軍禮入謁/子瞻下堂挽而上之謂坐客曰此竒才也)韓世忠(紹興四年烏/珠與大帥托)
(卜嘉合三路兵並進自泗取揚歩兵自楚取髙麗塵覆飛烏時建/康鎮江淮東宣撫使丨丨丨自鎮江濟師親提隊騎以當淮泗之)
(鋒伐木為栅自斷歸路會朝廷遣魏良臣使金至維揚世忠置酒/送别杯未再行世忠曰有詔移屯守江乃徹炊爨班師良臣喜疾)
(馳出境世忠乃上馬令軍中曰租吾鞭所向由面並/進金太半乞降凱旋論者以玭粟為中輿武功第一)人物陳淋(魏/太)
(枉語瑀所草/檄能愈頭風)張祐(宮淮南幕中赴宴時杜紫徴為支使坐中有届/意處索殻于腊酒牧之段吟日轂于迨廵襄于)
(拈無因得兒玉隸鐵祐應磬曰但/知報道金鉏墜活彿還應露指尖)李邕(唐人未冠且李嶠自言/竒書未墳願一見祕書)李
妻(豈之子/注文選)李紳(溏摭言李紳鉦揚州謂章孝標駐春雪詩云六出/花飛處處飄粘牕拂劭上寒條朱門珂曉難盃尺)
(盡是三軍/喜秉銷)淳於萊(喙廣陵宅南有古槐葶室大槐安國王以女妻/之命理南柯郡几二十載卒𦵏於盤龍山遂覺)
(因尋古槐下穴可容一榻上有土壤為城郭臺殿之狀有蟻數斛/即槐安都邑也南枝則郡也腐龜則山也一穴盤屈若龍蛇狀有)
(小塚隆然即盤龍崗也棼墓今在/縣北十里俗呼為南柯太守墓)徐鉉(與韓熈載齊/名謂之韓徐)皇朝張方平
(天性頴悟凡書皆一閲終/身不再讀屬文未嘗起草)秦觀(字少㳺髙郵人吕申公守維揚以/舉子謁見時適中秋雲山閣成宴)
(客其上公素聞秦才名即煩撰樂語云雲山簷楯接晴空公宴初/開氣欝葱照海旌旗秋色裏激天鼓吹月明中香槽旋滴珠千顆)
(歌扇驚團玊一叢二十四橋/人望處台星已在廣寒宫)吕溱(溱應舉作鯤化為鵬詩九霄宗/離海嶠一息到天池之句仁)
(見之升為第一時有三/魁謂丨丨王昴李易也)名賢陳瓘(遭紹聖崇寧黨錮之禍與任伯/雨相繼内徙是州俱不幸死兩)
(家子弟奉遺命丘壠/對封於西山之下)題詠揚州隋故都(武元衡詩云云/竹使漢名儒)海雲助兵
氣(韋應物詩雄藩鎮楚郊地勢欝岧嶤雙旌擁萬戟中有/霍嫖姚云云寶貨益軍饒嚴城動寒角晚騎踏霜橋)潮吞海
門石(劉長卿氣混/京口雲云云)秋色上蕪城(劉長卿寒潮/落𤓰步云云)紅斾擁雙節(白居易/送牛僧)
(孺鎮揚州坐移丞相閣春入/廣陵城云云白髪無一莖)煙花三月下揚州(李白送孟浩然之/廣陵故人西辭黄)
(鶴樓云云孤帆逺影碧/山盡惟見長江天際流)蒜山晴日照揚州(獨孤及詩蕪城西眺極/滄流漠漠春煙暗曙樓)
(𤓰步早潮催/建業云云)維揚景物勝西川(杜荀鶴詩見説西川景物繁云云/青春花柳樹臨水白日綺羅人上)
(舡/)夜市千燈照碧雲(王建詩云云樓髙紅袖客紛紛如/今不似承平日猶自笙歌徹曉間)故人多在
芙蓉幙(杜荀鶴維揚冬末寄幙中二從事江上數株桑棗樹自從/離亂更荒凉那堪旅館經殘臘秪把空書寄故鄉典盡客)
(衣三尺雪錬精詩句一頭/霜云云應笑孜孜道未光)江蹙海門帆散出(羅隱開元寺閣上作/滿檻山川漾落暉檻)
(前舊事去如飛雪中雞犬劉安過月裏笙歌煬帝歸云云/地吞淮口樹相依紅樓翠幙知多少長向東風有是非)五馬雙
旌何處逄(劉長卿詩𦕈𦕈雲山去幾重依依獨/聽廣陵鐘明朝借問南來客云云)灞陵殘雨夢依依
(趙嘏送盧緘歸揚州詩曽向畨塘寄掩扉荀家燈火有餘輝闗河/日暮望空切揚州渡頭人獨歸隋苑荒臺人褭褭云云今年春色)
(還相誤為我/江頭謝釣磯)春風十里珠簾捲(黄魯直早春過廣陵詩云云髣髴/三生杜牧之紅藥梢頭初繭栗揚)
(州風景/鬢成絲)淮南二十四橋月(黄魯直詩云云馬上時時夢見之想/得揚州醉年少正圍紅袖寫烏絲)飛
雪堆盤膾魚腹(黄魯直次王定國揚州見寄/韻云云明珠論斗煑雞頭)團臍紫蟹脂填腹(蘇/子)
(瞻揚州以土物寄少游詩鮮鯽經年祕醽醁云云後春蓴出滑如/酥先社薑芽肥勝肉鳬子纍纍何足道㸃綴盤飱亦時欲淮南風)
(俗事瓶􁁏方法相傳竟留蓄且同/千里寄鵝毛何用孜孜飫麋鹿)
四六(光奉宸綸/宏開制閫)　(維今重鎮/自古雄藩)　(廣陵奥區/淮甸重鎮)　(開大幙府/號小朝廷)
(惟江都之舊壤/亦海道之要衝)　(眷揚楚之重鎮/㩀呉越之通塗)　(載惟南渡財賦之淵/尤藉東淮醝茗之利)
(分淮海之巨屏/控東南之要津)　(昔號徃來之㑹/今當守禦之衝)　(禹别九州斯為奥壤/唐分十道是曰大邦)
(海陵於焉而致敗/李全即此以就誅)　　　　(陜以東周公分權尊甚重/閫以外將軍制令肅威行)
(練卒勵兵固藩籬於江面/出師擣賊壯聲逺於邊頭)　(龍蛇飛動重尋歐子之詩/貔虎鼓行尚繼韓王之績)
(竹西歌吹遥瞻刺史之居/山東㨗書行入詩人之詠)　(萬竈雲屯盡屬元戎之節制/羣兇風靡皆驚大將之威名)
(靜而固境或為牽制之謀/動以除兇直作掃清之舉)　(歌珠簾十里之詩畧無舊觀/和風笛數聲之句空有覊情)
(分閫令嚴肯作棘門兒戲/平戎㨗奏當符爪步童謡)　(數百萬騎之甲兵頻聞奏凱/二十四橋之風月靜聽傳更)
(韓忠獻之規模惟歐公而可繼/蘇東坡之風月非晁子而莫分)
(淮海維揚州襲夏后平成之號/江呉大都會為唐朝繁盛之區)
　
　
　
　
　
　
　
　
　
　
　
　
　
　
　方輿勝覽卷四十四
欽定四庫全書
　方輿勝覽卷四十五　　　　　　　宋　祝穆　撰
　　　真州(揚子/六合)
　建置㳂革(禹貢揚州之域為斗牛之分星紀之次春秋為呉楚/二國之境五代並屬揚州偽呉置迎鸞鎮國朝太祖)
　(陞迎鸞鎮為建安軍尋以揚州之永正縣𨽻焉又割揚州之六/合縣併𨽻於軍六合本楚之棠邑也真宗以鑄聖像成陞為真)
　(州淳化始建漕臺或兼大使後又/陞為儀真郡今領縣二治揚子)
　　淮東轉運置司
事要郡名儀真(見前㳂/革注)白沙(見名宦門/陳徳林注)風俗其俗躁勁(郡國志/云云)市
井荒陋(郡志屢經焚掠云云/茅簷草屋未盡革也)民以魚鹽為業(同/上)形勝望於淮右(壯/觀)
(亭記朝廷次第郡/邑固已丨丨丨丨)當東南之水㑹(見後歐陽/公東園記)江淮一都㑹(司馬君/實送呉)
(處厚知/真州序)東南水陸要衝(繫年録梁/揚祖云云)大江奔流(壯觀亭記丨丨日夜/丨丨羣山古今秀峙)
(羅列目前/應接不暇)山川横山(在揚子西三十里/與丫山方山鼎峙)方山(隋朝六/宫居之)𤓰步山(鮑昭/丨丨)
(丨文云因逈為髙㨿絶作/雄凌清瞰逺擅竒含秀)小銅山(去揚子縣二十里相/傳呉王鼓鑄之所)赤岸山(其/山)
(巖與江岸數里土色皆赤○羅君章詩云丨/丨若朝霞郭景純江賦云鼓洪濤於丨丨)六合山(即定山在縣/北八十里其)
(山有六峰相接連呉敏白鼉泉逹磨/觀音兩巖序巖壑之秀殆非淮南有)蜀岡(在揚子縣西北自胥浦/至江都界並謂之丨丨)
(以其來/逺也)揚子江(在揚子縣南/與鎮江分界)運河(在城南其/東通維揚)胥浦(詩話緫龜子胥/解劍渡江之所)
五馬渡(在宣化山之陽為建康徃來/津渡之要晉五王南渡於此)囬軍渡(在六合縣藝祖皇于/帝以舟師伐李璟)
(𤓰歩振旅凱/旋因名云)瓦梁堰(即滁塘也王□謂滁河而上數百里/鉅細駢比合五十四流輻凑於此堰)亭圃壯
觀亭(在城北五里山之頂米元章書榜有賦云壯哉江山之觀也/又詩云邀賔丨丨不辭寒玉立風神氣上干欲識謝公清興)
(處千山萬/嶺雪漫漫)谿隂亭(在縣東范氏園/蘇子瞻嘗有詩)東園(施正臣許子春為發運/使作○歐陽永叔記云)
(真為州當東南之水㑹所謂丨丨者流冰横其前清池漫其右髙/臺起其北臺吾望以拂雲之亭池吾俯以澄虚之閣水吾泛以畵)
(舫之舟敞其中以為清讌之堂闢其後以為射賔之圃芙蕖芰荷/之的歴幽蘭白芷之芬芳與夫佳花美木列植而交隂此前日之)
(蒼煙白露而荆棘也髙甍巨桷水光日景動摇而下上其寛閑靚/深可以答逺響而生清風此前日之頺垣斷塹而荒墟也嘉時令)
(節州人士女嘯歌而管弦此前日之晦冥風雨鼪鼯鳥獸之嘷音/也吾於是信有力焉○王介甫詩十年徧歴人間事却繞新花認)
(故叢南北此身知幾日山川長/在涙痕中蔡君謨書時謂三絶)舫齋(在州治/頗深廣)寺觀長蘆寺(元在丨/丨鎮章)
(獻明肅太后少隨父至京師長老勉之入京及垂簾聽政長老/已往後問所需曰丨丨無三門后乃以本閤服用器物成之淳)
(熈十二年徙於滁口山之東○劉邠詩云越舶呉商倚萬橈紺園/金刹起中霄魚龍聽法因多雨江海歸心毎上潮林黒夜深燈影)
(白川平天濶梵聲遥心知水陸俱調伏惜取靈犀不用燒○王介/甫舟過詩云木落草摇洲渚昏泊舡深閉雨中門囬燈秪欲尋歸)
(夢兒女紛紛解笑言○黄魯直阻風八丨丨丨詩福公開百室不/借鄰國權法筵森龍象天樂下管弦我來雨花地依元薫爐煙金)
(碧動江水鍾魚到客舡茗椀洗昏著經行數阻年歳寒風落山故/鄉喜言旋林囬負赤子白璧乃可捐持親如履氷風雨淼暗川)
永定寺(在六合縣其北有芳草澗○韋應物過丨丨丨詩云獨憐/幽草澗邊行上有黄鸝深樹鳴春潮帯雨晚來急野渡無)
(人舟/自横)儀真觀(祥符間司天臺言建安軍西山有旺氣詔即其地/鑄聖像時有青鸞白鶴景雲盤繞爐冶之處詔建)
(丨丨丨立青/鸞白鶴亭)名宦唐王績(為六合丞以周易老子置牀頭他書罕/讀也著五斗先生傳醉鄉記自號東臯)
(子/)皇朝胡宿(為揚子尉大水溺民居令不能救宿曰拯/溺吾職也即率公私舟以前所活數千人)胡宗愈
(英宗朝李定自信州推官除御史知制誥蘇頌李大臨不草/制皆落職歸班宗愈以舎人封還詞頭坐落職通判真州)陳徳
林(嘗為真州守蘇子瞻詩白沙何必/煩此翁真州唐永正白沙鎮也)呉處厚(司馬君實送丨丨丨/知真州詩云鄉託星)
(屏駕今隨丞相車終朝容懶拙經歳庇迂踈共此/趍雲闕旋聞建隼旟江淮一都會遊刃必多餘)人物蔡薿(自元/祐中)
(居其州崇寧間魁多士後任尚書/蔡京宗盟結死黨詳見言行録)孫洙(錫之子錫年十九登第洙/年十九亦登第舉制科與)
(二蘇李邦直同選/在三十三人之數)題詠維舟至長蘆(李白送趙明府赴長蘆/詩云云目送煙霞髙摇)
(扇對酒樓把/袂持蟹螯)江聲六合暮(韓翃送郭贊善歸淮南駿馬淮南客歸/時引望新云云楚色萬家春白紵歌西)
(曲黄苞寄北人不知/心賞後早晚見行塵)金山只隔水(蘇子由送董掾詩/云云時復聽晨鐘)分符江海衝
(前人奏課西/南最云云)夜江㸔斗辨西東(歐陽永叔知滁州出儀真泛大江/詩孤舟日日去無窮行色蒼茫杳)
(靄中山浦轉帆/迷向背云云)昇州一日到真州(彭汝礪真州江亭詩潮落淮風/起不收云云多情楊柳能青眼)
(底事波瀾/亦白頭)當使淮人服教條(王介甫送呉仲純守儀真詩江上齋/舡駐彩橈鳴笳應滿緑楊橋乆為漢)
(吏知文法云云拱木延陵瞻故國叢祠𤓰步/認前朝登臨莫負山川好終欲東歸聽楚謡)
四六(分符江國/將漕淮壖)　(臺府兼榮/節麾交耀)　(遂以偏師/獨當一面)　(每嚴素備/自折遐衝)
(維儀真之名郡/控揚子之要津)　(内䕶江流之險/外當淮甸之衝)　(當樵蘇供億之繁/頼醝茗阜通之利)
(使節肅持既重將輸之任/州符兼綰尤嚴保鄣之圖)　(闤闠蕭條盖薦經於蹂􁞻/里閭安靜尤有頼於撫摩)
(居東南之水㑹可謂要津/控西北之風寒實為重鎮)　(郡圃相羊細讀東園之記/江樓倚徙好賡北固之詩)
　　　通州(静海/海門)
　建置㳂革(禹貢揚州之域星土分野與泰州同春秋屬呉㓕屬/越戰國屬楚秦屬九江郡漢屬臨淮東漢晉屬廣陵)
　(郡隋初郡廢屬江都郡唐屬揚州南唐氏於海陵之東境置靜/海都鎮制置院周世宗建靜海軍為通州皇朝因之後改曰崇)
　(川尋復為通州今/領縣二治靜海)
事要郡名通川　崇川　其民苦窳而貧(朱彦海/山樓記)訟庭多虗(郡/守)
(楊阜作通州圖序云云囹/圄空隙殆有古之淳風)仕宦之樂土(曽曲阜行宋湜知通州制/淮海之濵專城而治不領)
(於吏部而選於朝廷非以其獄/訟稱簡魚稻饒足為云云耶)利市州(談苑先是數舉士人至辟/雍者皆不利大觀中朱侍)
(郎彦為守始移壯武營射垜不使壓州學上當年所解三名至辟/雍皆上舎選太守教官及考官皆轉一官以其全榜皆過御筆添)
(解額十名通州/號為丨丨丨)魚稻饒足(曽曲阜行宋/湜知通州制)民以魚鹽為業(俞授能/劄子)形
勝瀕海控江(俞授能劄子通之為郡云/云南通閩粤北通齊魯)旁通呉越(揚阜序南瀕呉/會列壤相望云)
(云/)東北當海口(繫年録知通州郭凝奏云/云南接大江最為要害)極淮之南(海山樓記通/為州云云距)
(海之/濵)風㠶海道(揚阜序/云云)土産鹽户納鹽(長編云云舊以布泉茶米/等折償其直開寶庚辰詔)
(折以錢今/官為鹽鈔)山川狼山(在靜海縣南五山相連陶隱居注曰狼五山/在海中對勾章岸今直呼為丨丨山下有拇)
(窠上有鞭迹皆着石或云始皇履是山且鞭以投海中不知何㨿/尚書郎齊郭有歌曰祖龍神兵驅不得揮電成鞭有遺迹及觀六)
(帖云始皇作石橋過海有神人能驅山下石去不速者神輒鞭之/云淳化中邑長楊鈞乞改狼為琅○趙閲道詩云丨丨五峯髙下)
(壓淮壖郡○任伯雨詩狼去青/山迹已陳惟餘樓閣向南薫)軍山(在江/際)海門島(長編國初以來/犯死獲貸者多)
(配𨽻登州沙門島通州丨/丨丨皆有屯兵使者領䕶)料角(海門有丨丨其中有鹹淡二水不/相混雜舟人不待汲能辨之形勢)
(控扼紹興中差舟師把隘其沙脉坍漲不當潮小則委蛇曲折水/路可見潮大水則一槩漫沒非熟於徃來者未易知也李實膠西)
(之㨗/以此)大海(去海門縣東八十里澠水燕談熈寧四年髙麗遣使脩/貢將由四明登岸為海風飄至新港先以狀致通州云)
(望斗極以乘槎初離下國指桃源而迷路誤到仙鄉其同行朴寅/亮詩尤精如泗州龜山詩門前客棹洪濤急竹下僧棊白日閒)
大江(在靜海縣/南十五里)運河(周世宗侯仁矩鑿渠四/十里接泰州時被其利)南布洲(舊是大海其/中沙漲復為)
(洲/)東布洲(元是海嶼/沙島之地)堂亭淮南道院(楊廷秀談苑通州南阻江東/北瀕海士大夫罕至居民以)
(魚鹽自給不為盗賊訟希事簡仕宦者/最為逸士大夫號通州為丨丨丨丨)三㑹亭(在狼山東顧巨海/南瞰長江呉楚煙)
(雲勝槩一/覽周盡)樓閣海山樓(在城上○陳瑩中作青玉案云碧空黯淡/寒雲繞聽枕上風聲峭明透紗牎初欲曉)
(珠簾才捲美人驚報一夜青山老使君留客金樽倒正千里瓊瑶/未經掃欺壓梅花春信早十分農事滿城和氣管取來年好○陳)
(愽古有詩云門下丨濤奔/鐵騎檻前丨背擁金鼇)南門樓(鄉僧妙瑛云崇寧門有青巾白/袍偉丈夫見於其上盖吕洞賔)
(也/)狼山閣(賢良齊唐有詩海腹藏呉楚天樞/轉斗牛夜分驚日浴潮退見鯨遊)名宦王素(為/守)吕夷簡
(嘗通判通濠二州徃河北接行/水灾還奏免天下農噐之筭)范仲淹(監西溪倉建白於朝請築/堤於三州之境以衛民田)
元絳(知靜海縣時私販鹽至二十觔請坐徒絳曰海旁/之民斥鹵不毛恃鹽以生自是非羣販者止笞罰)沈興宗(為/海)
(門令王介甫為/撰海門興利説)岳飛(為通泰/鎮撫使)人物呉及(字幾道年十七以進士起/家直昭文館兼知桂州)
姚原道(知吉州黄太/史嘗誌其墓)張東喬(以父䕃補官年十六以文潞公起復/調泰興簿包孝肅公司馬温公皆愛)
(重/之)張次山(公明直節受知包孝/肅及温公嘗知泰州)題詠曲渚留越舡(趙閲道詩云云/遥岑辨呉分)
逺水南回建業舡(夏子喬侍父監通州鹽場登狼山賦詩云渡口/人稀黯翠煙登臨嘗怯夕陽天殘雲右倚維揚)
(樹云云山引亂猿啼古樹電驅甘雨過聞田季鷹死後無歸客江終/上鱸魚不直錢公時年十七識者謂甘雨過閒田雖有為霖之志)
(無澤物/之功)江氣南吞呉分野(楊士彦題狼山詩云/云海波北撼楚封陲)
四六(輟從朝路/擢守海邦)　(通川名郡/淮甸奥區)　(左臨淮甸/右控海沂)　(彈壓江流/隄防海道)
(以洙泗之遺教/易淮海之陋風)　(富商豐魚鹽之利/章甫喧弦誦之聲)　(豈特富魚鹽之利/抑將資保鄣之雄)
(海邦千里幸安魚稻之居/魏闕九重徒結鼓鐘之戀)　(觀山海上重尋清獻之舊遊/詠雪樓頭曽入了齋之樂府)
(通浙並淮昔宦遊之樂土/控江瀕海今備禦之要津)
　　　泰州(海陵/如臯)
　建置㳂革(禹貢揚州之域為牛斗之分星紀之次春秋屬呉後/屬越戰國屬楚秦屬九江郡漢初以封呉王濞海陵)
　(屬焉東晋分廣陵置海陵郡唐初置呉州更海陵縣曰呉陵縣/南唐升為泰州相傳以為取通泰之義皇朝中興為通泰鎮撫)
　(使後仍為州今/領縣二治海陵)
　　淮東提刑提舉置司
事要郡名海陽(郡志晉以海陵為丨丨/以其地並海而髙故名)呉陵(唐改海陵/曰丨丨)風俗性多
朴野(呉陵志/見下注)俗務儒雅(呉陵志雖窮巷茅茨/之下徃徃聞弦誦聲)有屯田煑海之饒(按/江)
(南李主時㕔壁記以海/陵云云因建為泰州)幽邃肥美(呉陵郡志引晉中興書云海陵/丨丨而地丨丨故民事耕桑樵)
(漁而性多朴野耻以浮薄相夸鮮出機/巧謀利雖無富强豪右而家亦自給)賜鼓角門㦸(皇祐間大㕔/題名載周世)
(宗云/云)海陵倉粟流衍(枚乘説呉王曰呉實富天子轉粟西鄉陸行/不絶水行滿河不如海陵之倉左思呉都賦)
(䚕丨丨之丨/則紅丨丨丨)土産鹽課與解池等(皇朝皇祐間通泰二州/云云歳終四百萬緍)山川天
目山(在海陵縣東六十里寰宇記云土山也山有雙井相對/其水清冽發運使蔣之竒開古井獲金龍玉璧三十六)羅浮
山(在海陵縣澤藪中不為/水所沒遥望如丨丨丨)摩訶山(在揚子江中/流亦名蝦蟆)吕城山(縣東三十/里髙一丈)
(形如/城)於祈湖(縣東北/四十里)雞雀湖(縣東北/五十里)包老湖(縣北四十里湖水清/而無滓挈壺氏取以)
(供滴/漏)捍海堰(在海陵縣百五十三里大唐李承創范仲淹重築○/吕伯恭修桑子河堰記淳熈元年夏六月泰州東部)
(湖大上敗丨丨丨詔州與使者參治維堰初作於文正范公首起/海陵尾屬鹽城衡二縣間百餘里及是半圯於水有司繕築未幾)
(以訖工聞獨桑子河以南逕如臯境繚許氏莊後/皆文正規畧所未及詔以委今魏侯甫半月堰成)井泉天女繅絲
井(在西溪鎮西廣福院相傳漢董/永所居井即丨丨汲以丨丨者)樓閣望京樓(曽宻公詩/見後題詠)安邊樓
(在郡城上/可以逺眺)芙蓉閣(曽正臣詩云參差紅菡萏迤邐緑/菰蒲沙鷺窺吟捐風蟬入坐隅)堂舎淮東道
院(在州治大㕔之東海陵地僻少訟故以丨丨丨丨名之左丞陸/農師到任謝表云飛蚊漸少頗無澤國之風過客甚稀至有道)
(堂之/號)清風堂(自五代時疊石為山髙三丈五尺東西十丈有五尺/翼以兩徑為登陟之階咸平中曽宻公以户部員外)
(郎知州事有郡圃山亭六詠丨丨丨詩云更無塵土當軒起只有/松蘿繞檻生紹興間其孫文昭公肇復典是郡文昭之父易占又)
(嘗知如臯縣以三世守/官海陵遂立三至堂云)文㑹堂(范希文書滕子京從事丨丨丨詩/云東南滄海郡幕府清風堂詩書)
(對周孔琴瑟視羲黄君子不獨樂我朋來無方又云/一學許周查三仙周陳唐徳星一聚㑹千載有餘光)五賢堂(在光/孝寺)
(内祠張發運綸范希文富彦國嘗侍父為征官讀/書於此又増郡之先賢胡侍講王内翰為丨丨丨)狀元坊(在市河/西即王)
(右司所居宣和間為大/魁而郡志不書其名)古跡髙麗鼓(在西溪鎮聖果院相傳保大/中海沙飄至○范希文詩千)
(年人已化三昧語空傳唐世/今尤在丨丨丨半穿即此也)古井欄(在聖果院相傳偽唐保大中/造舊有人迹深寸許今復生)
(合而誌文亦漫㓕莫辨盖活石云按歐陽公集古目録有李陽氷/書縉雲三碑篆刻最細瘦世言此三碑皆活歳乆漸生刻處幾合)
(故細耳亦/此類也)富鄭公讀書堂(在景徳寺之東○韓子蒼詩藤床瓦枕/快清風破悶文書亦謾供鄉信未傳霜)
(後鴈旅懷生怯曉來鐘淹留已辦三年計流落應/無萬户封猶有壁間詩句在他時誰為寫塵客)小兒塜(在州宅/之東有)
(墳數十宋江南初主本徐温養子及僣號遷徐氏於海陵中主繼/統用謀士齊丘計徐氏無男女少長皆殺之後齊丘有一丨丨病)
(有老樂工作一詩書紙鳶上放入齊丘第中其詩云化家為國實/良圖緫是先生畫計謨一箇小兒抛不得上皇當日合何如謂此)
(也/)名宦皇朝曽致堯(為/守)曽肇(致堯孫/為守)韓琦(以侍中知泰州時以卧/病適夢以手捧天者再)
(不覺驚悟其後受顧命援英宗於藩邸/翼神宗於春宫捧天之祥已肇於此矣)吕夷簡(監西溪鹽場皇朝/類苑云吕文靖嘗)
(官於此手植牡丹一本有詩刻其後范文正亦嘗臨涖復題一絶/云陽和不擇地海角亦逄春憶得上林色相㸔如故人以二公詩)
(筆故題詠極多而/花亦為人所貴重)范仲淹(公為西溪鹽官嘗築捍海堤景徳寺有/生祠○監倉楊阜作畵像詩云青衫下)
(僚名世髙節捍患禦灾豈不在/余又云我思范公水逺隄長)滕子京(為郡/從事)劉攽(自道山倅海陵/詩云壁間金闕)
(倚天開五見宫花落晚梅明日扁舟滄海去却尋雲氣訪蓬萊○/蘇子瞻送行詩君不見阮嗣宗臧否不掛口休誇舌在齒牙牢是)
(中惟可/飲醇酒)呉本中(調海陵/縣尉)張次山(為守嘗有鸛集戒石前若有所訴/次山諭鸛使先飛令兵官隨徃鸛)
(集一大木上盖鄰側有取其二雛烹食者即以/其人至府鸛亦同至次山為治其罪鸛乃飛去)張綸(為制置發運/後自請兼州)
(築堤堰范希文為作生祠記詩云海陵嗷嗷古防弗牢萬頃良膏/嵗凶於濤又云草奏屢逹狂議四遏心過金鐵對天不奪又云盤)
(盤偃偃百里而逺如天作旱奠萬/家産朝以公賢兼于蕃宣云云)趙抃(知海/陵縣)岳飛(建炎四年為/通泰鎮撫使)人
物查道(南唐文徽之孫鑿氷求鱖以/飬母竹間見一蹄金而掩之)查陶(南唐近臣太宗知其名/除監察御史後贈兵部)
(尚/書)周孟陽(終天章閣待制少遊經山賦詩有地髙多與風雲㑹/天近常為日月隣之句人以為遭遇英宗之符)胡
瑗(字翼之海陵邑人自明道景祐以來學者稱海陵先生暨泰山/孫明復石守道先生嘗為湖州州學教授邊防水利各居一齋)
王觀(洽聞强記/善屬文)王覿(為翰林學士後/以黨禍奪官)題詠人家匝海隅(曽正臣望/京樓詩云)
(望京樓上望望乆思踟蹰境上連江徼云云隔山/人隱映近郭水縈紆雨過風腥檻潮來岸浸蘆)野水粘天鸛鶴
飛(吕本中至海陵詩江/村遇雨蓬麻亂云云)吏散重門印不開(鮑容寄海陵縣韓長官/詩云云玉琴招鶴舞徘)
(徊野人為此多東望/雲雨仍從海上來)香粳炊熟泰州紅(陸務觀對食戯作云/云苣甲蓴絲放箸空)
四六(眷惟海陵/實冠甸海)　(眷此海邦/號稱名郡)　(有煑海摘山之大利/當航川梯嶠之要津)
(鹽鹺轉餉嵗益於商緡/薪粲論輸日交於吏案)　　(暫違丹闕望雲氣於蓬萊/來駕朱轓息風濤於瀚海)
(土風淳厚人自足於魚鹽/吏隱豐餘地不驚於烽燧)　(海隄功著想范文正之遺風/道院名標追陸左丞之故事)
　
　
　
　方輿勝覽卷四十五
欽定四庫全書
　方輿勝覽卷四十六　　　　　　宋　祝穆　撰
　　　淮安軍(山陽/淮隂)　(鹽城/)
　建置㳂革(禹貢揚州之域在牽牛之分春秋時屬呉後屬越戰/國屬楚秦屬九江郡西漢屬臨淮郡及廣陵陵國東)
　(漢屬廣陵郡及下邳國三國屬魏東晉祖逖屯淮隂庾希自下/邳退屯於山陽謝元自彭城退屯於淮隂又分廣陵置山陽郡)
　(宋以山陽為重鎮宋蕭道成鎮淮隂為北兖州東魏復為山陽/郡隋廢郡為楚州唐初為臧君相所據曰東楚州尋歸於唐改)
　(曰楚州皇朝爲團練州寶慶以逆全/之亂降爲淮安軍今領縣三治山陽)
事要郡名山陽(境内有地/名丨丨)東楚淮隂(許氏説文水之北為陽水之/南為隂縣在淮水之南故曰)
(丨/丨)風俗其俗勁悍輕剽(隋志/云云)士任氣節(同上其丨則俠任丨丨/好尚賔遜盖楚之風焉)戰
爭詐偽(晋伏滔正淮論其俗尚材氣而多勇悍其人習丨丨而多/丨丨豪右兼并之家十室而九藏甲挾劍之民比屋皆是)
急則以驟戎馬(新志聞之故老物盛人衆足為一都㑹/今擬以窮邊極塞云云緩則以宅狐兎)土産唐鹽
課四十五萬石(郡縣志云今闗中置鹽監以收其利毎歳煑鹽四/十五萬石○阮昇之南兖州記云鹽城海水有南)
(兖州鹽池百二十所縣人以魚鹽為業畧不耕種擅利巨海用致/沃饒公私商運充實四逺舳艫徃來常以千計此呉王所以富國)
(强兵而抗/漢室也)形勝北有清泗(南齊志云云/臨淮守險)屏蔽淮東(紹興十一年髙/宗謂大臣曰山)
(陽要地云云無山陽則通/泰不能固賊來竟趍蘇常)水陸交通(晋荀羡北征議淮隂藩鎮地/形都要云云易以觀釁沃野)
(有開殖之利方舟/漕運亦無他阻)揚楚要衝(長編云太宗朝王化基澄清畧云江/淮諸郡丨丨最曰丨丨水陸兩塗咽)
(喉數國務穰事/衆地廣民繁)淮南控扼之地(繫年録左正言呉表/臣言楚州實云云)南北必爭之
地(繫年録徐宗偃云山陽俯臨淮海/實云云我得之可以挾制山東)東晉為重鎮(廣陵記云云元/帝嘗使劉隗守)
(淮/隂)有道之齊魯山東(新志一道自南渡門絶淮則之齊魯山東/一道自淮隂放洪澤閘逹淮則入汴入洛)山
川羽山(崔國輔石頭瀬詩云悵矣秋風時予臨石頭瀬因髙見逺/望盡此楚州内丨丨一㸃青海岸雜花碎日暮千里㠶楚)
(色有/㣲靄)鐵柱岡(在鹽城北門外二里海岸/故老相傳秦王繫馬處也)金牛岡(在山陽縣北七十/里周世宗宿兵於)
(此/)大海(在鹽城/南一里)淮水(在山陽北五里水經注云丨丨之㑹即城角/也左右兩川夾翼二水以入即泗口也自鼈)
(山之北縈囬楚城東入於海詩云淮有三洲/今山陽灣對岸有上洲中洲下洲豈其此歟)淮河(楊廷秀登楚州/城詩云望中白)
(處日爭明箇是丨丨凍作氷此去/中原三里許一條玉帯界天横)清河(在淮隂縣/北七十里)新河(去磨盤古/跡八十歩)
(乾道/中開)老鸛河(在城西周世宗至此艦大不/能過遂開此河以通其道)故沙河(在山陽縣西北/十里滿蒲閘之)
(南避山陽灣清/河口風濤之患)射陽湖(在山陽縣東八十里今與府/鹽城分湖為界縈回三百里)䢴溝(自寳應/縣北流)
(入淮左傳哀公九年呉城䢴溝通江淮隋大業元年發淮南民十/萬開丨丨自山陽至揚子入江渠廣四十歩○王介甫詩云將母)
(丨丨上留家白紵隂月/明聞杜宇南北揔闗心)公路浦(即淮口也寰宇記袁術字公路向/九江將奔袁譚路出斯浦因名)
捍海堰(在鹽城縣詳見/泰州吕東萊記)亭榭南昌亭(在山陽縣西三十五里史記/云韓信布衣就丨丨丨亭長)
(寄食長竟絶之信為楚王召亭長/賜錢百萬曰公小人為徳不竟)籌邊樓(在郡治輪奐壯/麗甲於隣郡)宴花
樓(趙嘏題楚州丨丨丨詩門外煙横載酒舡謝公携客醉華筵尋/花偶坐將軍樹飲酒方重刺史天幾曲艶歌春色裏斷行髙鴈)
(暮雲邊分明聽得行人/語願及行春更一年)橋梁跨下橋(在淮隂縣即韓信/為少年所辱之處)祠墓淮隂
廟(錢諌議討築壇拜處恩雖厚躡足封時慮已深隆凖若知同烏/喙將軍應有五湖心○劉禹錫詩將畧兵機命世雄蒼黄鐘室)
(嘆良弓遂令後代登壇者毎一尋思怕立功○羅昭諌詩剪項移/秦勢自雄布衣還是負深功寡妻稚女俱堪恨休把餘盃奠蒯通)
(○許澤詩朝言雲夢暮南循已為功名少退身盡控兵權猶不得/更將心事託何人○汪遵詩秦季賢愚混不分只應漂毋識王孫)
(歸榮使累千金贈為報當時一飯恩○張文潜詩雲夢何湏偽/出遊遭讒猶得故鄉侯平生蕭相真知已何事還同女子謀)東
西塜(在縣北八里莊東塜韓信母墓也本傳云信行營髙燥地令/旁可置萬家即此也西塜即漂母墓也○羅昭諌漂母墓詩)
(云寂寂荒墳一水濵蘆洲絶島自相親/雖然寂莫千秋魄猶是韓侯舊主人)古跡紫極觀畵壁(李伯時/常於壁)
(間畵猴戯馬驚而圉人鞭之時稱竒筆東坡題其後曰吾觀沐猴/以馬為戯至使此馬竊銜詭轡人言沐猴宜馬而今為累真虚言)
(耳陳后山亦有詩曰沐猴自戲馬自驚圉人未解猴馬情猴其天/資馬何罪意欲防患猶傷生異類相宜亦相失同類相傷非所及)
(志行萬里因一悟吐豆乾荄/甘伏櫪舊有石刻今不存)名宦張敞(守山陽乆之渤海膠東/盗起拜膠東相盗悉平)鄭
𢎞(𢎞遷淮隂大守行春天旱隨車致雨白鹿方𢎞夾穀而行𢎞恠/問主簿黄國曰鹿為吉為凶國拜賀曰聞三公車轓畵作鹿明)
(府必為/宰相)祖逖(屯淮隂嘗/誓清中原)皇朝蔣之竒(為太/守)米芾(自無為移/守山陽)韓世忠
(繫年錄紹興五年都督張浚出江勞師至鎮江召丨丨丨親諭上/㫖使移屯楚州以撼山東世忠欣然受命即日舉軍渡江又云山)
(陽凋弊之餘世忠披荆棘立軍府與士同力役軍壘既成乃撫集/流散通商恵工遂為重鎮岳飛至楚州視兵籍始知世忠止有衆)
(三萬而在楚十餘年金人不敢犯猶/有餘力以侵山東可謂竒特之士也)人物韓信(淮隂人/封侯)枚乘(淮隂人有舊宅基/在縣南二百歩)枚臯
(淮隂人並見/漢書本傳)皇朝徐積(字仲車本州人從安定胡先生學事母至/孝年四十不婚不仕鄉人勉就舉偕毋之)
(京既登第未調官母亡遂不仕/監司上其行諡曰節孝處士)張耒(淮隂人也從蘇/子瞻學有文集)趙師旦(本川/人也)
(常守康州儂智髙亂/率羸師血戰而死)名賢陳瓘(因彈蔡京謫居合浦著尊堯集/益加竄逐最後移楚州居住)題
詠蕪城枕楚田(温庭筠送淮隂縣令隋堤楊柳煙孤棹正悠然蕭/寺通淮戍云云魚鹽橋上市燈火雨中舡故老青)
(葭岸先知/宓子賢)淮水東南第一州(白居易贈郭使君詩云/云山圍雉堞月當樓)野人懐恵欲
移家(劉商送元使君自楚移越詩露冕行春向若/耶云云東風二月淮隂近惟見棠梨一樹花)家在枚臯舊宅
邊(唐趙嘏憶山陽詩云云竹軒晴與楚波/連芰荷香透埀鞭䄂楊柳風横聞笛舡)士林皆賀振家聲(劉禹/錫送)
(李楚州緹騎朱旗入楚城云云兒/童但喜迎賢守故吏猶應記小名)山陽太守政嚴明(白居易枸杞/井詩云云吏)
(靜人安無犬驚不知靈藥/根成狗恠得時聞吠夜聲)韓枚歩隲建三亭(淮隂有丨丨丨亭晁/端彦詩云云故顯當)
(時將/相名)秋燈㸃㸃淮隂市(陳羽宿淮隂縣作云云楚客連檣宿淮/水夜深風起魚鼈腥韓信祠堂月明裏)劉
伶臺下稻花晚(許用晦詩云云韓/信廟前楓葉秋)雜耕今是一雄藩(楊廷秀望楚/州新城詩已)
(近山陽望漸寛湖光百里見千付人家四面皆臨水柳樹雙垂便/是門全盛向來元孔道云云金湯再葺真長策此外猶須子細論)
四六(維今東楚/實國北門)　(大江前流/長淮却阻)　(長淮奥壤/表海名邦)　(既䕶藩籬/孰窺堂爼)
(郡居江北恰遥拱於近畿/路出山東更掃清於小醜)　　(邦人還定各安鴻鴈之心/海道肅清更息鯨鯢之浪)
(襲韓信之故封冝知兵畧/訪枚臯之舊宅益倡文風)　　(兵衛森羅既作淮壖之重鎮/舟師畢集又居海道之要衝)
　　　寶應州(寶應/)
　建置㳂革(星土與淮安軍同本漢平安縣屬廣陵國王莾常改/為杜鄉隋地理志云梁置陽平郡及東筦郡開皇初)
　(郡廢為安宜縣又廢石鼈縣入焉安宜溪在縣界因此得名唐/武徳立倉州領安冝一縣及州廢縣屬楚州上元三年縣屈真)
　(如獲定國十三寶以其年為寳應元年改安宜縣為寶應皇/朝因之寶慶三年六月以䝉國進寳璽詔年穀屢豐雨晹時)
　(若可謂受寳之應以寶應/縣陞寶應州今領縣一)
事要郡名安宜風俗(與淮安/軍同)形勝地居四塞(郡志丨丨丨丨/之衝無險可守)山川
箕山(在州東六十里寰宇記/今無山唯邱阜百餘)雲山(在城西南百二十/里山下有白龍潭)射陽湖(在州/城北)
(十五里其西/頗多邱阜)清水湖(在城南/五里)范光湖(在城西南/三十里)安宜溪(在州城西/南四十餘)
(里/)白水陂(在城西八十里乃鄧/艾所築濶三十里)橋梁孝仙橋(在城北市蘇子瞻曰/秦少游言寶應民有)
(以嫁娶㑹客者客一人徑起出門至橋下若將赴水者主人急持/之客曰婦人以詩招我其詩曰長橋直下有蘭舟破月衝煙任意)
(游金玉滿堂何所用爭如年少去來休/倉皇就之不知其為水也然客亦無他)古跡神寶(唐楚州刺史鄭/輅撰記曰肅宗)
(元年建子月十六夜女尼真如忽見二皂衣引至一所見天帝因/出寶授真如曰汝徃令刺史崔侁進逹於天子肅宗寢疾方甚視)
(寶召代宗謂曰汝自楚王為皇太子今上天賜寶獲於楚州/天祚汝也宜保愛之代宗再拜受賜即日以寶應紀年云)髙黎
王城(在縣西/八十里)金牛城(在縣南/十五里)石鼈城(在縣西八十里本石丨縣寰/宇記以為石鼈山引郡國志)
(云山有石鼈游因名之山下有鄧艾築城猶存今驗其處無山有/城以為山誤也荀羡傳曰羡鎮淮隂屯田於東陽之石鼈通典載)
(宋因晉以山陽為重鎮曰比對清泗臨淮守險有平陽/石鼈稻田豐饒盖歴代皆屯田於此舊志𨽻山陽非是)名宦(當/考)人
物(闕當/考)題詠賤買魚蝦已厭烹(吕本中行次寶應有詩云半升濁/酒試蓴羮云云淺水依蒲有舡過)
(淡煙籠月/更人行)聞説徳宗曽到此(陶應題寶應縣詩雪樓當月動清寒/渭水梁山鳥外看云云吟詩不敢倚)
(欄/干)
四六(疏綍宸廷/分符邊壘)　(粤由男國/陞建侯邦)　(既重蠶桑之務/亦為魚稻之鄉)
(石鼈置城昔號屯兵之地/銅魚分治今為固圉之邦)　(寶璽紀祥盖古今之嘉瑞/銅符疏渥當南北之要衝)
(廣陵東楚既應援之匪遥/渭水梁山亦鼓行之甚易)　(城惟斗大雖云猶劣於十同/地近風寒要使雄當於一面)
　　　高郵軍(髙郵/興化)
　建置㳂革(禹貢揚州之域分野與揚州同春秋時屬呉戰國屬/楚秦因髙郵置郵傳為髙郵亭漢屬廣陵晋屬臨淮)
　(郡東晉有三阿宋屬廣陵郡梁置廣業郡尋以有嘉禾為神農/郡隋屬江都郡唐屬䢴州皇朝始建為髙郵軍中興以來陞)
　(為承州割泰之興化縣來屬置鎮撫使尋為髙/郵縣蒹軍使復陞為髙郵軍今領縣二治髙郵)
事要郡名盂城(郡志謂地形四隅皆底/城基特髙狀如覆盂)秦郵(同上一名丨/丨見㳂革注)髙沙(有/丨)
(丨/館)風俗俗厚而勤稼(題名舊記土髙而亷/於水丨丨丨丨於丨)好談儒學(郡志自孫覺/秦觀諸公以)
(文章政事名至今云云其間桀黠之民好以訟相雄徃徃/挾法律以議吏是非然亦終不敢犯長吏故易治而難服)人足於
衣食(楊公濟衆樂園記云髙郵當東南衝/㑹邑居繁盛加之魚稻之富云云)形勝東漸於海(郡志云/云南接)
(大/江)北據長淮(同上西有/土山云云)南逼真揚(馬仲荀記云/云北連楚泗)古稱大邑(皇朝開/寶間建)
(軍詔惟彼髙郵云云舟車交㑹/水陸要衝冝建軍名以隆地望)南北水道之要衝(趙侯修水門記/髙郵古䢴州盖)
(䢴溝所/經云云)介於揚楚之間(葉宗古太守題名記云云號為/東南咽領連帶陂湖轉入江淮)水深而岸
峻(昔令孤綯節度淮南徐卒龎勛等逃歸禆將李湘曰髙郵之/北云云我以鋭卒焚荻舟塞其前勁兵蹙其後盡可殪也)形
便而勢利(舊經髙郵據諸郡眷扼/亢拊背云云莫之能禦)山川土山(在髙郵縣西南六十/里上有石井石臼俗)
(傳謝安公/煉丹於此)孤山(在興化縣東/南七十里)陽山(在興化縣西四里舊有廟史記/楚世家昭陽為楚懐王令尹出)
(入將相此/即其廟)五湖(去城六十里○黄魯直詩九陌黄塵烏㡌㡳五湖/春水白鷗前扁舟不為鱸魚去收取聲名二十年)
(○秦少游詩髙郵西北多巨湖纍纍相連如丨丨/○蔣頴叔詩三十六湖水所瀦其間尤大為丨丨)三湖(繫年録承/楚相距有)
(樊梁等/三湖)甓社湖(去城三十里東南長七十里南北濶五十里湖有/明珠崔伯易賦序云夜見大珠其光屬天嘗問諸)
(漁者皆云或遇於它湖中有竊謀之者則風輙引舡而去又云明/珠光熖類火炬然不徒見不有大喜必有大灾○圖經髙郵西北)
(有新開甓社塘下五湖平阿七里張良珠湖又有羑里石臼鵝兒/白凡十一湖相連内有一灣名子子灣○楊廷秀詩云為愛湖中)
(似掌平忽逄巨浸却心驚怪來萬頃不生浪凍合五湖都是氷碧/玉湖寛容我到白銀池滑沒人行兹遊只道清無價清殺詩翁老)
(不勝○孫莘老於丨丨丨上讀書夜見明珠而登第黄魯直遺詩/云丨丨丨中有明月淮南草木借光輝○建炎中光竟夜繼而賊)
(犯/郡)白沙湖(在興化縣/南十里)得勝湖(本名率頭湖張榮賈虎/嘗掩擊金帥達蘭於此)南溪(在興化/縣范希)
(文宰邑日/冇馴鷗詩)平淮堰(在髙郵縣境内李吉/甫築溉田數千頃)捍海堰(范希文監西溪倉/悉力修之詳見泰)
(州/)井泉玉女井(崔伯陽記在髙郵縣治之東圖經云東齊郟公道/光與其女居井旁煉丹見神仙傳少西有望仙橋)
(今其側盖闤闠之地○蔣頴叔詩蒼龍脱角瑩且澤解/𤓰自與風雷俱郟家女子已仙去尚有故井存通衢)堂榭燕堂
(楊公濟詩吏隱盂城九十旬豐年日日是/佳辰五壇芍藥齊教放何處揚州更覔春)瞻衮堂(在軍北城上紹/興四年都督丞)
(相張公撫臨侯衛次/於淮東後人名之)威敵堂(在軍治/之後)濯纓亭(在税務前范文正公/建有詩云素心愛雲)
(水此日東南行笑解塵纓處滄浪無限清又滄浪/清可愛白烏鑑中飛不信有京洛風塵化客衣)寄老庵(黄魯直/有賦)
四逹齋(蘇子瞻集髙郵趙使君晦之作齋東圃户牖四逹因以名/之眉山蘇軾過而為之銘曰有蔵於中必謀於外惟慢與)
(謹皆盗之誨孰知此間空洞無物户牖開闔廣焉丨丨擊去盗易/使無盗難我無可攘以守則全趙侯無心得法赤溪四出其丨以)
(逹民/迷)文游臺(在城東二里舊傳東坡與王鞏孫秦諸公及李伯/時同遊論文飲酒因以名之伯時畵為圖刻之石)祠
廟露筋廟(去城三十里舊傳有女子夜過此天隂蚊盛有耕夫田/舎在焉其嫂止宿女曰吾寧處死不可失節遂以蚊死)
(其筋見焉○歐陽永叔詩云近聞髙郵間/有虎夜凌辱哀哉丨丨女萬刼讎不復)古跡䢴溝(左傳哀公九/年呉城䢴溝)
(杜預注云於丨丨築城穿溝東北通射陽湖西/北至末口入淮通糧道唐為䢴州以此得名)三阿(即今北阿鎮/在晋為丨丨)
(即謝安破堅將彭超之地唐為下阿徐/敬業屯兵下阿溪魏思温破之於此)名宦李承(唐人始創/捍海堰)李吉
甫(為淮南節度於髙/郵築陂塘溉田)皇朝范仲淹(監西溪又/宰興化)楊蟠(字公濟/有詩名)張浚(初/薛)
(慶據髙郵軍公自徃安撫之留公三日而外間不知/朝廷議遽罷公樞筦奉祠慶以兵衛公出乃赴行在)韓世忠(金人/自建)
(炎初蹂踐淮楚北鄙之警畧無寧歳及丨丨丨節制淮東募敢死/士號背嵬軍教以擊刺戰射之法無不一當百與敵遇於天長大)
(儀間其帥貝勒托雲擁鐵騎來背嵬百過百克敵以為神轉戰至/髙郵卒擒托雲等俘獻於朝紹興四年劉豫借援入冦歩騎數萬)
(蕩然如風雨至公以鋭士絶江殱其衆於髙郵/之北門乘勝駐軍淮楚以遏敵衝並見郡志)人物皇朝孫覺(字/莘)
(老其先邵武人卜居髙/郵遷吏侍坐元祐黨)孫覽(覺之弟/知諌院)崔公度(字伯陽直/龍圖閣)王鞏(字定/國從)
(蘇子/瞻遊)朱壽昌(父守雍日年三歳母劉氏嫁民間母子不相知者/五十年熈寜初棄官入秦尋訪行次同州遂獲其)
(毋相持慟哭感動行路乃迎以歸王荆公而下皆/有孝子詩數百篇後徙居髙郵名其里曰彰孝)喬竦(以鄉先生/教授鄉里)
(莘老其/徒也)喬執中(以經術教授淮/壖與孫秦齊名)秦觀(字少游與張耒黄庭堅晁補/之號四學士有淮海閒居集)
(○黄魯直贈詩云國士無雙秦少游全篇見揚州○觀進士不中/元祐中蘇軾以賢良方正薦於朝除太學博士校書遷正字兼國)
(史院編修紹聖中坐黨籍通判杭州以御史劉拯論其増損實録/責監處州酒税又編置郴州横雷二州至滕州而卒觀長於議論)
(文麗而思深蘇軾嘗以其詩薦之於王安石安石/曰公竒秦君口之而不置我得其詩手之而不釋)秦覿(字少章有/詩名坡谷)
(皆稱/之)馬永卿(從劉元/城遊)題詠過淮風氣清(蘇子瞻過髙郵寄孫君孚/詩云云一洗塵埃容水木)
(漸幽茂菰蒲雜遊龍可憐夜合花青枝散紅茸美人游不歸一笑/當誰供故園在何許已偃手種松我行忽失路歸夢千山重聞君)
(有負郭二頃收横從卷夜畢秋獲殷床聞夜舂樂/哉何所憂社酒粥面濃宦游豈不好毋令到千鍾)地據揚楚脊(秦/少)
(游詩吾鄉如覆盂云云環/以萬頃湖粘天無四壁)濛濛春雨濕䢴溝(歐陽永叔詩云云蓬/㡳安眠晝擁裘知有)
(故人家在此速/將詩卷洗窮愁)霜落䢴溝積水清(秦少游詩云云寒星無數傍舡/明菰蒲深處疑無地忽有人家)
(笑語/聲)城外城中四通水(楊廷秀詩解纜維揚破夕陽過舟覆盎已/晨光夾河漁屋都編荻背日舡蓬尚滿霜)
(云云堤南堤北萬垂楊一州斗/大君休笑國士秦郎此故鄉)
四六(輟班禁陛/作鎮江淮)　(勢若覆盂/俗皆奠枕)　(西臨滄海/北控清淮)　(州維斗大/地控風寒)
(處秦郵之髙阜壁壘最堅/控隋漕之通津舟車畢集)　(昔者繹騷遺患幾成於飬虎/今而安集務農皆願於買牛)
(淮海之髙文大冊可想英風/紫巖之妙畧深籌尚存陳迹)　(長安日近豈容聖化之不霑/瀚海波澄抑使邊烽之自息)
　
　
　
　方輿勝覽卷四十六
欽定四庫全書
　方輿勝覽卷四十七　　　　　　宋　祝穆　撰
　　　滁州(清流/全椒)　(來安/)
　建置㳂革(禹貢揚州之域呉地斗分野春秋時屬呉楚之交秦/為九江郡二漢因之晉屬淮南郡宋屬新昌郡梁於)
　(此立譙州今之州城是也又改北譙為臨滁郡而南譙領新昌/臨滁髙塘三縣隋改南譙為滁州唐析揚州地置滁州皇朝因)
　(之中興為濠滁鎮撫/使今領縣三治清流)
事要郡名滁陽　臨滁　滁上　永陽(王元之詩淮/邊永陽郡)南譙(韋應物/詩今嵗)
(卧南/譙)風俗風俗淳厚(常安民州學記滁之人雖云云/而尚氣易以徳化難以力服)地僻事簡(章/衡)
(重建醉翁亭記滁/陽云云其俗安閑)年豐事少(同/上)命世之士至焉(曽子開二賢堂祝/文滁在江淮號為)
(僻陋然磊落瑰偉丨/丨丨丨亦或丨丨)賢士君子居焉(歐陽永叔答李大臨書永陽/窮僻而多山林之景又嘗得)
(云/云)形勝羣峯環於西南(慶厯前集䟦滁陽古名郡云云清溪注於/東北形勢深秀實甲淮海李衛公普懐嵩)
(之記李庻刻泉石之銘/韋應物形野渡之詠)清淮灌其北(林希望撰白鶴觀記/云云烏江蕩其南)環滁皆
山(歐陽永叔/醉翁亭記)滁當偹禦(周必大奏世賢説淮南形緩急欲守滁臣/謂不然滁有山林之阻若廬和嬰虜衝此)
(則當/偹禦)山川豐山(在清流縣西南五里歐公於/此建豐樂亭有漢髙帝廟)琅琊山(在清流縣南/十里有丨丨)
(洞舊經云晉元帝為丨丨王避地於此○曽子開滁州集序泉石/林亭之勝至聞天下○顧况詩東晉王家在此溪南山樹色隔牎)
(低碑沉字滅昔人逺/谷鳥猶向寒花啼)八公山(在來安縣西南十三里/即淮南丨丨憇石之處)五湖山(在全/椒縣)
(東北十八里山下有丨/丨在縣境最為險要)九鬬山(一名隂陵山在全椒縣南九十餘/里昔項羽兵敗欲東渡烏江經此)
(山與漢兵一/日丨丨故名)幽谷(即豐樂亭地有紫㣲泉○歐陽永叔詩滁陽丨/丨抱山斜我鑿清泉手種花故事留傳父老説)
(世人合作/畵圖誇)石屏路(梅聖俞詩尋常畵屏多畵山何意此山還/作屏峭排直下幾千尺下有石路莓苔青)滁水
(在全椒縣南六十/里其源出廬州)菱水(在清流縣出永陽嶺西經皇道山下歐陽/永叔有菱溪石記云本名荇溪避楊行宻)
(嫌名改/名曰菱)清流水(晏公類要云自/全椒縣界流入)蓮溪(見呉卓南譙/郡城十詠)明月溪(在琅琊/山○王)
(元之詩惜哉幽勝事盡落唐賢/手惟餘舊時月團圓照山口)西澗(韋蘇州詩獨憐幽草澗邊行/上有黄鸝深樹鳴春潮帯雨)
(晩來急野渡/無人舟自横)井泉真珠泉(在清流縣西三十里/泉水濺射有若跳珠)紫㣲泉(吕元中記/歐陽文忠)
(公以右正言知制誥謫守滁上明年得讓泉於醉翁亭之東南隅/一日會僚屬於州廨有以新茶獻者公敕吏汲泉未至而汲者仆)
(出水且慮後期遂酌他泉以進而公巳知其非釀泉窮問之得丨/丨丨于幽谷下文忠愽學多識而又好竒既得是泉乃作亭以臨)
(泉上名之曰豐樂亭當時名公宿儒皆為賦詩以紀其事由/是丨丨丨始盛闐於天下今帖所稱酒名豈非滁陽官釀)庻子
亭(在琅琊山寶應寺唐李㓜卿守滁州今有丨丨丨○盛度詩深/藏西竺寺寒擁九譙城石字贊皇古泉銘丨丨清○歐陽永叔)
(叙云右丨丨丨銘李陽氷撰并書慶厯五年余自河北都轉運使/貶滁陽屢至陽氷刻石處未嘗不裴徊其下丨丨丨昔為流溪今)
(為山僧填為平地起屋其上問其泉則/指一大井曰此丨丨丨也可不惜哉)六一亭(在琅/琊山)園井東園(在/郡)
(城東隅唐李紳有詩梅執禮叙云滁陽舊無郡圃而醉翁豐樂諸/亭皆在闗外李紳所謂東園者南直琅琊諸山北通西澗修木交)
(映左右又適介守/貳宅固一佳處也)醉翁亭(在琅琊寺慶厯中太守歐陽永叔記云/環滁皆山也其西南諸峯林壑尤美望)
(之蔚然而深秀者琅琊也山行六七里漸聞水聲潺潺而瀉出乎/兩峯之間者釀泉也峯囬路轉有亭翼然臨於泉上者丨丨丨也)
(作之者誰山之僧曰智仙也名之者誰太守自謂也太守與客來/飲於此飲少輒醉而年又甚髙故自號曰丨丨也丨丨之意不在)
(酒在乎山水之間也山水之樂得之心而寓之酒也若夫日出而/林霏開雲歸而巖穴暝晦明變化者山間之朝暮也野芳發而幽)
(香佳木秀而繁隂風霜髙㓗水落而石出者山間之四時也朝而/徃暮而歸四時之景不同而樂亦無窮也至於負者歌於塗行者)
(休於樹前者呼後者應傴偻提携徃來而不絶者源人遊也臨谿者/而漁溪深而魚肥釀泉為酒泉香而酒洌山肴野蔌雜然而前陳)
(太守宴也宴酣之樂非絲非竹射者中奕者勝觥籌交錯坐起而/諠譁者衆賔懽也蒼顔白髪頽乎其間者太守醉也巳而夕陽在)
(山人影散亂太守歸而賔客從也樹材隂翳鳴聲上下游人去而/禽鳥樂也然而禽鳥知山林之樂而不知人之樂人知從太守游)
(而樂而不知太守之樂其樂也醉能同其樂醒能述以文者太守/也太守謂誰廬陵歐陽修也○滁陽郡志云記成刻石逺近爭傳)
(疲於模打山僧云寺庫有毡打碑用盡至取僧堂卧毡給用/凡商賈來供施亦多求其本所過闗征以贈監官可以免税)豐樂
亭(歐陽叔記云脩既治滁之明年夏始飲滁水而甘問諸滁人得/於州南百歩之近其上則丨山聳然而特立下則幽谷窈然而)
(深藏中有清泉滃然而仰出俯仰左右顧而樂之於是疏泉鑿石/闢地以為丨而與滁人徃遊其間滁於五代干戈之際用武之地)
(也太祖皇帝嘗以舟師破李景兵十五萬於清流山下生擒其將/皇甫暉姚鳳於滁東門之外送以平滁脩嘗考其山川按其圖記)
(升髙以望清流之闗欲求暉鳳就擒之所而故老皆無在者盖天/下之平乆矣自唐失其政海内分裂豪傑並起而爭所在為敵國)
(何可勝數及宋受命聖人出而四海一向之憑恃險阻剗削消磨/百年之間漠然徒見山髙而水清欲問其事則遺老盡矣今滁介)
(於江淮之間舟車商賈四方賔客之所不至民生不見外事而安/於畎畆衣食以樂生送死而孰知上之功徳休養生息涵育百年)
(之深也修之來此樂其地僻而事簡又愛其俗之安間既得斯泉/於山谷之間乃日與滁人仰而望山俯而聽泉掇幽芳而䕃喬木)
(風霜氷雪刻露清秀四時之景無不可愛又幸其民樂其嵗物之豐/成而喜與予遊也困為本其山川道其風浴之美使民知所以安)
(其豐年之樂者幸生無事之時也夫宣上恩徳/以與民共樂此刺史之事也遂書以名其丨云)醒心亭(在琅琊山/曽子固記)
(滁州之西南泉水之涯歐陽公作亭曰豐樂自為記以見其名之/意既又直豐樂之東築其亭曰丨丨而望以見夫羣山相環雲煙)
(之相滋曠野之無窮草木衆而泉石嘉使目新乎其所覩耳新乎/其所聞則其心洒然而醒更欲乆而忘歸也故即其所以然而為)
(名取韓子退之北湖之詩云噫其可謂善取樂於山泉之間而名/之以見其實又善者矣雖然公之樂吾能言之吾君優游而無為)
(於上吾民給足而無憾於下天下之學者皆為材且良夷狄鳥獸/草木之生者皆得其宜公樂也一山之隅一泉之傍豈公樂哉乃)
(公所以寄意於此也若公之賢韓子歿數百年而始有之今同遊/之賔客尚未知公之難遇也後百千年有慕公之為人而覽公之)
(迹思欲見之有不可及之歎然後知公之難遇也則凡同遊於此/者其可不喜且幸歟○西清詩話云歐陽公作丨丨醉翁兩丨於)
(琅琊山命植花卉有詩云淺深紅白宜相間先後仍湏次第栽我/欲四時携酒去莫教一日不花開○常安民詩為愛昌黎湖上句)
(醉來直上丨丨丨吹醒不待/仙風解卧讀殘碑已自醒)茶仙亭(在琅琊寺紹聖中建南豐記/○杜牧之詩云誰知病太守)
(猶得作/茶仙)堂樓四賢堂(在琅琊寺張商英詩文昭文定二曽與文忠/歐内翰元之共四公政事風流俱第一典刑)
(人物更誰同能只有東坡老到處唯尋六/一翁欲遣滁陽招作客五星同聚此堂中)北樓(在郡治後唐李徳/裕貶滁州作此樓)
(又作懐嵩賦後名懐/嵩樓又名贊皇樓)古跡統軍池(在郡治後○曽文昭詩長山漫/刻金芝頌宫相空吟石竹詩事)
(徃歳深無處問北園唯見孟家池注云孟元/喆淳化中以龍武丨丨知軍事鑿丨北園)清流闗(在丨丨縣西/南二十餘里)
(舊傳南唐置闗地尤險要周世宗征淮唐將皇甫暉姚/鳳率衆塞丨丨丨太祖擊走之生擒暉及鳳遂下滁州)名宦韋應
物(為/守)李徳裕(為刺/史)獨孤及(為刺/史)皇朝趙普(為判官後/封韓王)王元之(為翰/林學)
(士嘗草繼遷制送馬五十疋以偹濡潤丨丨以書不如式却之出/守滁州丨丨到郡謝表云諸縣豐登苦無公事一家飽煖全荷君)
(恩歐公嘗/用以作詩)歐陽修(初仁宗朝社韓范富以黨議罷公上疏言之為/言事者所誣詔獄坐左遷知滁州修之在滁作)
(亭琅琊山以/醉翁名之)張方平(慶厯/知州)曽肇(紹聖/知州)張商英(為/守)羅畸(字疇元嘗授/滁州法椽或)
(曰滁山郡也以公髙才處此非宜公曰此歐陽之醉鄉也雖草木/禽魚皆能出祥光發妙音庻子紫薇香泉萬斛以為供給琅琊幽)
(谷白雲千頃以為/職田何謂貧僻耶)人物南唐張洎(全椒縣人仕南唐知制誥/參預機宻太祖朝為參政)茅革
(為池州貴池令/黄魯直為墓誌)題詠古國郡舒地(司空曙送永陽崔明府詩云云/前當桐栢闗淹綿江上雨稠叠)
(楚南/山)分竹守南譙(韋應物詩云云或謂韋應物守亳/不知南譙乃滁州也晦庵云耳)山郡多暇日
(韋蘇州寒食日滁州作/詩云云社時放吏歸)典郡清淮旁(王元之詩今年四十二云云/卧錦郎位正腰金服色光)
偷詠左司篇(韋應物自左司刺滁有詩後李紳為刺史和登北/樓詩君愴風月夕余當童稚年閑牎讀書罷云云)芭
蕉葉上獨題詩(韋應物詩盡日髙/齋無一事云云)時傍青山去問農(梅聖俞眷亭/詩林下鳴鳩)
(拆紅杏田間水慢春溶溶/使君固自足風味云云)公餘多愛入林泉(王元之詩忽從天上/謫人間知向山州住)
(幾年俸外不教收果實云云朝簮未解雖妨道官路/無機即是禅鈴閣悄然私自問郡齋何異玉堂前)此心長在水
雲間(王元/之詩)名雖為翁實少年(歐陽永叔詩云我昔/被謫居滁州云云)滁人思我雖未
忘(前人詩云云見/我今應不能識)諸縣豐登少公事(前人題王元之畵像云/云一家飽煖荷君恩)教得
滁人解吟咏(蘇子瞻詩君看永叔與元之坎軻一/生遭口語又云云至今里巷嘲輕肥)
四六(疏榮北闕/出守南譙)　(淮右奥區/滁陽名郡)　(雖曰山城/實鄰邊徼)　(地僻山深/民淳俗阜)
(自間闗百戰之場/僅生聚十室之邑)　　　(雖依山而為固隱若長城/然弛偹而弗修寧無外患)
(山秀水清風流可想/年登事少賦詠猶存)　　　　(六一記文勝景盡推於佳郡/東坡字畵豐碑爭掛於髙堂)
(琅琊舊俗户户魚鹽/魯國大夫人人絃誦)　　　　(不能五十里之國獨占林泉/其惟二千石之良庻安田里)
(環滁皆山名已聞於天下/釀泉為酒恨不到於亭間)　　(五馬雙旌自得游山之樂也/四郊多壘安能髙枕而卧哉)
　　　招信軍(盱眙/招信)　(天長/)
　建置㳂革(禹貢揚州之域於天文為鶉尾星紀之次春秋時為/呉善道之地後屬楚戰國時楚殆為縣秦二世時項)
　(羽立懐王都於此西漢為盱眙縣屬臨淮郡東漢屬下邳國西/晋為臨淮郡治盱眙東晋立盱眙郡南齊北兖州自淮隂移鎮)
　(盱眙魏置盱眙郡陳置北齊州唐改西楚州改𨽻泗州皇朝屬/楚州復𨽻於泗中興以來陞為盱眙軍紹定間金之殘黨合納)
　(敏珠爾乞降改招信/軍今領縣三治盱眙)
事要郡名都梁(見山/注)風俗尊儒慕學(隋書地理志盱眙本屬下邳/隋書謂其地在列國為楚魯)
(之交云云有/洙泗之俗)東南之秀(章綱記欝欝葱葱之氣萃/於東南而云云實起於此)東魯之遺風(郡/守)
(沈該勸學文云地/連洙泗有云云)郡有㩁場(郡志云云南北懋遷/凡物與土産無異焉)形勝阻山帶海
(圖經云云自漢以來屢為戰守之地漢建安初袁術攻劉偹備使/張飛守下邳自將拒術於盱眙晉姚襄屯於盱眙紹興間張浚駐)
(兵於盱眙與金對壘後以和議/徹戍而劉錡亦嘗屯守盱眙)襟帶呉楚(章綱撰東南起秀記云/云屏翰京邑盖神州赤)
(縣之地非榆闗沙漠之比也仰觀天/宇下瞰郛郭清淮耀明古汴􁁃景)江淮要衝(宋沈琰以/為云云)為國北
門(都梁志序云/云為今重鎮)江淮本原(魏髙閭以為壽/陽盱眙云云也)梁宋呉楚之衝(陸務觀/翠屏堂)
(記盱眙/實云云)山川東山(在郡治之東有石洞有南山十景此居其首郡/治霍箎重修治之界以方池映以朱户洞中曲)
(折相通宛然洞府左/曰雲闗右曰劔壁)軍山(在盱眙北六里鄧/艾於此築堰溉田)斗山(在盱眙縣西南/當淮水之險峻)
(故/名)龜山(在盱眙縣北三十里其西南上有絶壁下有重淵○廣記/禹治水以鐵龜鎻淮涡水神無支祁於丨丨之足○按張)
(商英丨丨水陸院記以佛書考之則五百梵僧遊止之地以仙經/考之則太真元君之别治也○周明老題龜山囬文詩云迢迢緑)
(樹淮天曉靄靄紅霞海日晴遥望/四山雲接水碧峯千㸃數帆輕)浮山(在招信縣西七十里梁天/監築堰於此○秦少游有)
(丨丨/堰賦)横山(在招信縣南五十/里劉綱保聚於此)第一山(在郡東一名南山○米元章/詩莫論衡霍撞星斗且是東)
(南丨丨丨○楊廷秀詩第一山頭第一亭聞名未到負平生不因/王事畧小出那得髙人同此行萬里中原青未了半篙淮水碧無)
(情登臨不覺風煙暮/腸斷漁燈隔岸明)寶積山(在郡南與都梁/相接為郡朝山)都梁山(在盱眙縣/隋於此置)
(都梁宫出都梁香古詩博山爐/中百和香欝金蘇合與都梁)盱眙山(在縣東南四十里一/名馬鞍天寶改今名)望州
山(在盱眙縣南五里自/南而登見泗州城)臺子山(在盱眙縣東一里宋書云宋將臧/質守盱眙以拒魏師魏造弩臺以)
(射城中因/以為名)長圍山(在盱眙縣北七里宋臧質守盱眙魏太武/遂於都梁山築長城造浮橋絶水路即此)三臺
山(在招信縣南九十/里上可屯十萬衆)青平山(在招信縣東南二十五里紹興間劉/澤保聚於此金不敢近嘉定末武統)
(制敗金/於此)杏花巖(在崇福寺後蔣頴叔召之/陳述古諸賢皆有題名)繡谷(在普濟院南其石/巖多花木春日如)
(錦/丨)淮水(經盱眙縣/故城西)新河(在龜山鎮蔣之竒開河以避淮○蘇子瞻/詩云故人宴坐虹梁南丨丨巧出龜山背)
東溪(在都梁山/東五里)曲溪(在盱眙縣西南十里周顯徳五/年張永徳敗泗州兵于丨丨堰)長沙汀(在盱/眙縣)
(北自淮河渡南接牛場巷長一里餘髙丈餘淮水泛漲時/頼捍禦○蘇子瞻詩云十里清淮上長隄隱雪龍是也)井泉玻
瓈泉(在第一山之下○張文潜詩丨丨美酒舊知名崇寧中劉晦/叔名之曰丨丨丨○楊廷秀有詩云清如淮水未為佳泉迸)
(淮山好煑茶鎔出丨丨開海眼更和月露㵸春芽仰看絶壁一/千丈削下青瓊無㸃瑕從事不澆愁肺渇臨泓帶雪吸氷花)堂
亭清淮堂(在百花巖前取蔣頴叔緑野有/佳氣丨丨無㸃塵之句以名之)淮山堂(在第一山起秀/亭下後即玻瓈)
(泉/)雲山堂(郡守霍箎創取東坡一看丨丨遶淮甸之/句以名左山右淮北眺中原咸在几席)飛歩亭(在東/山○)
(楊廷秀和太守霍和卿韻杏花巖左近東巖驅使淮山指顧間招/信上流揔奔赴僧伽孤塔正灣環今來古徃皆陳迹逺草斜陽秪)
(慘顔走馬看山真懡/㦬忙中拾得片時間)起秀亭(在玻瓈泉上舊名㑹景後曰參雲曰/覽冀郡守呉説改曰淮山偉觀淳熈)
(庚子郡守王渥昜名東南丨丨面對汴口下瞰城郭/亭後石壁峭列東坡米元章諸公皆有詩詞刻於上)寺觀靈巖寺
(在浮山頂上○白居易宿寺上院高高白月上青林客去僧歸獨/夜深葷血屏除唯對酒歌鐘放散只留琹更無俗物當人眼但有)
(泉聲洗我心最愛小亭東望好太湖煙水緑沉沉○趙嘏宿寺詩/明月溪頭寺䖝聲滿橘洲倚欄香徑晚移石太湖秋古樹雲歸盡)
(荒臺水更流無人見惆悵獨上最髙樓○羅鄴夏日宿寺宗公院/詩寺入千巖石路長孤吟一宿逺公房臥聽半夜杉壇雨轉覺中)
(峯枕簟凉花界已無悲喜念塵襟自足是非妨他年縱使重來此/息得心猿鬢已霜○蘇子瞻詩人言寺是六鰲宫升降隨波與海)
(通共坐舡中那復見/乾坤浮水水浮空)名宦沈璞(宋元嘉末為守嘗與臧質共守盱/眙魏太武以三十萬衆攻之三旬)
(不克而去臧質以璞城主使之上露/版璞固辭歸功於質上聞而嘉之)孫堅(熹平問除鹽瀆丞徙盱/眙丞又徙下邳丞江表)
(傳曰堅歴佐三縣所在有稱黄巾賊起堅身當/一面登城先入衆乃蟻附遂大破之拜堅司馬)皇朝江夢孫(知天/長縣)
(民爭馬二年不决馬繫於官夢孫曰吾聞管仲以老馬識路王忳/馬知其故第遂縱馬郊外馬乍釋覊束果奔入其主家訟遂息)
包拯(知天長縣有訟盗割牛舌者公使歸屠其牛鬻之既而有告/私屠牛者拯曰何為割其家牛舌而又告之盗色變遂引伏)
(徙知端州後為樞/宻使諡曰孝肅)人物武渉(盱眙人嘗説韓/信以三分天下)皇朝沈晦(分定録云/晦赴省至)
(天長中夢身騎大鵬摶風而上因作/大鵬賦以紀其事已而果魁天下)題詠落帆逗淮鎮(韋應物云/云停舫臨)
(孤/舘)白煙横海戍(崔峒送陸明府之官盱眙詩陶令之/官去窮愁慘别魂云云紅葉下淮村)雲濕淮南樹
(喻坦之晚泊盱眙詩廣葦夾深流蕭蕭到海秋宿舡横月浦/驚鳥遶霜洲云云笳清泗上樓徒縣鄉國思覊跡尚東遊)平沙
依鴈宿(常建泊舟盱眙詩泊舟淮水次霜降夕流清夜乆潮侵岸/天寒月近城云云堠舘聽雞鳴鄉國雲霄外誰堪羇旅情)
繫舟清洛尾(蘇子瞻送程表弟詩云云初呉淮/南山淮山相媚好曉鏡開煙鬟)山凝翠黛孤峰
逈(李紳入淮至盱眙詩云云淮起銀花五丈髙天外綺霞明海鶴/日邊紅樹艶仙桃岸驚目眩同奔馬浦溢心疑覩抃鼇寄謝雲)
(帆疾飛鳥莫誇/廽鴈卷輕毛)黄塵欲礙龜山出(王介甫詩云云白/浪空分汾水來)隔淮雲海暗
人家(蘇子瞻詩照汴玉/峯明佛刹云云)清淮濁汴爭强雄(蘇子由詩云云龜/山下閟支祁宫)魚躍
銀刀正出淮(水多美魚白魚尤為世/所珍故蘇子由有是句)舡頭出汴翠屏間(自京洛抵/都梁山始)
(有山淮汴渦池皆㑹於此實山川之㑹/故米元章詩京洛風塵千里還云云)淮増汴水長流急(李昭玘/詩云云)
(城睨南降/不遜髙)
四六(近控長淮/俯臨古汴)　(矧都梁之畫境/實北鄙之要藩)　(河海東縈而西帯/川塗南徃而北來)
(蘘淪左祍之區訖從效順/今際右文之世可兾升平)　(邊烽未息適當敵境之要衝/郡政素修庸作淮壖之保鄣)
(瘡痍未復驚䳋有待於慰安/唇齒相依虓虎當嚴於守衛)　(况貿遷有無欲阜通於商旅/而還定安集在摩撫於人民)
　
　方輿勝覽卷四十七
欽定四庫全書
　方輿勝覽卷四十八　　　　　宋　祝穆　撰
　　淮西路
　　　廬州(合肥/舒城)　(梁縣/)
　建置沿革(禹貢揚州之域吳地斗分野春秋時屬舒戰/國屬楚秦為合肥縣漢分立廬江國東漢為)
　(合肥侯國仍𨽻九江郡又更為淮南國合肥𨽻焉魏晉/為重鎮宋齊二代皆為廬江郡地梁改合肥為汝隂郡)
　(尋改為合州隋改合州為廬州以廬江名舊經云古廬/專國此盖惑于應劭之説非也又引左氏云自廬以往)
　(振廩同食此乃中廬之地去合肥逺矣煬帝改為廬江/郡唐為廬州後唐陞為昭順軍節度周世宗改為保信)
　(軍節度皇朝因之紹興兼淮西安撫使馬步軍都/總管後復兼制閫統州七軍二領縣三治合肥)
　　本路安撫制置轉運置司
事要郡名合肥(見下肥/水注)風俗人性躁勁(隋地理志廬江/云云風氣果決)
(包藏禍害視死如/歸好戰而貴詐)俗尚淳質(同上自平陳之後其丨頗/丨丨丨好儉約喪禮婚姻)
(率漸于禮廬江記云人物語音風土明茂皆勝淮左諸/郡唐羅珦徳政碑云不好學而信鬼神廣占田而不耕)
(人稀而病于吏衆藝桑鮮而布帛疎濫舊經云率性真/直賤商貴農自更戎馬遺甿存者不什二而江浙轉徙)
(之民實居之故嚚訟喜争/率不如古非其風土然也)酷信淫祠(唐刺史羅珦徳政/碑廬江之俗不好)
(學而/云云)嚚訟好争(郡志自兵火之後江浙之民實居之流/移多于土著于是乎淳厚之風不如古)
(而云云者紛然非/其風土本然也)形勝南臨江湖(魏滿寵云丨丨/丨丨北達夀春)龍眠
蟠其前(曹明之新城記云/云紫金跨其北)淮海之郡廬為大(羅珦徳政/碑云云封)
(畧濶而土田瘠人/産寒薄井賦尤重)地大以要(葉祖洽撰三至堂記云廬/于淮西為一道都㑹人物)
(之富甲兵之强四方商旅㳺士之/多不比他郡云云故選守常重)廬為淮西根本(崔琳/撰田)
(侯廟記/云云)合肥號金斗(曹明之記入肥入斗/度最多故號金斗)江北恃為唇
齒(曹明之新城記云/云淮右襟喉之地)亦一都㑹(前漢志夀春合肥受南/北湖皮革鮑木之須云)
(云/)地有所必争(魏明帝曰先帝東置合肥南守襄陽西/向祁山敵来輙破于三城之下云云)
腹巢湖控渦潁(韓無咎風鶴亭記云淮之南故秦九江/郡也至漢孝文析其郡又為廬江實今)
(西路也自春秋季年吴嘗㑹于橐臯而漢封王皆在于/六及孫曹紛争則以合肥属揚州之治築為新城晉人)
(扼肥水以敗秦師周世宗属兵正陽攻戰于紫金山下/遺跡猶存故今廬州形勝云云膺濡湏枕潜皖隠然為)
(用武/之郊)山川潜山(今州治所據言舒之/丨丨其二支至而伏)大蜀山(在合肥縣/西二十里)
(爾雅釋山蜀者獨也此山/獨起無岡阜連属故名)小蜀山(在合肥縣/西四十里)龍穴山(在/合)
(肥縣西百三十里穴上有/池張又新以此水為第十)四頂山(在合肥縣東南寰宇/記作四濎郡國志魏)
(伯陽煉丹之所○羅隠詩勝景天然别精神入畫圗一/山分四頂三面瞰平湖過夏僧無熱凌冬草不枯逰人)
(来至此願/剃髪和鬚)鷄鳴山(在合肥縣西/北四十里)紫蓬山(在合肥縣西/南七十里)龍
眠山(在舒城縣西南八十里如卧/龍狀李公麟因取此山自號)春秋山(在舒城縣南/三十里有李)
(公麟讀/書堂)浮槎山(在梁縣東南三十五里按隋志云有浮/闍山俗傳自海上来昔有梵僧過而指)
(曰此耆闍一峯也梁天監間帝女揔持大師于此建道/林寺無諸釋用孫嘗題詩云山為浮来海莫沉蕭梁曽)
(此布黄金梵僧親指耆闍路帝女歸傳達磨心地控好/峯排萬仭㵎餘流水落千尋靈蹤斷處人何在日夕雲)
(霞望轉深人謂可得山中大槩歐陽公水記云碑隂有/元豐七年洛陽景謨逰山留刻云寺有榴花根榦偉茂)
(世傳昔梁武帝女尼所植也有井泉陸羽所謂乳泉漫/流者也歐陽公水記丨丨丨與龍穴山皆在廬州界内)
(較其水味不/及浮槎逺甚)北峡關(在舒城南四十五里官兵/守把為入蘄黄之要地)肥水(在/合)
(肥縣南應劭曰夏水出父城東南至此與淮合故曰合/肥○爾雅云歸異出同曰肥○廬江四辨曰水出雞鳴)
(山北流二十里出夀春而投于淮二水皆曰肥○郡志/載梁韋叡為豫州刺史討魏至合肥乃堰丨丨通戰艦)
(髙與合肥城/等城遂潰)巢湖(港㲼大小三百六十周圍四百里與/合肥舒城巢廬江四邑接境詳見無)
(為/軍)藏舟浦(在金斗門外長八十丈濶十丈舊經云昔魏/將張遼掘巨浦禦孫權藏戰艦于此唐貞元)
(間刺史杜公作斗門與肥水相/接浦内島嶼花木頗為佳景)小史港(在城東門内按/太平寰宇記廬)
(江府小史焦仲卿妻劉氏為姑所出自誓不嫁其家逼/之乃投水死仲卿聞之自縊因以為名李太白廬江主)
(人婦詩云孔雀東飛何處栖廬江小史仲/卿妻為客裁縫君自見城烏獨宿夜空歸)龍潭(在梁縣/治不十)
(歩有蜃/母居焉)鵲㟁(在舒城縣西北左傳昭公五年楚伐吴吴/人敗諸丨丨杜預注云謂廬江舒縣鵲尾)
(渚/)堂亭安邉堂(在州/治)衣錦亭(在州治天禧中馬忠肅公/歸守鄉郡創此亭因名)
三至堂(在州治陳文恵公/三守是邦故名)祠廟張龍公祠(在合肥縣西/百三十里龍)
(穴山按歐陽公集古錄載唐布衣趙耕撰張龍公碑云/張公諱路斯潁上百社人仕隋為宣城令罷歸每夕出)
(自戌至丑歸常體濕且冷其夫人石氏異而詢之公曰/吾龍也蓼人鄭祥逺亦龍也吾據池屢與龍戰明日取)
(决可令吾子持弓矢射之繫鬛以青綃者鄭也綘綃者/吾也子遂射中青綃者鄭怒東北去投合肥西山死今)
(龍穴山是也其後蘇内翰軾作丨丨丨丨記亦載此事山/之東南隅有池傍有一廟遇旱鄉人即請水以禱詳見)
(龍山山/穴注)廣恵王廟(在合肥縣西二十里按廟碑有云唐/貞觀間有僧慧滿結庵此山誦經忽)
(有布衣造門曰我東海龍王之少子属時苦旱僧令其/䧏雨答曰盗布天澤罪當殛死湏臾膏澤随霈三日龍)
(死于山隅僧乃携以葬而民為/之立祠其後水旱禱之必驗)古跡石牛(在土地堂前/有二丨丨父)
(老相傳初濬治肥河得之土中形製甚精/對峙為角觝狀後塑二牧童横笛跨其上)飛騎橋(即今/西津)
(橋大觀間所立碑乃曰飛騎且謂呉孫權為魏將張/遼所襲橋丈餘無板權乗駿馬越而獲去因此得名)教
弩臺(在懐徳坊明教寺舊經云昔魏武帝築臺教强弩/五百人以禦孫權棹船大厯間因得鉄佛髙一丈)
(八尺刺史裴緝/奏請為明教寺)明逺臺(在梁縣城内西南隅囬環皆水/中有一洲古老相傳鮑明逺讀)
(書于/此)名宦劉馥(魏太祖表為揚州刺史暨受命單馬造/合肥空城建立州治興治芍陂及茹陂)
(吴塘/諸堰)朱敬則(唐朝為刺史代還無淮南一物/所乗止一馬子曹歩従以歸)鄭綮(為刺/史黄)
(巢掠淮南綮移撽請無/犯州境巢笑為斂兵)李翺(為廬州/刺史)皇朝陳堯佐(知州/以方)
(嚴肅/下)馬亮(合肥人兩/為本郡守)包拯(苕溪漁隠曰拯合肥人守本/郡不肯少屈法以阿鄉曲之)
(好故流俗稍稍謗議公乃為詩見意曰直/榦終為棟堅剛不作鈎其守正不囬如此)孫覺(以司諫/知州蘇)
(子瞻有/詩送之)周美成(為教/授)馮京(為/守)人物周瑜(仕吴廬/江舒人)陶侃(仕/晉)
(廬江/人)楊行宻(合肥人墓/在鐵索澗)皇朝李公麟(字伯時舒城人博/學好古多識竒字)
(以丹青妙絶一世/號為龍眠居士)題詠西江天柱逺(李白送裴大擇赴/廬州長史詩云云)
(東越海門深去割辭親戀行憂報國心好風吹/落日流水引長吟五月披裘者應知不取金)平湖阻
城南(張祁詩云云長淮帶城西/壯哉金斗勢曹瞞築合肥)多幸逢時擁斾旌(唐鄭/綮題)
(合肥郡齋詩九衢城裏一書生云云/醉裏眼開金使字紫旌風動耀昆明)襟帶東南第一州
(郭功父澄恵寺詩云/云揚鞭得従使君逰)蜀山逈出千螺秀(郭功父舒城眺/望詩云云肥水)
(長縈乛帶廽猶有金城藏/後浦不惟銅雀起髙臺)郡城百里即龍舒(劉貢父詩/云云留滯)
(頻驚嵗/月除)沃壤欲包淮甸盡(朱服詩昔年吴魏交兵地今/日承平㑹府開云云堅城猶)
(抱蜀山廽栁塘春水藏舟浦蘭若秋風教/弩臺獨有無情原上草青青還入燒痕来)
四六(申命宸廷/縂戎制閫)　(開大幕府/號小朝廷)　(淮甸極邊/合肥重鎮)
(惟合肥之重鎮/接古夀之長淮)　(邊城蹂躪之餘野馬也塵埃也/制閫經營之始繭絲乎保障乎)
(陞文昌垣獻納之班/重合肥水守禦之寄)　(得李勣之才見謂城堅于金斗/知裴度之績未嗟人老于玊關)
(胡人不敢縦南下之牧/天子遂可寛西顧之憂)　(分陕之西則合肥既為重鎮/自閫以外則元戎實縂中權)
(擁元戎之旌纛名震江淮/建大將之鼓旗威行蠻貊)　(開關延敵精兵發弩以飇馳/射賊勤王敵騎棄圍而星遁)
(折衝禦侮寛南面之顧憂/畫策運籌壯西淮之屛蔽)　(宿重兵百萬之屯前鏖大敵/縂元戎十乗之寄進取中原)
　　　無為軍(無為/廬江)　(巢縣/)
　建置㳂革(禹貢揚州之域呉地斗之分野商時為巢/伯之國春秋戰國屬楚秦為九江郡漢髙)
　(帝更為淮南國以黥布為王景帝為廬江郡統縣十/一而居巢臨湖襄安𨽻焉即今無為之地也曹操屯)
　(軍居巢後屬呉周瑜為居巢長梁屬南豫州又屬合/州隋屬廬州唐武徳以居巢縣為巢州皇朝太平興)
　(國間析舊廬州廬江縣為巢縣以無為鎮為無為軍/乂耆舊相傳云無為軍本號城口鎮𨽻巢縣淳化中)
　(鎮居土豪侯仁信等進狀乞創軍壘時僣偽悉平思/與天下安于無事因取無為而治之意以名之熙寧)
　(間又析巢縣廬江之六鄉置/無為縣今領縣三治無為)
　　本路提刑提舉置司
事要郡名濡須(寰宇記魏築無為城臨丨丨水上源尋/為無為監乃江淮之要津圗經所謂城)
(口鎮者因此/丨丨城得名)風俗習於干戈(郡志其民云/云勇于戰鬭)風氣果決(隋/地)
(理/志)頗務農桑(郡志承平/以來云云)形勝古南譙郡(郡志晉咸康中/置南譙郡即今)
(之南譙鄉/在巢縣)滆江上游(錢惟岳雙峯院記無為潭/之捷徑據  丨之丨丨)北聨和
廬(無為郡志秀峯驛記云云南/接舒蘄在淮甸實為要衝)江淮要津(寰宇/記)呉魏相
持於此(無為志云云東關之北岸吳/築城西關之南岸魏置柵)山川巢山(在巢縣/西南百)
(里/)姥山(在巢湖中湖䧟姥升此山有廟○羅隠詩臨堂/古廟一神仙綉幌花容色儼然為逐朝雲來此)
(地因隨暮雨不歸天眉分初月湖中鑑香散餘/風竹上烟借問邑人沈水事已經秦漢幾千年)紫芝山
(在無為縣錦綉溪/西皇祐間生紫芝)八公山(在巢縣西非苻堅時所望草/木為晉兵之山○水經注云)
(山無草木唯重阜耳上有淮南王安廟漢髙帝之子折/節下士好神仙祕法鴻寳之道忽有八公皆鬚眉皓素)
(詣門希見門者曰吾王好長生今先生無駐衰之術未/敢聞八公咸變成童白日升天餘藥在器雞犬䑛之者)
(皆得上昇故山以八公為目○王介甫詩淮山但有八/公名鴻寳燒金竟不成身與仙人守都厠可能雞犬得)
(長/生)銀瓶山(在軍城之西時有/雲氣以形得名)亞父山(在巢縣東十二里/昔范増居此山之)
(陽/)七寳山(在巢縣濡須山謂之東/闗丨丨丨謂之西關)王喬山(在巢縣西南/九十里昔有)
(王子喬于此山/採藥遂得名)卧牛山(在巢縣/城内)九華山(蘇子由過九華/題詩云南遷私)
(自喜看盡江南山孤舟少僮僕此志還復難局促守破/牕聨翩過重巒忽驚九華峰髙拱立我前蕭然九仙人)
(縹緲凌雲烟碧霞為裳衣首冠青琅玕揮手謝世人可松/望不可攀我行竟草草安能拍其肩但聞有髙士卧聽)
(風眠松根得茯苓狀若千嵗黿煮食一朝盡終身棄腥/羶腹背生綠毛輕舉如翔鸞相逢欲借問已在長松端)
(何年脱罪罟出處良自便芒鞋拄藤杖/逢山即盤桓斯人求可求岩室倘復安)西江(岷山導江/至此號丨)
(丨/)巢湖(在巢縣西周圍四百里由合肥舒城廬江巢縣/四邑境○郡志云昔有巫言居巢縣門有四石)
(龜口出血此地當䧟為湖未㡬有人以猪血置龜口巫/嫗見之南走其地遂䧟○青瑣髙議云今巢湖古巢縣)
(一日江漲港有巨魚漁者取以貨于市合郡食之有一姥/獨不食遇老叟曰此吾子也汝獨不食吾厚報汝若東)
(門石龜目赤城當䧟姥日往視有稚子訝之姥以實告/稚子欺之以朱傅目姥見急出城有青衣童子曰吾罷)
(之子乃引姥登山而免然東漢永平之時丨丨出黄金/則城䧟之説妄矣○杜荀鶴過巢湖詩世人貪利復貪)
(榮来向湖邊始至誠男子登/舟與登陸把心何不一般行)濡須水(在軍北二十五里/源出巢湖東流經)
(亞父山曺吴相拒于此月餘曹公牋曰春/水方生公宜速去公曰權不敢欺孤遂還)錦繡溪(在城/内天)
(慶觀/前)堂舍仰髙堂(在郡治米元章建并/記後張孝祥題扁)寳晉齋(米元章/建中藏)
(晉人/法帖)羣山觀(在漕㕔之東遥揖江/南繁昌鍾阜諸山)樓閣南樓(楊次公詩/云此樓此)
(景他州無山川/形勢吞三吴)九華樓(在移風門上米元章建江/南九華諸峯屹然相向)眀逺
樓(在楚澤門郡守米元/章所建下臨百萬湖)聚山閣(在郡圃北羣山横列惟/二山為勝銀瓶之深秀)
(則喬松所居寳峯之壯/險則吴魏之所守也)園池西園(亭館為一/郡之勝槩)墨池(在郡/㕔米)
(元章/所鑿)寺觀太寧院(在軍東南六十里地名臨湖當濡湏潜水/之交有湖山林泉之勝○吕坦夫詩飄然)
(吟魄到鼇山好句空留水石間眼/愛清虚心不息浮生能有㡬人閑)紫㣲觀(去巢鄉北八/里有紫㣲山)
(及洞道書所謂苐十八金庭福地此山乃王喬登仙之/處有碑云乗鳬馭鶴吹笙脱履而歸舉手長别其碑皴)
(刻難讀今/亦不存矣)玉虚觀(在廬江南一里又曰南䑓東漢左慈/真人之故隠也○後有人自稱劉方)
(題詩于壁曰南䑓舊觀再焚修鸞鳳徘徊無樹留芳草/滿時迷白鹿落花深處卧青牛九天宛轉雲常在萬象)
(縱横月不收應是廬江人不識蟾宫遺下水/晶樓人謂左真人復来也觀後有水簾洞)古跡巢縣
(堯世巢父即巢之者艾也書稱成湯放桀於南巢旅獒/稱巢伯来朝左傳文公十三年羣舒叛楚遂圍巢襄公)
(二十六年吴伐巢昭公/九年城巢即今丨丨也)亞父井(在巢縣㕔之西/廡云亞父宅基)拓臯(在/巢)
(縣即春秋哀公十二年㑹吴于橐臯是也/紹興十一年烏珠入寇劉錡敗之于丨丨)潛城(在廬江/縣南六)
(里左昭二十七年吴/公子燭庸帥師圍潜)濡須塢(亦名偃月城在巢縣東南/四十里接巢湖西北至合)
(肥界湖東南有石渠鑿石通水是名關口相傳云夏禹/所鑿其地髙峻險狭實守扼之所故天下有事是為必)
(争之地矣吴魏相持于此初孫權欲作塢諸將皆曰上/岸擊賊洗足上船何用塢為吕蒙曰兵有利鈍戰無百)
(勝如有邂逅賊歩騎蹙人不暇及水其得八船乎權曰/善遂築之曹公攻之不能破○嘉平四年諸葛恪于東)
(關作大隄遏巢湖左右依山夹築兩城各留千餘人使/全端留畧守之魏遣諸葛誕胡遵圍東關將壊其隄諸)
(葛恪率衆四萬大破之遂退○阮户部東西闗詩笻杖/芒鞋上短蓬半篙春水飽帆風兩關三寺山無數藏在)
(濛濛烟雨中○龔相詩南北安危限兩闗迅流一/去㡬時還凄凉千古干戈地春水方生鷗自閒)名宦
周瑜(三國志本傳吴中呼為周郎以恩信著于廬江袁/術欲以為將瑜觀術終無成求為居巢長遂還吴)
劉知㡬(唐人封/居巢子)皇朝米芾(字元章傳云善書畫初宣仁/聖烈皇后在藩時母出入邸)
(中後以恩補校書郎嘗為太學博士擢禮部員外郎然/元章性好石守無為日初到公㕔適有一石甚竒元章)
(見大喜曰吾當以兄事之遂再拜未㡬言/路有論其怪不可治民者徽廟薄其罪)陳瓘(以論/蔡京)
(謫揚州料院/續知無為軍)李公麟(字伯時廬州舒城人自號龍眠居/士有才名馳譽丹青元豐中為無)
(為司尸叅軍夏商以来鐘鼎尊彞皆辨測欵識撰百刻/漏箭合古法度今譙樓銅壺上刻吳道子所載者乃伯)
(時所/製也)楚建中(為守與文潞/公耆英㑹)吕夷簡(為/倅)人物范増(鄛人年/七十居)
(家好竒計○王介甫詩云鄛人七十謾多竒為漢/驅民了不知誰合軍中稱亞父直須推讓外黄兒)　文
翁(廬江人嘗為/蜀郡太守)朱邑(廬江人為大司農/嘗為桐江嗇夫)皇朝焦蹈(無為/縣人)
(四為舉首元豐八年/魁多士六日而終)左慈(廬江人嘗在曹操以銅盤貯/水以竹竿餌釣于盤中引鱸)
(魚鱠之詳/見蘇州)題詠掩映軍城隔水鄊(林君復詩云云人煙/物景共蒼蒼酒家樓)
(閤摇風斾茶客舟船簇雨檣殘笛逺砧聞野墅老苔/寒檜看僧房狎鷗更有西湖興珍重江頭白一行)山
横大秀一峯髙(楊次公詩云云水/入平湖千里逺)
四六(疏榮禁掖/分壘巢湖)　(雖云小壘/乃是次邉)　(惟呉魏相持之地/乃江淮至要之津)
(濡湏立塢素稱壁壘之雄/淳化創軍實據江淮之險)　(外連肥水之衝足為保障/内䕶長江之險實固藩籬)
(州麾肅擁分千里以鎮臨/地望雄誇建兩䑓而對峙)　(人煙物景曽歸和靖之新萹/樓扁亭名尚洒元章之妙墨)
　　　安豐軍(夀春/霍丘)　(安豐/六安)
　建置沿革(禹貢揚州之域呉地斗分野春秋時為六/蓼國地後属楚椘考烈王自陳徙都夀春)
　(命曰郢秦漢属九江郡東漢為揚州刺史治所魏即/安豐縣陞為郡晉為淮南郡治夀春東晉為豫州刺)
　(史治所梁以夀陽為豫州隋曰夀州唐𤣥宗改夀春/郡後復為夀州後唐陞為順化軍莭度南唐改為清)
　(淮軍周平淮南徙夀州治下蔡以清淮軍為忠正軍/自此州治始在淮北而舊州廢為夀春縣仍𨽻焉國)
　(朝因之後陞為夀春府紹興問陞/安豐縣為軍今領縣四治夀春)
事要郡名夀陽　風俗人習戰争(伏滔正淮論其俗尚/勇力而多勇悍其云)
(云而貴/詐偽)文辭巧而少信(漢書地/理志)形勝臯陶所封(晏類要/臯陶子)
(孫封于英六皇覽云臯陶塜在六安縣春秋文公五年/椘人㓕六與蓼臧文仲聞六與蓼俱㓕嘆曰臯陶庭堅)
(不祀/忽諸)古夀州地(圗經宣撫使張浚剳子欲将夀春縣改/為夀春府以淮北夀春府為下蔡縣仍)
(𨽻焉其安豐軍却合改作縣使𨽻夀春府又云古夀春/在淮南自周世宗攻劉仁瞻扵此惡其險遂徙夀州治)
(于淮北下蔡是/安豐即丨丨丨)南引荆汝之利(晉伏滔正淮論東連三/呉之富云云北接梁宋)
(平塗㡬七百里西/援陳許水陸千里)外有江湖之阻(同上云云内/保淮淝之固)有陂澤
之饒(宋地理志為淮南苐一/都㑹地方千里云云)為要害之地(郡縣志自東/晉至唐云云)
城郭如帛繞花(宋武帝嘗登八公山劉安故/䑓曰丨丨丨疋丨丨叢丨)山川霍山
(元和郡縣志漢武帝以丨丨為南嶽遂祭其/神今其土俗呼南嶽隋以江南衡山為南嶽)八公山(在/夀)
(春北四里苻堅伐晉望山上草木皆人形○謝𤣥暉和/王著作丨丨丨詩二别阻漢坻䨇崤望河澳兹嶺復㠝)
(岏分區奠淮服東限琅琊䑓西距孟諸陸阡綿起雜樹/檀欒䕃修竹日隠澗凝空雲聚岫如複出沒眺樓雉逺)
(近送春目戎州昔亂華素景淪伊穀阽危頼宗衮謝安/㣲管寄明牧𤣥𤣥長蛇固能翦奔鯨自此曝道峻芳塵)
(流業遙年運倐平生仰令圗吁嗟命不淑浩蕩别親知/連翩戒征軸再逺館娃宫兩去河陽谷風煙四時犯霜)
(雨朝夜沐春秀良/已凋秋場庶能築)大别山(漢書云禹丨丨丨在霍山/縣圗經在安豐縣西南)硖
石山(寰宇記云兩岸相對淮水經中過山/上立二城以防津要故名為丨丨丨)紫金山(在夀/春南)
(或云即八公山○周顯徳四年征淮太祖率/殿前諸軍擊丨丨丨連珠砦抜之遂平夀州)青岡(去夀/春縣)
(三十里晉書謝𤣥敗苻堅于/丨丨死者如麻即此地也)淮水(經夀陽/西北)淝水(東南自/安豐縣)
(界流入夀春果經縣北二里入淮○晉謝𤣥傳苻堅率/兵次于項城衆號百萬詔以𤣥為前鋒都督諸軍衆凡)
(八萬進屯夀陽列陣臨淝𤣥𤣥軍不得𤣥𤣥使謂苻融/曰君逺渉吾境而臨水為陣是不欲速戰諸君稍却令)
(將士得周旋僕與諸君緩轡而觀之不亦樂乎衆皆曰/宜阻淝水莫令得上我衆彼寡勢必萬全堅曰但却軍)
(令得過而我以鉄騎數十萬向水逼而殺之融亦以為/然麾使却陣衆因亂不能止于是𤣥與從弟琰中郎將)
(柏伊等以精鋭八千渉渡丨丨决戰堅中流矢臨陣斬/融堅衆奔潰自相蹈籍投水死者不可勝計丨丨為之)
(不流餘衆棄甲宵遁聞風聲鶴唳皆以/為王師至獲堅乗輿軍資寳皆山積)逃蛟㵎(在六安/縣舊傳)
(淠河有蛟為人害楚公子芉乙㩧弓/矢射之蛟走邑人徳之為立廟)芍陂(在豐安縣東崔/寔月令曰孫叔)
(敖作期思陂即此郡縣志周廽三百二十里灌四萬頃/與陽泉陂大葉陂並孫叔敖作鄧艾修之淮廣陵等十)
(鎮皆仰給于此疆場/豐稔無復轉輸之勞)小吏堰(在安豐縣魏武帝遣小吏/何友憲開因以為名後遣)
(大將宋玉劉昶攻夀春北齊豫州刺史桓崇祖乃扵城/西北立堰塞淝水堰北起小城使數千人守之及魏軍)
(薄攻小城崇祖决丨丨丨水勢/奔下魏軍溺死甚衆遂退走)井泉咄泉(在夀春縣東/北十里人至)
(其傍大呌則大/湧小呌則小湧)亭院慶豐亭(下瞰芍陂/故有是名)名宦竇融(漢封/安豐)
(侯/)時苗(為夀春令牛生一犢留/之而去今有飲犢池)鄧艾(魏邵陵厲公嘗屯/于芍陂詳見前芍)
(陂/)劉仁贍(南唐時李景稱臣割地而仁贍獨守夀春不/下故治夀春世宗以其難尅遂徙下蔡而復)
(其軍曰忠正軍曰吾以旌仁贍之節也○漁隠叢話曰曰/王旐㳺金陵昇元寺見房壁上有繪金紫大夫上題詩)
(陣前金牌生無愧鼓下蠻奴死合羞三尺生綃暗塵土/凛然霜鶻欲横秋不能觧卷畫歸示其父平甫曰此丨)
(丨丨像袁/世弼詩也)皇朝陳舜俞(字令舉/為判官)眀鎬(通判夀州薛基/稱其有廊廟才)曽
致堯(嘗為兩浙漕諫議魏庠知蘇州介舊恩以進致堯/奏劾其罪太宗曰是敢治魏庠可畏也知夀州)
人物英布(六人臯/陶之後)梅福(夀春/人)召信臣(九江夀/春人)陸贄(授鄭/縣尉)
(省母歸至夀春刺史張鎰有名當時大加賞識既别鎰/以貨泉為贐且曰碩以此奉太夫人一日之膳丨丨悉)
(辭之領新茶/一串而已)皇朝吕夷簡(字坦老河南人祖龜祥知夀/州因家于此仁宗皇帝朝拜)
(平章事封/申國公)題詠風獵紅旗入夀春(劉禹錫寄楊夀州詩/云云滿城歌舞向朱)
(輪八公山下清淮水/千騎塵中白面人)
四六(簡求人傑/彈壓邉城)　(塗芝禁掖/兮竹夀陽)　(昔為男國/今號侯邦)
(眷夀陽之小壘/當淮右之要衝)　(南控荆湖之地/北連梁宋之郊)　(犢池慕時苗之介/芍陂懐鄧艾之功)
(分斗大之一州初無地險/禦風寒之萬里頼有人謀)　(望公山草木之狀儼若旌旗/聞淝水風鶴之聲凜如鼙鼓)
(方苻秦率衆以来俄而大敗/自夀春移鎮之後罕此竒功)　(以孤城而當一面始歎其難/及百戰而觧重圍終知其勇)
(精兵八千而破敵重逢前代之謝𤣥/强敵百萬而觧圍盖有當今之杜預)
　　　　濠州(鍾離/定逺)
　建置沿革(禹貢揚州之域呉地斗分野塗山氏之國/春秋時為鍾離子之國嬴姓徐子之别封)
　(戰國属楚秦併天下属九江郡漢置鍾離縣属九江/莽曰蠶富縣東漢為鍾離侯國宋立徐州齊改西椘)
　(州隋改濠州皇朝因/之領縣二治鍾離)
事要郡名濠州(郡志濠水中/有石梁故名)臨濠(唐地理志濠州作/豪天寳改従濠)風
俗性率真直(寰宇志云云賤商務農其食粳稻/其衣絁布地帶淮濠皆通舟楫)文詞並
興(錢文子修學記濠水之上江淮之間恵莊隠士昔所/逰處淮南賓客集而著書流風所被云云非南北二)
(邊/比)形勝長淮横其北(連南夫修城記濠之為城也丨丨/桐栢之流丨丨丨石梁㑹衆水之)
(流環其西兩水/中注介于城闉)背渦口之曲流(魏王粲浮山賦云云兮/望馬丘之髙澨遺錄云)
(五代時渦口/為控扼之地)阻滯帶山(郡縣/志)舊有二城(昔魏中山王英/圍鍾離梁韋叡)
(救之曺景宗募軍士賫敕潜行水厎得達東城則知州/有東西城舊矣自建炎間連南夫作郡守謂濠水介于)
(兩城不合一始决濠水徑達于淮/而不復介于城中城始為一矣)南北朝為重鎮(郡縣/志)
山川塗山(在鍾離縣西九十五里左傳昭公四年禹有/丨丨之㑹杜預注在夀春東北今有禹㑹村)
(紹興亦有丨丨未知孰是○蘇子瞻濠州丨丨詩川鎖/支祁水尚渾地埋汪罔骨猶存樵蘇已入黄羆廟烏鵲)
(猶朝禹㑹村左傳稱鯀化為黄羆○蘇子由詩娶婦山/中不肯留㑹朝山下萬諸侯古人辛苦今誰信只見清)
(淮入/海流)荆山(在鍾離縣西八十三里梁魏/争戰時又築堰以灌夀陽)杏山(在鍾離南/六十里世)
(傳董奉居此山/種杏為人治病)畫山(在鍾離西七十里崔確崔白李従/升張藻皆郡人以畫名人謂此山)
(炳/靈)韭山(在㝎逺縣東北四十里其山多韭繫年錄鍾離/人王惟忠嘗據山上累石為城民之依者九萬)
(餘人金人以孫興知濠州惟忠不従/偽命率衆歸莭制劉位為左軍統領)臨淮山(一名浮山/去鍾離九)
(十里山下有穴名浮山洞夏潦不能及而冬不加髙故/人疑其浮也○蘇子瞻詩人言洞府是鼇宫升䧏随波)
(與海通共坐船中那得/見乾坤浮水水浮空)雲母山(在鍾離南四十里出雲/母彭祖取服其上有廟)
(○蘇子瞻詩跨厯商周看盛衰欲將齒髪鬭/蛇龜空餐丨丨連丨盡不見蟠桃著子時)横㵎山(在/定)
(逺西北七十里兵/火中為屯禦之地)濠水(州臨丨丨故名西丨丨出/鏌鎁山東丨丨出濠塘山)淮水
(出桐/柏山)洺水(出定逺縣/下流入淮)井泉漢泉(在定逺縣世傳漢軍至/此渇因大呼泉遂出)
楚泉(在定逺縣其流稍㣲○吕坦夫有/詩云地與分䨇派天方鬭二雄)堂亭威信堂(在/郡)
(治淳熙間守王囬陛辭上諭/曰守邊之道無出威信二字)一品亭(在子城西南隅遺/錄云王欽若父郁)
(為郡判官作亭後文穆天聖初知濠州亭/尚在公之孫仲徽守濠増大之遂名今廢)翛然亭(在倅/㕔子)
(城上舊名觀瀾元祐中王雍為郡丞有言晉簡文逰華/林園謂左右曰㑹心處不必在逺翛然臨水便有濠濮)
(間趣覺鳥獸禽魚自来親人當知/濠自是佳處雍喜遂易亭名翛然)三槐亭(在倅㕔通判/王淮名既以)
(三槐在其側又以王欽若/吕夷簡曽懐皆為倅故名)短李亭(即四望亭唐李紳分/司東路過濠州為作)
(記紳矮小時號丨丨因名丨丨蘇子瞻詩頽垣破礎沒/柴荆故老猶言丨丨丨敢請使君重起廢落霞孤鶩换)
(新/銘)樓䑓清雅樓(張頔詩觀魚恵子䑓蕪沒夢蝶莊生冢/木秋唯有清淮供四望年年依舊背城)
(流/)觀魚䑓(在鍾離縣西南七里莊子逰于濠梁上見鯈/魚出㳺従容莊子曰是魚樂乎恵子曰子非)
(魚安知魚之樂耶莊子曰子非我安知我不知魚之樂/耶○蘇子瞻詩欲將同異較錙銖肝胆猶能楚越如若)
(信萬殊皆一理子/今知我我知魚)逍遙䑓(在開元寺後唐開元中刺史/梁延嗣累石為䑓刻莊子像)
(于其上○蘇子瞻詩常怪劉伶死便埋豈伊忘/死未忘骸烏鳶奪得與蝼蟻誰信先生無此懐)館驛水
館(張祜濠州丨丨詩髙閣去煩燠客心遂安舒清流中/浴鳥白石下㳺魚秋樹色凋翆夜橋聲裊虛南軒更)
(何待坐見/玉蟾蜍)橋梁望仙橋(相傳藍采和登仙時人聚此/橋以望石上有藍采和足跡)古
跡夢蝶坊(在開元寺之西○莊子云周夢為蝴蝶栩栩/然蝴蝶也俄然覺則蘧蘧然周也不知周之)
(夢為蝴蝶歟蝴/蝶夢為周歟)觧帶石(在清流門外昔項羽敗垓下投/薛公薛公不納觧帯飯石上而)
(去今清流門/外有丨丨丨)隂陵(髙適東征賦次靈壁之逆旅面垓下/之遺墟嗟魯公之慷慨聞楚聲而悒)
(于歌抜山而涕洟切霸國/以狼狽至丨丨以躊躇)虞姬冢(在定逺縣南今宿州/亦有墓相傳靈壁葬)
(其身此葬其首○蘇子瞻詩帳下佳人拭淚痕門前/壯士氣如雲倉皇不負君王意只有虞姬與鄭君)奕
壇(在州西七里石臨河刻棋局又鑿/窊可置棋子上刻唐人詩字甚古)渦口城(去鍾離九/十里唐李)
(正已反張萬福馳至渦口悉發漕船相銜以進賊兵倚/岸熟視不動郡縣志自貞元後西渦口置兩城刺史常)
(帯兩/城使)垂花塢(在逍遥臺南十餘歩上有樛藤垂花唐獨/孤及甚愛之名曰丨丨丨又詩云紫蔓青)
(滌覆酒壺落花時與竹風俱歸来/自負花前醉笑向㳺魚問樂無)乗龍洲(去州二十里/在淮水中周)
(世宗征濠夜遣兵持炬乗橐駝絶淮/濠兵驚以為鬼乗龍也因以名洲)斷梅谷(周世宗征/淮以荆塗)
(二山乃濠州之朝岡有王者氣命名/斷之有梅族居此因名斷梅山)宦張萬福(李己己/反徳宗)
(以丨丨丨為濠州刺史召謂曰先帝改爾名正者所以/褒也朕謂江淮草木亦知爾威名若従所改恐賊不曉)
(卿復舊/名萬福)獨孤及(為刺史嵗飢賑貸隣/郡流亡而此州獨安)皇朝梅詢(詢仕于/朝嘗請)
(守濠王文正公訪問之曰欲温故耳文正曰當除一通/判伴讀于是吕申公夷簡通判州事今州治倅㕔之兩)
(間有梅吕讀/書之所存焉)王旦(王文正公旦吕文靖公夷簡尹公洙/皆為通守于此元祐四年通判王雍)
(刻石題名甚詳近世丞相曽懐/亦嘗為倅議者謂倅㕔多賢達)趙抃(清獻/公)王欽若(文僖/公)
㳺酢(定夫先生/並為守)人物莊周(為漆園吏墓/在開元寺後)魯肅(呉人字子/敬臨濠東)
(城人也周瑜為居巢長將數百人徃見肅并求資糧肅/家有米兩囷各三千斛乃指一囷與之肅嘗仕呉為横)
(江將/軍)皇朝郭延澤(知建州代還致仕居濠州城南傳寫/書籍至萬卷號為書藏景徳中遣使)
(詣其家取三館所闕/書至三千卷以進)題詠傳語濠州賢刺史(黄魯直道/中寄景珍)
(兼簡庾元鎮云云/隔年詩債㡬時還)塗山廣大納萬國(王韶詩云云帝/禹于此分江河)
四六(乃眷濠梁/實臨邊境)　(昔為男國/今乃侯邦)　(惟其當要害之衝/所以重蕃宣之任)
(得塞翁之馬初亦何心/觀莊氏之魚大過初望)　　(古稱别駕率多公衮之曽逰/今得名流可卜緹屛之必貴)
(地當邊徼敢論分虎之榮/時急軍需何有觀魚之樂)　(自澆烽灌燧之餘久陶眷澤/遂鑿井耕田之樂殆若中州)
　
　
　
　
　
　
　方輿勝覽卷四十八
欽定四庫全書
　方輿勝覽卷四十九　　　　宋　祝穆　撰
　　　和州(厯陽/烏江)　(含山/)
　建置沿革(禹貢揚州之域于天文直南斗魁下春秋/戰國属楚秦為厯陽縣𨽻九江郡漢属淮)
　(南國後属九江郡而厯陽為治所後漢揚州移理于/此三國呉為重鎮晉立厯陽郡宋為南豫州治厯陽)
　(後齊立和州隋唐或為厯陽郡或為和州陽/皇朝因之嘗兼管内安撫今領縣三治厯)
事要郡名厯陽　風俗取協和之義(劉禹錫㕔壁記云/梁之亡也北齊圗)
(霸功擁正陽侯淵明以歸王僧辨来/迎㑹于兹地二國協和故以州名)男夫尚墾闢(同上/云云)
(無即山近監之逸女工尚/堅全無文章交錯之竒)無㳺人異物以遷其志(同/上)形
勝内險之地(郭功父含山縣記方用兵時而含山為云/云當江淮水陸之衝故鋭師宿將嘗屯營)
(于/此)實為要津(李白天門山銘梁山博望/關扃楚濵夾據洪流云云)城髙而堅(劉禹/錫記)
(云云亞/父所營)常留重兵(劉禹錫曰自孫/權距六代云云)上岸擊賊(呉欲擊楚/諸將曰云)
(云洗足/上船)呉魏相持扵此(晏類要南岸吴築城北/岸魏置柵云云月餘)山川梅
山(在厯陽南五十里昔曺操指山上梅林軍士渇止盖/此山也○王安上詩將軍馬上設良謀遙望青山指)
(梅/樹)梁山(郡縣志在厯陽南七十里俯臨厯水侯景之亂/梁王僧辨軍次蕪湖與景將侯子鑒戰于丨丨)
(大破之江東有博望山属姑孰二山隔江相對如門南/朝謂之天門山兩岸山頂各有城並王元謨所築自六)
(代皆于此/屯兵扞禦)厯陽山(在厯陽縣西北四十里吴/志云丨丨丨石文理成字)八公山(在/郡)
(城北耒山之左世説有八仙人圍棊㑹飲于/此故名張祁謂仙風對八公盖一郡之勝槩)雞籠山(在/厯)
(陽西北四十里道家第四十福地淮南子云麻湖初䧟/之時有一老母提雞籠以登此山因化為石今有石狀)
(如雞籠故名○劉禹錫詩/雞籠為石顆龜眼入泥坑)隂陵山(在烏江西北四十五/里即項羽迷失道處)
四潰山(在烏江縣西北三十里直隂陵山項羽既敗于/垓下走至東城所従惟二十八騎漢兵追者千)
(餘羽乃引騎依/此山為圎陣)濡須山(在含山西南七十五里與無為/軍七寳山對峙中為石梁鑿石)
(通水山川險阻最為控扼之雄吴魏必争之地陸士衡/論孫權聞曹公来築此城塢拒之狀如偃月詳見無為)
(軍/)華陽山(在含山縣北十八里本名蘭陵山下有華陽/亭因名山有洞曰華陽至和初王介甫逰焉)
(洞有二前洞逰者甚衆後洞則介/甫所逰寺僧言山嶺有天梯洞)石湖關(紹興辛酉烏/珠再犯境張)
(浚以兵五千守丨/丨丨敵遂遁去)大江(自岷山西南流過厯陽烏江三/縣界○劉禹錫詩海潮随月丨)
(丨水應/春生)柵江(在厯陽縣西南百五十里與無/為軍分界丨丨口古濡湏口也)厯湖(在厯/陽縣)
(西三十里今謂之麻湖盖訛為厯字○淮南子云厯陽/之郡一夕為湖○劉禹錫詩憶昔泉源變斯湏地軸傾)
烏江浦(在烏江縣東四里即/亭長艤舟待項王處)當利浦(在州城東十二里/晉時王濬過三山)
(王渾遣人邀之濬曰風利/不得泊遂先入石頭故名)横江浦(建安初揚州刺史劉/繇遣將樊能于麋屯)
(横江孫策破之對江南/之采石往来濟渡處)􁫴溪(在厯陽西一里其源出金/泉寺之山○唐李聪詩水)
(通滴瀝落氷崖盖其流雖小而泠然也○王安上詩泠/泠一帯清溪水逺逺来穿厯陽市㳙㳙出自碧湖中流)
(入楚江/煙霧裏)井泉沸井(圖經在郡西百步郭璞筮云厯陽井當/沸○劉禹錫詩丨丨今無湧烏江舊有)
(名/)堂亭惠政堂(在郡治堂扁乃孝宗居青宫/時親洒宸翰賜守臣胡昉)三老堂(元祐/孫賁)
(建三老即劉摯傅堯俞范純仁也○胡彦國詩厯陽賓主/昔多賢三老風流二十年獬豸冠中曽補衮鳳凰池上迭)
(擎/天)雲䕃軒(劉莘老詩古木無/年嵗新亭記舊樓)衣錦亭(劉莘老詩隂隂佳木/與城齊襟袖迎風弄)
(晚/曛)凌雲亭(劉莘老詩軒宇慿虚出/半天忽驚身寄碧雲端)水心亭(在三老堂前○/唐張籍詩送客)
(特過山口堰看/花多向丨丨丨)祠廟西楚霸王廟(在烏江縣東南二里號/靈惠廟紹興辛巳金主)
(欲渡江乞杯珓不從大怒欲焚廟俄大蛇遶出屋梁殿後/林木中鼔噪發聲若數千兵金主大驚左右皆駭散○杜)
(牧詩勝負兵家事不期包羞忍辱是男兒江東子弟多才/俊卷土重來未可知○李山甫詩為虜為王盡偶然有何)
(羞見漢江船平分天下猶嫌少可要行人贈紙錢○王介/甫詩百戰疲勞壯士哀中原一敗勢難逥江東子弟今雖)
(在肯與君王卷土來○胡曽詩争帝圗王勢已傾八千兵/散楚歌聲烏江不是無船渡恥向東吳再起兵○許表詩)
(千載興亡莫浪愁漢家功業亦荒丘/空餘原上虞姬草舞盡春風未肯休)龍洞山廟(游文清九/言禱雨辭)
(并序慶元庚申夏不雨燥風挾日播植蕉黄九言涖邑全/椒徧禱莫孚或言烏江有龍洞山山出青蛇神龍之裔人)
(多崇之因民之憂越境躬造自湯泉入山未百步有蛇/而藍者遒絶中道從者喜曰龍也凡禱雨類索于山幸)
(遽得之勿失余疑焉夫山川吐雲霈為潤澤盖天地隂/陽之氣也人一氣相為流通精神懇惻乃有感動龍靈)
(物能乘隂陽變化故言興雨必求之若可捕也龍其何/神挹洞水足矣捕蛇非禮也既至酌奠甫畢忽顧石楯)
(之上翠鱗驤首盤不盈握目光警耀若竚而竢衆亦驚/怪奉以潔器雲隂䕶行空濛絲散用彰厥應明日飄潤)
(草木又明日簷溜璁琤四民喜驩炷香再拜餞龍之日/遂大傾注溪澗充盈豐登有兆嘗觀天下至毒螫莫過)
(虺蟲江南有號青竹者脩細如筯螫人若針芒死者十/九幸而一活肢膚已殘今蛇無異青竹唯弗傷人以手)
(掬之夷猶不懼復能吸酒盖形雖同而善惡逺甚兹為/龍裔歟古今以来君子小人狀貌固同唯交際而情遂)
(見蛇亦然哉蛇本螫類而慈祥若此是尤可敬異也已/湯泉主僧道海曰蛇室洞傍弗捜弗獲今先五里而見)
(其相迎也又知世雖我捐而神不余斁也既感龍君之/恵廼為辭曰○山㞹峨兮岩幽望君居兮大江流斂變)
(化兮嵌竇起霈澤兮九州烏燄燄兮暘空鼓坎坎兮阿/丘儼裔孫兮戾止吸巵酒兮嬉㳺謂余不来兮盍䖍脩)
(瀐泉瀦兮石冽老木毅兮枝樛/御雲氣兮顯晦靈夭矯兮千秋)古跡厯陽城(劉禹錫厯/陽書事一)
(夕為湖地千年列郡名霸王迷路處亞父所封成漢置/東南尉梁分肘腋兵本吴風俗剽兼楚語音傖沸井今)
(無湧烏江舊有名土臺遊柱史石室隠彭鏗老君適椘/有臺存焉彭祖石室在含山縣曹操祠猶在須濡塢未)
(平/)名宦范増(封厯/陽侯)張萬福(為和州刺史徳宗謂/江淮草木亦知威名)劉禹錫
(為刺史○白居易答劉和州詩換印雖頻㑹未通厯陽/湖上又秋風不教才展休明代為罰詩争造化功我亦)
(思歸田舍下君因厭卧郡齋中好/相収拾為閒伴年齒官稱約畧同)皇朝范純仁(為成都/轉運坐)
(失察僚佐燕逰/左遷知和州)劉摰(為/守)傅堯俞(以論濮邸/出知和州)鄭居中(為/守)胡
宗愈(為/守)呉居厚(太守為宰執/者凡六人)㳺酢(知和州/因家焉)人物紀瞻(晉/朝)
(自丹陽徙厯陽/以方直知名)何蕃(和州人朱泚反諸生將従亂蕃正/色叱之故六館之士無受汙者韓)
(愈為/傳)張籍(烏江人與韓愈㳺有宅在通淮門裏報恩寺/是也有讀書處在縣西五里紫極觀後桃花)
(塢/)皇朝彭思永(明道程先生之母舅也明道年方十二/三思永異之許妻以女其鑒裁賢于人)
(逺/矣)魏矼(厯陽人為監察御史㑹金入冦矼勸髙宗親征/罷講和二字忤秦檜退寓常山僧舍十四年)
沈文通(皇祐魁/多士)張孝祥(紹興魁/多士)題詠一夕為湖地(劉禹/錫詩)
(云/云)當利江頭㝡僻州(傅堯俞寄王㣲之詩云/云懐人惟是數登樓)今年送君
守厯陽(蘇子瞻送吕希道知和州詩去年送君守觧梁/云云觀君崛鬰負竒表便合劔佩趨明光胡為)
(小郡屡奔走征/鞍未觧風帆張)
四六(疏恩北闕/分壘兩淮)　(捍禦邊頭/控持江面)　(既江山登覽之稀/亦井邑蕭滌之甚)
(居四達之衝此為孔道/有兩山之峙兹乃要津)　(當吴魏戰争之境實異偏州/居江淮来往之衝是為孔道)
(連属邑須濡之城塢猶存/拱陪京采石之波濤不湧)　(堂標三老既推先達之曽来/郡有䨇魁可謂異才之間出)
　　　安慶府(懐寧/望江)　(桐城/太湖)　(宿松/)
　建置沿革(禹貢揚州之域為斗分野春秋時皖國匽/姓咎繇之後亦為舒國桐國之地皆為楚)
　(所㓕戰國時属楚秦属九江郡二漢属廬江郡魏為/重鎮梁置豫州陳曰晉州隋曰熙州後廢為同安郡)
　(唐初為東安州改為舒州皇朝因之政和陞徳慶軍/紹興以康州陞徳慶府改本軍為安慶軍乂以寧宗)
　(潜邸陞安慶府今/領縣五治懐寧)
事要郡名龍舒(郡縣志漢為廬江統縣十二有皖有潜/有舒有丨丨又云舒冇五名舒丨丨庸)
(舒舒鳩舒城其實一也又曰羣舒按合肥志今舒城縣/属廬州引春秋注且曰廬江南有舒城舒城西南有丨)
(丨當/考)皖城(見/上)桐城　同安　風俗人性躁勁(隋地理志/云云風氣)
(果/决)風土清美(圗經/序)率性真直(寰宇記云云/賤商務農)粳稻之饒(圗/經)
形勝其山深秀而頴厚(郡志云云其川迤邐而/蕩平有魚鼈麥禾之饒)九江之
北(潜山賦丨丨丨/丨三楚之南)介于夀春合肥之間(郡志舒附楚而/廹于吴云云)
淮服之屛蔽(朱綽壁記云云/江介之㑹衝)江表得之亦以患中國(徐/鍇)
(潜山詩序云中國得之可以制江表云云故孫/權克皖而曹魏不寧世宗平淮而李氏窮蹙)山川潜
山(一名潜嶽在懐寧西北二十/里魏左慈居此山有煉丹房)皖山(在懐寧西十里皖/伯始封之地漢地)
(理志與潜山天柱峯相連三峯鼎峙疊嶂重巒拒雲槩/日登陟無由東有激水冬夏懸流狀如瀑布下有九井)
(有一石牀可容百人其井莫知深淺若出/旱則殺一犬投其中即䧏雲雨犬亦流)龍眠山(在桐城/西北六)
(十里又属廬之舒城○黄魯直詩諸山何處是龍眠舊/日龍眠今不眠聞道已随雲物去不應只雨一方田)
石鏡山(在懐寧北其西有石裂皎然望之如玉鑑一名/玉照○黄魯直詩仙人持玉照留在潜峯西)
三祖山(在郡西有唐三/祖禪師志公塔)主簿山(在玉鏡山之東昔唐/相畢諴讀書于此)司
空山(在太湖東北百三十里○李白避地司空原言懐/詩南風昔不競豪聖思經綸我則異于是?光皖)
(水濵卜築司空原比將天柱隣雪霽萬里月雲開九江/春俟乎泰階平然後託㣲身傾家事金鼎年貌可長新)
(所願得此道終然保清真㺯景奔日馭/攀星戲河津一随王喬去長年玉天賔)投子山(劉興言/詩三雄)
(分漢鼎郊野戰羣龍將軍偶敗此投子空山中○周美/成詩緬懐魯將軍兵敗携部曲来投衲子衣觧甲飯戎)
(菽誰令名此山/異代有餘辱)浮渡山(在桐城東九十里上有三十五巖/其可居可遊者三十六西南有獨)
(山直上千仞大江環遶望之若浮○夷堅雜志丨丨丨名/刹也巖名大通者居半山間視諸巖最勝泉瀑千仭真竒)
(觀/也)西硤山(在桐城縣北四十七里吕䝉甘寧伐皖張/遼救之至硤石聞城已㧞乃退築丨丨丨)天
柱峯(在皖山髙三千七百丈周二百五十里山東有瀑布/漢武帝嘗登此山即司元洞府九天司命真君所主)
(也○獨孤及詩早嵗慕五嶽嘗為塵機礙孰知丨丨丨今/與郡齋對漢皇南遊日望秩此昭配法駕到谷口禮容振)
(荒外燔柴百神趨執玉萬方/㑹如今封禪壇唯見雲雨晦)大江(在懐寧南百八十里中/流與江州池州分界)
南湖(在郡南舊名南園三面依/城古木參天湖浸甚廣)潛水(出潛/山)皖水(自霍山縣/流入經懐)
(寧縣北二里又東南流/三百四十里入大江)呉塘陂(在懐寧南二十里皖水所/注曹公遣朱元光屯皖大)
(開稻田吕䝉上言皖地肥美若一收熟彼衆必増宜早除/之乃征皖破之此塘即朱元光所開也○王介甫封舒國)
(詩開國桐鄉已白頭國人誰復記前遊/故情但有吳塘水轉入東江向我流)堂閣静山堂(在郡/圃以)
(王介甫詩命名詩云皖城終日静如山府掾應從到日閒/一水碧羅裁繚繞萬峯蒼翠刻孱顔舊遊筆墨苔今老浪)
(走塵沙髩已斑攬轡羨君/橋北路春風枝上鳥關關)英輔齋(在太平寺東乃王禹/玉讀書之地公自舒)
(發解至登台輔/守朱綽易此名)天柱閣(在郡圃○郭功父詩羣山奔來/一峯起千丈芙蓉碧霄裏老松)
(自作孤鳳吟潮/浪時生三井水)?峯閣(在倅㕔乃王介甫/通判日讀書之地)擢秀閣(在彰/法寺)
(乃陳瑩中讀書之所自此/登第黄魯直名而書之)亭館橋公亭(在懐寧北即漢/末橋公故居今)
(廢為雙/溪寺)涪翁亭(在山谷寺/石牛相對)西溪館(在城西一里刺史吕/渭所創帶山夾沼為)
(一州/勝處)寺觀山谷寺(在懐寧西二十里梁大同二年以山/谷名寺東北隅有三祖璨大師塔○)
(王介甫留題三祖丨丨丨石壁云水泠泠而北出山靡/靡以旁圍欲窮源而不得竟悵望以空歸○西北有石)
(牛洞其洞如牛唐李翺諸賢題詠甚多李伯時畫黄魯/直坐石牛上魯直因自號山谷道人仍題詩石上云鬱)
(鬱窈窈天官宅諸峯排霄帝不隔六時謁帝開關鑰我/身金華牧羊客羊眡野草我世間髙真衆靈思我還石)
(盆之中有甘露青牛駕我山谷路○又書小石橋下有/詩云司命無心播物祖師有記傳衣白雲横而不渡髙)
(鳥倦而/猶飛)神霄宫(在桐城縣西南五里本為投子名/寺政和間改為丨丨萬夀宫)宦周
大夫皖伯(始封/于此)朱邑(字仲卿少時為桐鄉嗇夫㢘平不/苛所部吏民愛敬焉入為大司農)
(後病且死曰我故以桐鄉吏其民必愛我死/必葬桐鄉縣人為立生祠今有墓在縣西)吕蒙(初魏/遣朱)
(元光大田皖城蒙建議攻皖拔之/拜蒙廬江太守又見吴塘陂注)陶侃(領摐陽令/有能名)獨孤
及(權載之集其理舒州属嵗飢旱/而舒人不知凶年發廪賑貸)李翺(為刺/史)麯令(為望/江令)
(禱雨即應百姓為之立祠後歿因葬焉○白居易詩/我聞望江縣丨丨撫惸嫠攀轅不得去留葬此江湄)皇
朝樊若水(張編云若水江南人言事不報遂謀北歸先/釣魚采石以小舫載絲繩以度江之廣狭開)
(寳中遂詣闕自言有策可取江南令學士院試賜及第/授舒州團練推官如若水之策造大艦及黄龍船数千)
(艘將浮江/以濟也)王安石(以殿中丞通判舒州/及為相又封舒國)黄庭堅(知州召/為儀部)
(貟外/郎)㳺酢(為太/守)人物文翁(舒人為/蜀郡守)周瑜(字公瑾廬江舒/人孫策取荆州)
(以為中䕶軍攻皖㧞之得喬公兩女策/納大喬瑜納小喬後破曹公于赤壁)李白(安祿山反/轉仄宿松)
(匡廬/間)皇朝潘閬(劉貢父詩話閬字逍遥為詩有唐人風/因得罪匿舒州潜山寺為行者題詩鐘)
(樓云頑童趂暖貪春睡忘却登樓打曉鐘孫/僅見之曰此逍遥也今寺僧呼之潘已亾去)李公麟(黄/魯)
(直有送李伯時歸舒州龍眠/詩則當為舒人又見廬州)名賢徐鉉(以直道忤世/貶舒三年)徐
俯(字師川山谷之甥也/崇觀間僑居同安)題詠古國羣舒地(唐司空水部/詩云云當前)
(桐柏/關)溪長二水流(徐師川詩有云久留舒子國慣/作北門逰山逺三峯出云云)白水
千丈瀑(徐師川詩云云/吴塘千頃波)月黒虎䕫藩(容齋随茟黄魯直/宿舒州太湖觀音)
(院詩汲烹寒泉窟伐燭古松根相戒莫得出云云按杜/甫課伐木詩序云有虎必昏黒摚突䕫人屋壁所謂䕫)
(人者述其土俗耳本無/抵觸之義盖誤用之)松竹二喬宅(黄魯直築室皖公/城木末置曲欄嵗)
(晚對烟雨人家橘柚門獨秀司命/峯衆邱遜髙寒云云雪雲三祖山)龍舒太守人中傑(唐/人)
(殷文圭詩云云風/韻堂中心似月)二十七峯常對門(徐師川/詩云云)當時我自
愛桐鄉(王介甫封舒國公詩桐鄉山逺復川長紫/翆連城碧滿隍今日桐鄉誰愛我云云)行問
嗇夫多不記(王介甫到舒州答平甫詩云夜别江船曉/觧驂秋成氣象亦潭潭山從樹外青争出)
(水向沙邊綠半涵云云坐論公瑾少能/談祗愁地僻無賔客舊學従誰得指南)外邑官閒應得
看潜峰(羅隠送宿松縣傅堅詩云離江漠漠樹重重東/過長淮到宿松縣好也知臨皖水云云春生綠)
(野吳歌怨雲霽平郊楚酒濃留取/餘波待張翰明年歸棹一従容)
四六(疏榮鳳闕/出鎮龍舒)　(古稱佳郡/今號潜藩)　(市邑頗繁/里閭不擾)　(雖號次邊/實為重鎮)
(矧羣舒之劇郡/控九江之奥區)　(唯此邦土之封/昔者官逰之壤)　(近居潜皖之旁/宻接光黄之境)
(皖伯古城立咎繇之祀/潜峯勝地經漢武之㳺)　(北連大霍乃司命之别宫/南眺康廬實衆真之靈洞)
(一麾出守寵分刺史之符/八柱承天實表元臣之象)　(考于方志舊為椘國之附庸/驗彼民風尚有漢臣之遺愛)
(符分銅虎皆循吏之遺風/洞紀石牛有前賢之陳迹)　(久陶聖化非復魯僖之所懲/積習仁風乃嘗朱邑之見愛)
(濵江為郡古稱沙脚之卑/建議築城今號石頭之固)　(真仙所㳺司命有集靈之宇/禪林特盛祖師開説法之堂)
　　　蘄州(蘄春/廣濟)　(蘄水/羅田)　(黄梅/)
　建置沿革(禹貢揚州之域楚地翼軫之分野春秋戰/國並属楚西漢為蘄春縣𨽻江夏郡三國)
　(時属魏吴為蘄春郡晉以為縣属弋陽郡東晉改蘄/春為蘄陽縣避宣太后諱也北齊置齊昌郡及羅州)
　(後周改為蘄州隋廢為郡唐復為/蘄州皇朝因之今領縣五治蘄春)
事要郡名蘄陽(曹公與喬㽔戰/于丨水之丨)蘄春　風俗淳龎近古
(李常廣濟寺記其/人丨丨而丨丨)秀民樂扵為儒(同上云云而不輕釋/其業彬彬好學有鄒)
(魯道/風)形勝南距江(王之義蘄州舊治記云云北/接光蔡西連黄岡東峙潜皖)左舒右
黄(張子師廣教院記蘄春古郡云云佳/山秀水環絡千里有鼔吹白雲之勝)濵帶江淮(唐大/詔令)
(李勣制蘄春/之地云云)居江湖絶處(余章三泉/堂記云云)占淮壖之上腴(關/詠)
(神光觀記蘄西故封浠/水故邑溪山重複云云)居三楚之中(史記楚文王徙都/于郢江陵為西楚)
(云/云)土産蘄簟(韓愈謝鄭羣贈簟詩蘄州笛竹天下知鄭/君所寳尤瑰竒携来當晝不得卧一府争)
(看黄琉璃體堅色浄义藏節滿眼凝滑無瑕疵法曹貧/賤衆所易腰腹空大何能為自従五月困暑濕如坐深)
(甑遭蒸炊手磨袖拂心語口慢膚多汙真相宜日暮歸/来獨惆悵有賣直欲傾家貲誰謂故人知我意卷送八)
(尺含風漪呼奴掃地鋪未了光彩照耀驚童兒青蠅側/翅蚤蝨避肅肅疑有清風吹側身酣寢百疾愈却顛天)
(日常炎曦明珠青玉不足報贈子相好無時衰○白居/易寄簟與元九詩笛竹出蘄春霜刀劈翆筠織成䨇入)
(簟寄與獨眠人卷作筒中信舒為席上珍滑如鋪薤葉/冷似卧龍鱗清潤宜乗露鮮華不受塵通州炎瘴地此)
(物最/闗身)蘄笛(劉禹錫武昌老人説笛歌武昌老人七十餘/手把庾令相聞書自言年少學吹笛早事曹)
(王曽賞激往年征鎮戍蘄州楚山蕭蕭笛竹秋當時買/林恣捜索典却身上烏貂裘古苔蒼蒼封老節石上孤)
(生飽風雪商聲五音随指發水中龍應行雲絶曽將黄/鶴樓上吹一聲占盡秋江月如今老去興猶遲音韻髙)
(低耳不知氣力已無心/尚在時時一曲夢中吹)山川蔡山(出大龜尚書九江納/錫大龜即此山也)
茶山(在蘄水縣北每/年造貢茶之所)白雲山(在城北/四里)盤龍山(在城南/十五里)鳳
凰山(在城北羅真/人飛昇于此)静明山(在城東/三十里)三角山(在州北七十/里有龍潭)
四祖山(在黄梅縣北二十五/里即大醫禪師道塲)五祖山(在黄梅東北二十/五里即大滿禪師)
(道/塲)烏牙山(在黄梅東北五十里有靈峯/院白居易張商英碑記存焉)綀巖(在羅田縣/西三十里)
(有瀑/泉)大江(上接黄州過伍州巴河蘭溪/蘄河下流入舒州宿松界)蘄河(源出大浮/山謂之蘄)
(陽/口)巴河(源出板/石山)浠水(源出于/雲山)蘭溪(在蘄水縣/産竹之地)井泉三泉
(余章丨丨記米芾書鳳山之隂蘭溪之陽有泉出石罅/為蘭溪其在寺庭之除為陸羽烹茶之泉其在鳳山之)
(隂為逸少澤茟之井蘭溪于茶之品第三茶之所㝡宜/王陸二水皆蘭溪一源耳在蘄水縣西蘇子瞻云㳺清)
(泉寺洗茟泉水極甘○王元之題陸羽泉詩甃石封苔/百尺深試嘗茶味少知音惟餘夜半泉中月留得先生)
(一片/心)亭閣四見亭(在州北塔後/范忠宣名)涵暉閣(在郡治子城之/上○蘇子瞻在)
(黄客有道其勝而誦所賦霽容天在水春態栁藏橋之/句先生欣然謂以態易色字此葢賦丨丨丨也自是丨)
(丨之名益著○郭功父寄題呈太守章子/平詩天垂星斗數尋近地卷雲山千里来)名宦貟半千
(為刺/史)皇朝王元之(元之自黄州移蘄州聞啼鳥問其名/或曰此名蘄州鬼元之大惡之未㡬)
(果卒于蘄蘇子瞻作禽言詩云使君向蘄州更唱蘄州/鬼我不識使君寧知使君死人生作鬼㑹不免使君已)
(老知/何晚)范純仁(為殿中侍御史時議濮王典/禮出通判安州徙知蘄州)人物吴公瑛
(瑛比部安道之子壯年以母憂/服除遂致仕歸隠温公贈以詩)題詠下車書奏龔黄課
(白居易寄蘄州李使君詩云云動茟時傳鮑謝風江郡/謳吟夸杜母洛城歡㑹憶車公笛愁春盡梅花裏簟冷)
(秋生薤葉中不道蘄州歌/酒少使君難稱與誰同)春風門外有紅旗(白居易送/蘄春李十)
(九使君赴郡詩可憐官職好文詞五十専城未是遲曉/日鏡前無白髪云云郡中何處堪携酒席上誰人觧和)
(詩惟共交親開口笑/知君不及洛陽時)松花滿椀試新茶(劉禹錫送李蘄/州詩薤葉照人)
(呈夏簟/云云)
四六(疏榮禁掖/擢守邉城)　(蘄陽古壘/淮右極邊)　(内則牧民/外而固圉)　(當嚴兵備/庸折邊鋒)
(雖仰官爐之羨/不勝偽冶之多)　(既郡計之空窮/亦兵威之單弱)　(粤由淮南行鐡以来/以至蘄口置監而後)
(邊塵滿目每懐蹂􁞻之餘/郡政勞心尤切癢疴之念)　(土産無竒簟特稱于薤葉/泉源有品茶可試于松花)
(處江湖之絶處據地則偏/當淮甸之極邊恃人而險)　(堅甲利兵抗方張之兵勢/深溝髙壘得固守之民心)
　
　
　
　
　
　
　
　
　
　
　
　
　
　方輿勝覽卷四十九
欽定四庫全書
　方輿勝覽卷五十　　　　　宋　祝穆　撰
　　　黄州(黄岡/麻城)　(黄陂/)
　建置沿革(禹貢荆州之域楚地翼軫之分野春秋時/為黄國之地楚㓕黄而有其地楚宣王㓕)
　(邾徙其君扵此又名邾城秦属南郡漢為西陵縣及/邾縣地属江夏郡晉為西陽國宋為西陽郡蕭齊分)
　(西陽為齊安郡北齊别置衡州隋改為黄州煬帝改/永安郡唐復為黄州置縂管府于麻城縣置亭州于)
　(黄陂縣又置南司州後並廢属黄州國朝/因之或兼本路提刑今領縣三治黄岡)
事要郡名齊安(見前沿/革注)黄岡　風俗其民寡求而不争
(蘇子瞻䟦韓忠/獻贈詩云云)其士朴而不陋(同上其士静而文朴而/不陋尊徳樂道異扵他)
(邦/)形勝東望夏口(蘇子瞻赤/壁賦云云)前介大江(唐咸通中脩文/宣王廟記云云)
(後據/崇阜)襟帶湘漢(齊安志通接巴蜀云/云介乎淮楚之交)地連雲夢(王元之/謝表云)
(云城倚/大江)濵江帶山(蘇子瞻書云云多適耳目之/好而生事百須亦不難致)山靈川
媚(許端夫瑞慶堂記云云/嘗生大賢為國瑞慶)楚東北之鄙(張文潜撰雜志/云黄州葢云云)
(與靳大江沔光/夀一  藪澤)山川赤山(在黄岡縣/之楊林店)南山(蘇子瞻詩丨/丨一尺雪雪)
(盡山蒼然㵎谷深自暖梅花應已繁使君厭/騎従車馬留山前行歌招野叟共歩青林間)柯山(一名/柯邱)
黄岡山(瑞慶堂記齊安郡治據/依丨丨丨来自天柱)赤壁山(水經載赤鼻山/齊安拾遺遂以)
(赤鼻山為丨丨丨以三江下口為夏口以武昌縣華容/鎮為曹操敗走華容道其説乖謬盖周瑜自柴桑至武)
(昌縣樊口而後遇于赤壁則赤壁當在樊口之上今赤/鼻山在樊口對岸何待進軍而後遇之乎又赤壁初戰)
(操軍不利引次江北而後有烏林之敗則赤壁當在江/之南岸今赤壁乃在江北亦非也然蘇子瞻赤壁賦乃)
(疑似語而大江東去之詞亦云人道是三國周郎赤壁/又可見矣子瞻嘗云黄州守居之數百歩為赤壁或言)
(即周瑜破曺操處不知是否斷崖壁立江水深碧二鶻/巢其上有二蛟或見之遇風浪静輙至其下○赤壁賦)
(壬戌之秋七月既望蘇子與客泛舟逰于赤壁之下清/風徐来水波不興舉酒属客誦明月之詩歌窈窕之章)
(少焉月出扵東山之上裴囬于斗牛之間白露横江水/光接天縦一葦之所如凌萬頃之茫然浩浩乎如慿虚)
(御風而不知其所止飄飄乎如遺世獨立羽化而登仙/扵是飲酒樂甚扣舷而歌之歌曰桂棹兮蘭槳擊空眀)
(兮泝流光渺渺兮予懐望美人兮天一方客有吹洞簫/者倚歌而和之其聲嗚嗚然如怨如慕如泣如訴餘音)
(嫋嫋不絶如縷舞幽壑之潜蛟泣孤舟之嫠婦蘇子愀/然正襟危坐而問客曰何為其然也客曰月明星稀烏)
(鵲南飛此非曺孟徳之詩乎西望夏口東望武昌山川/相繆鬱乎蒼蒼此非孟徳之困于周郎者乎方其破荆)
(州下江陵順流而東也舳艫千里旌旗蔽空釃酒臨江/横槊賦詩固一世之雄也而今安在哉况我與子漁樵)
(扵江渚之上侣魚蝦而友麋鹿駕一葉之扁舟舉匏樽/以相属寄蜉蝣于天地渺滄海之一粟哀吾生之湏臾)
(羨長江之無窮挟飛仙以遨逰抱眀月而長終知不可/乎驟得託遺響扵悲風蘇子曰客亦知夫水與月乎逝)
(者如斯而未嘗往也盈虚者如彼而卒莫消長也盖將/自其變者而觀之則天地曽不能以一瞬自其不變者)
(而觀之則物與我皆無盡也而又何羨乎且夫天地之/間物各有主苟非吾之所有雖一毫而莫取惟江上之)
(清風與山間之明月耳得之而為聲目寓之而成色取/之無窮用之不竭是造物者之無盡藏而吾與子之所)
(共食客喜而笑洗盞更酌肴核既盡杯盤狼籍相與枕/藉乎舟中不知東方之既白○後赤壁賦是嵗十月之)
(望歩自雪堂將歸扵臨臯二客従予過黄泥之坂霜露/既䧏木葉盡脱人影在地仰見明月顧而樂之行歌相)
(答已而歎曰有客無酒有酒無肴月白風清如此良夜/何客曰今者薄暮舉網得魚巨口細鱗狀如松江之鱸)
(顧安所得酒乎歸而謀諸婦婦曰我有斗酒藏之久矣/以待子不時之需扵是携酒與魚復逰于赤壁之下江)
(流有聲斷岸千尺山髙月小水落石出曽日月之㡬何/而江山不可復識矣予乃攝衣而上履巉巖被蒙茸踞)
(虎豹登虬龍攀棲鶻之危巢俯馮夷之幽宫盖二客不/能従焉劃然長嘯草木振動山鳴谷應風起水湧予亦)
(悄然而悲肅然而恐凛乎其不可留也反而登舟放乎/中流聽其所止而休焉時夜將半四顧寂寥適有孤鶴)
(横江東来翅如車輪𤣥裳縞衣戛然長鳴掠予舟而西/也湏臾客去予亦就睡夢二道士羽衣翩躚過臨臯之)
(下揖予而言曰赤壁之逰樂乎問其姓名俛而不荅嗚/呼噫嘻我知之矣疇昔之夜飛鳴而過我者非子也耶)
(道士顧笑予亦驚悟開户視之不見其處○朱元晦云/前赤壁賦言吾與子之所共食食如食邑之食今人改)
(作共樂非矣後賦前言二道士後言/孤鶴東坡親蹟亦然則或是茟誤耳)聚寳山(在石壁之/上山多小)
(石紅黄粲然東坡蘇子/瞻所作恠石供即此也)徐公洞(蘇子瞻云非有洞穴但/深邃耳圗經云徐邈不)
(知何/人)烏林(按水經述江水源流至今巴陵之下云江水/左逕止丨丨南酈道元注云右逕赤壁山北)
(則赤壁丨丨相去二百餘里又赤壁初戰操軍不利引/次江北而後有丨丨之敗二戰初不同日後漢紀揔書)
(為丨丨赤壁故荆州記臨嶂山南峯謂之丨丨峯亦謂/之赤壁寰宇記引圗經以烏林為赤壁皆失之要之道)
(元乃後魏人去三國/尚近考驗必得其真)武湖(郡縣志在黄陂縣乃黄祖習/戰閲武之所宋謝晦走丨丨)
(戌即/此)夏澳(在州西南二里許夏子喬/為守鑿水入陂以藏舟)峥嶸洲(晉劉毅破/桓元處在)
(黄岡與武/昌相近)井泉君子泉(郡倅孟震亨有賢徳時稱孟君/子庭中有泉蘇子瞻名之曰丨)
(丨丨黄魯直詩雲夢澤南/丨丨丨水無名字託人賢)堂館雪堂(在州治東百歩蜀/人蘇子瞻謫居黄)
(三年故人馬正卿為守以故營地數十畝與之是為東/坡以大雪中築室名曰丨丨繪雪于堂之壁西有小橋)
(堂下有暗井七年移汝州去黄之日遂以雪堂付潘大/臨兄弟居焉崇寧壬午黨禁既興堂遂毁其後邦人属)
(神霄宫道士李斯立重建何斯舉作上梁文其警聯云/嵗在辛酉蔚為鸞鳳之棲堂毁崇寧奄作鼪鼯之野又)
(云前身化鶴當陪赤壁之逰故事博鵞無復黄庭之字/盖佳語也其後韓子蒼為守日逰赤壁詩緩尋翆竹白)
(沙逰更挽藤梢到上頭豈有危巢尚棲鶻亦無塵迹但/飛鷗經營二頃將歸去眷戀羣山為少留百日更君何)
(足道空餘詩/句滿江樓)相隠堂(在司理㕔龎公籍初為郡司/理後邦人即㕔建丨丨丨)思賢
堂(在黄陂尉㕔二程/先生生于此故名)清暉堂(在州/治)臨臯館(在朝宗門外/舊曰臨臯亭)
(東坡嘗寓居焉故相秦檜之/父艤舟其下秦檜生扵是館)横江館(在赤壁南李宗諤/圗經以為晉龍驤)
(將軍蒯恩建○杜牧留題孫家兄弟晉龍驤馳騁/功名業帝王畢竟江山誰是主苔磯空属釣魚郎)樓亭
竹樓(王元之記黄岡之地多竹大者如椽竹工破之剖/去其莭用代陶瓦比屋皆是以其價㢘而工省也)
(予城西北隅雉堞圮毁蓁莽荒穢因作小竹樓二間與/月波樓通逺吞山光平挹江瀬幽閴遼敻不可具狀夏)
(宜急雨有瀑布聲冬宜宻雪有碎玉聲宜鼓琴琴調虚/暢宜咏詩詩韻清絶宜圍碁子聲丁丁然宜投壺矢聲)
(錚錚然皆丨丨之所助也公退之暇披鶴氅戴華陽巾/手執周易一卷焚香黙坐消遣世慮江山之外苐見風)
(帆沙鳥烟雲竹木而已迨其酒力醒茶煙歇送夕陽迎/素月亦謫居之勝概也彼齊雲落星髙則髙矣井幹麗)
(譙華則華矣止扵貯妓女藏歌舞非騷人之事吾所不/取吾聞竹工云竹之為瓦僅十稔若重覆之得二十稔)
(噫吾以至道乙未嵗自翰林出滁上丙申移廣陵丁酉/乂入西掖戊戌嵗除日有齊安之命己亥閏三月到郡)
(四年之間奔走不暇未知明年又在何處豈懼竹樓之/易朽乎幸後之人與我同志嗣而葺之庶斯樓之不朽)
(也/)月波樓(在郡/㕔後)涵暉樓(曽史君詩雪浪逾千頃雲/波列萬艘後改名無盡蔵)棲霞
樓(在儀門外之西南軒豁爽塏為一郡竒景蘇子瞻所/為賦鼓笛慢者也○和王鞏詩賓州在何處為子上)
(棲/霞)四望亭(在雪堂南髙阜之上/唐劉嗣之立李紳記)快哉亭(蘇子由記江出/西陵始得平地)
(其流奔放肆大南合湘沅北合漢沔其勢益張至扵赤/壁之下波流浸灌與海相若清河張君夢得謫居齊安)
(即其廬之西南為亭以覽觀江流之勝而余兄子瞻名/之曰快哉盖亭之所見南北百里東西一舍濤瀾洶湧)
(風雲開闔晝則舟楫出沒于其間夜則魚龍悲嘯于其/上變化倐忽洞心駭目不可久視今乃得翫之几席之)
(上舉目而足西望武昌諸山岡陵起伏草木行列烟消/日出漁父樵夫之舍皆可指數此其所以快哉者也至)
(扵長洲之濵故城之墟曹孟徳孫仲謀之所睥睨周/瑜陸遜之所馳騖其流風遺俗亦足以稱快世俗云)覽
春亭(在州治韓魏/公嘗作詩序)萬松亭(在麻城縣西縣令張毅夹道/植松萬株立亭其中○蘇子)
(瞻詩云千年栽種百年規好徳無人助我/儀為問㡬株能合抱慇懃記取角弓詩)軒榭鴻軒(張/文)
(潜記云丨丨者文潜讀書舍也客有言曰吾聞之時其/往来以避寒暑之害而髙飛逺舉能使弋人無慕者鴻)
(也今子以戅暗不見事㡬得譴辱于聖世蒙垢忍恥扵/泥塗苟升斗以自養而欲自比于鴻不亦愧乎張子曰)
(子之言是也然余居此以己夘之秋其遷也庚辰之春/與夫嗷嗷陂澤中獵食以活秋至而春去者得無類乎)
(客曰/然)祠廟二程先生祠(朱元晦記云齊安在江淮間最/為窮僻而國朝以来名卿大夫)
(多辱居之如王翰林韓忠獻公蘇文忠公邦人至今樂/稱而扵蘇氏尤致詳焉至扵河南兩程夫子則亦生扵)
(是邦而未有能道之者盖王公之文章韓公之勲業皆/已震耀扵一時而其議論氣節卓犖竒偉尤足以驚動)
(世俗之耳目則又莫若蘇公之盛也若程夫子則其事/業湮鬱既不足以表扵當年文詞平淡又不足以夸扵)
(後世獨其道徳之妙有不可誣者而又非知徳者莫能/知之此其遺跡所以不能無顯晦之殊亦其理勢之宜)
(然也盖天聖中洛人太中大夫程珦初仕為黄陂尉秩/滿不能去而遂家焉實以明道九年壬申生子曰顥字)
(伯淳又以明年癸酉生子曰頤字正叔其後十有餘年/當慶厯丙戌丁亥之間攝貳南安乃得獄掾舂陵周公)
(惇頤而與之㳺扵是二子因受學焉而慨然始有求道/之志既乃得夫孔孟以来不傳之緒扵遺經遂以其學)
(為諸儒倡則今所謂明道先生伊川先生是也先生之/學以大學論語中庸孟子為標指而達于六經使人讀)
(書窮理以誠其意正其心修其身而自家而國以及于/天下其道坦而明其説簡而通其行端而實是盖將有)
(以振百代之沉迷而内之聖賢之域其視一時之事業/詞章議論氣節所擊孰為重輕所施孰為短長當有能)
(辨之者而世非徒不之好也甚者乃或目以為道學之/邪氣而必翦㓕之扵斯時也苟無遭其伐木而削迹焉)
(斯已幸矣尚何望其餘哉今太守李侯乃能原念本始/追誦遺烈立二夫子之祀于學宫以風厲其人而作興)
(之非其自信之篤而不以世俗之趨舍動其心其孰能/與扵此李侯名訦字誠之其為此邦勤事愛民固多可)
(紀特扵此舉尤足以見其操行之不凡而非衆人之所/能及是以因其請記而具論之以告来者使有考焉)
古跡五關(李埴奏乞復丨丨之險夫虎頭關形勢㝡險/兩山千仭一㵎衝激黄土關形勢聳峭白沙)
(關相去宻邇敵人往来俱由此關山路峭壁委折而上/大城關山關不甚髙峻而横斜盤繞據髙臨下北望二)
(十里皆在目中霖雨積雪日見壊爛切聞敵人初破黄/土白沙亦由小路以犯大城騎兵數千先至關内適射)
(雉者六七人與之遇遂用射雉之弩連斃兩騎敵疑有/伏竟以退走不敢犯關向使諸關之兵據險效死敵豈)
(能遽/入乎)東坡(張安國詩繫船着西日曵杖到東坡暗井蛙/成部荒祠鳥作窠老仙騎鶴去稚子飯牛歌)
(興廢何須問/斯文自不磨)韓魏公讀書堂(在安/國寺)名宦杜牧(為刺史○/郡齋獨酌)
(詩前年鬢生雪今年鬢帶霜往往自撫已涙下神蒼茫/御史詔分洛舉趾何猖狂闕下諫官集拜䟽無文章尋)
(僧觧幽夢乞酒緩愁腸豈為妻子計未去山林藏平生/五色線願補舜衣裳絃歌教燕越蘭芷浴河湟腥膻一)
(洒揥兇狠皆披攘生人但眠食夀域富農桑孤吟志在/此自亦笑荒唐江郡雨初霽刀好截秋光池邊成獨酌)
(擁鼻菊枝香醺酣更唱太平曲/仁聖天子夀無疆見樊川集)皇朝龎籍(為户掾温公/集以為任理)
(掾/)王元之(以修實錄出為守州境有二虎鬭其一死而/食其半羣雞夜鳴經月不止元之上疏引洪)
(範傳申戒且自劾真宗詢日官則公守臣當其咎亟移/知蘄州元之謝表云宣室鬼神之問敢望生還茂陵封)
(禪之書正期身後至郡未踰年而卒年四十八○黄魯/直嘗題其墨蹟後云掘地與斵木智不如機舂聖人懐)
(餘巧故為萬物宗世有斵泥手或不待郢工往時王黄/州謀國極匪躬朝聞不及夕百壬避其鋒九鼎安盤石)
(一身轉孤蓬浮雲當日月白髪照/秋空諸君發䝉耳汲直與君同)程珦(西洛程遹寓居/黄陂子珦為黄)
(陂尉生二子曰顥號明道先生曰/頤號伊川先生今尉㕔有思賢堂)張耒(謫監黄州酒税/繼為倅又為守)
(凡三至焉榜其/所居曰鴻軒)劉摯(為相落職/知黄州)韓駒(字子蒼為黄/州守有詩名)洪芻
(黄魯直之甥為黄之酒正榜/其室曰壁隂軒黄公為之銘)人物潘大臨(郡人字邠/老有詩名)何
頡之(黄岡人従/蘇子瞻逰)陳慥(字季常寓居黄之陂亭號龍/丘子東坡為作方山子傳)名賢
韓琦(諡忠獻封魏公/嘗寓居于黄州)蘇軾(諡文忠嘗謫/居于黄州)題詠雲夢澤南
州(杜牧憶齊安詩平生睡足處云云一夜風吹竹連江/雨送秋格卑嘗汨汨力學强悠悠終掉塵中手瀟湘)
(釣漫/流)太守政如氷(杜牧/詩)傍村林有虎(方干詩弭節齊安/郡孤城百戰殘云)
(云帶郭縣無官暮角梅花怨清江/桂影寒黍離緣厎事撩我起長歎)赤壁風月笛(黄魯直/和蘇子)
(瞻詩云云玉/堂雲霧窓)黄岡壓上㳺(王元之詩淮甸/為内地云云)官閒無一事
(舒人朱載為黄教官有詩云云/蝴蝶上階飛蘇子瞻見之稱賞)使君家似野人居(杜牧/齊安)
(晚秋詩栁岸風来影漸疎云云雲容水態還堪賞嘯志/歌懐亦自如雨暗殘燈棊欲散酒醒孤枕鴈来初可憐)
(赤壁争雄處惟/有衰翁坐釣魚)茅屋數間依竹葦(蘇子瞻入任伋通判/黄州詩黄州小郡夹)
(溪谷云云知命無憂我/何病見賢不薦誰當耻)試問淮南風月主(黄魯直詩云/云今年桃李)
(為誰/開)陂陀山上使君衙(董乂望江南有詩云縹/緲烟中漁父槳云云)風帆一
日到潯陽(董乂詩雲影萬/重連鄂渚云云)長江遶郭知魚美(蘇子瞻詩/云云好竹)
(連山覺/笋香)為買烏犍三百尾(黄出水牛蘇子瞻詩卻/下關山入蔡州云云)
四六(申命嚴宸/擁麾重鎮)　(出綸丹禁/紆紱黄岡)　(眷兹名郡/控彼窮邉)　(肅擁州麾/榮兼憲節)
(維邾城之名郡/實淮甸之要衝)　(擁黄岡之要地/據赤壁之上㳺)　(切觀雲夢之南州/素號江淮之要地)
(登覽故迹多名勝嘯詠之餘/參攷前聞亦豪傑驅馳之㑹)　(横槊釃酒悼孟徳一世之雄/揮扇岸巾想公瑾當年之鋭)
(黄堂勝槩傳王杜之風流/赤壁威稜餘孫劉之雄烈)　(横槊賦詩繼烏鵲南飛之句/舉酒属客歌大江東去之詞)
(訟牒晝稀吏既欣于静治/戎亭夜寂民更樂于奠居)　(郡將堅城養鋭不輕于一試/賊兵卷甲逃形遂觧于重圍)
(固境息民豈獨専于守禦/訓民積粟當力賛于修攘)　(往者開邉赤子横遭于糜爛/今而固圍黄童思脱于呻吟)
　　　光州(定城/光山)　(固始/)
　建置沿革(禹貢揚州之域楚地翼軫之分野上應鶉/尾在春秋為强國黄國蔣國後併于楚秦)
　(属九江郡漢属汝南郡之弋陽國及期思縣江夏郡/之西陽縣及􁉨縣東漢兼属固始侯國魏置弋陽郡)
　(晉立光城縣宋末于光城縣置光州隋改弋陽郡唐/為光州又自光山徙定城皇朝因之以神宗潜邸陞)
　(光山軍節度中興以来改為蔣/州復為光州今領縣三治定城)
事要郡名浮光　風俗人性躁勁(隋志江都弋陽云云/氣習果决視死如歸)
俗好儉約(同上其丨尚淳/質而丨丨丨)俗美民淳(郡守任詩勸學文/云云其異才秀民)
(業儒術以/自見于世)地雄物夥(浮光志/序云云)士尚名教(郡志西漢之時/其俗急疾有氣)
(勢東漢冇月旦評汝潁復多竒士本朝拊摩習俗雅循/靖康之難海陵之  城不䧟于金云云居田里者亦畏)
(禮/法)形勝面山負野(茹令芑賞心堂記/云云限淮為圻)襟帶長淮(郡志云/云控扼)
(潁蔡為一/方巨屛)下濕墝埆(漢孫叔敖廟碑楚莊王頡封孫叔/敖之子子辭曰如楚不忘臣父而)
(欲賞必于潘國云云人/所不貪遂封潘即固始)山川杏山(在固始亦名弋山上/有抱朴子仙跡甚多)
(皇朝元符間郝及中詩佩蘭隠/者今何在煉杏仙翁去不還)浮光山(在固始縣西八/十里一名浮弋)
(山水經云此即弋陽山/出名玉及黒石棊子)梅林山(在固始自此山隘口至/􁄏港皆山險去處可以)
(守/禦)鐵林山(在固始可/以把守)石額山(在固始縣紹興初忠義/軍統領張昻據之為寨)石
盤山(在沙窩之西自山腰盤旋取道/而登其勢險峻可屯千餘人)五關(在光山縣西/南一曰白沙)
(二曰土門三曰斗木嶺四曰黄/土嶺五曰修善嶺又見黄州)中渡市(在光山縣北十/里與蔡彰息縣)
(灌陽/對境)沙窩市(在光山縣東百/八十里有寨)金漿湖(源出固始縣大蘇/山唐陳徳順命名)
淮水(去固始縣/六十里)澮水(在故殷城/縣五里)淠水(在固始縣/西五十里)潢水(在/城)
(北/)龍塘(在固始縣北世傳漢髙祖/従此遁去墮玉鞭塘中)井泉金線泉(在北外/河水名)
堂閣煙水堂(在光山縣西○張紫㣲詩此堂/縦逐人俱廢亦有陽氷篆字存)愚閣(見盛/文肅)
(弋陽/十詠)樓臺鎮淮樓(在州城潢/橋門上)籌邉樓(即䨇櫻/樓舊基)脩竹臺(宋/盛)
(度詩我来小小郡愛此髙髙/臺前對蒼筤竹萬竿球琳材)祠廟温公祠(記云公父/池以天禧)
(甲午自湖南赴闕夫人有娠次光山驛一夕生公相傳/有光山驛裏生司馬之句因以名之或謂即父為光山)
(令/時)名宦臧宫(後漢人封/期思侯)屈突通(唐人封/蔣國公)皇朝盛度(為守/謚文)
(肅/)司馬池(陕州人盛度守光州池為光山令大内火詔/諸州市竹木期以三日畢輸池以土不産轉)
(市于隣郡非三日可得度怒甚而光山為/諸邑先池于民有信而不俟于催督也)王堯臣(知光/州嵗)
(旱民發倉廪吏法當死公謂飢民求/食减死遂以為令後拜相謚文忠)鄭侠(字介夫福唐/人嘗従王安)
(石學舉進士調光州司法秩滿言青/苗免役用兵之害坐責詳見福州)朱勝非(宣/撫)人物孫
叔敖(為楚/相)黄歇(世傳州治/即歇故宅)丁蘭(今固始有/丁母塜)祖尚(樂安人/唐有傳)
題詠山城信夷曠(盛度詩我来佩竹使方且/憇熊轓云云公庭接園樊)居常郡事
簡(前人詩云云/間或囹户空)分得方州在淮澨(前人詩前年斗/直涒灘嵗云云)潢河
遶出郡城樓(趙彦珗詩云云樓枕潢南城上頭天/闊星連翼軫分地長川帶漢江流)
四六(光山名郡/淮甸奥區)　(隠然巨屏/端若長城)　(重兵出戍聿嚴萬竈之屯/要地分符兼恃五關之險)
(以司馬公毓秀之鄉宜知遺烈/以盛文肅分符之郡盍繼流芳)　(平日承流盡是龔黄之恵/一朝排難羣推張許之忠)
　
　
　
　
　
　
　方輿勝覽卷五十
欽定四庫全書
　方輿勝覽卷五十一　　　　宋　祝穆　撰
　　成都府路
　　　成都府(成都/温江)　(華陽/䨇流)　(郫縣/廣都)　(新都/靈泉)　(新繁/)
　建置㳂革(禹貢梁州之域秦地鶉首之次天官東井/輿鬼之分野人參一度古蜀國也歴夏商)
　(不改周武王伐商蜀人從焉周官職方氏以梁合雍/又為雍州之地及周哀蜀僣號稱王秦恵王時蜀人)
　(來朝巴蜀相攻秦使司馬錯張儀伐蜀㓕之貶蜀王/為侯於成都置蜀郡因蜀山以為名漢武帝改古梁)
　(州曰益州蜀郡𨽻焉王莽改益州曰庸部蜀郡曰導/江公孫述改益州曰司𨽻蜀郡曰成都郡東漢靈帝)
　(末劉焉為益州牧自綿竹徙治成都蜀先主有蜀於/益州置牧蜀郡置守魏鍾會鄧艾伐蜀蜀降分益州)
　(置梁州晉武帝改蜀郡為成都國宋齊並為益州梁/置始康郡後周置益州總管及置蜀郡隋罷州為蜀)
　(郡唐改蜀郡為益州總管府又陞為大都督府置劔/南節度使改益州為蜀部明皇幸蜀駐蹕成都及還)
　(京改蜀郡為成都府長史為尹又分劔南東西川各/置節度使五代孟蜀繼有其地而知府始於前蜀皇)
　(朝分西川為兩路又分益梓䕫利四路而成都為益/州路復陞為成都府以益州路為成都府路中興以)
　(來罷兼西路始帶一路安撫使後兼四路更名安撫/制置大使以成都而得行四川民事自張燾始制置)
　(不與宣撫並除用兵則宣制二司間或置司利沔二/州休兵則本府始帶成都府路安撫今統郡十六領)
　(縣九治成都/華陽兩縣)
　　本路安撫轉運四川提舉茶馬置司
　總論開國之初(寰宇記蜀之先肇於人皇之際至黃/帝子昌意娶蜀人女生帝嚳後封其)
　(攴庶於蜀歴夏殷周始稱王者自名蚕叢次曰栢灌/次曰魚鳬其後有王曰杜宇宇稱帝號望帝自恃功)
　(德髙乃以褒斜為前門熊耳靈關為後户玉壘峨眉/為池澤時有荆人鼈靈其尸隨水上荆人求之不可)
　(得鼈靈至汶山下復生見望帝帝立以為相後帝自/以其德不如鼈靈因禪位於鼈靈號開明遂自亡去)
　(化為子鵑故蜀人聞子鵑鳴曰是我望帝也自開明/而上至蚕叢凡四千歲自開明而下五葉有尚始立)
　(宗廟尚書牧誓所謂庸蜀者即此通鑑愼靚王五年/巴蜀相攻俱告急於秦秦使張儀司馬錯伐蜀㓕之)
　(貶蜀王更號為侯/後以其地為蜀郡)
　總論四路定差(諭蜀編云定差之法逐路漕司分四/孟定差銓量就權皆漕使主之注闕)
　(之後類聚申部給換𦍑劄闕有三等有本司闕則漕/使得專予奪有部闕則申部給換差劄制司闕則制)
　(司自辟若辟闕則監司具申以聽朝廷之予奪若得/就權帖則可先期赴上定𦍑之闕非特蜀人東南士)
　(夫移籍入蜀/皆可入闕)
　總論四路辟差(辟差不拘川南貫籍皆可或資格不/及亦可辟往往逐司使長遴選而辟)
　(制司可辟漕司亦可同辟教官則提學司主之㳂邉/倅貳則制司主之買馬州郡則茶司主之或小小州)
　(郡往往取制閫之命路鈐則多属帥/閫及制閫大郡則必俟朝廷降旨也)
　總論四路觧省試(朝野雜記紹興二十四年並以中/秋日引試惟四川則悉用三月十)
　(五日其類省試舊以九月二十九日制置司言去行/在地逺恐舉人赴御試不及請以八月鎻院許之今)
　(以八月初一日鎻院十五日引試九月十四日開院/又云建炎元年命諸道即漕司所在州類試紹興五)
　(年始試進士於南省惟四川即試宣撫司後又移付/制置司二十七年言者請悉令赴南省楊椿言於朝)
　(曰蜀士多貧而使之狼狽萬里可乎欲革此弊一監/試得人足矣又云自慶元後監試考官率以南士餘)
　(官選南方及蜀人參之然去取之/柄多在南人無復曩時之弊矣)
　總論蜀兵(華陽國志周赧王七年秦司馬錯率巴蜀/之士十萬大舶舡萬艘浮江伐楚取商於)
　(之地為黔中郡漢髙帝發賨民兵定三秦蜀劉禪之/降也甲士十萬二十晉王濬用蜀兵伐吳戍卒八萬)
　(梁武陵王紀在蜀器甲殷積有馬八千匹元和郡縣/志劔南節度唐都管兵三萬四千七百人馬三千匹)
　(盖唐止偹西南二邉故兵數不多蜀檮杌云蜀王建/武成二年講武於星宿山歩騎二十萬官馬八千私)
　(馬四千通鑑後唐明宗天成元年初郭崇韜時蜀騎/兵三千歩兵二萬四千孟知祥増置六千人營羅城)
　(内萬六千人分戍管内州縣四千人分戍成都境内/六千人分戍濵江諸州長興三年知祥克遂閬利䕫)
　(黔梓六鎭得東兵三萬孟蜀之兵垂十萬矣孟昶之/降有十四萬人齊觧甲之句則五代已前蜀兵之數)
　(可考/也)
　總論蜀鹽(朝野雜記有龍州之仙井卭州之蒲江榮/州之公井大寜富順之井監西和州之鹽)
　(官長寜軍之淯井皆大井也若隆榮等十七州則皆/竹筒小井用力甚難惟大寜之井鹹泉出於山竇間)
　(有如飛瀑民間分而引之又有彭山之瑞應井味稍/硝得隆榮鹵餅雜煎之然後成鹽元豐崇寜兩嘗禁)
　(止以食者多病故也仙井歲産鹹二百餘萬斤𨽻轉/運司蒲江亞之𨽻總領所大寜鹽二百五十餘萬斤)
　(歲取其四分𨽻總領所淯井鹽四十餘萬斤歲取其/嬴五萬餘緍為軍食之用自祖宗以來民間自煮鹽)
　(歲輸課利錢八十萬緡又云自紹興初趙應祥變鹽/法增至四百餘萬緡又逃絶之井許人増其額以承)
　(認鹽既益多遂不可售紹熈三年楊嗣勲總計棧閉/助筒二千鹽由是頓易自後井户稍舒而民愈食貴)
　(鹽/矣)
　總論蜀酒(中興小厯建炎三年張浚以趙開兼本司/隨軍轉運使總領三川財賦大變酒法自)
　(成都始朝野雜記云建炎中總為緡錢一百四十萬/趙開變法置隔釀民願釀者米一斛輸錢三千徧四)
　(路行其法於是増至六百九十餘萬緡王瞻叔為潼/川漕請罷監糟務許撲賣四川酒課累减之餘猶為)
　(緡錢四百一十餘萬䕫路自祖宗以來不搉酒趙應/祥始搉之歲取錢四萬二千九百餘引鄭剛中為宣)
　(撫奏除之眉州志云范成大帥四川議减鹽酒課以/蘇蜀民朱時敏白范曰榜賣之法不除則今日之恵)
　(有時而盡後時敏為都司奏曰陛下睠念全蜀歲捐/上供對减酒課四十八萬德至渥也未减之前元管)
　(酒額五百五十萬既减之後今甫七年又増近五百/四十餘萬矣欲乞罷榜賣之法而用推排孝宗可其)
　(奏/)
　總論四川總領(朝野雜記古無其官靖康末髙宗駐/軍濟州命梁揚祖總領措置財用然)
　(未以名官也建炎末張魏公用趙應祥總領四川財/賦總領之官自此始四川始制都轉運司故四川總)
　(領又廢巾興小厯紹興十年侍御史汪勃請置四川/總領治利朝野雜記云東西三總領皆仰朝廷科)
　(撥獨四川總領專掌利源即有軍興朝廷亦不問故/趙應祥擢鹽酒而王瞻叔栝白契以佐軍需中興小)
　(厯紹興三年初趙開言自改修茶鹽酒已壊之法歲/有常息起建炎己酉至紹興癸丑共收一千五百餘)
　(萬緡兼陜西茶䭾及陜西造銅錢引紐計川錢又八/百三十餘萬緡朝野雜記去紹興休兵之初歲費二)
　(千六百六十五萬緡始紹興五年四川收錢物總三/千三百四十二萬緡而所多五十二萬緡趙應祥既)
　(與武安不恊遂丐免十二年朝廷罷兵鄭亨仲為宣/撫副使以後始節節寛减亨仲召歸而宣總所椿積)
　(錢至五千餘萬休兵之力也又中興小厯紹興三十/年王之望總領四川財賦時本以見錢引一千四百)
　(四十餘萬道粮三百餘萬石朝野雜記乾道中淮東/淮西湖廣三總領所支僅當四川一年之數盖川中)
　(雜買歲為八百三十餘萬緡而/東南三總領收正色米故也)
　總論四川茶馬(朝野雜記川秦搉牧自元豐以來雖/各有兩司然大扺川秦皆止除一使)
　(紹興中乃合為一司熊克通略云元豐元年初蜀茶/額歳三十萬緡熈寜中四十萬及李稷加為五十萬)
　(至是陸師閔加至一百六十萬詔定以百萬為額中/興小厯建炎二年趙開奏搉茶馬乞依嘉祐故事併)
　(歸漕司及開主管川陜茶馬事開乃先更茶法酌政/和都茶場法印給茶引使茶商執引與茶户交易改)
　(成都茶場為合同場仍置茶市交易者必由市引與/茶相隨四年買馬踰二萬匹茶收錢一百七十餘萬)
　(緡十六年先是茶馬司設買馬兩務一在成都府市/於文叙黎珍等州號川馬一在興元府市於西和之)
　(宕昌寨階之峰貼峽號秦馬十九年歳發川馬二百/匹進御而以四千匹付諸處屯軍鎮江建康荆鄂各)
　(七百五十匹江池各五百匹又秦馬三千五百匹付/三衙殿前司一千五百匹侍御兩軍各一千匹又七)
　(百二匹付宣撫司總計八千四百二十疋朝野雜記/云乾道川秦苶馬之類歲為萬有一千九百匹川司)
　(六千秦司五千九百其後文州改𨽻秦司而川司增/珍州之額共為四千八百九十六秦司六千一百二)
　(十合兩司為萬有一千十有六匹此慶元初之額也/嘉㤗末川司增為五千一百九十六匹秦司増為七)
　(千七百九十八匹兩司為萬有二千九百九十四匹/然累歲所市多不及額焉成都府馬務每年排發江)
　(上諸軍馬五十八綱興元府馬務每年排發三衙馬/一百十二綱容齊隨筆云蜀道諸司惟茶馬一䑓最)
　(為富盛東坡有送周漢詩云茶馬西南病甿俗記二/李何人折其鋒矯矯六君子又朝野雜記云殿前取)
　(馬官彭輅賂蘇師旦自言西人知馬政翌日召輅見/韓平原遂有分司之命王大過與輅分領之大過置)
　(司成都輅/置司興元)
　總論四路監司(論蜀編云成都路漕置司成都憲置/司嘉定而漕不及憲潼川路漕置司)
　(遂寜憲置司潼川而憲不及漕利路憲置司興元漕/置司利州而憲過於漕䕫路憲置司重慶漕置司䕫)
　(門而漕過於憲夔路郡守監司帥臣皆在三路/之下獨漕為八監司之最盖專一路鹽利故也)
事要郡名錦城　錦里　西川　龜城(張儀之初築城/也屢築屢頺忽)
(有大龜出於江儀異之以問巫/巫曰隨龜築之功果就故名)成都(盖取史記所謂/三年成都之義)益
州(風俗記疆壌益廣故號益州/釋名曰隘阨也言其險阨)風俗民性循柔(田况四/蜀蕃夷)
(圖序云云喜文而畏兵○華陽志云/益州之俗文多於質故其民柔弱)其俗好文(寰宇記/其人尚)
(侈云/云)學者比齊魯(見文/翁注)江漢炳靈(蜀都賦云云世載其/美蔚若相如皭若君)
(平王褒韡曄而秀發/揚雄含章而挺生)奮之則賨旅(同上若乃剛悍生其/方風謡尚其武云云)
(翫之則渝舞銳氣剽於/中葉蹻容世於樂府)地險物侈(張俞送黄士安序/外戎内華云云)國
富民殷(漢龎統說先主曰益州云云户口百萬/寳貨無求於外今可權借以定大事)工商結
駟(常璩華陽國志丨丨致丨/丨連騎豪族服王侯美衣)寳藪珍藏(文同成都漕㕔/讌思堂記惟劔)
(南西川原壄衍沃甿庶豐夥金繒紵絮天洒地發裝餽/日報舟浮輦走以給中府以贍諸塞號居大農所調之)
(半縣官倚/之為云云)樂國豐壤(田况序蜀視四方云云珍産/纚連而錯出其間無所不足)萬商
之淵(蜀都/賦)夜市三鼓(成都志載古詩云錦江丨丨/連丨丨石室書齋徹五更)遨頭
宴集(成都逰賞之盛甲於四蜀俗好娱樂凡太守歲時/宴集騎從雜㳫車服鮮華倡優鼓吹出入擁導四)
(方竒技幻怪百變序進於前以從民樂歲率有期謂之/故事及期則士女聞道嬉遊以坐具列於廣庭謂之遨)
(床謂太守/為丨丨)蠶市藥市(成都古蠶叢之國其民重蠶事故/一嵗之中二月望日鬻花木蠶器)
(於某所者號丨丨五月鬻香藥於觀/街者號丨丨鬻器用者號七寳市)形勝西抗吐蕃(元/和)
(志西川節度使/云云南撫蠻獠)東接廣漢(華陽志云云北接汶山西接/漢嘉犍為州治大城郡治少)
(城/)上絡東井(河圖曰岷山之地上為井丨帝以㑹昌神/以建福郭璞云岷山之精云云作紀南夏)
外負銅梁(蜀都賦云云宕渠/内函要害膏腴)華陽西極(揚雄益州箴云/云黒水南流)
靣越負秦(成都記左巴/右凉云云)岷嶓鎭其域(華陽志蜀之為邦/天文井絡輝其上)
(地理云云五嶽華山表其陽四瀆/汶江出其徼蕃衍三州廣土萬里)包玉壘以為宇(蜀都/賦夫)
(蜀都者盖肇基於上世開國於中古豁靈關而為門云/云帶二江之䨇流抗峨眉之重阻水陸所凑兼六合而)
(交㑹焉豐蔚所盛茂八區而菴藹焉/○靈關今在雅州玉壘今在茂州)以褒斜為前門(河/圖)
(括地象云云熊耳靈關為後戸玊壘峨眉為城/郭江潜綿絡為地澤汶山為畜牧南中為園苑)緣以劔
閣(蜀賦却皆華容北指/崑崙云云阻以石門)金城石郭(同上賦云云兼匝中/區既麗且崇實號成)
(都/)雲門陸澤(同上其封域之内則有原隰墳衍通望彌/博演以潜沬浸以綿絡溝洫脉散疆里綺)
(錯黍稷油油粳稲莫莫指渠口以為雲門灑滮池而為/陸澤雖星畢之滂沱尚未齊其膏液注言水自渠而灌)
(田指渠口為丨丨猶雲來則雨至也滮池畜/水池也言自此而灑田實為丨地之潤丨)地稱天府
(華陽志丨丨丨/丨原曰華陽)坤維大都㑹(范謩砌街記市區櫛比衢/遂棊布太少二城云云)
(陳子昻傳蜀為西南/一都㑹國之寳府)地大且要(蘇明允吳職方書蜀之/云云無如益與嘉眉為)
(諸郡/綱領)一人守隘(蜀賦若臨谷為寨因山為障峻岨塍埒/長城豁險呑若巨防云云萬夫莫向公)
(孫躍馬而稱帝劉宗下輦而自王由此言之天下/孰尚故雖兼諸夏之富有猶未若茲都之無量也)二九
之門(同上闢丨丨丨通丨漢元鼎/間立大城九門少城九門)揚一益二(見廣/陵志)土産
蜀牋(有薛濤十色牋濤蜀妓也以紙為業○南部新書/云元和之初薛濤好製小詩惜其幅大不忍長賸)
(乃狹小之丨中才子後减諸丨因號為薛濤牋○李義/山送崔珏詩卜肆至今多寂㓕酒壚從古擅風流浣花)
(牋紙桃花色好好題詩詠玉鈎○楊文公談苑載韓浦/與弟洎皆有辭藻洎語人曰吾兄為文譬如繩樞草舍)
(聊避風雨予之為文是造五鳯樓手因寄丨丨仍贈詩/曰十様蠻牋出益州寄來新是浣溪頭老兄得此渾無)
(用助爾添/修五鳳樓)蜀錦(錦江橋之水/濯錦則鮮明)嘉魚(細鱗蜀中/謂之拙魚)海棠(本出/蜀中)
(而杜甫獨無此詩故鄭谷詩云濃淡方春滿蜀鄊半隨/風雨斷鶯腸浣花溪上堪惆悵子美無情為發揚○陸)
(務觀驛舍見故屏風畵丨丨有感云成都二月海棠開/錦繡褁城迷巷陌燕宫最盛號花海覇國雄風有遺跡)
桐花鳯(桐花中有小鳥紅翠碧相間生/於花間人畵丨丨丨扇即此也)山川雪山(一名/雪嶺)
(在城西又名西丨○杜甫詩雪嶺界天白見/萬百橋注又云東郭滄江合西山白雪髙)武擔山(在/城)
(北二百歩一名武都山蜀記云武都山精化為女子蜀/王納為妃不習水土而死王遣五丁於武都山擔土為)
(冡故曰丨丨今丨有石照表其門焉開明悼念不已為/作臾邪之歌龍歸之曲今成都及毗橋有一折石長三)
(丈相傳是五/丁擔土擔)聖燈山(在廣都縣東南四十里世傳鄊人/茍瑜奉釋敎於此普賢丨丨出現)
(蜀太后有看聖燈詩所恨風/光看未足却驅金翠入龜城)大塔山(在廣都縣東四十/里有阿育王塔因)
(名/)天涯石(與昭覺/寺相對)地角石(見羅/城記)支機石(因話録載漢書/張騫窮河源言)
(其奉使之逺實無天河之說惟張茂先博物志説近世/有人居海上每年八月見槎來不違時齎一年粮乘之)
(到天河見婦人織丈夫飲牛遣問嚴君平云某年某月/某日客星犯牛斗即此人也後人相傳云得織女丨丨)
(丨持以問君平今成都嚴真觀有一石呼為丨丨丨余/寳厯中下第還家於京師途中逢官差逓夫舁張騫槎)
(不知是何物相襲訛謬/縱出雜詩亦不足據也)石笋(在城内寰宇記蜀之五丁/毎一王死輒為立大石長)
(三丈重千鈞以為墓誌今丨丨是也○杜甫詩君不見益/州城西門陌上丨丨雙髙蹲古來相傳是海眼苔蘚蝕盡)
(波濤痕雨多往往得瑟瑟此事恍惚難明論恐是昔時/卿相墓立石為表今仍存惜哉俗態好蒙蔽亦如小臣)
(媚至尊政化錯迕失大體坐看傾危受厚恩嗟爾丨丨/擅虚名後生未識猶駿奔安得壯士擲天外使人不疑)
(見本/根)石犀(去城三卜五里犀浦太守李氷作五丨丨沉/江以壓水怪○杜甫詩君不見秦時蜀太守)
(刻丨立作三丨牛自古雖有厭勝法天生江水向東流/蜀人矜夸一千載泛溢不近張儀樓今年灌口損户口)
(此事或恐為神羞終藉隄防出衆力髙擁木石當清秋/先王作法皆正道詭怪何得參人謀嗟爾三犀不經濟)
(缺訛只與長川逝但見元氣常調和自免洪濤/恣凋瘵安得壯士提天綱再平水土犀奔茫)石牛(在/成)
(都縣鄧艾廟之南即/秦恵王所遺蜀者)石婦(在錦城門西十五里昔有婦/守節後人刻丨象之○白居)
(易詩至今為丨者見者孝心/生不比山頭石空有望夫名)石鏡(在武擔山○杜甫詩/蜀王將此鏡送死至)
(空山冥漠憐香骨提携近玉顔衆妃無復/歎千騎亦虗還獨有傷心石湮淪玊宇間)三江(一名汶/江一名)
(流江經縣南七里蜀守李氷穿二江成都中皆可行舟/溉田萬頃蜀中又謂流江為笮橋水此水濯錦鮮於它)
(水○皇朝郡縣志初太守鑿離堆乆開二渠由永康過/新繁入成都謂之外江一渠由永康過郫入成都謂之)
(内江髙駢未築羅城内外江皆從城西入自駢築城遂/從西北作縻枣堰堰外江遶城北而東注於合江復回)
(内江水循城南而與外水俱注○又名錦江/杜甫詩錦江春色來天地玉壘浮雲變古今)沲江(在新/繁縣)
(禹貢岷山導/江别為沲)岷江(支流過温江縣西二里東/南分入成都䨇流縣界)浣花溪(在/城)
(西五里一名百花潭按吳中復冀國夫人任氏碑記云/夫人微時以四月十九日見一僧墜汚渠為濯其衣百)
(花滿潭因名/曰百花潭)觧玊溪(在大慈寺之南韋臯所鑿/用其沙觧玊則易為功)皂水(在/温)
(江縣李膺記云相林/寺前清丨二丨是也)粉水(一名都江水在郡/城西水宜造粉)池井躍龍
池(在成都縣東南十二里隋開皇中欲伐陳鑿大池以/敎水戰○偽蜀王衍乾德元年以丨丨丨為宣華苑)
(即此○隋蜀王秀取土築廣子城因為池有胡僧見之/曰摩訶宫毗羅盖胡僧謂摩訶為大宫毗羅為龍謂此)
(池廣大有龍耳又云摩訶池或云蕭摩訶所開○杜/甫陪嚴武泛舟有詩云湍駛風醒酒舡回霧起隄)諸
葛井(孔明欲通井絡/王氣故為井)通仙井(在嚴真觀相傳此井與廣/漢綿竹縣君平宅井相通)
(往歲有人淘井得銅錢三徑可二寸因恍惚/不安復投井中立愈或謂此君平擲卦錢也)樓臺錦樓
(在龜城之上前瞰大江岸列花木西眺雪嶺/東望長松二江合流白敏中嘗登其上有詩)錦宫樓(在/制)
(司僉㕔吕/大防建)籌邊樓(在府/治)雪錦樓(在大慈寺門元宵/守帥遊賞于此)丹霞
樓(杜光庭續記云王建作即檮杌/所載孟知祥宫人乞巧之所)散花樓(李白登錦城/丨丨丨詩日)
(照錦城頭朝光丹霞樓金牕夾綉户珠箔懸䨇鈎飛梯/緑雲中極目散我憂暮雨向三峽春江繞䨇流今來一)
(登望如在/九天遊)張儀樓(李膺記即宣明樓也重閣複道跨陽/城門故左思賦云結陽城之延閣飛)
(觀榭乎/雲中)琴臺(即司馬相如宅寰宇記在華陽縣市橋西/成都志云在浣花溪之海安寺南今為金)
(花寺城内非其舊○杜甫詩茂陵多病後尚愛卓文君/酒肆人間世丨丨日暮雲野花留寳靨蔓草見羅裙歸)
(鳳求凰意寥/寥寂不聞)草元臺(岑參詩吾悲子雲居寂寞人已去/娟娟西江月猶照丨丨處精怪憙)
(無人㫿旴藏老樹○圖經云即今中興寺有載/酒亭及墨池郫縣有子雲讀書堂趙清獻為記)讀書臺
(在廣都縣順聖寺/南盖叚文昌遺址)寫經臺(在新繁縣漢末茍居士於臺/上援筆書空曰吾為諸天丨)
(丨雨降則苔上不/沾濕丨側有石硯)望鄉臺(隋蜀王秀所築○杜甫詩/神交作賦客力盡丨丨丨)宅
舍君平宅(在府城西今為嚴眞觀一名丨丨丨肆其後/有井名通仙相傳君平所浚○岑參詩君平)
(曾賣卜卜肆蕪已乆至今杖頭錢時/時地上有不知支機石還在人間否)杜甫宅(在浣花溪/○丨丨丨)
(居詩浣花流水水西頭主人為卜林塘幽已知出郭少/塵事更有澄江銷客愁○西郊詩時出碧雞坊西郊向)
(草堂市橋官栁細江路野梅香傍架齊書帙看題减藥/囊無人競來往疎懶意何長○茅屋為秋風所破歌八)
(月秋髙風怒號卷我屋上三重茅茒飛渡江灑江郊髙/者掛罥長林梢下者飄轉林塘㘭南村児童欺我老無)
(力忍能對靣為盗賊公然抱茅入竹去唇焦口燥呼不/得歸來倚仗自歎息俄頃風定雲墨色秋天漠漠向昏)
(黒布衾多年冷似鐡嬌児惡卧踏裏裂床床屋漏無乾/處雨脚如麻未斷絶自經䘮亂少睡眠長夜沾濕何由)
(徹安得廣厦千萬間大庇天下寒士俱歡顔風雨不動/安如山嗚呼何時眼前突兀見此屋吾廬獨破受凍死)
(亦足○黄魯直浣花溪圖引云拾遺流落錦宫城故人/作尹眼為青碧雞坊西結茅屋百花潭水結冠纓故衣)
(未補新衣綻空蟠胸中書萬卷探道欲度羲皇前論詩/未覺國風逺干戈峥嶸暗㝢縣杜陵韋曲無雞犬老妻)
(稚子宜眼前弟妹飄零不相見此心樂易真可人園翁/溪友肯卜鄰鄰家有酒邀皆去得意魚鳥來相親浣花)
(酒舡散車騎野墻無主看桃李宗文守家宗武扶落日/蹇驢䭾醉起厭聞觧鞍脫兠鍪老儒不用千戸侯中原)
(未得平安報醉裏眉攅萬國愁生綃鋪墻粉墨落平生/忠義公寂寞児孫不蘇驢尖脚猶恐醒來有新作常使)
(詩人拜畵圖煎/膠續經千古無)橋梁七星橋(李氷造上應丨丨李膺記/一長星丨今名萬里二員)
(星橋今名安樂三璣星橋今名建昌四夷星橋今名笮/橋五尾星橋今名禪尼六冲星橋今名永平橋七曲橋)
(今名/昇仙)萬里橋(在成都縣之東按寰宇記昔諸葛亮送費/褘聘吳至此曰丨丨之路始於此矣又劉)
(光祖丨記云孔明於此送吳使張温曰此水下至揚州/萬里不同又唐史載元宗狩蜀至成都過此問橋名左)
(右對曰丨丨丨上因歎曰開元末僧一行謂朕曰更二/十年國有難陛下當逺遊至萬里之外此是也由是駐)
(蹕成都○杜甫詩丨丨丨南宅百花潭北庄層軒皆靣/水老樹飽經霜雪嶺界天白錦城曛日黄惜哉形勢地)
(回首一/茫茫)昇仙橋(橋次有送客亭司馬相如葺題/柱云不乘駟馬車不過此橋)市橋(在/州)
(西四里常璩云石牛門曰丨丨後漢吳漢征公孫述而/延岑渡丨丨挑戰襲擊大破之即此橋杜詩謂丨丨即)
(此/)鴈橋(龜城中水出/金鴈因名)佛寺中興寺(成都志唐髙僧智浩/於此寺甞誦法華經)
(鄰有龍女祠龍每夜聴之一夕施一寳珠浩曰僧家無/用龍以神力化六圓石榴而去今以水澆之則龍宫石)
(寳四字隠/隠可見)梵安寺(在成都縣南與杜甫草堂相接毎歲/四月中澣前一日太守宴集於此吕)
(大防建草堂繪少陵像張燾/盡取少陵詩勒石刻置焉)安福寺塔(成都志人中間/建塔十有三級)
(李順之亂塔燬於火祥符間重建仍十有三級初取林/岷山得青石中隠白盡浮圖像十有三級梁柱欄楯皆)
(厯厯可觀此建/塔之神異也)道觀玉局觀(道經二十四化上應二十/四氣六十甲子分𨽻之玉)
(局化其一也彭乘記後永夀元年李老君與張道陵至/此有局脚玉床自地而出老君昇座為道陵説南北斗)
(經既去而座隠地中因成洞穴故以玉局名之○子瞻/送戴䝉赴成都丨丨丨將老焉詩云拾遺被酒行歌處)
(野梅官栁西郊路聞道華陽版籍中至今尚有城南杜/我欲歸尋萬里橋水花飄葉暮蕭蕭芋魁徑尺誰能盡)
(榿木三年已足燒百歲風狂定何有羨君今作峨眉叟/縱未家生執㦸郎也應世出埋輪手莫欺老病未歸身)
(玉局他年第幾人㑹待子猷/清興發還湏雪夜去尋君)天師觀(在廣都縣北張道/陵之祠也今壇下)
(有井名伏鬼井○閲道記華陽縣衡山有井妖怪藏其/中道陵運石以鎮其井鬼妖乃絶邑人為立祠植杖井)
(旁今為喬木曰戒/鬼木又有曬經壇)青羊觀(蜀王本紀老子謂闗令尹喜/曰後於丨丨丨中相尋因立)
(觀/也)祠廟盤古祠(元和志在成都縣東三十里徐整三五/厯記云天池渾沌如雞子盤古生其中)
(八萬四千嵗天地開闗陽清為天隂濁為地丨丨在其/中一日九變神於天聖於地天日髙一丈地日厚一丈)
(盤古日長一丈如此滿八萬四千歲天極髙地極深丨/丨極長後乃有三皇數起於一立於三成於五盛於七)
(處於九故天去/地九萬里也)蠶叢祠(蜀王丨丨氏祠也今呼為青衣/神在聖夀寺丨丨氏敎人養蠶)
(作金蠶數十家給一蠶後聚而弗給瘞之江上為蠶墓/○南史齊永明間始興王蕭鑑為益州刺史於州園得)
(古冡有金為蠶數斗鑑一/無取復為起冡且立祠焉)望帝祠(在州西五里杜宇自/立為蜀王號丨丨有)
(墓在郫縣南一里與鼈靈墓相對○杜甫詩云君不見/昔日蜀天子化為杜䳌似老烏寄巢生子不自啄群鳥)
(至今為哺雛雖同君臣有舊禮骨月滿眼身覊孤業工/竄伏深樹裏四月五月偏號呼其聲哀痛口流血所訴)
(何事常區區爾豈摧殘始發憤羞帶羽翮傷形愚蒼天/變化誰料得萬事反復何所無萬事反復何所無豈憶)
(當殿羣/臣超)周公祠(前代以丨丨為先聖至唐正觀始從房/元齡等議更祀孔子至開元册諡為文)
(宣王位南嚮自是號文宣王殿而周公之祀/遂廢然舊象猶存帥袁説友乃為殿祀之)金馬碧雞
祠(在金馬坊前漢宣帝聞益州有丨丨丨丨之神遣諌/議大夫王褒持節醮祭而致之本朝賜為昭應廟封)
(其神為/靈光侯)關張祠(俱在府西七/里恵陵左右)江瀆祠(在成都縣南四里/○郊祀志載秦併)
(天下立江水祠於蜀至今歲祀焉○太/祖平蜀依唐志立夏日祭丨丨於成都)蜀先主廟(成都/記在)
(府南八里○杜甫詩慘澹風雲㑹乘時各有人力侔分/社稷志屈偃經綸復漢留長策中原仗老臣雜耕心未)
(已歐血事酸辛覇氣西南歇雄圖厯數屯錦江元過楚/劔閣復通秦舊俗存祠廟空山泣鬼神虛簷交鳥道枯)
(木半龍鱗竹送青谿月苔移玉座春閭閻兒女換歌舞/歲時新絶域歸舟逺荒城繫馬頻如何對摇落况乃乆)
(風塵孰與關張並功臨耿鄧親應天才不小得士契無/鄰遲暮堪帷幄飄零且釣緍向來憂國淚寂寞洒衣巾)
(○劉夢得詩天下英雄氣千秋尚凜然勢分三足鼎業/復五銖錢得相能開國生児不象賢凄凉蜀故妓來舞)
(魏宫/前)武侯廟(在府西北二里今為乘煙觀孔明表云薄/田十頃桑八百株即此地孔明初亡百姓)
(遇節朔各私祭於道上李雄稱王始為廟於少城内桓/温平蜀夷少城獨存孔明廟後封武興王廟至今祠祀)
(不絶○杜甫詩丞相祠堂何處尋錦官城外柏森森映/階碧草自春色隔葉黄鸝空好音三顧頻繁天下計兩)
(朝開濟老臣心出師未㨗/身先死長使英雄淚滿襟)張忠定祠(淳化咸平間公兩/治蜀自蜀召歸嘗)
(留畵一軸遺僧希白曰後十年開僧聞訃開視乃公像/衣布褐大綿巾褁自為賛曰乖則違俗崖不利物乖崖)
(之名聊以表德嘉祐/四年建祠於馬務街)張文定祠(蘇老泉作畵像記至和/元年秋蜀人傳言有冦)
(至邊邊軍夜呼野無居人妖言流聞京師震驚方命擇/帥天子曰母養亂母助變衆言朋興朕志自定外亂不)
(作變且中起既不可以文令又不可以武競惟朕一二/大吏孰為能處茲文武之間其命往撫朕師乃惟曰張)
(公方平其人天子曰然公以親辭不可遂行冬十一月/至蜀至之日歸屯軍徹守偹使謂郡縣冦來在我無爾)
(勞苦明年正月朔旦蜀人相慶如他日遂以無事又明/年正月相告留公像于浄衆寺公不能禁眉陽蘇洵言)
(於衆曰未亂易治也既亂易治也有亂之萌無亂之形/是謂將亂將亂難治不可以有亂急亦不可以無亂弛)
(惟是元年之秋如器之欹未墜於地惟爾張公安坐於/其旁顔色不變徐起而正之既正油然而退無矜容為)
(天子牧小民不倦惟爾張公爾繄以生惟爾父母且公/嘗謂我言民無常性惟上所待人皆曰蜀人多變於是)
(待之以盗賊之意而繩之以盗賊之法重足屏息之民/而以碪斧令於是民始忍以其父母妻子之所倚頼之)
(身而棄之於盗賊故每每大亂夫約之以禮驅之以法/惟蜀人為易至於急之而生變雖齊魯亦然吾以齊魯)
(待蜀人而蜀人亦自以齊魯之人待其身若夫肆意於/法律之外以威刼齊民吾不忍為也嗚呼愛蜀人之深)
(待蜀人之厚自公而前吾未始見也皆再拜稽首曰然/蘇洵又曰公之恩在爾心爾死在爾子孫其功業在史)
(官無以像為也且公意不欲奈何皆曰公何事於斯雖/然於我心有不釋焉今夫平居聞一善必問其人之姓)
(名與其鄰里之所在以至於其長短小大善惡之狀甚/者或詰其生平所嗜好以想見其為人而史官亦書之)
(於其傳意使天下之人思之於心則存之於目存之於/目則其思之於心也固由此觀之像亦不為無助蘇洵)
(無以詰遂為之記公南京人為人慷慨有大節以度量/雄天下天下有大事公可属系之以詩曰天子在祚歲)
(在甲午西人傳言有冦在垣庭有武臣謀夫如雲天子/曰嘻命我張公公來自東旗纛舒舒西人聚觀于巷于)
(塗謂公暨暨公來于于公謂西人安爾室家無敢或訛/訛言不祥往即爾常春爾條桑秋爾滌場西人稽首公)
(我父兄公在西□草木駢駢公宴其僚伐鼓淵淵西人/來觀祝公萬年有女娟娟閨門閑閑有童哇哇亦既能)
(言昔公未來斯須棄捐禾麻芃芃倉庾崇崇嗟我婦子/樂此歲豐公在朝廷天子股肱天子曰歸公敢不承作)
(堂嚴嚴有廡有庭公像在中朝服冠纓西/人相告無敢逸荒公歸京師公像在堂)古跡太城(府/子)
(城張儀/所築)少城(張儀既築太城後一年又築丨丨唯西南/北三壁東即左城之西墉○容齋續筆晉)
(益州刺史治太城蜀郡太守/治少城猶言大城小城耳)芙蓉城(孟昶在蜀僣擬宫/苑城上盡種丨丨)
(謂左右曰/真錦丨也)錦官城(一名錦里言丨丨/猶合浦之珠官也)龍壇(在萬歲池唐/開元中有僧)
(誦法華經有老叟來聴僧問之曰我池中龍也僧曰今/方旱何不降雨叟曰凡雨須天符不爾天誅之今當為)
(師降雨師其葬我是夕大雨質明池邉大/蛇斬而兩僧取焚之為立塔呼為丨丨)名宦李氷(秦/昭)
(王時為守宋祁作廟碑云氷為蜀鑿離堆遂捍水以溉/所及常無旱年西人德之因言氷身與水怪闘闘不勝)
(死自是江無暴流蛟蜃怖蔵人恬以生故侈大房殿歲/擊羊豕雉魚伐鼓嘯籥傾數十州之人奔走鼓舞以娱)
(悦/人)文翁(景帝末為守宋祁作廟碑云翁之治蜀開學校/以詩書敎人澡熨故俗長長少少親親尊尊百)
(姓順頼其後司馬相如王褒揚雄以文章倡張寛以愽/聞顯嚴遵李仲元以有道稱何武入為三公漢家號令)
(典章赫然與三代等蜀有儒自公始初公為禮殿以舍/孔子及七十二子之象殿右廡作石室舍公像於中)
王尊(先是王陽為益州刺史至九折坂歎曰奉先人遺/體奈何乘此險遂以疾去官後丨丨為刺史至坂)
(自叱其馭驅之曰王陽/為孝子丨丨為忠臣)張堪(成都志云光武伐公孫述/拜堪蜀郡太守去職之日)
(乘折轅車布/被嚢而已)王褒(蜀人何武傳宣帝時天下和平益州/刺史丨丨頌漢德作中和樂職詩武)
(年十四五與成都/楊覆衆等習歌之)廉范(建中初為太守民歌之曰廉叔/度來何暮不禁火民安作平生)
(無襦今/五袴)王濬(為廣漢太守夜夢三刀懸於屋梁上湏臾/又益一刀濬甚惡之李毅曰三刀為州字)
(又益一刀者明府其臨/益州乎果遷益州刺史)嚴武(武節度劔南東西川甫往/依焉武再帥劔南表甫為)
(參謀檢校工部員外郎武以世舊待甫甚善親詣其家/甫見之或時不巾而性褊躁傲誕嘗登武床瞪視曰嚴)
(挺之乃有此児武亦暴猛外若不為忤中衘之一日欲/殺甫及梓州刺史章彛集史于門武將出冠鈎于簾三)
(左右白其母奔/救得止獨殺彛)杜甫(居嚴/武幕)皇朝張詠(知成都府嘗曰前/日李順脅民為賊)
(今日吾化賊為民不亦可乎在蜀有録曹參軍老病廢/事公責之曰何故不歸明日參軍求去且以詩留别其)
(略曰秋光多似官情薄山色不如歸興濃公驚歎曰吾/過矣同僚能詩而吾不知留而慰薦之○麈史乖崖守)
(蜀兵火之餘人懐反側一日令軍旅大閲始出衆遂嵩/呼者三乖崖亦下馬東北望而三呼復攬轡行衆不敢)
(誰/何)趙抃(知成都神宗召知諌院故事自成都還者必更/省府大臣以為疑帝曰吾頼其言耳及謝帝曰)
(聞卿匹馬入蜀以一琴一鶴自隨政簡易亦稱是耳未/幾擢為參知政事熈寜五年再知成都屏去龜鶴止一)
(蒼頭執事張公裕以詩送之云馬/諳舊路行來滑龜放長江不共來)宋祁(東軒筆録子京/知成都府帶唐)
(書於本任刋修每宴罷盥潄畢開寢門垂一簾燃二椽/燭媵婢夾侍和墨仲紙逺近觀者皆知尚書修唐書望)
(之如神/仙焉)薛奎(天聖四年守蜀蜀人以比張公詠而不苛/○薛簡肅公知成都范蜀公方為舉子一)
(見愛之即於府第俾與子弟講學每曰范君廊廟人也/公益自謙退乘小駟至銅壺閣下即歩行趍府門踰年)
(人不知為帥客也簡肅還朝載蜀公以去或問簡肅曰/自成都歸得何奇物曰蜀珍産不足道吾歸得一偉人)
(耳/)文彦博(慶厯間以宻直知益州多燕集有飛語至京/師御史何郯聖從謁告歸蜀上遣伺察之張)
(俞少愚潞公客也迎見聖從於漢州同郡㑹有營妓掦/其姓者善舞聖從喜之少愚因取其項帕題詩曰蜀國)
(佳人號細腰東臺御史惜妖嬈從今喚作楊䑓栁舞盡/春風萬萬條後數日聖從至成都頗嚴重一日潞公大)
(作樂以燕之迎其妓雜府妓中歌少愚之詩以酌聖從/聖從每為之醉聖從還朝潞公之謗乃息此與陶榖使)
(江南郵亭詞頗相類云○潞公少時從其父赴眉州幕/官過成都潞公入江瀆廟祠官接之甚勤且言夜夢神)
(令洒埽祠庭明日有宰相來公笑曰宰相非所望若為/成都當使廟宇一新及知益州謁江瀆廟若有感焉即)
(經營改造忽江漲大木數千章蔽流而下/取以為材廟成壯觀甲于天下並聞見録)張方平(為守/奏减)
(橫賦四/十萬)馮京(知成都夷人冦雞標闗京出兵夷人懼請/降議者欲蕩其巢穴京禁侵掠給稼器粮)
(餉使歸夷人出大豕盟願世為漢藩召知宻院以疾未/至神宗夢京造朝甚慰乃賜京詔有渇想儀刑不忘夢)
(寐之/語)司馬池(寜武志云池為郫縣尉邑人妄傳蠻人將/入冦富室争瘞金玉避於山谷間池攝縣)
(事上元乃張燈作樂縦民/遊觀凡三日民心遂安)人物司馬相如(字長卿成都/人嘗慕藺相)
(如之為人更名相如著子虗賦上林賦武/帝有朕不得與此人同時之歎詳見卭州)欒巴(後漢人/為尚書)
(郎正朝大㑹得酒不飲西南噀之有司奏巴大不敬巴/謝曰臣本縣成都失火故噴酒以為雨後成都奏火得)
(雨而㓕雨中/作酒氣也)揚雄(字子雲蜀郡人著/法言及太𤣥經)嚴遵(字君平按西/漢王貢叙傳)
(君平卜筮於成都市以為卜筮者賤業而可以恵衆人/有邪惡非正之問則依蓍龜為言利害與人子言依於)
(孝與人弟言依於順與人臣言依於忠各因勢導之以/善從吾言者已過半矣裁日閱數人得百錢足自養則)
(閉肆下簾而授老子博覧亡不通依老子莊周之指著/十餘萬言揚雄少時從㳺學其論曰蜀嚴湛冥不作茍)
(見然未嘗仕其風聲足以/激貪勵俗近古之逸民也)李白(蜀郡/人)皇朝梅摯(新繁人/慶厯中)
(為御史嘗論張堯佐縁宫掖以進/恐上累聖德仁宗曰摯言事有體)范鎭(華陽人神宗朝/論新法不合遂)
(請致仕司馬温公言/勇决不如范景仁)范祖禹(鎭從姪温公辟同修通鑑/進帝學政典唐鑑之書紹)
(聖初責化州卒與范/鎭范百禄號曰三范)成都隱者(二程侍父入蜀至大悲/寺有箍桶者口吟易數)
(就揖之挽歸質所疑酬答/如響問其姓名不答竟去)宇文虛中(廣都人建炎二年/使北朝不如所請)
(遂不與還每宻令人懷蠟彈奏虛實願早為北伐之訃/和議既定金人來取虛中一家秦檜發往盡為所害)
名賢李郃(南鄭人善河洛風星為郡候吏和帝遣二使/微行至蜀宿郃候舍郃問曰君來時寜知二)
(使何日發耶二人怪之郃/指星曰有二使者入益部)題詠蜀道之難(李白歌云噫/吁嘻危乎髙)
(哉蜀道之難難於上青天蠶叢及魚鳬開國何茫然爾/來四萬八千歲不與秦塞通人烟西當太白有鳥道可)
(以横絶峨眉巔地崩山摧壯士死然後天梯石棧相鈎/連上有横河斷海之浮雲下有衝波逆折之囬川黄鶴)
(之飛尚不得過猿猱欲度愁攀縁青泥何盤盤百歩九/折縈巗巒捫參厯井仰脅息以手撫膺坐長歎問君西)
(逰何當還畏途巉巗不可攀但見悲鳥號古木雄飛雌/走遶林間又聞子規啼夜月愁空山蜀道之難難於上)
(青天使人聴此凋朱顔連峰去天不盈尺枯松倒掛倚/絶壁飛湍瀑流争喧豗砯崖轉石萬壑雷其險也如此)
(嗟爾逺道之人胡為乎來哉劍閣峥嶸而崔嵬一夫當/闗萬夫莫開所守或匪親化為狼與豺朝避猛虎夕避)
(長蛇磨牙吮血殺人如麻錦城雖云樂不如早/還家蜀道之難難於上青天側身西望長咨嗟)西蜀稱
天府(隋盧思道詩云云由來擅沃饒雲浮玉壘夕日映/錦城朝南尋九折路東上七星橋琴心若易觧令)
(客豈/難要)分土跨梁岷(禇亮列宿光/輿井云云)公來雪山重(杜甫八哀/詩云諸葛)
(蜀人愛文翁儒化成/云云公去雪山輕)吳蜀水相通(杜甫詠蜀道畵圖詩/日臨公館静畵列地)
(圖雄劔閣星橋北松州雪嶺東華夷山/不斷云云興與煙霞㑹清樽幸不空)閣道通丹地(杜/甫)
(送嚴公入朝詩鼎湖瞻望逺象闕憲章新四海猶多難/中原憶舊臣與反安反側自昔有經綸感激張天歩從)
(容静塞塵南圖囬羽翮北極奉星辰漏鼓還思晝宫鶯/罷囀春空留玉帳術愁殺錦宫人云云江潭隠白蘋此)
(生那老蜀不死㑹歸秦公/若登台輔臨危莫愛身)説尹終在口(杜甫遭田父泥/飲美嚴中丞詩)
(歩屧隨春風村村自花栁田翁遭社日邀我嘗春/酒酒酣夸新尹畜眼未見有語多雖雜亂云云)萬里
至揚州(武元衡詩蜀國春與秋岷江/朝夕流長波東接海云云)政簡坤維静(司馬/君實)
(寄成都吳龍圖同年/詩云云仁深絡井安)情依節制尊(杜甫寄嚴公詩跡/忝朝廷舊云云)舊
俗接魚蠶(蘇子瞻詩遺民/悲昶衍云云)文章四子盛(雍陶詩云云/道路五丁開)元
戎小隊出郊坰(杜甫嚴中丞見過云云問栁尋花到野/亭川合東西瞻使節地分南北任流萍)
(扁舟不獨如張翰皂帽應兼似管寜/寂寞江天雲霧裏何人道有少微星)魚知丙穴由來美
(杜甫寄嚴鄭公詩得歸茅屋赴成都直為文翁再剖符/但使閭閻還揖遜敢論松竹乆荒蕪云云酒憶郫筒不)
(用沾五馬舊曽諳小/徑幾回書札待潜大)枉沐旌麾出城府(杜甫奉酬嚴公/寄題野亭詩云)
(拾遺曽奏數行書懶性從來水竹居奉引濫騎沙苑馬/幽棲真釣錦江魚謝安不倦登臨費阮籍焉知禮法疎)
(云云草茅無/逕欲教鋤)竹裏行厨洗玉盤(杜甫嚴公仲夏枉駕草/堂携酒饌詩云云花邊)
(簇馬立金鞍非闗使者徴求急自識將軍禮數寛百年/地闢柴門逈五月江深草閣寒看弄漁舟移白日老農)
(何有罄/交歡)重鎭還須濟世材(杜甫呈嚴大夫詩殊方又喜/故人來云云常怪偏禆終日)
(待不知旌節隔年囬欲辭巴徼啼鶯合逺下荆/門去鷁催身老時危思㑹靣一生襟抱向誰開)錦里逢
迎有主人(杜甫寄嚴公詩雪山/斥堠無兵馬云云)甘棠終少海棠多(范至/能有)
(詩云手開花逕錦城窠浩蕩春風/載酒過來歲游人應觧笑云云)少城風物似揚州(范/至)
(能詩十里珠簾/都捲上云云)石犀江下春波緑(陸務觀云云金/雁橋邊夜燭紅)桑麻
接畛無餘地(王介甫送人赴成都詩槃礴西南江與岷/石犀金馬世稱神云云錦綉連城别有春)
四六(庭揚成渙/閫制全坤)　(輟賢禁甬/作鎭少城)　(疏恩北闕/作牧西陲)　(疏渥天庭/出鎭坤軸)
(距上國萬里之遥/為西蜀一都之㑹)　(躋班禹閣/宅牧蜀都)　(進直奎文/借留井絡)　(火井沉熒/雪山増重)
(其民務本而力穡/其士好學而有文)　(天有井絡/地稱坤維)　(宣揚兊澤/告戒坤垠)　(眷此坤方/號稱天府)
(許以金城之便宜/盡䕶玉關之疆埸)　(仰止髙才/屹然方面)　(帝念岷峨/地連關陕)　(井鬼名疆/岷峨㑹府)
(况從漢棧之囂闐/不見秦兵之耐戰)　(維蜀一方/去天萬里)　(捫參厯井/挹斗翕箕)　(夢協三刀/恩覃兩劔)
(方謹戍西山之雪/何因近南斗之星)　(有可福虛危之次/諒何憚參井之捫)　(擁元戎之小隊/布方國之細書)
(張忠定嚴明為政/趙清獻簡易臨民)　(天使為入蜀之星/人已卜擒蠻之月)　(長沙千里之平/成都萬事之好)
(召從瞿唐灧澦之間/歸奉閶闔明光之對)　(駕風鞭霆已上蓬萊之島/捫參厯井遂登蜀道之天)
(非天府前腴而後瘠/殆雪山昔重而今輕)　(就日望雲不覺長安之逺/捫參厯井重經蜀道之難)
(去来關雪山之重輕/出入係蜀道之難易)　(遮日而走長安幾穿破履/登天而攀蜀道忽得舊氊)
(益州疲弊民不聊生/劍閣峥嶸君誰與守)　(古来天府之腴莫如益部/今使雪山之重是在我公)
(惟漢有文翁廉范之規/在唐有德裕元衡之略)　(萬甕萬牛窘韋臯之去鎮/一琴一鶴欠清獻之乘軺)
(惟真學士象十二月之班/而大府帥總六十州之重)　(星紀一周未皇皇而奠枕/風寒數處屹在在之長城)
(逾沔入渭兩經鳥䑕之邦/歴井捫參再造魚鳬之國)　(蠶叢啟國魚鳬羽化於湔山/望帝開基鼈靈復生於岷水)
(松陵笠澤雖賖故國之歸期/錦江草堂聊竊老師之補處)　(周家地官方賴小司徒之職/益州天府遽勤大元帥之行)
(臨民簡易有趙清獻之餘風/馭下嚴明繼張忠定之遺躅)　(千二百里之邊面威令風行/六十餘郡之人心驩呼雷動)
(江路市橋想已遂碧雞之訪/天梯石棧得無憐黃鶴之飛)　(孔明用蜀府中實委之費禕/嚴武鎮川幕下因謀之杜甫)
(雲門陸澤夙稱要害之膏腴/石棧天梯素忌吮磨之牙血)
(厭承明勞侍從乆陪工雍之祠/望太白横岷峨爰馳諭蜀之檄)
(出鎭踰歲月共期裴相之來歸/小隊駐郊坰復喜嚴公之因任)
(撫五十四州之軍民瘡痍帖泰/壯一百八盤之門戸氣色晶明)
(三分籌䇿小試渭濱耕戰之謀/百二山河行復闗中帝王之業)
(魚鳬以來幾千年素稱用武之國/貔貅之衆百萬騎今為足食之謀)
(載惟魚鳬之國幾千歲今則不殊/使有熊羆之士不二心誰其敢侮)
(惟成都夙稱陸海海已近於揚塵/而益部舊號使星星今同於隕石)
(謂江漢朝宗於海必導岷而導嶓/當荆益跨有之時欲保吳則保蜀)
　
　方輿勝覽卷五十一
欽定四庫全書
　方輿勝覽卷五十二　　　　宋　祝穆　撰
　　　崇慶府(晉原/江原)　(新津/永康)
　建置㳂革(禹貢梁州之域秦地天官東井輿鬼之分/野入參一度秦置蜀郡在漢為蜀郡之江)
　(原縣莽曰卭原後漢復曰江原晉因之李雄據蜀分/為漢原郡晉穆帝改晉原郡南齊為晉康郡西魏平)
　(蜀移為犍為郡理立多融縣後周廢郡以縣入蜀郡/隋改属益州唐分益州四縣地於晉原縣立蜀州改)
　(唐安郡復為蜀州唐末及五代蜀王氏建孟氏昶有/其地皇朝平蜀地歸版圖以髙宗潜邸陞為崇慶軍)
　(節度紹興陞府今/領縣四治晉原)
事要郡名蜀郡　晉康　唐安(並郡/志)風俗輕易褊阨(漢/志)
(民食稲魚亡凶年之/憂俗不愁苦而云云)尚侈好文(益州記其風俗/丨丨而丨丨)俗好歌
舞(常璩志云云危弦/促管聲尤㴬切)形勝土地肥美(周職方巴蜀廣漢/云云有山林竹木)
(蔬食草/實之饒)連山特起(張俞學記武/陽西鄙云云)四相牧州(唐張柬之鍾/紹京李峴王)
(縉四公皆牧是州唐/刺史皇甫澈壁記)三千官栁(劍南詩藁云蜀人謂唐/安有云云四十琵琶故)
(詩云歸心日夜逆江/流官栁三千憶蜀州)山川查山(去永康縣五/里上有寺)龍華山(唐/詩)
(紀事郭震留題云最好寺邊/開眼處叚文昌有讀書堂)鶴鳴山(在晉原縣西八十/里絶壁千尋李膺)
(益州記張道陵登仙之/所嘗有白鶴遊其上)天國山(在永康縣左連大面右/連鶴鳴前臨獅子後枕)
(大隋等山有龍池及融照寺青城山有/八大洞此乃第五洞也有山曰香爐峰)翠圍山(在水康/縣西八)
(里上有院前有繩橋乃/古王仙柯燒丹之處)石門山(在永康西七里上有天/池及石龍又有化成寺)
(縣人以元/旦遊禮焉)蟇頥山(在永康縣西七里山有穴/類丨丨丨中多鹿號鹿市)天社山(在/新)
(津縣南三里北枕大江南接/連嶺益土有難人多依焉)稠稉山(在新津南八里有/草名稠稉服之長)
(生不/死)鄩江(自青城縣南/流入縣界)味江(入永康縣界注白馬文井/兩江舊經蜀主征西畨有)
(野人以壺酒獻王王使投之/江中三軍飲之皆醉因名)白馬江(自晉源縣界/入新津縣界)東湖
(有趙清/獻留題)西湖(在郡圃盖皂江之水皆道城中/環守之居因瀦其居以為湖云)黑水(在永/康縣)
(西十一里流入青城/縣溪石皆黒故名)皂水(自江源縣流/入天社山下)文溪(自永康縣/白崖流出)
(大/溪)夜郎溪(在新津/北七里)亭閣浮觴亭(在西湖文與可輯/之范蜀公有詩)東閣
(杜甫招裴廸登東亭送客見梅丨丨官梅動詩興還如/何遜在揚州此時對雪遥相憶送客逢春可自由幸不)
(折来傷歲暮若為看去亂鄉愁江/邊一樹垂垂發朝夕催人自白頭)橋梁北橋(杜甫詩望/極春城上)
(開筵近鳥巢白花簷外朶青栁檻前梢池水觀/為政厨煙覺逺庖西山供望眼唯有此江郊)竹橋(杜/甫)
(陪李司馬皂江上觀造丨丨詩伐丨為丨結構同褰裳/不渉往來通天寒白鶴歸華表日落青龍見水中顧我)
(老非題柱客知君才是濟川功合/歡却笑千年事驅石何時到海東)寺觀修覺寺(在新津/縣南五)
(里○杜甫新津寺寄王侍郎詩何限倚山木吟詩秋葉/黄蝉聲集古寺鳥影度寒塘風物悲遊子登臨憶侍郎)
(老夫貪佛日隨意宿僧房○遊丨丨丨詩野寺江天豁/山扉花竹幽詩應有神助吾得及春遊徑石相縈帶川)
(雲自去留禅枝宿衆鳥漂轉暮歸愁○寺憶曾遊處橋/憐再渡時江山如有待花栁更無私野潤煙光薄沙暄)
(日色遲客愁全為/减舍此復何之)龍門院(在永康縣六里青城大面三/十六峰嵯峨萬仭盡在軒檻)
(間張天覺記其本末且賦詩云四/時積雪瞻岷嶺三𣲖飛泉出洞天)太平院(在府城有/范鎮留題)妙
眞觀(在永康縣西四十里昔有女子於此/上昇有眞仙洞聖水池有燒藥爐)投龍觀(在新/津縣)
(南六里枕夜郎溪及白木/水上有龍穴祈雨有驗)祠廟蜀先主廟(在晉原縣西/二里有唐碑)
(乃房/琯文)杜工部祠(在江源縣邑宰趙抃建昔杜甫依/髙適寓於此頗多題詠故為立祠)文潞
公祠(在判官㕔盖公之父在天禧時來作判官令公/受業於晉原大夫張錫之客任君後為立祠)名
宦髙適(為蜀/刺史)張柬之(為守○皇甫澈詩周厯革元命天/歩値艱阻烈烈張漢陽左袒誅諸)
(武休明神器正文物舊儀覩南向朔大君西宫朝聖母/茂勲著鍾鼎江山食茅土至今稱五王卓立邁千古)
皇朝趙抃(皇祐初宰江源與邑之/張景通遊有詩題其堂)人物鍾紹京(皇甫澈/詩清宫)
(閶闔啟滌穢氛沴滅紫陌重昭回皇天新日月從/容廟堂上肅穆人神恱唐元佐命功輝煥何烈烈)張令
問(本唐興人隠居不仕號天國山人與杜光庭詩試問/朝中為宰相何如林下作神仙一壺美酒一爐藥飽)
(聴山中/清晝眠)皇朝張商英(字天覺新津人為童子時日記萬/言十四嵗從其兄唐英遊學梁山)
(鄉先生向子山見而大驚妻以女資使入京登治/平第崇寜中入相以力詆蔡京之姦入元祐黨籍)題詠
城闕輔三秦(李百藥送林少府之任蜀州詩云云風/煙望五津與君離别意同是宦遊人)煙
綿劍道微(宋之問送趙司馬赴蜀州詩餞子西/南望云云橋寒金雁並林曙碧雞飛)外邑水
足野田芸鼓急(永康令國表民題天林寺詩訟連多雨/綠苔荒勝事閑隨日月長云云風回山)
(焙茗/旗香)
四六(疏榮漢札/擢守唐安)　(惟蜀地之奥區/有晉康之古郡)　(趙清獻分符之地/張丞相毓秀之鄉)
(剖西川之符竹可謂勝遊/賦東閣之官梅未妨佳致)　(導玻瓈萬頃之江委諸汶井/駐峨眉半輪之月照此唐安)
　　　簡州(陽安/平泉)
　建置㳂革(禹貢梁州之域秦地東井輿鬼之分野秦/屬蜀郡地漢武分蜀郡置犍為郡今州即)
　(犍為郡之牛鞞縣也属益州東漢及晉因之南齊於/此置牛鞞戍又置縣西魏置資州及武康郡後周移)
　(資州於漢資中城隋文帝於此置簡州煬帝廢州唐/分益州復置簡州又改陽安郡復為簡州號清化軍)
　(國朝割金水縣𨽻懷安/軍今領縣二治陽安)
事要郡名陽安　簡池　風俗有鄒魯風(劉昊記土厚/水深民和俗)
(阜云/云)四出大魁(圖經云王歸璞偽蜀時狀元皇朝許/將張孝祥及許奕云云皆此邦之人)成
都不如(唐刺史韋宗卿壁記揆以/氣候較似土宜雖云云也)東之樸西之文(關耆/孫碑)
(隂記東普慈西成都有丨丨丨有/丨丨丨盖嘗出磊落瑰奇之士)人多工巧(隋志云云/綾錦雕鏤)
(之妙侔/於上國)郡治之古(郡志設㕔棟宇盡唐制梁上題唐寳/厯元年簡州刺史張炎建抵嘉定之)
(壬午已三百九/十有八年矣)不被兵火(郡守題名序云簡之先民有/言蜀屢叛獨我州云云自唐)
(貞觀丁亥距今開禧丁/夘五百八十有一年)形勝東界普慈(關耆孫/碑隂記)南距赤
水(郡守郭由中叢桂樓記云云東距/鴈江二水合流是為陽安之郡治)東望漢江(趙汝霖/志民亭)
(記丨丨丨丨雲煙連綿/西望前溪林壑茂美)控扼巴峽(折栁亭記宻/邇川府云云)山不險
而川平(沈璞平泉縣題名記山/峙而不險水流而且平)土地肥美(漢地/理志)鹽饒而
田瘠(靈恵/廟記)土産鹽(郡守江見禮撰制置胡公生祠記淳/熈六年有旨簡之郡産丨為最虚額)
(尤多毎嵗計豁除折估錢五萬四/千九百五十餘萬皆胡公奏蠲免)山川頼山(去陽安五/十里又名)
(頼/憨)東山(在東江之外/州治之左)逍遥山(在元都山去城三十里景/德間有楊用晦者隱居此)
(山其北有層崖命工發之得東西二室西室後刻二竈/若養丹之所又鑿二窟中可坐五七人東西二壁鐫二)
(孔雀二神人有漢安元年四月十八日㑹仙/字自漢安至景德二年已九百二十餘年矣)南巖(在陽/安縣)
(有光孝寺前敞飛閣盡覽江/山之勝左有洞可容數十人)北巖(在州北有/寺及洞)牛鞞戍(在/州)
(城西岸西齊/於此置戍)赤水(在陽安縣/南七十歩)鴈水(在陽/安縣)東溪(姚孳碧波/亭詩賴簡)
(池臺兩蜀誇東溪别是一仙家令/人却憶康王谷坐看珠簾濺雨花)三溪(劉巨濟云三溪/號一郡之勝前)
(溪在陽安縣治之北南溪在夀昌寺/之側㳂江行一里許是為東溪最勝)三池(郡以丨丨名/或指賴簡池)
(栁池鳯池以/足三者之數)頼簡池(在陽安縣九十里隋/髙祖立州名取此)堂院清忠堂
(在倅㕔以趙丨獻范丨宣/嘗按臨斯郡故以為名)西州道院(紹興間黎持道院/記陽安隣於㑹府)
(而有江山之勝處於髙仰而有魚稻之饒民事獄訟比/之旁郡十無一二凡隱於吏者樂趨馬人目之為云云)
樓榭望湖樓(在州治道院之後湖光山色交相輝映輕/舟小艇時時撑出栁隂之中不謂重岡壘)
(嶂間乃有瀟湘/苕霅之景也)江月樓(在郡治下臨鴈/赤二水之間)小桃源(在郡洽/以桃花)
(最多故名天水相接放/目無際為西州之絶景)㑹勝亭(在郡治西北角繪趙清/獻公像龕于壁公將漕)
(西蜀按部至此賦詩詞十五年/帥蜀復和前韻今皆刻於亭中)琴軒(在報恩寺以僧能/琴故名趙清獻聴)
(琴詩云輟飲搘笻㑹勝亭溪山佳處古琴/横憑君傾耳慇懃聴一弄清風四座生)橋梁忠宣橋
(熈寜間運使范丨丨/公廵按始命架此丨)折栁橋(在朝天門外舊名情盡○/唐刺史陶雍詩從來只説)
(情難盡何事敎名情盡橋自此/改名為折栁任敎離恨一條條)寺觀東巖院(在陽安縣/東五里唐)
(智通禪師卓庵之地院居兩山之間溪流其中又有縣/溜清響不絶旁有洞又有古柏可二十圍為一郡之望)
(刹/)景德觀(在郡南一里黄魯直詩序云覺範道人種竹/於所居之東軒使君楊夢貺題其軒曰也足)
(取古人所謂但有歲寒心兩三竿也足者仍為之賦詩/余輒次韻詩云道人手種兩三竹使君忽來吐珠玉不)
(湏客賦千首詩若是賞音一䕫足世人愛處但同流一/絲不掛似太俗客來若問有何好道人優曇逺山綠)
天光觀(在陽安縣東二十里仙人/李八百煉丹於此有聖燈)名宦何遐(隨侍父世/英為平原)
(主簿嘗平朱泚之亂德宗在奉天命羣臣射鴈遐一發/䨇鴈應弦而落韋臯贈詩曰腰間寳劔七星文掌上彎)
(弓掛六鈞箭發雲中䨇鴈落始知/秦地有將軍其子孫因家於平泉)劉昊(其先秦人也唐/僖宗時為平泉)
(令因家焉嘗遇異人告曰劉氏自是官矣既/而子諷登第而子孫之登第者七世九人焉)皇朝利師
道(為/倅)任孜(為平泉令蘇子瞻贈詩曰平泉/老令更可悲六十青衫貧欲死)人物皇朝劉
諷(為都官郎官年六十三致仕宋景文贈詩云稱疾本/避事辭官終引年還家三徑在敎子一經傳子孝孫)
(為侍/御史)許奕(慶元廷試/為第一)題詠城下江流金鴈水(漕榮湮詩/云云亭中)
(人弄玊/弦琴)參差草樹連巴國(熈寜間李珣詩云云/依約雲煙遶楚臺)兩江回
合東南隅(程端臨郡城好/處西州無云云)東溪清絶人最夸(李良臣詩/簡州何處)
(景最佳/云云)
四六(塗鴉禁省/分虎簡池)　(維此東溪/冠於西蜀)　(地僻左而非走集之地/山周遶而皆焼埆之田)
(地産不豐所恃牢盆之利/民生甚樸亦稀狴犴之姦)　(江山頗勝曽標道院之名/人物所鍾亦有掄魁之彦)
　　　嘉定府(龍遊/峩眉)　(夾江/洪雅)　(犍為/)
　建置㳂革(禹貢梁州之域東井輿鬼之分野秦為蜀/郡今府即漢犍為郡之南安縣地也梁武)
　(帝開通外徼立青州取青衣以為名西魏改青州為/眉州取峨眉山以為名後周復曰青州又改曰嘉州)
　(取漢嘉郡以為名隋改嘉州為眉州唐復為嘉州改/犍為郡復曰嘉州皇朝因之以寜宗潜邸陞嘉定府)
　(及嘉慶軍節度今/領縣五治龍遊)
　　本路提刑置司
事要郡名漢嘉(李巽巖作雅州學田記昔公孫述據蜀/青衣不賔光武嘉之後因改青衣曰漢)
(嘉/)嘉陽　嘉陵　犍為　南犍(韓魏公詩云主人獨戀/南犍樂只恐𤓰期未肯)
(歸/)風俗地靈人秀(鮮于繪議道堂記漢嘉背負三峨襟/帶二江為西南州最清歸處云云○)
(任熈明教授題名記云蜀為西南巨屏繇漢以/來號為多士莫盛於眉益二邦而嘉定次之)人士俊
乂(華陽國志益州以蜀郡廣漢/犍為三蜀土地沃美云云)為風月主人(海録碎事/偽蜀歐陽)
(郴守嘉州曰青山緑水中為二千石/作詩飲酒丨丨丨丨丨豈不佳哉)形勝西有熊耳(華/陽)
(國志云云/南有峨眉)東接江陽(同工云云西接廣漢/南接朱提北接蜀郡)地大且要(蘇/明)
(允上吴職方書蜀之/云云無如益與嘉者)非漢夜郎(輿地廣記漢武帝開夜/郎置犍為郡而漢史地)
(理志夜郎故縣乃属䍧牱郡則知今嘉州犍為縣非夜/郎故地後世徒見嘉州名犍為郡又領犍為縣遂以為)
(夜郎國失/其真矣)分巴割蜀(華陽國志盖漢時云/云以成犍廣二郡)當荆蜀渝瀘
要道(字文粹中/萬景樓記)畵八景圖(太守吕昌朝得宋復古丨丨/丨丨來嘉州而其目曰洞庭)
(晚靄廬阜秋雲平沙鴈落逺浦㠶歸雨暗江村雪藏山/麓泉嚴古柏石岸孤松故東坡有八詠繼東吳之句)
三峨之勝聞天下(楊輔貢院記漢嘉/江山雄秀云云)土産荔支(吳中復/詩莫愛)
(荔子紅歲/作嘉州孽)橘柚(文選蜀都賦户有丨丨之/園注曰出犍為南安縣)山川䝉山(禹/貢)
(梁州之山四岷嶓蔡丨西丨背岷北山背嶓/南山背蒙峨眉之在禹貢則蒙山之首也)九頂山(在/城)
(左有九峰曰鳳集棲鸞靈寳就日丹霞祝融擁翠/望雲兊説㑹昌以前峯各有寺今惟存報恩一寺)烏尤
山(一名離􁆛山在九頂山之左舊名烏牛突然於/水中如犀牛狀至山谷題涪翁亭始謂之烏尤)髙標
山(一名髙望乃府之主山/巋然髙峙萬象在前)海棠山(在石碑山上皆植海/棠為郡守宴賞之地)
梨花山(過西津橋/五里有寺)金燈山(即至樂山其趾有淵每嵗人/日郡守於此修油卜故事謂)
(以油灑水靣觀其/文騐一歲之豐歉)掦雄山(在府治西有洞深邃子雲/隠居於此今為延祥觀)古
像山(在城西有石䥴彌勒佛如凌雲像/而小或謂初作此以為大像之式)錦江山(在龍遊/縣北四)
(十里江自成/都經此山)大峨山(在峨眉縣南百里兩山相對如峨/眉山記云其山周匝千里有石龕)
(百一十二大洞十二小洞二十八南北有臺○凡遊大/峨者自縣勝峯門出至華嚴院恰十五里前代於峨眉)
(山剏寺六光相居山之絶頂為遊山之底華嚴居山之/前峯為遊山之嚮導○陳子昻詩浩然坐何慕吾蜀有)
(峨眉念與楚狂子悠悠白雲期○李白登峨眉山蜀國/多仙山峨眉邈難匹周流試登覧絶恠安可悉青冥倚)
(天開彩錯疑畵出泠然紫霞賞果得錦嚢術雲間吹瓊/簫石上弄寳瑟平生有微尚歡笑自此畢烟容如在顔)
(塵累忽相失倘逢騎羊子携手凌白日○李白峨眉山/月歌峨眉山月半輪秋影入平羗江水流夜發清溪向)
(三峽思君不見下渝州○蘇子瞻詩峨眉山西雪千里/北望成都如井底春風日日吹不消五月行人凍如蟻)
(○田錫詩髙髙百里一屈盤八十四盤青雲端○宋白/詩不知立䖏髙多少只見星辰在下頭○陸務觀詩三)
(峨舊不到郡齋留/與詩人供几案)中峨山(在峨眉縣南二十里又名覆/蓬山有葛仙洞一穴初纔容)
(人行數里漸寛/其蝙蝠大如箕)小峨山(在峨眉縣南三十里一名鏵/刄山又有季仙洞是為三峨)龍
門山(在峨眉西十里分兩崖峭峙其/形如削仰視青天纔餘一鏬)修文山(在洪雅縣/西八里雅)
(江所注驚湍怒濤名/曰龍潭漁者不敢入)阿吒山(在洪雅縣西四十里有/寺䥴石羅漢一百八身)隱
䝉山(在洪雅縣南晉處士/龎居士字𨼆䝉處此)張綱山(在犍為縣東北五里/以張綱墓在其側後)
(漢乆討張嬰以功授廣陵太守到郡一年卒百/姓五百餘人素服行喪送至此山負土成墳)東巖(在/城)
(東佛峽山明水秀冇洞曰丨丨泉冝/釀酒坡詩一時何與丨丨酒謂此也)聖崗(即郡治前崗/○杜甫詩逺)
(村通後徑一/郡隔前崗)白雲洞(在白崖山趙清/獻為漕曽逰焉)方響洞(在丁東院/洞腹有水)
(如環珮聲黄/魯直改今名)大江(一名汶江俗名通江/自平𦍑縣界流入)瀆江(即岷/江也)陽江
(蜀南方之/水所交會)明月湖(在州/東)大渡河(一名沬水源出嶲州入/龍遊縣界藝祖得天下)
(以所持玉斧畫輿地圖自大渡為界此外/吾不有也故二百年無外患逺慮如此)漢水(漢成帝/時得古)
(磬十六枚/於水濱)青衣水(出盧山徼外東南流徑嚴道洪雅夾/江至龍遊與岷江合青衣以縣名一)
(名䝉水以山名一名大渡/以溪名又曰雅州以江名)夷惜水(源出嶲州有嘉魚每/年二月隨水而下八)
(月逆水/而上)璧玉津(隋置玉津縣以/江有璧玉故名)龍泓(在龍/遊縣)井泉八卦井
(在城内皆晉/郭璞所鑿)樓亭明月樓(在譙樓之右下瞰明月湖郭/璞䜟欝姑欝姑將州對洛都)
(但看千載後變成明月湖/後隋欝姑將軍開此湖)荔支樓(陸務觀詩山横瓦屋/披雲出水自䍧牁裂)
(地/來)璧津樓(在城東南隅下瞰三江/三峨九嶺森列左右)澄江樓(在憲司左窺/龍泓右瞰烏)
(尤髙明爽塏/得江山之勝)萬景樓(在郡治安樂園太守吕由誠建諸/邑邉寨一目可盡○范至能詩若)
(為喚得涪翁起題/作西南第一樓)涪翁亭(在萬景樓之前○黄然詩清/音妙絶東坡老方響名髙太)
(史公水遶烏尤談笑/外江連洪雅畵圖中)競秀亭(陸務觀詩竹葉泝/江舡春薺隔樹烟)太白亭
(在平𦍑鎭錦/江寺之側)清音亭(在九頂山蘇/子瞻書額)寺觀凌雲寺(在府之/南山唐)
(開元中僧海通於瀆江沬水濛水三江之合悍流怒浪/之濱鑿山為彌勒大像髙踰三百六十尺建七層閣以)
(覆之至韋臯時積十九年而工始偹臯有大像記又有/清音亭邵博記天下山水之勝在蜀蜀之勝曰嘉州州)
(之勝在丨丨丨寺之南山又其勝也蘇子瞻名其亭曰/消音又南山之勝也○岑參詩寺出飛鳥外青峰載朱)
(樓摶壁躋半空喜得登上頭始知宇宙濶下看三江流/天晴見峨眉如向波上遊○薛能詩像閣與山齊何人)
(致石梯萬烟生聚落一崦露招提○司空文明題詩春/山古寺遶滄波石磴盤空鳥道過百丈金身開翠壁萬)
(龕燈㷔隔烟蘿雲生客到侵衣濕花落僧禪覆地多不/與方袍同結社下歸塵世竟如何○陸務觀凌雲謁大)
(像詩出郭尋幽一笑新旋呼艇子截烟津不辭疾歩登/重閣聊欲今生識偉人泉鏡正涵螺髻緑浪花不犯寳)
(趺塵一泉泓然正在髫下每歲水漲不能及佛足始知/神力無窮盡丈六黄金果小身觀無盡量經云或現小)
(身丈/六尺)光相寺(自白水至寺歴八十四盤山徑如線可通/登躋如是者六十里至峯頂即普賢示現)
(之處寺屋皆/以板為之)石洞院(在小市黄太史自叙南/經此有所作墨竹記)東津院(有/黄)
(魯直草書圎照太師小碑詩云赤旃檀塔六七級白/菡蓞花三四枝禪客相逢只彈指此心能有幾人知)能
仁院(陸務觀詩能仁院前有石像丈餘盖作大像時様/也詩云江闕欲開千尺像雲龕先定此規模斜陽)
(徙倚空三歎嘗/試成功自古無)天慶觀(在城北有唐元/和銅鐘重千斤)祠廟花將軍廟
(在州之西○邵氏聞見録云廟史匣藏唐鄭丞相告云/花敬定將軍也○髙適傳梓州副使叚子章反以兵攻)
(東川節度李奐適率州兵與西川節度崔光逺攻子章/斬之西川牙將花敬定者恃勇既誅子章大掠東蜀天)
(子怒之○杜子美戯作花卿歌成都猛將有花卿學語/小児知姓名用如快鶻風火生見賊惟多身始輕綿州)
(副使著柘黄我卿掃除即日平子章髑髏血模糊手提/擲還崔大夫李侯重有此節度人道我卿絶世無既稱)
(絶世無天子何不喚/取守京都即此也)名宦杜軫(晉人弟列俱/為犍為太守)岑參(唐人/為守)
(陸務觀讀岑嘉州詩漢嘉山水邦岑/公昔所寓公詩信豪偉筆力追李杜)趙昱(嘗隠青城山/隋煬帝起為)
(嘉州太守時犍為潭中有老蛟為害昱率甲士千人夾/江鼓噪昱持刀入水有頃江水盡赤昱左手執蛟首右)
(手持刀奮波而出隋大亂隱去不知所終後嘉陵水漲/蜀人見昱青霧中騎白馬從數獵者於波面過太宗賜)
(封神勇大將軍/廟食灌江口)皇朝吳中復(為犍為令土産紅桑紫竹/荔枝三香為民害作三戒)
(詩勒/諸石)宋白(為玉津縣有貽田表聖詩云玉津縣裏三年/悶金粟山前九月愁又竹底衙人吏花間押)
(簿/書)石介(為軍事推官魏華父作祠記云昔歐公嗜先生/之文嘗為詩曰後世果不公至今無聖賢又曰)
(我欲犯衆怒為子記此寃嗚/呼後世必有發於斯言者矣)楊儀之(劉光祖縣學記峩/眉自楊文荘為之)
(邑長田公諫議客其門/流風所被文敎興焉)人物楚狂接輿(費士戣歌鳳堂/記云按晉皇甫)
(謐作髙士傳宋劉孝標注世説唐陳子昻賦感遇詩皆/以為避楚入蜀隠于峨眉接輿姓陸名通接輿其字也)
李宻(犍為人晉武帝召為洗馬以祖母老上陳情表固/辭宻與人交常公議其得失而切責之嘗言吾獨)
(立於世顧/影無儔)皇朝田錫(第二人及第仕至諌議大夫蘇子/瞻為文集序曰田公古之遺直也)
(公洪雅縣人/属嘉眉二州)題詠犍為古佳郡(唐詩云云山/水宜不惡)縈我是犍
為(薛能初發嘉州詩云云南征又/北移唯聞杜鵑夜不見海棠時)巉巉九頂峯(蘇子由/初發嘉)
(州詩放舟沬江濱往意念荆楚擊鼓樹兩旗勢如逺征/戍紛紛上舡人㯭急不容語余生雖江陽未省至嘉樹)
(云云可愛不可住飛舟過山足佛脚見江滸舟人盡歛/容競欲揖其拇俄頃已不見烏牛在中渚移舟近山隂)
(壁峭上無路云有古郭生此地苦箋注區區辨蟲魚爾/雅細分縷洗硯去殘墨遍水如黒霧至今江上魚頂有)
(遺墨處覧物悲古人嗟此空自苦余今方南行朝夕事/鳴㯭至楚不復留上馬千里去誰能居深土永與禽獸)
(伍此事誰是非/行行重回顧)不見故人十年餘(杜甫寄岑嘉州詩云/云不道故人無素書)
(願逢顔色關塞逺豈意出守江城居外江三峽且相接/斗酒新詩終自疎謝朓每篇堪諷誦馮唐已老聴吹嘘)
(泊舡秋夜經青草伏枕青楓限玉除/眼前所寄選何物贈子雲中䨇鯉魚)重疉江山遶城郭
(李堯夫嘉州地/僻天西南云云)犍為城下䍧牱路(陳羽城下聞夷歌云/云空冡灘西賈客舟)
(此夜可憐江上月/夷歌銅鼓不勝愁)竹籬西畔是雲南(楊徽之俗遇臘辰/持藥獻吏逢衙日)
(隔花參耆宿因/來問封部云云)聊將八詠繼東吳(蘇子瞻送吕昌朝知/嘉州詩不羡三刀夢)
(蜀都云云卧看古佛凌雲閣勅賜詩人明月湖得句會/應緣竹鶴思歸寜復為蓴鱸横空好在修眉色頭白猶)
(堪乞/左符)頗願身為漢嘉守(蘇子瞻送張嘉州詩少年不願/萬户侯亦不願識韓荆州云云)
(載酒時作凌雲遊虚名無用今白首夢中却到龍泓口/浮雲軒冕何足言唯有江山難入手峨眉山月半輪秋)
(影入平𦍑江水流謫仙此語誰觧道請君見月時登樓/笑談萬事真何有一時付與東巖酒歸來選受一大錢)
(好意莫違/黄髪叟)公事無多厨釀美(陸務觀詩平𦍑江水接天/流凉入簾櫳已似秋云云)
(此身端不/負嘉州)
四六(䟽恩北闕/分牧南犍)　(對月半輪好似漢嘉之太守/披雲五朶乃是瀟湘之罪人)
(風俗甚美有岑杜石典型之尚在/髙山良美與彭蜀漢境土之相連)
(太白對影成三人更弄平𦍑之明月/東坡不願封萬户只尋古佛於凌雲)
　
　
　
　
　
　
　
　
　
　
　
　
　
　
　
　方輿勝覽卷五十二
欽定四庫全書
　方輿勝覽卷五十三　　　　宋　祝穆　撰
　　　眉州(眉山/丹稜)　(彭山/青神)
　建置㳂革(禹貢梁州之域觜觽參主益州秦地井鬼/分野秦属蜀郡之武陽縣漢武帝分蜀地)
　(置犍為郡武陽縣𨽻焉昭帝時武陽為犍為郡治王/莽改武陽曰戢成後漢仍以武陽為郡治齊分置齊)
　(通郡梁立青州取漢青衣縣為名西漢改青州為眉/州因峨眉山為名後周復曰青州改為嘉州隋又改)
　(為眉州又為眉山郡唐復曰嘉州又别置眉州尋移/令治所改為通義郡復為眉州皇朝陞為防禦今領)
　(縣四治/眉山)
事要郡名眉山　眉陽　峩眉　通義　風俗俗近古
者三(見蘇子瞻/逺景樓記)學者獨盛(張剛通義儒榮圖序後世以/蜀學比齊魯而蜀之丨丨亦)
(丨丨於通義政和御筆/西蜀惟眉州學者最多)以詩書為業(修譙樓記其民云/云以故家文獻為)
(重夜燃燈誦/聲琅琅相聞)以名節相尚(華陽志公孫述據蜀時犍為/拒守不屈述攻之曹朱遵逆)
(戰死任永忠閉戸費貽素隱光武嘉之曰士大夫之郡/也圖經云唐張文紀出於武陽名節卓犖照映古今本)
(朝士大夫尤盛元祐之黨而此州乃有八人焉元符之/黨而此州有二十六人焉靖康之禍而眉之忠義死守)
(者猶有/四人焉)舉禮部者四十五人(蘇子瞻上范舍人書通義/蜀之小州眉山又其一縣)
(去歲云云得者十/三人其他可知矣)蠶市(二月十五日村人鬻器于市因/作樂縱觀以為丨丨○蘇子瞻)
(詩蜀人衣食常苦艱蜀人遊樂不知還/千人耕種萬人食一年辛苦一春閒)形勝古犍為之
地(毛敏列/仙樓記)介岷峨之間(張剛序通義云云前/揖三峨後通岷江)象耳鎮於
後(唐盧拯羅城記云/云峨眉列乎前)山秀水清(通義志昔人評吾州丨/不髙而丨丨不深而丨)
通衢平直(同上吾邦之勝似乎洛陽眉之/云云廣衍夾以槐栁綠隂蓊然)山川峨眉山
(在眉山縣詳/見嘉定府)蟇頥山(在眉山縣東七里狀如蟇頥因名/有至德觀有氽朱淘丹泉傳記所)
(載以為軒轅氏丹宅山腹有穴曰龍洞傳者以為四目/老翁唐末有楊太虚得道於此今祠中有三仙像四目)
(居中焉人日出東郊渡江遊丨丨丨眉/之故事也蘇子瞻詩人日東郊尚有梅)石佛山(在眉山/之南蘇)
(子瞻寄子由詩卜田向何許丨丨丨下路下有/氽家山千畦種秔稌山泉宅龍蜃平地流膏乳)熊耳山
(在青神縣蜀志曰望帝以褒/斜為前門丨丨靈關為後戸)崌崍山(在彭山縣/東二十里)象耳山
(在彭山縣有楊祐甫十事記一曰丨丨丨二曰彭祖宅/三曰大悲道場四曰寳現磨鍼二溪五曰太白書臺有)
(石刻太白留題云夜来月下卧醒花影零亂滿人襟袖/疑如濯魄於氷壺也六曰師俉志栖二大士會昌寺七)
(曰薛范二詩八曰龍池蠏泉九曰/千嵗松柏十曰石恪畵䕶法身)金華山(在彭山縣東/五里有丈六)
(佛像夜/多神燈)盤石山(在彭山縣有普照寺巖腹有石室○范/文忠公留題云窮幽訪盤石細徑入荒)
(凉踏葉履屦濕/觸花衣袂香)平葢山(在彭山縣北二十四化之一也/李文簡平盖觀詩平盖神仙院)
(武陽山/水鄉)打鼻山(在彭山縣南十餘里山形孤起東臨/大江昔周鼎淪於此或見其鼻故名)鵝
鼻山(在長泉北五里長泉士人毎登科而歸鄉人迓之/於此三酌史幹詩云龍泉五盞張㠶去鵝鼻三盃)
(衣錦歸寄語長泉後生/者年年盛事莫相違)上巖(去中巖五里唐末有佛刹/號垂拱寺相傳巖下龍聼)
(僧講經於此/由是建寺)中巖(在青神縣諾矩羅尊者道場逰者渡/江入巖口有喚魚潭循山三里許始)
(至寺中有羅漢洞即牛/頭以木鑰扣石笋處)下巖(馮當可題三峯詩古院無/人僧作佛碧潭有水魚化)
(龍當年矩諾小逰戯/一石擊碎成三峯)小桃源(小南城門村家多竹籬桃/樹春色可愛橋之下流皆)
(花竹楊栁之舟其間鄉人謂之丨丨丨/蘇子由詩彷彿城南路繁香撲市橋)蜀江(在城外一/名玻璃江)
(輿地志後漢安帝以蜀郡廣漢犍為為三蜀故名丨丨/○蘇子瞻送楊孟容詩我家峨眉隂與子同一邦相望)
(六十里共飲玻璃江○陸務觀詩玻璃江上栁如絲行/樂家家要及時只怪今朝空巷出使君人日宴蟇頥)
大江(一名汶江李膺記山下有灘昔周衰鼎/淪没其一每雲開風息則曉然見之)導江(在眉/山縣)
(東四里源/出岷山)芙容溪(在青神縣岸/有芙容因名)磨鍼溪(在象耳山下世/傳李太白讀書)
(山中未成棄去過是溪逢老媪方磨鐡杵問之曰欲作/針太白感其意還卒業嫗自言武姓今溪傍有武氏巖)
繫龍潭(在彭山縣北四里舊經後漢漢安元年仙人瞿/君武入峨眉山得道乘龍還家每年往丨丨于)
(丨○龎籍詩巢鳯閣邉勞/逺夢丨丨丨下認前題)喚魚潭(劍南詩藁云在中巖/客至撫掌魚輙羣出)
(○陸務觀詩春枕悠然夢/何許兩枝笻杖丨丨丨)魚蛇水(在青神縣二十里源/出陵州木梓山合導)
(江有魚似/蛇故名)玉津(陸務觀舟過丨丨詩玻瓈江/上送殘春疉鼓催帆過丨丨)井泉猪龍
泉(漁隱叢話載蘇子瞻云青神縣百年前有牝猪伏於/此化為二鯉在泉中而莫有見者余一日偶見之以)
(告妻兄王愿愿疑余誕余/因禱于泉已而二鯉復出)老人泉(梅聖俞寄蘇明允詩/泉上有老人隱見不)
(可常蘇子居其間飲水樂未央淵中必有魚與子自徜/徉淵中茍無魚子特翫滄浪日月不知老家有雛鳯皇)
(百鳥戢羽翼不敢言文章去為仲尼歎/出為盛時祥方今天子聖母滯彼泉傍)樓閣逺景樓(蘇/子)
(瞻記云吾州之俗有近古者三其士大夫貴經術而重/禮教其民尊吏而畏法其農夫合耦以相助葢有三代)
(漢唐之遺風而他郡莫之及也始朝廷以聲律取士而/天聖以前學者猶襲五代之弊獨吾州之士通經學古)
(以西漢文詞為宗師方是時四方指以為迂闊至於郡/縣胥吏皆挾經載筆應對進退有足觀者而大家顯人)
(以門族相尚推次甲乙皆有定品謂之江鄉非此族也/雖貴且富不通婚姻其民事太守縣令如古君臣既去)
(輒畵像事之而其賢者則記錄其行事以為口實至四/五十年不忘富商小民常儲善物而别異之以待官吏)
(之求家藏律令往往通念而不以為非雖薄刑小罪終/身有不敢犯者歲二月農事始作四月初吉榖稚而草)
(壯耘者畢出數十百人為曹立表下漏鳴鼓以致衆擇/其徒為衆所敬畏者二人一人掌鼓一人掌漏進退坐)
(作惟二人之聼鼓之不至至之不力皆有罰量田計功/終事而會之田多而丁少則出鈔以償衆七月既望斬)
(艾而草衰則仆鼔决漏取罰金與償衆之錢買羊釃酒/以祀田祖作樂飲食醉飽而去歲以為常其風俗盖如)
(此故其民皆聪明才智務本而力作易治而難服守令/始至得其言語輙了其為人其明且能者不復以事試)
(終日寂然茍不以其道則陳義秉法以譏切之故不知/者以為難治今太守黎侯希聲軾先君子之友人也簡)
(而文剛而仁明而不苛衆以為易事既滿將代不忍其/去相率而留之上不奪其請既留三年民益信遂以無)
(事因守居之北墉而増築之作逺景樓日與賓客僚友/逰處其上軾方為徐州吾州之人以書相往來未嘗不)
(道黎侯之善而求文以為記嗟夫軾之去鄉乆矣所謂/逺景樓者雖想見其䖏而不能道其詳也然則人之所)
(以樂斯樓之成而欲記焉者豈非尚有易治之俗也哉/孔子曰吾猶及史之闕文也有馬者借人乘之今亡矣)
(夫夫是二者於道未有大損益也然且録之今吾州近/古之俗獨能累世而不遷盖耆老昔人豈弟之澤而賢)
(守令撫循教誨不倦之力也可不錄乎若夫登臨覽觀/之樂山川風物之美軾將歸老於故丘布衣幅巾從邦)
(君於上酒酣樂作援筆而賦之/以頌黎侯之遺愛尚未忘也)清風閣(蘇子瞻記云文/慧大師應符居)
(成都玉溪上為閣曰丨丨求文為記天地之相磨於虚/空與有物之相推而風於是焉生執之而不可得也逐)
(之而不可及也汝為居室而名之吾又為汝記之不亦/惑歟又云風起於蒼茫之間彷徨乎山澤激越乎城郭)
(道路虚徐演漾以汎汝之軒窓欄楯幔帷而不去也汝/隱几而觀之亦有得乎力止於所激而不自為力故不)
(勞形生於所遇而不自為形/故不窮嘗試以是而觀之)臨風閣(唐沈逈有詩烟霞/生座右林沼匝城)
(隈/)明霞閣(在蟇頥山至德/觀又有春風樓)嘉祐閣(枕羅城繪三蘇於上/刻和陶詩於壁間)
堂榭大雅堂(丹稜人楊素從黄魯直逰黄謫戎州嘗曰安/得一竒士而有力者盡刻杜子羙東西川及)
(䕫州詩使大雅之音復盈三巴之耳哉素聞之欣然拏/舟訪黄於戎請攻堅珉募善工作華堂以宇之黄偉其)
(言悉書子美詩遺之因以/大雅名其堂且為之記)借景亭(黄魯直文集在青神/尉㕔下瞰史家園嘗)
(有詩云當官借景未傷/民恰似鑿池取明月)披風榭(在郡/治)祠墓孟拾遺祠(在/蟇)
(頥山僖宗幸蜀政事悉出内侍田令孜之手左拾遺孟/昭圖右補闕常濬上䟽論事昭圖坐貶令孜遣人投之)
(蟇頥津賜濬死後人為立祠裴澈詩一章何罪死何名/千載推君與屈平從此蜀江烟雨夜杜鵑應作兩般聲)
張綱墓(在崌崍/山東)花卿冡(漁隱叢話載黄魯直云在丹稜/之東館鎮至今有英氣血食其)
(鄉/)老泉墓(蘇明允葬於蟇頥山東/二十里地名老翁泉)名宦蘇味道(楊繪題/名序丨)
(丨丨練逹臺閣王/方慶深明禮典)髙仁厚(中和二年以西川牙將訃羅/夫子之亂凡出軍六日賊皆)
(平/)張琳(許昌人蜀檮杌載五代前蜀時為眉州刺史修/章仇通濟堰溉彭山通義青神田萬五千頃民)
(被其惠歌曰前有章仇後章公疏决水利秔/稲豐南陽杜詩不可同何不用之代天工)山行章(盧/拯)
(記行章攝守眉州時郡無羅城山侯合五縣之力/城之逮淳化中李順之亂攻圍半載竟不能下)皇朝
梁周翰(太祖時以左拾/遺通判眉州)叚思恭(眉城人乾德三年全師/雄之黨攻眉州思恭募)
(先登者許以厚賞賊遂敗走思恭矯詔出上供錢/帛給之其後度支劾思恭上嘉其果幹命知軍事)李簡
(淳化中為守四年盗起䧟州郡冦至/設方略堅壁固守賊力屈解圍去)人物蘇洵(眉山人/號老泉)
(先生二子軾仕至翰林學士禮部尚/書轍仕至門下侍郎天下號曰三蘇)蘇軾(貶黄州築室/於東坡自號)
(東坡居士○贈太師制云朕承絶學於百聖之後探微/言於六籍之中將興起於斯文爰緬懐於故老雖儀刑)
(之莫覿尚簡册之可求掲為儒者之宗用錫帝師之號/故禮部尚書端明殿學士贈資政殿學士諡文忠丨丨)
(養其氣以剛大尊所聞而髙明博觀載籍之傳幾海涵/而地負逺追正始之作殆玉振而金聲知言自况於孟)
(軻論事肯卑於陸贄方嘉祐全盛嘗膺特起之招至熈/寜紛更乃陳長治之䇿歎異人之間出驚讒口之中傷)
(放浪嶺海而如在朝廷斟酌古今而善幹造化不可奪/者嶤然之節莫之致者自然之名經綸不䆒於生前議)
(論嘗公於身後人傳元祐之學家有眉山之書朕三復/遺書乆欽髙躅王佐之才可大用恨不同時君子之道)
(闇而彰是以論世儻九原之可作庶千載/以同風惟而英爽之靈服我衮衣之命)蘇轍(致仕卜/築於許)
(號頴濵遺老○王元之賛受之於天超出乎萬物之表/而充塞乎天地之間者氣也施之於事業足以消沮金)
(石形之於文章足以羽翼元化惟軾為不可及矣故置/之朝廷之上而不為之喜斥之嶺海之外而不為之愠)
(邁往之氣折而不屈此人中龍也轍之名跡與軾相上/下而心閑神至學道有得是以年益加而道益邃道益)
(邃則於世事愈泊如/也不有所守而然哉)楊繪(題名序楊紫/微以諌諍顯)孫抃(字夢得權/御史中丞)
(内侍任守忠建節抃奏罷之張貴妃卒追册為后且議/建陵廟抃固争丞相陳執中嬖妾笞殺婢抃䟽十二上)
(罷執中抃喜藏書為樓/置書其上號書樓孫氏)任孜(字師聖伋字師中東/坡謂之大任小任)陳希
亮(字公弼早孤其兄使治息錢三十餘萬希亮悉召逋/家焚劵從學登天聖第復知鳳翔時東坡為僉書子)
(慥字季常號方山子孫/與義有簡齋集行於世)唐庚(字子西丹稜人張商英/薦其才後坐貶恵州)杜
莘老(甫十三世孫遷殿中侍/御史論王繼先泰檜)任盡言(秦檜死推湯鵬舉/為侍御史盡言以)
(啟賀曰敢以三尺之童連冠兩科之士老/牛䑛犢溺愛誰先野烏為鸞欺君孰甚)程仁霸(蘇子/瞻記)
(其外祖丨公逸事云公諱丨丨眉山人以仁厚信於鄰/里蜀平中朝士大夫憚逺官闕選士人有行義者攝公)
(攝録事參軍眉山尉有得盗蘆菔根者而所持刀誤中/主人尉幸賞以刼聞獄掾受賕掠成之太守將慮囚囚)
(坐廡下泣涕衣盡濕公適過之知其寃咋謂盗曰汝寃/盍自言吾為直之盗果稱寃移獄竟殺盗公坐訹囚罷)
(歸不及爿尉掾竟暴卒後三十餘年公晝日見盗拜庭/下曰尉掾未定服待公而决前此地府欲召公暫對我)
(叩頭争之曰不可以我故死公是以至今公夀盡今日/我為公荷擔而往暫對即生人天子孫夀福朱紫滿前)
(矣公具以語家人沐浴衣冠就寢而卒某㓜時聞此語/已而外祖父夀九十舅氏始貴顯夀八十五曾孫皆仕)
(有聲而獄掾之子孫微矣紹聖二年三月九日某在恵/州讀陶淵明所作外祖孟府君傳云凱風寒泉之思實)
(鍾厥心意凄然悲之乃記公之逸/事以遺程氏亦庶幾淵明之心也)李燾(丹稜人孝宗朝/仕至禮侍同修)
(國史本朝典故尤為該洽續資治通鑑長編千卷/號巽岩先生子垕中賢良壁參政􁧶亦為參政)題詠
劍門倚青漢(賈島送眉州穆少府詩云云君昔未曽過/日暮行人少山深異鳥多狖啼和峽雨棧)
(盡到江波一路白/雲裏飛泉灑薜蘿)江花照錦衣(司馬君寳送石昌言詩/鄉樹迎朱轂云云臨卭)
(不足並榮/耀古今稀)江山秀氣聚西眉(李熈績詩云云人/有儒宗學有規)郡齋閑
靜似僧居(李熈績詩民俗畏/公無訟事云云)王署歸封詔檢泥(龎籍詩/眉山秋)
(色無多/戀云云)峨眉翠埽雨餘天(蘇子瞻寄黎眉州詩膠西髙/䖏望西川應在孤雲落照邉)
(瓦屋寒堆春/後雪云云)白魚紫笋不論錢(蘇子瞻有詩云想見/青衣江畔路云云)外
邑官閒日閉門(仲昻丹稜即事慮/澹常髙枕云云)主人王事簡(文與可/留題彭)
(山縣詩公館静寥寥園亭景物饒溪光明短釣樹影/映危譙山鳥忽䨇下池魚時一跳云云文酒且逍遥)
四六(東坡故國/通義名邦)　(西眉古壘/右蜀名區)　(今得蟇頥/大似雞肋)
(或秉耒而耦耕/亦戴經而絃誦)　(名山大川鍾蘇氏一門之秀/皇天后土鍳坡老千古之忠)
(家有眉山之書/人知元祐之學)　(丙穴維舟竟欲歸耕於谷口/庚書傳置顧令改牧於峨眉)
(為政未善盖負薪必議於市中/讀書不知雖斵輪亦笑於堂下)
(然四蜀衣冠之郡宜煩禮樂之英/在三蘇翰墨之鄉合着文章之守)
(然好文而慕權勢至今餘西漢之風/其事守如古君臣近世異北墉之記)
　　　隆州(仁夀/貴平)　(井研/籍)
　建置㳂革(禹貢梁州之域東井輿鬼分野鶉首之次/秦為蜀郡治漢武置犍為郡又為蜀郡後)
　(漢三國因之晉仍属犍為及蜀郡宋属犍為寜蜀二/郡齊因之梁置懷仁郡西魏置隆山郡置陵州因張)
　(道陵井為名隋煬帝為隆山郡唐為陵州改仁夀郡/復為隆州國朝平蜀陞為團練廢為陵井監改仙井)
　(監陞為隆州今/領縣四治仁夀)
事要郡名隆山　陵陽　風俗有古淳質之風(郡縣志/俗愿慤)
(而好静公議/而無私云云)地左俗樸(韓子蒼進士題名記其土瘠故/無萬鍾之家其丨丨故無千金)
(之賈其俗朴/不樂迂徙)地塉而力耕(何丞相㮚作仁/夀縣學記云云)側耕危穫(文/同)
(復二/井記)家貧而好學(仁夀/學記)頗慕文學(隋志云隆山風俗與/漢中不别而云云)
形勝牛鞞在其東(隆山志前距漢嘉後距廣/都云云鼎鼻崌崍在其西)南臨鹽井
(元和志州城東北二面懸/岸斗絶西面顯厰云云)州以跨鼇名(李石超覺寺記/云云者居三嵎)
(山之/概也)居三嵎中(圖經郡治丨丨丨之中/兩山環合有自然之勢)在髙山上(蘇子/瞻玉)
(堂硯銘曰文與可將赴陵州孫洙巨源以玉堂大硯贈/之子瞻為之銘又曰硯大如四磚許而陵州云云難得)
(水故以/戯之)土産鹽井(古名陵井寰宇記按圖經漢時有山/神號十二玉女為道人張道陵開鹽)
(井因此名陵州今有玉女廟甚靈若以火墜井中即雷/引沸湧烟氣上衝濺泥漂石甚可畏也或云井泉傍通)
(江海微有敗舡木浮出其井煎水為鹽歴代因之唐萬/歳通天二年右補闕郭文簡奏賣水一日得四十五函)
(半百姓貪利失業長安二年停賣水依舊稅鹽先天二/年加課利歲有三千六百二貫偽蜀井塞國朝乾德三)
(年平蜀陵州通判賈璉重開舊井一晝一夜汲水七十/五函每函煎塩四十斤日獲三千斤至雍熈元年春冬)
(日妆三千八百一十七斤秋夏日收三千四百四十七/斤盖水源之有長短也○郡國志云井乃東漢張道陵)
(所開曰狼毒井有毒龍蔵井中及鹽神玉女十二為崇/天師以道力驅出毒龍禁玉女於井下然後人獲鹽泉)
(之利又云在仁夀縣縱廣三十丈深八十丈益部鹽井/甚多陵井最大以大牛皮囊盛水引出之役作甚苦以)
(刑徒充役後廢陵井更開狼毒井今之煑井是也又有/正井官有兩灶二十八鑊一旦夜收鹽四碩又有營井)
(蒲井在籍縣及研井稜井律井在井硯縣○沈存中筆/談云陵州鹽井隂氣襲人入者輙死候雨入井則隨雨)
(施工後人以木盤滿中貯水底鑿小竅釃水如雨點設/於井上謂之雨盤終日不絶井榦於是一新○張天覺)
(治平生主文是邦閲其山川起伏盤礴謂此英靈秀/粹之氣必生異人熬波出素利及全蜀非所稱也)山
川印山(在跨鼇山之拗捫膝/先生喻公故居之工)麟山(與井硯縣/治相對)鳯山(與井/研縣)
(學相對登科/者題名於此)龜山(在井硯/縣南)鐡山(在井研縣東北六十里/出鐡諸葛亮取以為兵)
(器其鐡剛利/堪充貢焉)鼎鼻山(在仁夀縣南一里其山隆起/又曰隆山州葢以此得名)三嵎
山(在仁夀縣之東南隅三山相對去鹽井一里東曰飛/泉南曰翳嘶西曰跨鼇即州衙坐山也民謡云三嵎)
(青陵陽榮三嵎翠陵陽貴郡守何公嘗於東山之下作/靑榮臺以表之○張紹祖山扉記曰有岡北來莫窮所)
(自不亟不徐勢趨東南欲薄城下岐而為三行且/五里虎踞盤礴不復去此陵陽之所謂三山也)飛泉
山(舊名東嵎山隋仁夀元年獠亂百姓城於山頂避亂/其上無水百姓致禱丨丨湧出由是建廟於山頂立)
(二碑以紀/其靈焉)跨鼇山(上有跨鼇亭每歲上元重/九太守率僚属燕其上)玉屏山(距/城)
(西二十里西山環聚玉屏為之/冠虞丞相父祺功德院在焉)石城山(在仁夀院石壁/似城絶頂望見)
(峨眉/山)瑞雲山(在仁夀院東四十里丞相何公始/生之日此山夜半有紅霧亘天)執笏山
(在井硯縣南五里一峰突/出下有青陽氏登科不絶)唱車山(在貴平縣南九里漢/宋辰為巴郡守有恵)
(於人州人送辰到蜀廻至此為辰立廟/以其山近鹹井聞推車唱歌之聲故名)艷陽洞(在州城/至道觀)
(之後昔天師既誓玉女於井因藏去其衣念藏之未固/徑取鎖之石室或謂之蔵衣洞洞在重巖之下㟏岈幽)
(窈晦明變化千態萬状雖距闤闠不數舉/武而若與世隔盖張道陵修煉之所也)石姥(在跨鼇/山頂歲)
(旱里人轉徙之天即黯靉雨四注文同嘗賦之云上簪/岑之飛泉兮披薈蔚之榛莾爰有石之跂跂兮旁無他)
(而相伍其逺睨之若人兮廹猶疑其蹲/虎里俗神而甚恭兮號相尊而曰姥)息壤(在籍縣南/一里有地)
(畆餘踏/之軟動)蟠溪(在飛泉山下丞/相何公居其側)蘭溪(在貴平縣北四十里/唐末隱士張鴻所居)
亭閣樂道園(在州東鳯門外城中遊賞/惟此最盛文與可有詩)蓬萊閣(在艷陽/洞之前)
(○秦少游詩千尋傑閣跨峥嶸席上風雲指顧生千里/勝形歸爼豆七州和氣入簫笙人遊晚岸朱樓逺鳥度)
(晴空碧嶂横今夜請看東越分藩星應帶少微明○程/公闢次韵半天鐘鼓宴峥嶸早晚晴隂景旋生湖暖水)
(香春載酒月寒雲白夜聞笙金鼇破海頭争並玉露/排烟陣自横我是蓬莱東道主倚䦨先占日初明)平
雲閣(在郡圃○文與可詩云陵陽郡事全稀少嬾守長/嬴半日閑晚後須來上髙閣就中無厭是雲山)
祠廟玉女祠(在仁夀縣今名靈真夫人郡國志昔張道/陵於此得鹽井後人因祀玉女於井内初)
(丨丨無夫每年取一少年擲置井中不爾水即竭又蜀/郡西山有大蠎蛇吸人上有丨號曰西山神每嵗土人)
(莊嚴一女置祠傍以為神妻蛇輙吸去周氏平蜀宇文/貴為益州總管乃擇日設樂送玉女像以配西山神自)
(是之後無/復此害)翳嘶神廟(相傳為巴郡太/守嚴顔之祠)名宦皇朝賈璉(再/闢)
(陵/井)孫明復(為/倅)文同(梓州人為守嘗奏鹽/井為民害乞從買樸)蘇恊(為州推官/其子易簡)
(生於官/舍中)張商英(司文/是邦)人物范雍(籍縣人張詠冦準所/薦天聖間拜樞使)黄
千(井硯人以選人上/書詆時相入黨籍)陳祐(為諫官後/入黨籍)李新(仁夀人元符/上書入黨籍)
喻汝礪(靖康初為祠部員外郎不附割三鎮之/議金賊立張邦昌遂掛冠號捫膝先生)何㮚(政/和)
(五年狀元及第後為相不肯割三鎮/死於國事與兄棠弟榘號為三鳯)虞允文(仁夀人事/親篤孝嗜)
(學好修紹興三十一年冬完顔亮入冦以中書舍人督/視府參謀督師敗之於采石自此名聞一時歴兵部尚)
(書四川宣撫荆襄制置還朝為僉/樞參政知院宣撫四川召還拜相)韓駒(字子/蒼)題詠岳牧
用詞人(杜甫送陵州路使君詩云王室比多難髙官皆/武臣幽燕通使者云云國待賢良急君當㧞擢)
(新佩刀成氣象行盖出風塵戰伐乾坤破創痍府庫貧/衆僚宜㓗白萬役但均平霄漢瞻佳士泥塗任此身秋)
(天正揺落回/首大江濵)俊髦始接迹(員安輿有詩云國初吾鄉民/萬戸一縫掖盖自咸平後云)
(云/)蕭條官宇巖嶺上(文與可送通判喻郎中詩前年請/郡得隆時不謂其州陋如此云云)
(零落民家/坑谷裏)近日簿書全簡少(文與可詩云云吏人惟聴/兩衙休歸來便只尋冠履)
(遶遍林亭/山上頭)寂寥都不似州城(同上可笑山州為刺史云/云若無書籍兼圖畫便不)
(教人白/髮生)
四六(地重跨鼇/㤙隆分虎)　(陵井熬波夙擅牢盆之利/嵎山毓秀率為鈞軸之才)
(雖封疆不足於千里/而風俗未歉於四川)　(陋州如此至形文可與之詩/縫掖者稀亦著員安輿之詠)
　
　
　
　
　
　
　
　
　
　
　
　方輿勝覽卷五十三
欽定四庫全書
　方輿勝覽卷五十四　　　　宋　祝穆　撰
　　　彭州(九隴/濛陽)　(崇寧/)
　建置沿革(禹貢揚州之域秦地鶉首井鬼分野在周/為彭國秦属蜀郡新繁縣属焉漢晉因之)
　(宋曰晉夀梁置東益州後周州廢置九隴郡隋郡廢/後置濛州尋廢入蜀郡唐初又置濛州尋又廢以縣)
　(属益州尋分益州四縣置彭州始𨽻劍南道後分劍/南為東西川而彭𨽻西州改濛陽郡又復為彭州後)
　(為威勝軍國朝平蜀來/属今領縣三治九隴)
事要郡名濛陽　彭門風俗其人敏惠(隋地理志云/云頗慕文學)士
多英才(元符中袁騭東湖記地宜嘉/禾云云美發西南聞于天下)大旱不旱(古語有/云云蜀)
(有彭漢以其/土地沃饒也)形勝號為斗城(忠濟王楊晟守彭州王/建來攻城晟曰此斗也)比
之郫邑(益州記彭之土地/肥良云云號小郫)九峰高峙(袁騭記云云/濛水濬發)湖分
東西(同上云云樓閣亭軒/隠映於茂林修竹間)小成都(圗經云宋元嘉間有/樵人扵山左見羣鹿)
(引弓將射之有一麝所趍險絶進入石穴行數十步則/豁然平衍邑屋連接阡陌交通問是何所有人答云丨)
(丨丨後更往尋/之不知所在)土産牡丹(彭門丨丨在今蜀為第一承/平洛陽花最盛獨彭門有小)
(洛陽之稱按酉陽雜俎隋朝文士集中無丨丨歌詩隋/種植法七十卷丨丨亦不著録丨丨之號起唐天寳間)
(而蜀亦未有成都記載偽蜀王氏宣華苑所植多自梁/洋間移本秦州董城村僧院紅丨丨至掘土方丈盛以)
(木匣厯三千里而致之及孟氏以丨丨名苑時彭門為/輔郡典州者多其戚里得之上苑而彭門花之所始也)
(天彭亦謂之花州而牛心山下謂之花村/宋景文帥蜀以彭門丨丨錦被堆為第一)山川彭門山
(兩峰如闕相去四十步名天彭門因以/名州又曰彭祖出入此山因名彭門)九隴山(古彭州/之西山)
(一㐲隴二亘隴三秋隴四龍奔隴五走馬隴/六駱駝隴七千秋隴八較車隴九横擔隴)至徳山(在/郡)
(西三十里上有廣明院蜀王衍專事逰幸嘗登是山患/其高險今於福唐寺東别開一徑凡數里廣可二丈栽)
(松砌石以達於寺從官悉騎/以從松枯石恠尚有存者)金城山(在九隴縣西北五/十里即二十四化)
(之/一)大隋山(在堋口鎮北三十五里昔神照禪師居之有/瀑布張天覺記云西山之勝在彭門者大隋)
(為/甲)中隋山(在大隋山後又上三十里至光相閣三月半/間掃去積雪峰頂下視葛仙白鹿大隋真培)
(塿/也)白鹿山(在濛陽縣西北二十里有大乗/金覺禪寺本晉佛圖澄所建)曲尺山(在城/北五)
(十里有雲居院/春時逰覽之所)葛仙山(有崇真觀在濛陽北四十里二/十四化之第五化也葛仙翁璝)
(楊仙翁昇賢於此得道大同中蒲仙翁髙逺復於此白/日上昇梁武帝錫名上清觀劉孝先作碑以紀其事按)
(成都記韋皋夢神人謂曰異日富貴無忘葛璝也後尹/成都再夢乃復新觀宇化之東有明月宮千人龕洞穴)
(八十一所及二十/四峰有韋皋記)羅江(在九隴縣西/北二十餘里)東湖(在倅㕔政和/間眉山蘇元)
(老頗加/開浚)西湖(唐元和間守/王潛蕭祐創)瀘水(丨丨在/濛陽縣)井泉夏氷泉(在/城)
(北駱氏家池水清/瑩為避暑之計)樓閣南樓(在郡圃中范/百禄有記)望雪樓(在子/城上)
古跡誓水碑(集古録載秦李氷為蜀守鑿山導江以去/水患其神怒化為牛出沒波上君操刀入)
(水殺之因刻石以為五犀牛立之水旁與江誓曰/後世淺無至足深無至肩謂之丨丨丨立在彭州)名宦
高適(為彭州/刺史)皇朝馬知節(年十八監彭州兵馬嚴飭見/憚如老將李順之亂公討平)
之題詠彭門地里遙(杜甫詩蜀路/江干窄云云)城勢誠斗絶(唐蘇頲/經三泉)
(詩天彭信方隅云云忝/曳尚書履叨兼使臣節)巴牋染翰光(杜甫寄彭州髙使/君適虢州岑使君)
(参詩有云彭門劍閣外虢畧鼎湖旁荆玉釵頭冷云云/豈異神仙宅俱兼雲水鄉竹齋燒藥竈花嶼讀書床)
交情老更親(杜甫簡高使君詩當代論才子如君復幾/人驊騮開道路鷹隼離風塵行色秋将晚)
(云云天涯喜相/見披豁對吾真)何時救急難(杜甫寄高彭州詩百年已/過半秋至轉飢寒為問彭)
(州牧/云云)皂盖能忘折嶺梅(杜甫集王侍御攜酒至草堂邀/髙使君同到詩綉衣屢許攜家)
(醖云云戯假霜威促山/簡須成一醉習池廻)今年復拜二千石(高適春酒歌/去年留司在)
(東京云云盛夏五月西/南行彭門劍門蜀山裏)東來誰迎使君車(蘇子瞻送宋/朝散知彭州)
(迎侍二親詩云云知是丈人屋上烏丈人今年二毛初/登樓上馬不用扶使君負弩為前驅蜀人不復談相如)
(老㓜化服一事無有鞭不施安用蒲春波如天漲平湖/鞓紅照座香生膚幐韝上夀白玉壺公堂登歌鳳將雛)
(諸孫微笑争挽鬚/蜀人畫作西湖圖)
四六(輟班漢闕/出守彭門)　(榮膺芝檢/來涖花州)
(人夸剖竹嘗經髙使君之吟/俗善栽花亦有小洛陽之號)
　　　漢州(雒縣/緜竹)　(什邡/徳陽)
　建置沿革(禹貢梁州之域秦地井鬼之分野秦属蜀/郡漢分蜀郡為廣漢郡今州即廣漢郡之)
　(雅縣也後漢為益州刺史理所劉焉徙益州治於成/都郡如故西漢分置新都國宋齊為廣漢郡後周至)
　(隋郡廢以其地併入蜀郡唐分益州雒縣等五縣復/立漢州改為漢陽郡復為漢州今領縣四治雒縣)
事要郡名廣漢風俗土地沃美(華陽國志以蜀郡廣/漢犍為三蜀云云)人
士俊乂(同/上)士為世師式(三國時夏侯纂為廣漢太守纂/問主簿王朴曰至於貴州養生)
(之具實絶餘州矣不知士人何如餘州也樸對曰先漢/以來其爵位或不如餘州乃若著作為世師式則不負)
(於餘/州也)大亂不亂(唐章仇置成都市刻誓文曰云云/蜀有廣漢大荒不飢蜀有蹲鴟)形勝
西接汶山(華陽國志云云北/接梓潼東接巴蜀)咽喉外蜀(圖經云云而/臂視諸郡)浸
以緜洛(蜀都賦云云謂緜水洛水也蜀/人稱郫繁曰膏腴綿洛為浸沃)分巴割蜀(華陽/國志)
(高帝分巴郡置廣漢郡武帝又兩割巴蜀/郡置犍為郡故世本曰云云以成犍廣)土産鵝兒酒
(杜甫詩鵝兒黄似酒對酒愛新鵝故陸務觀詩云/兩川名醖避鵝黄乃漢中酒名蜀中無能及者)山川
章山(在什邡縣又名洛通山華陽/國志李水導洛水通於此)龍居山(在什邡縣有/等慈院飛瀑)
(千尺虚亭屹然橋/横路轉萬柏擁翠)大蓬山(在什邡縣高崖矗天而立瀑/布飛落最為竒觀有保聖院)
小蓬山(在緜竹縣有石洞極䆳中有石柱/左右隠出白龍十二蜿蜒如畫)龍角山(在緜/竹北)
(三十里以/形得名)紫巖山(在緜竹縣去無為山/十里皆西北勝絶處)武都山(在緜竹/縣即蜀)
(王妃所生之地蜀王本紀丨丨丨精化為女子顔色美/絶蜀王納以為妃未幾物故乃發卒之武都擔土葬於)
(成都/郭中)庚除山(在緜竹縣二十四化之一山有石室二國/初有霽雲子者入洞中見樓䑓金碧門者)
(呵止之曰子凡骨可亟去不然及禍/霽雲子囘後再入石洞遂迷故道)東武山(有江沲出/白蓴為一)
(州之/最)鴈江(在雒縣南曽有金鴈故名又有鴈橋記云廣/漢境中獨洛鴈二水最盛太史公河渠書著)
(離堆而略洛口兩漢地理/志名洛水而遺鴈水何耶)房公湖(又名西湖○蘇子由/詩酒壓郫筒憶舊沽)
(花傳邱老出新圖此行真勝/成都尹直為房公百頃湖)玉妃溪(在緜竹縣成都耆/老傳載妃與五丁)
(同生父母棄之溪中後聞呱呱之聲就視/乃一女五男女即蜀文併妃男即五丁)洛水(在州東/寰宇記)
(水性剛直宜淬刀有犀橋大抵州境上下/衆水皆會于金堂縣同出峽謂之内江)緜水(在雒縣/東三十)
(里源出緜竹縣紫/巖山灌田頗廣)井泉七星井(相傳嚴君平/鑿如北斗象)八角井(在/什)
(邡縣石碑鎮相傳龎真人浴/丹於此患瘡者洗之立愈)濯纓泉(在什邡縣之水陸/院上有閣范蜀公)
(嘗留題○程珦詩云丨丨丨潔存遺跡促軫亭/空想舊風公暇未應無客會春逰更喜與民同)堂榭清
心堂(在倅㕔文與/可為倅日造)房湖亭榭(按壁記房相上元初牧此/邦其時始鑿湖有詩存焉)
(同時高達夫杜子美皆嘗賦詠李贊皇劉賔客相繼有/作迨國朝程丈簡宋景文司馬文正趙清獻韓子蒼文)
(與可留題者甚衆治平間郡守韓標叙云今亭館皆非/房公時事○房琯逰西湖詩高流纒峻隅城下緬邱墟)
(决渠信浩蕩潭島成江湖結宇依囘渚水中還可居三/伏氣不蒸四達暑自徂○杜甫得房公池鵝詩房相西)
(湖鴈一羣眠沙泛渚白於雲鳳皇池上應囘首為報籠/隨王右軍○趙閱道詩廣漢園池蜀所無却思房相未)
(如吾淛東歸去君恩重乞得蓬萊與鑑湖○王之望詩/金鴈橋南二頃湖房公遺墨未烟蕪人逰杜牧晚晴賦)
(境對王維别墅圖經始園林心自巧折衝廊廟術何迂/當時只作幽人訃留得陳濤四萬夫○宋子京詩丞相)
(于蕃日疏湖訟閣西疑/從濟川地冩出釣璜溪)古跡蠶女冢(在什邡緜竹徳陽/三縣界每嵗祈蠶)
(者雲集蜀之風俗塑女像披馬皮謂之馬頭娘以祈蠶/焉初高辛氏有女子父為人所掠所乘馬其母誓於衆)
(曰有得父還者以女嫁之馬聞其言振迅而去數日父/乘馬歸自此馬嘶鳴不已父怒射殺之曝其皮於庭蹶)
(然而起卷女飛去旬日皮掛桑上女化為蠶食葉吐絲/成繭一日蠶女乘雲駕馬謂父母曰太上以我心不忘)
(義授以九/宮仙嬪矣)名宦雍齒(封什/邡侯)陳寵(後漢人/為郡守)閻憲(後漢人為/緜竹令邑)
(人夜行得遺錦平明送縣憲曰行得遺物是/天賜也何為将來曰縣有明府犯此則慙)蔣琬(廣漢/志云)
(先主擢為/什邡令)許遜(晉南人為/徳陽令)房琯(為守/開湖)皇朝文同(為倅有/畫墨竹)
(題詩云興來雷出土萬籜/起崖谷今畫與詩皆亡矣)程珦(為守二子曰顥曰頤實/侍焉公為郡日嘗以書)
(幣請綿竹宇文之邵典學士人從學者/甚衆邦人今繪三先生之像祠于學)人物嚴遵(字君/平或)
(云廣漢人/詳見成都)姜詩(廣漢人姑好江水及魚妻每汲旦出雙/鯉赤眉亂經詩里弛兵而過曰驚大孝)
(必觸鬼神國朝賜廟曰孝感○蘇子瞻詩廣漢有姜子/孝弟行里閭赤眉雖豺虎弛兵過其墟至今空清泉無)
(復雙/鯉魚)皇朝張浚(字徳逺南渡以來士大夫唱為和議公/毅然以敵未㓕為已責子栻號南軒)
張栻(以䕃補官召為侍講/諡宣公寓居長沙)題詠召還當有詔(蘇子瞻送/周朝議守)
(漢州詩茶為東南病氓俗記二李何人折其峰矯矯六/君子君家尤出力流落初坐此謂當収桑榆華髮㸔劍)
(履胡為犯風雪嵗晚行未已念歸誠得計顧自為謀耳/吾聞江漢間瘡痏猶未起莫輕龔遂老君王付尺箠云)
(云挽袖謝鄰里猶堪/作水衡供帳園林美)松桂影中旌斾色(唐蔣防詩比來/初入漢州城郭)
(邑樓䑓觸目驚云云/芰荷風裏管絃聲)八年漢州為刺史(陸務觀詩房公/一跌叢衆毁云)
(云遶城鑿湖一百頃/島嶼屈曲三四里)
四六(榮佩銅魚/出臨金雁)　(維今廣漢/實古雒城)　(元和宰相之舊逰/紫巖先生之故里)
(疏鑿成湖來訪房公之陳迹/召還有詔願賡坡老之名篇)
(登橋而訪君平挹河漢之逺派/臨池而憶諸葛懐宇宙之大名)
　　　綿州(巴西/羅江)　(彰明/鹽泉)　(魏城/)
　建置沿革(禹貢梁州之域周併於雍秦之分野鶉首/之次秦属蜀郡漢分蜀郡為廣漢郡今州)
　(即廣漢郡之涪縣荐曰統睦東漢復曰涪縣劉備分/廣漢郡立梓潼郡涪縣亦属馬宋為巴西梓潼二郡)
　(梁置西潼二州西魏别置潼川舊梓潼城在今劍州/界隋文帝改潼州為綿州改為金山郡唐復為綿州)
　(改巴西郡復為綿州國朝因之中興以來兼綿茂/石泉沿邊安撫節制屯戍軍馬今領縣五治巴西)
事要郡名左綿(以綿水經其左故謂之左綿○左太冲/蜀都賦於東則有左綿巴中綿者綿厯)
(也/)金山　涪陵　巴西風俗文而不華(郡縣志郡界東/西二州北負梁)
(雍風氣所濡各得其偏故其俗云/云淳而不魯剛而不狠柔而不弱)人饒地腴(文同通判/㕔伐木堂)
(記巴西郡處二蜀之/㑹云云財貨繁茂)有巴渝舞(郡國志實人銳氣/而喜舞故云云)形勝
北接漢中(郡國志東接巴西南接/廣漢西接隂平云云)北負果雍(古涪志介/乎東西二)
(川之間/云云)西臨涪水(元和郡縣志按州城理漢涪縣也去/成都三百五十里依山作州東據天)
(池云云形如北斗卧龍㐲焉梁天監中張齊為太守更/造樓櫓却敵有東西門東門久塞富樂山氣所衝門開)
(則䘮亂宋元嘉初太守王懷/素開之果致䘮敗爾後復塞)控扼二川(通判陳君璋壁/記云云舟車輻)
(凑/)水陸四衝(古涪志序左綿據涪/上流云云為蜀重地)為三川之襟帶(張演/撰㢘)
(泉堂記云東介於梓遂/而北與漢中接云云)山川靈山(在巴西縣郡志山南/絶頂有方石相傳神)
(女擣衣/于此)康山(在彰明縣北○杜甫寄李白詩不見李生/久佯狂貞可哀世人皆欲殺吾意獨憐才)
(敏㨗詩千首飄零酒一盃丨丨讀書處頭白早歸來○/容齊續筆引吳曽漫録取李白新墓碑云白本宗室子)
(厥先避地客蜀居蜀之彰明太白生焉彰明綿之属邑/有大小康山白讀書於大康山有讀書堂在清㢘鄉後)
(廢為隴西院盖以太白得名院後有太白像吳君以是/證杜甫詩盖蜀之康山非盧山也○郡志又名戴天山)
(太白集有訪戴天山道士不遇詩犬吠水聲中桃花帶/雨濃樹深時見鹿溪午不聞鐘野竹分青靄飛泉掛碧)
(峰無人知去處/愁倚兩三松)富樂山(在巴西縣東五里劉備自蠻荆/入蜀劉璋延之於此山望見蜀)
(之全盛飲酒樂甚故得丨丨之名又有石盆山迎真觀/卧佛院洞靈觀在山之麓○雍有容詩當時四海一劉)
(備至此已堪悲失脚出語畨為樂國想是人止可偏方/著大漢曽封隆準翁聞道山河錦繡中安能鬱鬱久居)
(此睥睍三秦日欲東○唐子西詩富樂之名誰所留建/安年中劉豫州擁兵入蜀萬貔貅孱璋送國来迎頭軍)
(中釃酒椎千牛炙如巴山酒如涪酒酣握手登高邱極/日紫芋蹲春疇富樂之名此其由君聞此説還信不當)
(時兵起四十秋拆屋不足供誅求生靈嗷嗷鼎中油山/中胡為乃爾優想今富樂萬倍劉端能容我逃窮愁山)
(僧笑言/客罷休)天池山(在州城北二十餘步即郡之主山也山/頂有池方數丈冬夏不竭○唐子西詩)
(上到山椒窮/始覺天池尊)延賢山(即郡之南山岸曲有巨石初有父/老釣於涪水因名涪翁釣磯後漢)
(書云郭玉嘗傳其學故延賢之名/因此得之范鎮有詩文同有記)白馬山(在魏城縣西/山勢高峻上)
(有龎統墓杜甫詩云連/山西南斷俯見千里豁)靈臺山(在彰明縣北一名天柱/山即漢張道陵昇仙之)
(所郡志云天柱崖下有一桃樹高五丈餘道陵與/王長趙昇試法於此桃迄今不朽有小碑記之)竇圌
山(在彰明縣李白題丨丨丨詩樵夫與耕者出入畫屏/中又送竇主簿詩願隨子明去煉火燒金丹竇子明)
(名圌隠此/山故名)羅江(在本縣兩水相/蹙成羅文故名)芙蓉溪(在郡北官道傍/有亭下瞰一名)
(蚌溪○唐子西詩人間八月秋霜嚴丨丨丨上春酣酣/二南變盡魯叟筆七國戰處鄒軻談人間二月春光好)
(溪上芙蓉迹如埽周家盛處伯夷枯漢室隆時賈生老/小兒造化誰能窮幾囘枯枿還芳叢只應人老不復少)
(有酒且發/衰顔紅)涪水(自龍州/入州界)㢘水(在彰明縣北平地泉出宋/書范柏年梓潼人明帝因)
(問卿卿土有貪泉否柏年曰臣梁益間冇㢘遜水不聞/有貪泉帝嘉之即拜蜀郡太守或云人飲此水則㢘遜)
(故/名)潺水(水經注云源出潺山有金/銀礦下注流涪水合羅江)梓潼水(經鹽泉縣/八十里)東
津(杜甫觀打魚歌緜州江水之東津魴魚潑潑色勝銀/漁人漾舟沉大網截江一擁數百鱗衆魚常才盡却)
(棄赤鯉躍出如有神潛龍無聲老蛟怒迴風颯颯吹沙/塵饔子左右揮雙刀鱠飛金盤白雪高徐州禿尾不足)
(惜漢陰槎頭逺遁逃魴魚肥美知第一既飽歡娱/亦蕭瑟君不見朝来割素䰇咫尺波濤永相失)樓閣
越王樓(在城西北唐顯慶中太宗子越王正為緜州刺/史日建○杜甫詩緜州州府何磊落顯慶年中)
(越王作孤城西北起高樓碧瓦朱甍照城郭樓下長江/百丈清山頭落日半輪明君王舊迹今人賞轉見千秋)
(萬古情○李偓詩越王曽牧劍南州因向城隅/建此樓横玉逺開千嶠雪暗雷下聽一江流)江樓(枕/城)
(之東隅上有唐江亭記○杜甫送嚴侍郎到綿州同登/杜使君丨丨宴詩野興每難盡丨丨延賞心歸朝送使)
(節落景惜登臨稍稍烟集渚微微風動襟重船依淺瀬/輕鳥度層隂檻峻背幽谷窻虛交茂林觀此句則蜀之)
(江樓在南山下燈光散逺近月彩静高深城擁朝来客/天横醉後參窮途衰謝意苦調短長吟此㑹共能幾諸)
(孫賢至今不勞朱/户閉自待白河沈)捫參閣(在天池寺/據山之巔)堂亭六一堂(在司/户㕔)
(舊為推官㕔昔歐陽文忠父鄭/公觀嘗為推官公實生兹地)思賢堂(在州宅畫揚子/雲杜子美李白)
(樊紹述蘇易簡歐陽永叔司馬/君實蘇子瞻唐子西九賢之像)十賢堂(繪涪翁龎統蔣/琬杜公微尹公)
(黙李白陳該蘇易簡王/仲華歐陽修共十人)南山亭(在城南治平院有/范蜀公留題在焉)驛舎
萬安驛(在羅江縣西舊經云唐明皇幸蜀至此聞驛名/歎曰一安尚不可况丨丨乎移宿真明寺舊驛)
(碑所載如此○張演有詩云勁兵重作付匃奴歐雀/敺魚訃自疎地入萬安知幾許却憐此邑始囘車)古
跡桃花犬(楊大年談苑淳化中州貢羅江犬常卧於御/榻前太宗不豫犬不食及上僊號呼涕泣以)
(至疲瘠見者隕涕参政李至作丨丨丨歌以寄史館/錢若水末句云白麟赤雁且勿書願君書此警浮俗)姜
楚公畫鷹(陸務觀劍南詩藁云在/緜州録參㕔杜甫有詩)名宦霍峻(字仲邈南/郡枝江人)
(先主定蜀嘉峻之功分廣/漢為梓潼郡以峻為太守)嚴武(舊唐書自綿州刺/史遷東川節度)皇朝
唐庚(為/倅)人物李白(李陽氷草堂集序丨丨興聖皇帝之/几世孫其先非臬謫居條支神龍之)
(始逃歸於蜀之昌明按彰明縣自先天以前止曰隆昌/後避元宗始曰昌明而五代時改曰彰明又按唐詩紀)
(事東蜀楊天惠彰明逸史云李/白本邑人隠居戴天大匡山)皇朝蘇易簡(母薛氏朞/而弗談有)
(虹入室少選散去井池釜盎水皆涸俄而易簡生十嵗/能誦五經属詞賦名傳京師太平興國中進士第一後)
(為翰林太宗書玉堂/之署以賜後參大政)題詠淡煙喬木隔緜州(羅隠魏城/逢故人詩)
(一年兩度錦江逰前值東風後值秋芳草有情皆礙馬/好雲無處不遮樓山將别恨和心斷水帶離聲入夢流)
(今日因君試/囘首云云)
四六(寵分左竹/来涖東緜)　(右蜀奥區/左緜佳郡)　(越王樓和少陵之傑句/隴西寺訪太白之舊逰)
(登富樂山懐劉備之遺業/酌㢘遜水挹柏年之清風)　(然富樂之山固有富樂之實/在磊落之府正須磊落之人)
　
　
　
　
　
　
　
　方輿勝覽卷五十四
欽定四庫全書
　方輿勝覽卷五十五　　　　宋　祝穆　撰
　　　雅州(嚴道/百丈)　(名山/榮經)　(盧山/)
　建置沿革(禹貢梁州之域東井輿鬼之分野鶉首之/次秦之分也周属雍州秦㓕蜀為嚴道縣)
　(漢為蜀郡属縣後漢属漢嘉郡自李雄竊據夷獠雜/居西魏僑立蒙山縣後置雅州煬帝廢為臨邛郡唐)
　(復為雅州後改為盧山郡復為雅州孟蜀置永平軍/治雅州皇朝平蜀始入版圗仍提舉黎州兵甲領縣)
　(五治/嚴道)
事要郡名雅安風俗地多嵐瘴(圗經州治舊在雅安山/上大中祥符間國子博)
(士何昌言為守以云/云聞於朝徙山之麓)黎風雅雨(梁益記大小漏天在雅/州西北山谷高深沉晦)
(多雨黎州常多/風故謂云云)皇祐始有登科者(郡縣志自國初曹光/實父子以忠義奮云)
(云/)形勝西通碉門(郡志道路序云云南通沉黎北通盧/山東出者與臨卭之蒲江嘉定之洪)
(雅相/接)左據蔡山(王大象卭崃闗記云云右依䝉頂又孫/漸招應廟記其山蔡䝉其闗卭崍○巽)
(巖逰蔡山序蜀惟岷山/蔡䝉二山雅獨兼有之)控帶夷落(謝湜太守題名記抵/接沉黎云云在蜀最)
(為都㑹○孫漸清嘯樓記/云襟帶邛筰羈縻諸蕃)南詔之咽喉(張旦遷城記西/蜀之襟帶云云)
當西南夷孔道(張方平奏乞用雷大/簡知雅州以云云)古漢嘉地(巽巖記/公孫述)
(據蜀青衣不賓光武嘉之後因改青衣曰漢嘉古稱/青衣漢嘉今雅州之嚴道名山盧山三縣實當之)土
産蒙頂茶(圖經丨丨有丨受陽氣全故茶芳香白樂天/琴茶行云李丞相徳裕入蜀得蒙餅以沃於)
(湯餅之上移時盡化以驗其真○文彦博謝人惠丨丨/丨詩舊譜最稱䝉頂味露芽雲液勝醍醐○吴中復謝)
(惠茶詩我聞䝉山之巔多秀嶺煙巖抱合五/峰頂峨嵋氣象壓西垂惡草不生生菽茗)紫竹(梅聖/俞蒙)
(山丨丨鞭詩蜀道之峭壁兮如快/刀一削平無痕春雷驚龍走竹鞭)山川蔡山(禹貢曰蔡/䝉厎平葉)
(少藴解蔡在嚴道䝉在漢嘉即嚴道也舊傳諸葛亮於/此夢見周公因立廟為文憲王廟遂號周公山○㢲岩)
(詩巖巒最高頂雲氣時蔚薈/彷彿羣仙宅宫闕耀珠貝)蒙山(在嚴道南十里山有/五頂前一峰最高曰)
(上清岸産甘露茶常/有瑞雲及現相影現)盧山(在本縣北九里接/邛州火井縣界)孟山(在榮/經東)
(十里前臨大江曰七縱/渡即孔明擒孟獲之地)雅安山(郡以此/山名)離崖山(秦蜀守李/氷所鑿以)
(導江崖/音雅)翠屏山(在嚴道旗頭/山環列如屏)金雞山(在嚴道北三十五/里俗傳有金雞鳴)
(于/此)龍頭山(在廬山前後峡綿亘四十里/夭矯如龍接蕃部實為要害)百丈山(去本縣/十五里)
邛崍山(自邛筰而來距百丈山西南九十里阻峻如羊/腸即漢書王尊所謂九折坂一云在榮經縣詳)
(見黎/州)瓦屋山(在榮經縣東百二十里形如瓦屋上有念/佛烏婆羅花其巖朝現辟支午現普賢夜)
(有神燈或問禪惠大師瓦屋何故却似木皮盖師曰錦/府豈從機上織劍門寜自匣中開○巽巖詩瓦屋如案)
(平金仙/閱光景)萬勝岡(在州西有龍興寺其趾曰百丈/山自邛峡或起或㐲環雅州治)漏閣(在/嚴)
(道縣○宇文溥新路賦惟天下之至險有嚴道之漏閣/焉孤峰上絶於青天湍波下走於長川斷崖横壁立之)
(岸飛溜濺/千尺之泉)靈關(在盧山縣北十里蜀都賦闢丨丨以為/門其地甚險一人守之可以當百有峽)
(口淵三丈長二百步俗呼為丨丨去蕃/界句日程以繩為橋外此不知里數)平羌江(在嚴道/東北城)
(下嘉州亦/號丨丨丨)竹溪(在郡西三十里郡士胥九鼎所/居陶仙洞在馬有林泉之勝)沬水(自/盧)
(山發源注于郡之平羌江夾洪雅大江與/沉黎之陽山江合流陽山江即沬水也)丙穴(在州城/南出嘉)
(魚興州雅/州皆有之)堂亭雙鳳堂(在設㕔後為二蘇設至和中老/泉擕二子謁太守雷簡夫雷以)
(書薦于張文定公及韓魏公歐陽文忠/公其後太守樊汝霖作堂以表其事)無弦亭(在州學/南長濆)
(江側隠士王潛所居也潜好琴趙/清獻公為榜其亭曰濯纓文同書)萬壑亭(在雅安山/頗有勝㮣)名
宦皇朝雷簡夫(至和初儂智高走入雲南蜀人相驚知/益州張方平乞用簡夫為守既至而蜀)
(人遂/安)虞允文(嘗為名山監茶今北㕔在清溪橋左有梅/及槐柳皆虞雍公手植壁間有公遺墨尚)
(存/)李燾(嘗為監酒繫年録紹興中欲增簡州鹽筴以其/事属雅州推官丨丨燾力拒之張浚謂其有臺)
(諌/風)人物高頤(後漢人字貫方弟君實字貫光而文三乃/其子一門三舉孝㢘貫光厯仕至益州刺)
(史見所/存石碑)曹光實(百丈縣人為銀夏都巡檢使擒李繼遷/之母以獻克明乃光實從子李順之亂)
(攻復雅州後又平溪洞/賊賜推誠保順功臣)題詠江聲捲出風雷響(李文詩/云云山)
(色攜將/圖畫來)
四六(郡貫平羌/江連邛峽)　(適蠻貃之邦/入狼夷之界)　(邛筰兩闗之壁峙/蔡䝉四靣之屏開)
(凝香舊治盖東坡潁濱之曽来/筦庫微官乃雍公㢲巖之不鄙)　(豁開䝉頂之雲近依堯日/收斂漏天之雨霈作商霖)
　　　茂州(汶山/汶川)
　建置沿革(禹貢梁州之域秦地井鬼之分野蜀近入/井三度古氐羌地周武興師羌髳八國始)
　(從征伐至秦漢時君長十數冉駹最大漢武誅且蘭/君冉駹請臣遂以冉駹為汶山郡宣帝罷汶山郡東)
　(漢為汶山道安帝復為汶山郡晉𨽻汶陽郡梁置繩/州後周改曰汶州隋改為蜀州又改為㑹州煬帝罷)
　(為汶山郡唐改南㑹州太宗改為茂州改通化郡復/為茂州國朝因之治汶川縣置威武軍使復為茂州)
　(今領縣二/治汶川)
事要郡名通化　汶山(史記曰南越破後冉駹等皆懼/請臣置吏以冉駹為丨丨太守)
隴蜀(寰宇記隴山之/南首故曰丨丨)風俗夷俗耐饑寒(圖/經)疊石為􁩞(同/上)
(夷俗云云以居如浮圖數重門内以梯上下貨藏于上/人居其中畜圂于下高二三丈者謂之籠雞後漢書謂)
(之邛籠十餘丈者謂之碉亦有板屋土屋者自汶州以/東皆有屋宇不立碉􁩞豹嶺以西皆織毛毯盖屋如穹)
(廬/)氊裘雜揉(見王咨防/邊五事云)盛夏凝凍(華陽國志汶山郡云/云不釋故夷人冬則)
(避寒入蜀庸賃自食夏則反荗/避暑習以為常蜀人謂之筰氐)詩書之訓闕如(寰宇記/此州本)
(戎羌之人好弓馬/以勇悍相高云云)耕作者多(舊經其俗漸/漬聲教云云)號為難理(唐/囘)
(車院記土惟高潤産多諸珍岷沲之源東注于/海雖節候攸叙咸若京華而冉駹之俗云云)並無兩
稅(寰宇記自古及/今丨丨丨丨)形勝東接蜀郡(華陽國志云/云南接漢嘉)西接梁
州(華陽志云云酒/泉北接陰平)西近邛筰(西漢志云云/筰馬旄牛)古氐羌地(後/漢)
(志冉駹有六夷七羌九氐各有部/落其王侯頗知書而法制嚴重)地當西極(宣和西嶽/神加封勅)
(詞云維彼通化云云/金天氏之分域也)控制吐蕃(圗/經)全蜀巨屏(同上岷山/巉絶崛立)
(實捍阻羌以丨/丨倚為丨丨)即灌口之障蔽(淳熙五年胡元質奏曰/唐之季年吐蕃入冦必)
(入黎文南詔入冦必入沉黎吐蕃南詔合入冦必出灌/口其文黎兩州去成都尚千里闗隘險阻足以限隔唯)
(灌口一路去成都止百里又皆平陸朝發夕至威茂兩/州云云大率沿邊諸州城資堡寨以為蔽堡寨頼州城)
(以為援惟此兩州不然堡寨參錯於中州城孤立於外/而属部蕃落周分環據二三百里之問官路僅留一線)
(以達于兩州若邊事/不寜孤城坐見隔絶)山川岷山(即汶山去青城石山百/里天色晴明望見成都)
(山嶺停雪當深百丈夏月始泮○張敬夫西嶽碑丨丨/之祠見于秦其禮與五嶽侔在茂州之列鵝村其跗曰)
(羊膊則江所出也○郡志岷山俗謂之鐵豹嶺熙寧九/年静州楊文緒導蕃董阿丹作亂聲援俱絶至書木牌)
(投于江以告急朝廷遣内侍王中正將兵旁出雞宗山/撃之楊文緒等伏誅中正請割石泉軍属綿州舊路與)
(茂通者斷絶之政和間蕃衆復作亂朝廷遣兵屠其一/村明年詔石泉為軍專一控制自是蕃部始服○王咨)
(上備邊五事云近年蕃僧自熙河來至鐵/豹嶺下云自此平地二十程可至熙州)茂濕山(郡志/州以)
(此/名)雞宗山(在州南四十里扼羌人出入/之路熙寜九年置鎮羌寨)玉壘山(在汶川/縣東四)
(里出/璧玉)七盤山(去汶川/縣九里)相公嶺(州之/主山)桃闗(在汶川縣之南/八十里逺通西)
(域公私經過唯此一路闗北當風穴/其一二里間晝夜起風飛沙揚石)龍洞(在牛溪鎮入/洞數步向南)
(石壁有穴可通無路可陟掌洞道人附/巨竹一枝於穴内令逰人攀竹而上)汶江(郡國志即/大江發源)
(在當州故當/州號江源郡)玉輪江(在汶川縣/北三里)龍溪水(引水城内至光/孝寺以兩池瀦)
(之居民/常汲飲)龍湫(在巨人山號黒丨丨山其/湫四山環繞百二十里)堂亭雪峯堂(在/州)
(治/)列岫堂(在州治鄭薇記九頂列於南屏風/盤臺列於西巨人橐駞列於東)練光亭(王/咨)
(留題云汶江自徼外東繞汶山郡西北出極目可百里/許每朝陽舒彩夜月流天之際一望水光若萬丈長虹)
(夭矯其上而吐吞之也舊有亭曰觀瀾據城之隅不與/景㑹因取少陵賦岷山沲江圗川蜺飲練光之句因以)
(丨丨題/其額)西亭(李新詩水出吐蕃分黒/白地窮巴蜀隔幽陰)祠廟大禹廟(在州/東門)
(元和志禹本汶山廣柔人生於石紐村其石緑/色古石紐在茂州故有廟今石紐𨽻石泉軍)江瀆神
(圗經神姜姓生於汶川禹導江岷山神佐之是為昭靈/孚應威烈廣源王○山海經云岷山神馬首龍身祠用)
(雄雞瘞用黍則風雨可致焉○又云/大禹生於石紐江瀆神生於汶川)名宦皇朝趙抃(言/行)
(録茂州蕃部鹿明玉等蠭聚剽掠趙清獻公遣兵討之/夷人乞降願殺婢以盟公使人喻之曰人不可用三牲)
(可也聞命讙呼以/聽訖不殺一人)家定國(眉州人為永康軍司法韓絳/帥蜀欲治西山道定國謂蜀)
(近夷恃險以安昔唐中衰吐蕃三入冦一出汶川/今鑿平塹為坦途將貽蜀憂韓然其言為之罷役)題詠
雨雪閉松州(杜甫西山詩辛苦三城戍長/防萬里秋煙塵侵火井云云)松州㑹解圍
(杜甫詩玉壘/雖傳急云云)夷界荒山頂(杜甫西山詩云/云蠻州積粟邊)轉粟上青天
(同上築城依/白帝云云)朔雲邊雪滿西山(杜甫軍城早秋詩昨夜/秋風入漢闗云云更催)
(飛將追驕虜莫/遣沙場匹馬還)玉帳分弓射虜營(杜甫詩秋風嫋嫋動/高旌云云已收滴博)
(雲間戍更駕/蓬婆雪外城)雪迷夏禹從前宅(李新静/坐詩)
四六(佩銅虎竹/臨鐵豹嶺)　(責賦無三品之金/覊縻近十州之獠)　(越岷峨深入不毛/古松州强名曰郡)
(江山炳靈雖神禹之故宅/夷獠雜處乃冉駹之舊都)　(凝薌静治對白雪於西山/選表趣環侍紅雲於北闕)
　　　永康軍(導江/青城)
　建置沿革(禹貢梁州之域秦地東井輿鬼之分野秦/𨽻蜀郡太守李氷堰流以灌平陸因名灌)
　(口漢属蜀郡郫緜虒江原三縣蜀置安都縣属文陽/郡晉徙安都於灌口属汶山郡後魏置灌口鎮後因)
　(廢郡以汶山縣属益州隋属蜀郡唐改汶山縣為盤/龍縣尋改為導江又割属濛州太宗於灌口鎮地立)
　(為鎮静軍唐末易名灌州國朝改永安軍治灌口鎮/尋改永康軍兼渠堰事又廢為灌口寨復即導江縣)
　(置永康軍使兼知縣復專為/永康軍今領縣二治導江)
事要郡名灌口風俗其俗剛悍(圗經云云/頗尚氣節)頗雜夷風(同/上)
民知力耕(同/上)形勝上應井絡(河圖括地象云岷山之地/云云下奠坤維今岷山實)
(在永康其星分/上應東井明矣)外控夷詔(熙寧七年趙抃知成都日乞/復永康軍奏狀云云内悍成)
(都嘉定二年知軍虞剛簡五事曰本軍近接威茂并青/城一帶山不五七十里即是夷界唐吐蕃入冦自此塗)
(出又距成都百二十里而/近其為𦂳切甚於黎雅)正控西山(熙寜置永康軍詔/云云六州軍隘口)
古魚鳬國(成都記魚鳬/治在導江縣)井陘之地(元和志灌口鎮在導/江縣西二十六里後)
(魏置自灌口坂迄千湏山五百里間兩岸壁/立有瀑布飛流十里而九昔人以為云云)泉源為四
瀆之首(秦宓曰江河淮濟/四瀆江為之首)山川汶山(在導江縣西北三/十里即岷山詳見)
(茂州揚雄蜀王本紀汶山/為天彭門二峯相對如闕)高臺山(在岷山上有天池晉/朝立天宫於上號曰)
(上清宫夜燈火飛行滿/空或謂草木之精所為)登高山(在郡城之西北一/峯卓立舊有亭)灌口
山(在導江縣西北二十六里漢時/蜀文翁穿渝江灌溉故以名山)玉壘山(在導江縣西/北二十九里)
(漢地理志云/湔水所出)青城山(在本縣北三十二里玉匱經黄帝/封為五嶽丈人乃嶽瀆之上司真)
(仙之崇秩一月之内羣嶽再朝一名赤城一名青城都/亦為第五大洞寳仙九室之天上有流泉懸澍一日三)
(時洒落謂之潮泉天倉諸峰屹然三十有六前有十八/謂之陽峰後有十八謂之陰峰○杜光庭丨丨丨記岷)
(山連峰接岫千里不絶青城乃第一峰也此山前號青/城後曰大面山其實一耳有七十二小洞應七十二候)
(有八大洞應八節乃神仙都㑹之府也○五嶽真形圗/洞天所在其下别有日月分精以照張天師道陵於此)
(山與鬼兵為誓○福地記上有甘露芝草天池醴泉○/杜甫詩自為青城客不唾青城地為愛丈人山丹梯近)
(幽意丈人祠西佳氣濃縁雪擬住最高/峰掃除白髮黄精在君㸔他時氷雪容)天倉山(在延慶/觀南分)
(為三十六神/仙以為帑庫)鬼城山(在丈人/觀西北)大面山(在三溪/之北)慈母山(在/青)
(城山東導江人馮大量/與八仙相遇入隠此山)蠶崖闗(在導江縣西五十里/以振西山之走集)牡
丹平(自青城之長平山捫蘿而上由鳥道三十里許有/平阜數十畆高樹蔽天春深先花後葉狀如芙蕖)
(香類牡丹譙定天授季浩太素二先生隠其中云/○范至能詩十丈牡丹如錦葢人間姚魏敢争春)老人
村(在大面山之北如秦人之桃源昔人避難居其中多/享年夀故名或云潛夫張不羣因入山採藥浹旬不)
(返見一叟致敬而問之曰吾族本丞相范賢之裔范公/知李雄之年不永挈吾輩居此為終焉之計圗經云即)
(老澤也○蘇子瞻云蜀青城山丨丨丨有五世孫者道/極嶮逺生不識鹽醯而溪中枸杞根如龍蛇飲其水故)
(夀近嵗道漸通漸能/致五味而夀亦益衰)岷江(禹貢岷山導江郡縣志岷山/在茂州直西北裂鵝村水之)
(上原曰羊膊裂為三派一入大渡河一入/征南一入溢村至石紐則禹之所導江也)湔水(在導江/縣出玉)
(壘/山)味江水(在青城縣其/水甘美故名)沱江水(在導江縣西北二/十里源出岷江)白沙
水(在導江縣西三/十里源出灌口)獠澤(在青城縣北百三十里或曰諸/葛亮征羣獠於青城山下故名)
(或曰丨丨/即老人村)花洲(在軍城南百步王子/俊為賦魏華父為記)堂亭玉壘堂(在軍/治)
致爽軒(范至能詩夕陽塵外漲郊墟六六峯頭夢覺餘/竹色喚人來下馬亂蟬深處有圗書○陸務觀)
(詩黄塵赤日汗沾裾竹裏煎茶喜有餘堪笑放翁窮意/巧就君池館讀君書○子焞詩團圞竹色遶郊居勾引)
(清風百畆餘憶昔敲門蘇/内翰而今下馬范中書)廣莫亭(在軍北朝天門守吕/汲公建李壁記危簷)
(飛襤負城四出觀覽之勝甲於東南出金馬/門過朝天寺登丨丨丨憑欄下視一目千里)佛寺飛赴
寺(在青城縣飛赴山下名昌聖院乃唐左軍容使嚴君/美捨宅有四望亭○呂汲公詩最勝西峰下林梢四)
(望亭江山觀掌/握梁益布丹青)香積寺(在青城縣香積山有瀑布及雞/骨禪師塔○張孝芳詩雞骨埋)
(靈塔龍山對佛龕○巽巖詩/斷碑唐日寺遺像晉時僧)道觀丈人觀(在青城北二/十里今名㑹)
(慶建福宫舊記云昔寗封先生栖於北巖之上黄帝師/焉乃築壇拜寗君為五嶽丈人或云故基在今重慶府)
(天國寺中○胡叔豹詩宫徙瀆山方得地閣藏宸翰不/知年○陸務觀丈人觀詩黄金篆書榜朱門夾道巨竹)
(屯蒼雲崖嶺劃若天地分千柱耽耽壓其根纓冠肅謁/丈人君廣殿空庭吹實薰摩挲畫墻手為皸異哉山䕫)
(與土羵物怪齾齾冠邱墳僊人佩玉雜帨帉手整貂冠/最不羣欲去不忍恨日曛道翁采藥晝夜勤松根茯苓)
(獲兼斤人芝植立强骨筋狗杞羣吠聲狺狺山爐小甑/炊幽芬朱顔不飲常自醺我亦宿誦五千文一念之差)
(墮世紛逝將從翁走如麇隠書祕訣何由聞○又題丨/丨丨道院壁詩斷雲浮月磬聲殘木影如龍布石壇偶)
(駕青鸞塵世窄閑吹玉笛洞天寒竒香滿院晨炊藥異/氣穿巖夜浴丹却笑飛僊未忘俗金貂猶帶侍中冠)
長生觀(舊名碧落觀在青城縣北二十里昔有范寂字/無為劉先主時棲止青城山中以修煉為事先)
(主徵之不起就封為逍遥公得長生久視之道劉禪易/其宅為丨丨丨有巨楠高數十尋圍三十尺世傳長生)
(手植上有赤城閣臨眺甚逺○胡叔豹詩更􁜤盤根藏/大藥也令嘉樹得長生○張孝芳詩老龍拏空欲輕舉)
(山靈地祗/挽之住)清都觀(自延慶觀上二三里有觀曰洞天宋/逸士費元規讀書于此唐道士薛昌)
(飲章陸酒得道有浴丹井杜光庭亦尸解於此文潞公/鎮蜀與張俞定交市觀側之地以贈之號白雲隠居○)
(任宗易詩懶隨六詔上/丹闕高卧一峯藏白雲)延慶宮(自㑹慶宫西行一二里/有觀曰常道乃古黄帝)
(祠觀乃隋時建有張天師遺跡及唐明皇御札碑其南/有六時水六時洒水以代晷漏於陰時即飄然而洒陽)
(時即無○吕汲公詩巖暉萬古照泉漏六時飛○京鏜/詩八千里隔東西境十二時分晝夜泉○有九株松范)
(蜀公詩九松峥嶸/姿一一大夫封)儲福宫(在天倉峰下有唐代宗女玉/真公主及明皇像乃公主修)
(真之地有天峰閣望三十六峯如列屏焉○沈少南玉/真像詩割盡齊封奉魯元鑿開沁水占名園何如帝子)
(空山外落日騎驢芳草原○胡叔豹詩棄形如遺但養/神阿兄爛醉梨園春人百撼之耳不聞何物女子乃獨)
(醒徑來空山卧白雲不見漁陽胡馬塵○晁公遡詩天/風夜半剪水花三十六峯如玉立○趙雄詩三十六峰)
(如不到青城還是不曽逰○陸務/觀詩路轉屏風疊雲藏帝子家)上清宫(在高臺山丈/人祠之側晉)
(朝立宫于上夜則神燈遍空其東北麓有天師手植栗/十七株仁宗踐阼之六年宫庭木生異花曰太平瑞聖)
(花○范至能詩但覺星辰垂地上不知風雨滿人間○/王叔曕詩神燈點點光可燭星斗熒熒低欲捫○處士)
(孫知微詩臺殿壓平青/嶂頂松杉插破白雲根)古跡張天師誓鬼壇(一曰石日/月日在延)
(慶觀東北月在溪西崖中並徑五尺六寸半一曰石天/地天形有十二角地形正方濶六七尺在常道觀北)
楊妃池(按樂史楊太真人傳云貴妃小字玉環父𤣥琰/為蜀州司户貴妃生於蜀嘗誤墮此池中在導)
(江縣今為/唐氏居)花蘂夫人宅(後山詩話費氏蜀之青城人以/才色入蜀宫後主嬖之效王建)
(作宫詞百首國亡入備後宫太祖聞之召使陳詩誦其/國亡詩云君王城上䜿降旗妾在深宮那得知十四萬)
(人齊解甲寧無/一箇是男兒)孫太古畫范長生像(劍南詩藁云青城/山中有孫大古畫)
(碧落侍中范長生舉手整貂蟬像特妙其/詩云浮世深沉何足計丹成碧落珥貂蟬)名宦李氷(漢/河)
(渠書蜀守丨丨鑿離堆在軍之南避沫水之害穿二江/成都之中此渠皆可行舟有餘則用灌溉百姓享其利)
(立廟祠之嵗祭/羊以數萬計)皇朝劉隨(景徳中為軍判官得/蠻人心後擢右正言)趙抃(事/見)
(容齋/隨筆)吕大防(圖經云嘉祐辛丑宰/青城至今邑人誦之)人物張俞(字少愚居/岷山之白)
(雲溪六辭召命有詩云欲作外/臣誰是友白雲孤鶴在巖扉)宋汝為(字師禹東海豐/邑人吕頥浩為)
(相使之致書劉豫靣陳朝廷宻意遇烏珠軍師禹入金/壁見烏珠不屈乃送之京師見豫勉以忠義不從乃謀)
(刼豫南歸陰遣蠟彈事泄迯歸後金人講和知蠟彈始/於師禹遂以姓名來求師禹時為處州倅乃改姓名為)
(趙復而字逸老入青城山其後金人叛盟朝廷始求師/禹而師禹巳死葬青城山乃官其子南强朱元晦嘗録)
(其遺/事)譙定(劍南詩藁青城大靣山有二隠士一曰丨先/生丨字天授建炎初召至揚州留之講筵不)
(可拜通直/到而先生)　(致仕今百三十餘嵗巢居絶人不能/年輙一出山前人亦罕有見之者)姚平
仲(同上其一曰姚太尉平仲字希晏靖康初在圍城中/夜將士攻賊營不利騎驢逸去建炎初所在揭榜)
(以觀察使召之不出淳熙間乃或見之於丈人觀/道院年近九十紫髯長委地葢皆得道於山中)題詠
江從灌口來(杜甫詩竹瘦/青城人云云)蠶崖鐵馬瘦(杜甫詩云云/灌口米舡稀)玉
壘浮雲變古今(杜甫詩/云云)
四六(疏綍彤庭/分符玉壘)　(古號魚鳬之國/今多鴃舌之蠻)　(外當夷徼之要衝/内作成都之捍蔽)
(職方之籍用列附庸/公車之章乃容專達)　(對玉壘之浮雲未妨吟咏/訪青城之仙境不憚躋攀)
(郡惟斗壘似稍鬱於經綸/地近氊裘實有資於撫御)
　
　
　
　
　
　方輿勝覽卷五十五
欽定四庫全書
　方輿勝覽卷五十六　　　　宋　祝穆　撰
　　　威州(保寧/通化)
　建置沿革(本漢徼外冉駹之地秦地東井輿鬼之分/野漢武帝開之属汶山郡蜀劉禪時姜維)
　(馬忠等討汶山叛羌此其地也自晉以後羌夷或降/或叛隋討叛羌以其地置薛城戍属㑹州唐初白茍)
　(羌首領鄧賢佐内附於姜維故城置維州以統之太/宗時叛𦍑州縣皆罷復立維州始以覊縻州属茂州)
　(後為正州改維川郡復為維州五代王氏孟氏繼有/其地徙就中州城即今治也皇朝平蜀後以京逓發)
　(濰州誤至維州因改曰威州類要唐置此/州以威制西羌故也今領縣二治保寜)
事要郡名維川　維城風俗工習射獵(隋地理志地本/氐羌人尤勁悍)
(性多質/直云云)文羯羊皮􁊣䩙(郡國志/云云)懸珠為飾(同上婦人多/戴金花穿云)
(云/)形勝冉駹之地(九域/志)南界江城(李宗諤圖經云云岷/山連嶺而西不知其)
(極/)北望雪山(同上云云/積雪如玉)東望成都(同上云云/若在井底)據高山絶
頂(李文饒集云云在瀘戎平/川之衝是漢地入邊之路)三靣臨江(圖經云云是西/蜀按吐蕃之要)
(衝/)地甚險固(元和/志)地接蕃部(通略韓億知益州以維茂/二州云云以其嵗至永康)
(官場鬻馬因熟道路恐覘/兩川遂奏徙黎州境上)山川雪山(在保寜縣西南連/乳川白茍嶺山有)
(九峰山冇積/雪春夏不消)花崖山(在保寧縣/水合大江)高碉山(今州縣治並據/此山三靣懸崖)
(姜維故/城在焉)定㢘山(在故定㢘縣東/十里下有鹽溪)白茍嶺(與雪/山連)沱水(東經/保寜)
(至汶州與/大江合)赤水(在保/寧縣)古跡無憂城(圖經李徳裕築吐/蕃號曰丨丨丨)名
宦王重華(司空表聖集云重華深究韜鈐從/擊匈奴著勞盟府厯維州刺史)皇朝桂堂
(彭山人熙寧登第諸司薦堂守威是時覊縻保霸二州/交惡堂自攜牛酒至通化軍㑹二州酋長諭以禍福乃)
(降/)題詠窻含西嶺千秋雪(杜甫詩云云門/泊東吳萬里船)
四六(疏榮漢札/作鎮維城)　(外聯蕃郡/内控蜀都)　(得名實自於姜維/築壘亦由於徳裕)
(虎符分鎮盖將威制於羌戎/鳳詔趣裝行即班高於禁籞)　(身被羯羊盖雜夷人之俗/符分銅虎有隆郡將之權)
　　　邛州(臨邛/大邑)　(依政/蒲江)　(安仁/火井)
　建置沿革(禹貢梁州之域秦地鶉首之次天官東井/輿鬼之分野秦為蜀郡地今州即蜀郡之)
　(臨邛縣地自滇以北君長以十數漢武帝十三部刺/史在益州之部東漢属蜀郡晉因之宋及齊梁不置)
　(郡縣惟豪家能服獠者名為保主揔属益州梁益州/刺史蕭範於蒲水口立栅以備生獠名為蒲口頓武)
　(陵王紀於蒲口頓改置邛州西魏置蒲陽郡後因置/臨邛縣隋廢郡為縣属雅州唐割雅州五縣置邛州)
　(治依政縣移治臨邛縣僖宗置永平/軍皇朝復為邛州今領縣六治臨邛)
事要郡名臨邛(南接卭崃山/因名臨卭)邛崍(圖經/序)風俗其人敏慧
(隋志臨邛風俗大率與漢/中不别云云頗慕文學)郡多富人(司馬相如傳臨邛/多富人卓王孫僮)
(客八百人程鄭赤數百人○華陽國志秦始皇徙上郡/人以實之又按史記卓王孫之先趙郡人因遷徙到臨)
(卭則是秦徙/民之騐也)夷獠相雜(寰宇/記云)形勝外接邛筰(蜀自臨邛/外即接邛)
(筰界○圖經序山曰邛崃浸/曰邛水淵曰邛池毛曰邛竹)東接大城(通判題名記云/云南通沈黎越)
(嶲之邦後接秦/塞筰都之表)土産鹽井(蘇子瞻志林蜀去海逺取鹽/於井陵州井最古淯井富順)
(監亦云久矣惟卭州蒲江縣乃祥符中民王鸞所開利/入至厚自慶厯皇祐以來蜀始創筒井用圜刀鑿山如)
(盌大深者數十丈以巨竹去節牝牡相銜為井以隔横/入淡水則鹹泉自上又以竹之差小者出入井中為桶)
(無底而竅其上懸熟皮數寸出入水中氣自呼吸而啓/閉之一筒致水數斗凡筒井皆用機械利之所在人無)
(不知後漢書有水鞲法此法淮蜀中鐵冶用之大略似/丨丨取水筒太子賢不識妄以意解非也○張上行曰)
(此郡昔有四利今有四害曰茶曰鹽曰酒曰鐵為利有/四他郡或有其一或有其二而吾邛獨全昔以為利民)
(競豪富今以為/害民皆貧薄)山川霧山(與石城山相連○張少俞詩/丨丨環合自雲川户有青溪)
(種玉田萬木桃花不知/處幾人曽得問秦年)邛崍山(山海經云山出邛竹杖/蜀記漢張騫奉使尋河)
(源得高節竹植/於邛山堪為杖)白鶴山(在城西八里常璩曰臨邛名山/曰四明亦曰羣羊即今白鶴也)
(漢胡安嘗於山中乗白鶴仙去弟子即其處為白鶴臺/○魏華父營造記曰州之西直冶城十里所有山曰白)
(鶴林麓蒼翠江流縈紆蔚為是州之望山故為浮屠之/宮自隋唐迄令庵院凡十四所逺有胡安先生授易之)
(洞近有常公諌議讀書之庵泉有滴珠樹有木蓮白鶴/有臺玉兎有蹤中峰並美平雲之觀西巖翠屛萬竹之)
(境皆山中勝處壁間繪像率范瓊杜揩邱/丈播諸人名筆雖丹青剥落而筆法具在)七盤山(在臨/邛)
銅官山(在臨邛縣南二里鄧通所封史記蜀卓氏之先/趙人也秦破趙卓氏夫妻推輦而行曰吾聞岷)
(山下沃野有蹲鴟乃求逺遷致之臨卭即山鑄錢即此/山也○華陽國志臨邛縣有石山有石鏡大如蒜子火)
(燒成鐵其剛因置鐵官漢文帝時以銅鐵山賜鄧通通/假民卓王孫嵗取千疋故王孫貨累鉅萬億鄧通錢亦)
(徧布/天下)鳳凰山(在大/邑縣)北平山(在依政縣二十/四化之一也)相臺山(在火/井縣)
(東北唐袁天綱登此/山以相縣治故名)青霞嶂(劍南詩藁云丨丨丨碧玉/潭皆山水佳處詩云千巖)
(角逐互吞吐一峯拔起矜崔嵬日/光微漏見潭底水氣上薄雲成堆)後巖(在鳳凰山下七/八里水尤竒絶)
(○陸務觀詩云丨丨/在眼中飛去無羽翼)西湖(距城/八里)邛水(出邛崃山下/入青衣江)䣢水
(在臨/卭)布濮水(在臨邛縣出獠/界來合火井)牡丹池(在大邑縣牡丹平/或纎芥墜其水中)
(則鴛鴦野鶩/即銜去之)浴丹池(在蒲江縣崇真觀世/傳軒轅修煉於此)井泉火井(在/臨)
(邛縣西南八里○文選蜀都賦丨丨沉熒於幽泉高熖/飛煽於天垂注曰欲出其光先以家火投之須臾隆隆)
(如雷聲熖出通天光輝十里以筒盛之接其光而無炭/今無復見○異苑云當漢室之隆則炎赫彌熾暨威靈)
(之際火勢漸微諸葛一闞而更盛故曰高熖飛煽於天/埀井有二水取井火煮之一斛水得五斗鹽家火煮之)
(利無/幾)虎擘泉(在大邑縣之鳳凰山文與可記唐契覺/道人結庵于此有虎為之擘地出泉)樓
閣南樓(濱大/江)翠屏閣(在西巖○陸務觀詩把酒孤/亭半日留四巖獨擅鶴山秋)亭館
平雲亭(在大邑之静惠山盖蜀郡文忠范公所居公熙/寧間上疏論新法致仕既還蜀窮山水勝處徜)
(徉此山○詩云平日蘭溪隠春雲蕙帳眠定應猿鶴怪/歸去執蘆鞭刀磴道誰云險肩輿亦可行坐來知日永)
(立處與/雲平)信美亭(勾龍庭實丨丨丨詩云䣢罌古渡水西/頭東靣一亭無限幽火井江潮盤附郭)
(浮屠天際/表吾州)萬松亭(在臨邛三十里靈巖之絶/頂盡得一境江山之勝)白鶴館(館/中)
(有文與可所作恠木/竹石真蹟號曰墨林)古跡騎鯨柏(在鳳凰山紫柏十圍/根盤巨石之上如騎)
(鯨/然)相如琴臺(在臨邛或/云在成都)文君井(在臨邛○陸務觀詩落/魄西州泥酒杯酒酣幾)
(度上琴臺青鞋自笑無/拘束又向丨丨丨上来)名宦袁天罡(舊史云天罡為火/山令按圖經云天)
(罡嘗登相臺山相縣/治則當是火井令)柏正節(丹陽集云杜子美柏中允/除官制詩舊注以為柏耆)
(之人以為柏丨丨按杜詩云紛然䘮亂際見此忠孝門/蜀中冦已甚柏氏功彌存三止錦江沸獨清玉壘昏當)
(是有功於蜀者方是時叚子璋反於上元徐知道反於/實應而柏丨丨為邛州刺史數有功則是正節無疑矣)
皇朝楊繼勲(司馬君實日厯云楊繼勲以閻門祗候知/邛州王均反繼勲伏兵於竹林殱之乘勝)
(逼成都檄諸州皆㑹/賊由是不能犯他州)文同(皇祐問自州判官攝蒲江縣/事又通判邛州○王介甫送)
(文學士倅邛州詩文翁出治蜀蜀士始文章司馬唱成/都嗣音得王楊犖犖漢守孫千秋起相望操筆賦上林)
(脫身選為郎擁書天禄閣竒字校偏傍忽乗駟馬車牛/酒過故鄉時平無喻檄不訪碧雞祥問君行何為闗隴)
(正繁霜中和助宣布循吏綴前/芳豈時為親勞區區夸一方)人物嚴遵(臨邛人詳/見成都)司
馬相如(本傳字長卿成都人素與臨邛令王吉相善相/如往舎都亭冨人卓王孫聞令有貴客為具召)
(之并召令酒酣令前奏琴曰切聞長卿好之願以自娱/相如為鼓一再行是時卓王孫有女文君新寡好音故)
(相如繆與令相重而以琴心挑之相如時從車騎甚都/文君竊從户窺心悦而好之相如乃令侍人重賜文君)
(侍者通殷勤文君夜亡奔相如與俱之臨邛盡賣車騎/買酒舎乃令文君當壚相如自著犢鼻禈滌器於市中)
(卓王孫恥之不得已分與文君僮百人錢百萬及其嫁/時衣被財物居久之以子虚賦得召㑹邛筰之君長願)
(為臣妾乃拜相如為中郎將建節往使至蜀太守以下/郊迎縣令負弩矢先驅蜀人以為寵於是卓王孫臨邛)
(諸公皆因門下獻牛酒以交驩乃厚分與其/女財與男等相如以通邛筰還報天子大恱)林問(字公/孺臨)
(邛人善學/揚雄師之)甘寧(臨邛人仕吳為折衝將/軍今廟食於富池口)皇朝李公泰(依/政)
(人累遷至起居舎人仁宗春秋高未有/繼嗣公因侍祠高禖奏賦上嘉納之)常安民(臨卭人/哲宗朝)
(為御史與蔡確有連確為相/絶不與通子同亦為言官)常同(為言官忤時宰出知/衢州湖州汪應辰撰)
(墓/碑)陳賓(號白衣御史登第後/上書論蔡京之奸)魏了翁(自號鶴山/仕至參政)題詠雲
水遶重城(榮咨道詩平生林壑性客官久覊束得麾/卭江隈雖逺愜所欲云云青山長在目)緑
髮監州册府歸(唐許渾送人之任卭州詩云云還家樂/事我先知羣童竹馬交迎日二老蘭觴)
(初見/時)鄉郡榮歸及壯時(王介甫送李大防才元知邛州/詩朝廷孝治稱今日云云闗吏)
(相呼迎印綬兒童争出望旌麾北堂已足夸三釜南/畆當令識兩岐獨我尚留真有命天於人欲本無私)
四六(疏綸涣渥/趣鎮臨卭)　(火井標竒/珠泉紀勝)　(昔擅銅山之利/今夸鹽井之饒)
(過灔澦百牢之闗甫兹憑軾/叱卭徠九折之坂俄復乗軺)
(胡氏之易相如之賦在漢有聞/常公之諫鷠山之文于令尤盛)
　　　黎州(溪源/)
　建置沿革(禹貢梁州之域天文東井輿鬼分野古西/南夷自越嶲以東北君長以十數徒筰都)
　(最大秦時嘗為郡縣至漢興而罷自唐䝉使略通夜/郎而卭筰之君請為内臣及漢誅且蘭卭君并殺筰)
　(侯乃以卭都為越嶲郡筰都為沈黎郡尋罷郡置兩/部都尉一治旄牛主外羌一治青衣主漢民並𨽻蜀)
　(郡李雄又立沈黎漢原二郡晉立南陰平宋齊並為/沈黎郡後周置黎州隋置沈黎郡及登州唐置南登)
　(州已而復置黎州改為洪源郡後曰漢源郡復為黎/州僖宗又置永平軍國朝復為黎州繼陞平陽軍莭)
　(度今領縣/一治溪源)
事要郡名沈黎　筰都(元鼎五年以丨/丨為沈黎郡)風俗黎常多風
(梁益記云云/雅常多雨)嵐霧常晦(唐古碑云山林/參天丨丨丨丨)漢蕃傳易不用
錢(寰宇記云云漢以紬絹/茶布蕃用紅椒鹽馬)氊裘椎髻(郡守余授朱櫻堂/記蠻商越駔云云)
(交錯於/闤闠中)形勝内捍右蜀(圖經云云外捍蠻夷元和志西/與蕃接南與蠻接北與羌接)
南隣六詔(樊柔直侯寳堂記全蜀五十/餘州沈黎為襟喉地云云)三靣隣絶澗(元/和)
(志南唐以來徙治大渡河内而水源在城外韋皋始築/今城東西南云云惟北面稍平地多井泉與諸城鎮戍)
(烽火相通誠/西南之險要)處越嶲邛蜀之中(唐古/碑云)為蜀西門(王已盤/陀寨記)
(蜀為今日之重地/而沈黎又云云)闗沬若(司馬相如傳注張楫曰以沬/若水為闗沬水出蜀廣平徼)
(外若水出/旄牛徼外)徼䍧柯(同上南至䍧柯為徼張楫/曰徼謂以木水石為界)南北二路
(郡志自黎州清溪闗出邛部川經姚州入雲南謂之南/路自戍州石門外出魯望昆川經拓東城至雲南謂之)
(北/路)棄覊縻州(寰宇記唐覊縻州五十四皆徼外生蠻本/朝太守題名記太祖以玉斧畫大渡河外)
(云/云)土産卭竹杖(生於卭/崍山)市馬務(國朝以後設茶馬買馬/兩務成都府市於文黎)
(珍叙等州號川馬梁武陵王紀在蜀十七年有馬八千/匹通鑑唐昭宗天復二年朱全忠遣王殷聘蜀蜀王建)
(與之宴殷言蜀甲兵之盛但乏馬耳建乃集諸州馬大/閱於星宿山官馬八千私馬四千部隊甚整建本騎將)
(故得蜀之後於文黎雅茂州市胡馬/十年之間逺及兹數此川馬之始也)山川卭崍山(在州/北本)
(名卭筰乃卭人筰人界也又曰卭人自蜀入度此山故/名卭崍漢書作郲華陽國志作崃水經作來開路記作)
(萊又有卭崍闗距州七十/里昔有楊氏婦造閣其上)登高山(在州西五里上有/小阜曰望州坡)笋
筤山(在州西北五十餘里有前筤山後筤山多笋故名/春時州人百十為羣入山探笋紹興問守臣始立)
(租以贍學嵗収緍錢八十千山又/採林木樵蘇者以為衣食之源)和尚山(在州東南百/里與峨眉瓦)
(屋為三乗山常有五色/光現天晴極為竒觀)白崖山(在州西北二百五十里/山外即生界險峻不通)
(人/跡)鏤靈山(漢書謂通/靈山道也)九折坂(在邛崃山其坂阻峻曲囘/九折乃至山上凝冰夏結)
(冬則極寒○漢書王陽為益州刺史行部至邛徠丨丨/丨歎曰奉先人遺體奈何數乗此險後以病去及尊為)
(刺史至其坂問吏曰此非王陽所畏道耶史對曰/是尊叱其馭曰驅之王陽為孝子王尊為忠臣)風穴
(在白崖山之右有巨穴如井不知淺深穴口四圍津津/如汗問有氣出騰空如白雲湏㬰風起怒號如雷里人)
(見雲即知風氣散則風定細則風小盛則風猛窒/其穴風雖少而民多瘴開之風如故而瘴亦衰)東湖
(在郡圃方廣十/丈架橋其中)大渡河(寰宇記丨丨丨自吐蕃界經雅/州諸部落至黎州東界流入通)
(望界於黎州為南邊要害之地唐時大渡之戍一不守/則黎雅邛嘉成都皆擾建隆三年王全斌平蜀以圖來)
(上議者欲因兵威復越嶲藝祖皇帝以玉斧畫此河曰/外此吾不有也於是為黎之極邊曩時河道平廣可通)
(漕身自玉斧畫河之後河之中流忽䧟下五六十丈河/流至此澎湃如瀑從空而落舂撞號怒波濤洶湧舡筏)
(不通名為噓口殆天設險以限夷狄父老常云舊有寨/將欲將杉木版於楊山入嘉定貿易以數片板試之板)
(至噎口為水所舂没須㬰但見其板片片/自水下浮出蠻人知此益不敢妄有窺伺)漢水(發源自/飛越嶺)
(寰宇記云在漢源縣西百二十里地名通望/合入大渡河夏秋常有瘴氣中人為瘧疾)橋孫水(漢/書)
(孫水出臺登縣南入若水/顔曰於孫水上作橋也)龍池(在州東十里蘭若寺前/方廣十數丈池上冇龍)
(祠水中有枯楂三株隠然如龍狀觸之/則暴風卒雨變於俄頃嵗旱祈雨立應)井泉白雲泉(在/州)
(宅東從白塔谷前取水穴城東/以入始以木槽承之分四大井)堂亭静鎮堂(在州治宏/敞䆳深為)
(郡治/之冠)思仙堂(圖經昔有人駕牛採樵入䝉秦化見二老/人奕棊其人係牛坐斧而觀局未終老人)
(謂曰非汝久留之所樵者起而斧柯巳爛牛已為枯矣/詩云思仙亭上望䝉秦此間昔有避秦人不應棊罷却)
(歸去再見桃/花且問津)藜㕔(在州治小㕔之東隅世傳唐三藏師/逰西域經行植藜杖於此云他日州)
(治在此後果遷如師言杖成株高五十尺圍九十尺○/余授詩神僧曽西征目覽江山異深林植杖藜他日成)
(州/地)名宦皇朝蕭定基(明道中為守郡始無舉進士者/得寗誠誨之逾年以文貢禮部)虞
允文(紹興間自鈐轄司幹辦公事攝郡時有㫖下制司/市真珠盖秦檜之意公持之不下㑹檜没而止)
題詠偏城越嶲東(知郡余授詩絶塞邛崃外云/云山含初夏雪林偃夕陽風)地僻無
參謁(同上云云民淳少訟争睡/餘兵放教衙退吏歸耕)萬重山裏到沉黎(提刑/李師)
(錫詩窮冬按部極西陲烏道盤空/積雪迷報國憂民寧憚逺云云)
四六(惟此沉黎/介在雪嶺)　(疏恩楓陛/出鎮藜㕔)　(乃眷憑熊之地/實為市駿之區)
(持玉斧以畫河實存深意/分銅符而治筰當奉寛恩)　(下方國十行之書寵承委寄/陟邛崃九折之坂來任蕃宣)
　　　石泉軍(石泉/神泉)　(龍安/)
　建置沿革(禹貢岷山之域秦地井鬼之分野蜀郡入/井三度古氐羌地至秦漢時君長以十數)
　(冉駹最大漢誅且蘭君冉駹恐請臣遂以冉駹為汶/山郡靈帝以汶江蠶陵廣柔三縣立汶山郡廣柔即)
　(今石泉也後周属汶州隋属蜀州及㑹州唐改為南/㑹州又改為茂州太宗始析汶山地置石泉縣属茂)
　(州其後吐蕃内侵茂州以西被兵無寧嵗皇朝神宗/時静州夷冦邊攻茂州室隴東以孤石泉成都守孫)
　(羲叟經畫事宜以石泉為邑介綿茂之間道里濶逺/緩急不相應非扼其衝要不足捍外患於是詔改石)
　(泉縣為軍今領/縣三治石泉)
事要郡名石泉風俗習尚静約(圖經云云/不存侈心)形勝西接汶
山(舊/經)東北接汶茂(同/上)控扼蕃路(夔帥張上/行奏狀)地介夷壤(成/都)
(帥席貢議/石泉利害)國乎衆山之隈(圖/經)山川浮山(在龍安縣南二/十里有十二峰)
(峭拔如屏梁楊孠/真人上昇于此)石紐山(本属茂州今/在石泉縣南)石城山(在石城/縣東一)
(里/)鳳凰山(在軍北二水/合流其下)三靣山(在石泉北六十里三靣/内向上有龍湫徑不及)
(四寸而水/流不竭)𤓰菜山(在神泉北二里樓/真人上昇于此)松嶺山(去龍安縣/四十里出)
(附子雖産/不可食)龍安山(在龍安縣北十里有林泉之勝隋/開皇中蜀王秀立亭館以避暑)赤
溪(在神泉東北二里天/鏵山之衆水出焉)黑水(在神泉北百餘里合大江/水皆大石湍險不通舟)
綿水(在神泉縣西/南四十餘里)積石水(在龍安西/三十餘里)銀線潭(在神泉縣/南山相傳)
(白龍往來其問水靣有銀線一/道以物撓之即不見波定如故)井泉神泉(在縣西平地/冬温夏沸氣)
(如附子能/愈衆疾)堂舍愛山堂(在郡治取杜甫為/愛丈人山之句)祠廟大禹廟
(在石紐山下江邊○按帝王世紀以為鯀納有莘氏臆/胸折而生禹於石紐郡人以禹六月六日生是日熏脩)
(祼享嵗以為/常又見茂州)皇朝張上行(字道從漢州徳陽人登元豐/第後㑹石泉夷人犯邊朝廷)
(命孫羲叟帥蜀召公問計公曰按唐王涯傳云吐蕃有/兩道一由龍州清川縣抵松州一由綿州威蕃撫抵雞)
(城皆虜險要之處今石泉三十里威蕃亭地名柵底即/唐之威蕃柵宜先築堡寨以禦其来次陞石泉為軍以)
(重其權然後調思黔義軍以制其暴則收功一時為利/後世不然蜀之憂未艾也羲叟盡用其䇿且命公調軍)
(馳歩兵至境急擊大破之/夷人自是服蜀以無事)魏僖(守郡十三載治狀最著/民思不忘立祠在郡圃)
(雞心山春/秋嘗奉之)
四六(雖為小壘/實係要衝)　(訟簡獄稀/賦微用嗇)　(石紐山乃神禹之所生/冉駹郡至漢靈而後創)
(析而置邑昔非廣於封疆/陞以為軍今欲威於夷落)　(内當寛疲瘵以令民力之蘇/外當嚴訓閲以使邊烽之息)
　
　方輿勝覽卷五十六
欽定四庫全書
　方輿勝覽卷五十七　　　　宋　祝穆　撰
　　䕫州路
　　　䕫州(奉節/雲安)　(巫山/)
　建置沿革(禹貢荆梁二州之域當翼軫之分野鶉首/之次周初為魚復國春秋庸國之魚邑其)
　(後楚人秦人巴人滅庸分其地属於巴秦置巴郡魚/復𨽻焉二漢因之公孫述據蜀土自稱白帝更魚復)
　(曰白帝城東漢獻帝分巴郡為永寜郡劉璋又改為/巴東郡蜀先主改為永安縣又於此置固陵郡蜀先)
　(主改固陵郡為巴東郡為蜀重鎮晉仍為魚復宋置/二巴校尉治白帝梁置信州治白帝城周移治永安)
　(宮南即瀼西也總管王述移府於白帝隋楊素又復/修之煬帝罷為巴東郡唐為信州改為䕫州又為雲)
　(安郡復為䕫州蜀主以施䕫忠萬置鎮江軍治䕫州/後唐改寜江軍節度皇朝平蜀後徙治瀼西中興陞)
　(為帥帶歸峡州兵甲司公事/今統郡十五領縣三治奉節)
　　本路安撫轉運置司
事要郡名䕫門　固陵(漢初平間分巴為三以/胊䏰至魚復為丨丨郡)三巴(杜/巴)
(東歌注云劉璋分丨丨有中巴巴西巴東魚復巴東之/属也○丨丨記閬白二水東南流三曲如巴字故曰三)
(巴/)風俗其人豪(李貽孫都督府記云丨丨丨其/俗信鬼其稅易征其民不偷)人多勁
勇(巴志郡與楚接云云/少文學有将帥材)雪不到地(宋肇詩序䕫地暖/云云惟山高處白)燒
地而耕(杜詩注峡上磽确煖氣既/達故民云云謂之火耕)未嘗苦饑(范至能勞/禽耕序峽)
(民平生不識/秔稻而云云)踏磧而逰(圖經䕫人重諸葛武侯以人日/傾城出逰八陣磧上謂之踏磧)
(婦人拾小石之可穿者貫以綵索繋於釵頭以為一嵗/之祥府帥宴於磧上○王梅溪詩今日為人日傾城出)
(江皋遨頭老病守呼賓酌春醪好遨蜀風俗䕫人貧亦/遨○陸務觀詩鬼門闗外逢人日踏歌千家萬家出)
使女負薪(杜甫作負薪行云䕫州處女髮半華四十五/十無夫家更遭喪亂嫁不售一生抱恨長咨)
(嗟土風坐男使女立應當門户女出入十猶八九負薪/歸賣薪得錢應供給至老雙鬟只垂頸野花山葉銀釵)
(並筋力登危集市門死生射利兼鹽井面粧首飾帶啼/痕地褊衣寒困石根若道巫山女粗醜何得此有昭君)
(村/)形勝據三峽之上(寰宇記云郡城/臨江而云云)據荆楚上游(歐陽/穎引)
(水記䕫州控二川限五/溪云云為巴蜀要郡)據三州要津(趙奭之鈐轄㕔/記瞿唐云云)居
瞿唐上游(丁公言䕫州移城記/云云即白帝舊址)當全蜀之口(董鉞制勝/樓序䕫為)
(一路丨左右/丨丨丨丨)堅完兩川(丁公言記巴中郡多崖居岸泊登/危履險以扼束要道盖云云間隔)
(三楚/也)咽喉巴峽(丁公言記慿/高控深云云)介于巴楚(徐粹中學記䕫/之為州云云)
荆蜀之衝(張天覺制勝樓序丨丨往來/丨丨渝瀘施黔疆場之制)鎮以灧澦(報恩/寺佛)
(牙樓記䕫當全蜀衆水/所㑹云云扼以瞿唐)水陸津要(吳簡言作慕容公禦/冦記當云云乃蜀之)
(東門/也)非古䕫國(史記楚世家服䖍注䕫在/巫山之陽秭歸鄉是也)土産橘荔(蜀/都)
(賦户有丨丨之園注胊䏰魚復二縣出橘○王梅/溪與曺夢良書有荔而不及涪有柑而不及果)山川
白帝山(元和志即州城所據與赤甲山相接初公孫述/殿前井冇白龍出因號丨丨丨○杜甫遷居䕫)
(州詩伏枕雲安縣遷居白帝城春知催栁别江與放船/清農事聞人説山光見鳥情禹功饒斷石且就土微平)
(注云㳂峽皆因開鑿而成故少平土惟䕫州稍平/耳○又詩嵯峨白帝城東西南有龍湫北虎溪)赤甲
山(元和志在城北三里上有孤城漢時常取巴人為赤/甲軍盖犀甲之色也寰宇記公孫述築不生樹木土)
(石悉赤如人袒臂故曰赤甲與舊白帝/城相連類要赤甲城即古魚復縣基)白鹽山(在城東/十七里)
(崖壁五十餘里其色炳耀狀若白鹽○杜甫詩卓立羣/峰外蟠根積水邊他皆任厚地爾獨近高天白榜千家)
(邑清秋萬里船詞人/取佳句刻畫竟誰傳)卧龍山(在奉節縣有諸葛武侯/祠及寺觀有泉極清冷)麝
香山(在城東百三十里○杜詩/水生魚復浦雲煖丨丨丨)女觀山(在巫山縣東北/四里有石如人)
(形相傳昔婦人夫官于/蜀登山望夫因化為石)十二峰(在巫山曰望霞翠屏朝/雲松巒集仙聚鶴净壇)
(上昇起雲飛鳳登龍聖/泉其下即巫山神女廟)琵琶峰(在巫山對蜀江之南形/如琵琶此鄉婦女皆曉)
(音/律)巫峽(在巫山縣之西水經云杜宇所鑿以通江水圖/經云此山當抗峯岷峨偕嶺衡獄凝結翼附並)
(出青雲謂之巫山有十二峰上有/神女廟陽雲臺高一百二十丈)三峽(謂西峽巫峽歸/峽盛宏之荆州)
(記丨丨七百里中兩岸連山略無闕處重巖疊嶂隠天/蔽日自非亭午及夜分不見日月至於夏水襄陵泝沿)
(阻絶或王命急宣有時朝發白帝暮至江陵其間一千/二百里雖乘奔馳風不為疾也春冬之間則素湍緑潭)
(迴波平迤絶巘多生檉柏懸崖瀑布飛灑其間清榮峻/茂良多雅趣每晴初霜旦林寒澗肅有高猿長嘯属引)
(凄異空岫傳響故漁者歌曰巴東丨丨巫峽長猿鳴三/聲淚沾裳○梁簡文蜀道難詩峽山七百里巴水三囘)
(曲笛聲下復高猿嗚斷還續○杜甫客居詩峽開四千/里水合數百源人虎居相半相殘終兩存又歸詩林中)
(纔有地峡/外絶無天)南鄉峽(在奉節縣西五千里荆州記峽西八/十里冇巴鄉村善釀酒村傍有溪曰)
(龍門多/靈夀木)瞿唐峽(在州東一里舊名西陵峽丨丨乃三丨/之門兩崖對峙中貫一江望之如門○)
(杜甫瞿唐兩崖詩三峽傳何處雙崖壯此門入天猶石/色穿水忽雲根猱玃髯鬚古蛟龍窟宅尊羲和冬馭近)
(愁畏日車翻○白居易夜入丨丨丨詩瞿唐天下險夜/上信難哉岸以雙屏合天如匹練開逆風驚浪起挂􁫸)
(暗船來欲識愁多少高於灔澦堆○又云瞿唐呀直㵼/灔澦屹中峙未夜黑巖昏無風白浪起○范至能詩不)
(知灔澦在船底但覺瞿唐如鏡平劍/閣翻成蜀道易請㸔范子瞿唐行)鬼門闗(在奉節縣/東北三十)
(里○范至能詩百年㑹/須作鬼無事先穿丨丨)百牢闗(辛毗曰䕫州丨丨丨兵/馬不可越○杜甫詩中)
(巴之東巴東山江水開闢流其間白帝高為三/峽鎮䕫州險遇丨丨丨然觀此詩則當在興元)灔澦堆
(在州西南二百步瞿唐峽口蜀江之心水經注白帝城/西有孤石冬出二十餘丈夏即沒名丨丨丨土人云灔)
(澦大如象瞿唐不可上灔澦大如馬瞿唐不可下峽人/以此為水候又曰舟子取途不决名曰猶豫○杜甫詩)
(巨石水中央江寒出水長沉牛答雲雨如馬戒舟航天/意存傾覆神功接渺茫干戈連解纜行止憶垂堂○又)
(詩灔澦既沒孤根深西來水多愁太陰江天漠漠鳥飛/去風雨時時龍一吟舟人漁子歌回首估客胡商淚滿)
(襟寄語舟航惡年少休翻鹽井横黄金○張祜詩不逺/䕫州路層波灔澦連下來千里峽入去一條天樹色秋)
(帆上灘聲夜枕前何堪正危側百丈半山巔○白居易/送人赴峡詩見説瞿唐峽横斜灔澦根難於尋鳥道險)
(過上龍門○元稹詩倒入黄牛峽還驚丨丨丨古今流/不盡流去不曽回○張華詩象馬誠可騐彼神亦露機)
(六一以為絶唱○蘇子瞻丨丨丨賦天下之至信者惟/水而已江河之大與海之深而可以意揣惟其不自為)
(形而因物以成形是故千變萬化而有必然之理掀騰/勃怒萬夫不敢前兮宛然聽命惟人之所使子泊舟乎)
(瞿唐之口而觀乎灔澦之崔嵬然後知其所以開峡而/不去者固有以也蜀江逺來兮浩漫漫之平沙行千里)
(而未嘗齟齬兮其意驕逞而不可摧忽峽口之逼窄兮/納萬頃於一盃方其未知其峽也而戰乎灔澦之下喧)
(豗震掉盡力以與石闘勃乎若萬騎之西來忽孤城之/當道兮鈎援臨衝畢至於其下兮城堅而不可取矢盡)
(劍折兮迤邐循城而東去於是滔滔汨汨相與入峽安/行而不敢怒嗟夫物固有以安而生變兮亦有用危而)
(求安得吾說而推之兮亦/足以知夫物理之固然)長江(在灔澦之下○杜甫丨/丨詩衆水㑹涪萬瞿唐)
(争一門朝宗人共挹盗賊爾誰尊孤石隠如馬高蘿垂/飲猿歸心異波浪何事即飛翻○李白自白帝下江陵)
(詩朝辭白帝彩雲間千里江陵一日還/兩岸猿聲啼不盡須㬰却過萬重山)龍脊灘(在城東/三里狀)
(若龍脊夏/沒冬見)虎鬚灘(在奉節縣○杜詩/瞿唐漫天虎鬚怒)魚復浦(漢之魚復/縣基即奉)
(節/縣)大瀼水(在奉節縣州城以景徳二年遷瀼西○夷堅/志䕫人龍澄逰瀼水見水中一石合命漁人)
(探取之獲玉印五文字如星霞燄非世間篆籀比忽見/天神侍立曰某乃九天使者所獲玉印乃上帝所寳昔)
(禹治水拜而授之水土既平復藏之名山大川今守䕶/不謹可亟投元處澄如其言後亦登科為桃源令○杜)
(甫詩瀼東瀼西一萬/家江南江北春冬花)相公溪(在瀼東王龜齡云以丁/公言得名水可烹茶)井
泉義泉(源出卧龍山○杜甫引水詩月峽瞿唐雲作頂/亂石峥嶸俗無井雲安沽水奴僕悲魚復移居)
(心力省白帝城西萬竹竿接筒引水喉不乾人生留滯/生理難斗水何直百憂寛○王龜齡詩䕫州苦無井俗)
(癭殊可憐竹筒喉不乾可浣不可煎日汲卧龍水屢頳/擔夫肩官費接筒竹民蠲沾水錢丁寧後來者莫負丨)
(名/丨)樓亭白帝樓(在城上○杜甫丨丨城丨詩江度寒山/閣城高絶塞樓翠屏宜晚對白谷㑹深)
(逰急急能鳴鴈輕輕不下鷗夷陵春色起漸擬放扁舟/○又詩漠漠虛無裏連連啤睨侵樓光去日逺峽影入)
(江深臘破思端綺春歸待一/金去年梅栁意還欲攪邊心)最高樓(杜甫詩城尖徑仄/旌斾悠獨立縹緲)
(之飛樓峽拆雲霾龍虎睡江清日抱黿鼉逰扶桑西枝/封斷石弱水東影隨長流杖藜歎世者誰子泣血迸空)
(囘白/頭)制勝樓(王延禧詩䕫子城新築長江便/作濠百蠻歸指掌三峽見秋毫)白雲樓(在/計)
(臺有三層登覽/之勝甲於一郡)江月亭(在戎鈐司○王龜齡詩長江何/處水明月幾州天月與江無約)
(相逢是/偶然)堂齋三峽堂(在瞿唐/宋肇建)十賢堂(在州治○王龜齡/記䕫州十賢屈大)
(夫嚴刺史諸葛武侯杜少陵陸宣公章丞相諱處厚白/文公栁文公冦莱公唐質肅公續得七人宋玉源乾曜)
(李適之李吉甫温/造程伊川黄太史)高齊(陸務觀丨丨記少陵居䕫三徙/居皆名丨丨其記曰次水門者)
(白帝城之丨丨也曰依藥餌者瀼西/之丨丨也見一川者東屯之丨丨也)祠廟高唐神女廟
(在巫山縣西北二百五十步有陽臺○浸叟詩話高唐/事乃懐王非襄王也苕溪漁𨼆曰高唐賦云昔楚襄王)
(與宋玉逰於雲夢之臺玉曰昔先王嘗逰高唐怠而畫/寢夢一婦人曰妾巫山之女也李善注楚懐王則漫叟)
(之言是也然神女賦復云襄王與宋玉逰雲夢之浦使/玉賦高唐之事其夜與神女遇異同當考○襄陽耆舊)
(傳曰楚襄王逰於髙唐怠而晝寢見一婦人云我帝之/女名瑶姬未行而亡封于巫山之臺乃辭去曰妾在巫)
(山之陽髙邱之岨朝為行雲暮為行雨比旦視之如其/言乃立廟號為朝雲年代已久今無遺跡○劉禹錫詩)
(星河好夜聞清佩雲雨歸時帶異香何事神仙九天上/人間未就楚襄王○白居易詩巫山廟花紅似粉昭君)
(村栁緑於眉誠知老去風情少見此争無一句詩○李/義山詩非闗宋玉有微詞却是襄王夢較遲一自高唐)
(賦成後楚天雲雨盡堪疑○李羣玉宿巫山廟詩寂寞/髙唐别楚君玉人天上逐行雲停舟十二峰巒下仙佩)
(仙香半夜聞○李賀詩巫山叢碧髙插天大江瀾翻神/曳煙楚魂尋夢風颶然曉風飛雨生苔錢瑶姬一去一)
(千年丁香笻竹啼老猿古祠近月蟾桂寒椒花墜雲濕/雲間○鮑溶巫山懐古詩十二峰巒闘翠微石煙花霧)
(犯容暉青春楚女妬雲老白日神人入夢稀誰傷宋玉/千秋後留得青山辨是非○韋莊謁廟詩亂猿啼處訪)
(髙唐路入煙霞草木香山色未能忘宋玉水聲猶似哭/襄王○李涉詩巫峡雲開神女祠緑潭紅樹影參差不)
(勞戍口初相問無義灘頭剰别離又詩十二山晴花盡/開楚宮雙闕對陽臺細腰争舞君沉醉白日秦兵天上)
(來○元微之詩楚王忽妖夢宋玉復滛詞萬事捐宮館/空山雲雨期○蘓子瞻詩遥觀神女石綽約誠有以世)
(人喜狂恠論説驚幼稚○蘇子由詩山中廟堂古神女/楚巫婆娑奏歌舞空山日落悲風吹舉手睢盱道神語)
(神仙潔清非世人瓦盎傾醪薦麋脯子知神君竟何自/西方真人古王母飄然乘風逰九州朅渡西海薄中土)
(白雲為車駕蒼虬驂乗湘君宓妃御天孫織絹素非素/衣裳飄颻薄煙霧泊然冲虛眇無營朝食屑玉燕瓊乳)
(下視人世安可據超江乗山去無所巫山之下江流清/偶然愛之不能去湍崖激作相喧豗白花翻翻龍正怒)
(堯使大禹導九川石隕山墜幾折股山前恐懼久無措/稽首山下苦求助丹書玉笈世莫欺指示文字相爾汝)
(擘山洩江幸無苦庚辰虞余實相禹功成事定世莫知/空山俄頃千萬古廟中擊鼓吹長簫採蘭為飡蕙為肴)
(玉缶薦芰香飄蕭龍勺取酒注白茅神来享之風飄飄/荒山長河何所有豈有瓊玉薦泬寥神君聰明無我責)
(為我驅獸攘龍蛟乗船入楚泝巴蜀濆旋深惡秋水髙/歸來無恙無以報山下麥熟可作醪神君尊貴豈待我)
(再拜長跪神所勞○吴簡詩惆悵巫娥事不平當時一/夢是虛成只因宋玉閑唇吻流盡巫江洗不清○朱元)
(晦嘗云宋玉賦雖有思萬方憂國害開聖賢/輔不逮之語亦屠兒之禮佛娼家之讀禮耳)白帝廟(在/奉)
(節縣東八里舊州城内有三石笋猶存公孫述據蜀自/稱白帝○杜甫詩白帝空祠廟浮雲自往来江山城宛)
(轉棟宇客徘徊勇略今何在當年亦壯哉後人將酒肉/虚殿日煙埃谷鳥鳴還過林花落又開多慙病無力騎)
(馬入蒼苔○蘇子瞻詩朔風催入峡慘慘去何之共指/蒼山路來朝白帝祠荒城秋草滿古樹野藤垂浩蕩荆)
(江逺凄凉獨客悲遲囘問風俗涕泗閔興衰故國依然/在遺民豈復知一方稱警蹕萬乗擁旌旗逺略初吞漢)
(雄心豈在䕫﨑嶇來野廟閔黙愧當時破甑蒸仙麥長/歌唱竹枝荆都真壯士吴柱本經師失計雖無及圖王)
(固已竒猶餘帝王/號皎皎在門楣)蜀先主廟(去奉節縣六里○杜甫詩/蜀主窺吳幸三峡崩年亦)
(在永安宫翠華想像空山裏玉殿虚無野寺中古廟杉/松巢水鶴嵗時伏臘走村童武侯祠屋長鄰近一體君)
(臣祭祀同○丨丨丨詩云天下英雄氣千秋尚凜然勢/分三鼎足業復五銖錢得相能開國生兒不象賢凄凉)
(蜀故妓来/舞魏宫前)諸葛忠武侯廟(在州城中八陣臺下後封威/烈武靈仁濟王○杜甫詩久)
(逰巴子國屢入武侯祠竹日斜虛寢溪風滿薄帷君臣/常共濟賢聖亦同時翊戴歸先主并吞更出師蟲蛇穿)
(畫壁巫覡醉珠絲疑憶/吟梁父躬耕起未遲)古跡陽雲臺(在巫山縣西北五/十歩寰宇記南枕)
(大江宋玉賦楚王逰於丨丨之丨望髙唐之觀即此○/李白詩我到巫山渚尋古登陽臺天近彩雲滅地逺清)
(風来神女知巳/久襄王安在哉)永安宮(在奉節縣東七里魏武七年蜀/先主自征吴為陸遜所敗還至)
(白帝改魚復為丨丨丨居之明年寢疾而卒諸葛亮受/遺於此○蘇子瞻詩千古陵谷變故宮安得存徘徊問)
(耆舊惟有䕫州門逰人雜楚蜀車馬晩喧喧不見重樓/好誰知昔日尊吁嗟蜀先主兵敗此亡䰟只因法正死)
(使公去/遭燔)八陣磧(荆州圖經云在奉節縣西南七里又云/在永安宮南一里渚下平磧上有孔明)
(八陣圗聚細石為之各髙五丈皆棊布相當中間相去/九尺正中開南北巷悉廣五尺凡六十四聚或為人散)
(亂及為夏水所没及水退復依然如故又有二十四聚/作兩層其後每層各十二聚○成都圖經云武侯之八)
(陣凡三在䕫者六十有四方陣法也在牟彌者一百二/十有八當頭陣法也其在棊盤市者二百五十有六十)
(營法也○興元志興元西縣亦有八陣則八陣凡四矣/○杜甫詩云功葢三分國名成八陣圖江流石不轉遺)
(恨失吞吳蘇子瞻云嘗夢子美謂僕世人多誤㑹吾八/陣圖詩以為先主武侯恨不滅吴非也我意謂吳蜀唇)
(齒不當相圖晉所以能取蜀者以蜀有吞吳之意以此/為恨耳此説甚長○劉禹錫詩軒黄傳上略蜀相運神)
(機水落龍蛇出沙平鵝鸛飛○蘇子瞻詩平沙何茫茫/髣髴見石蕝縦横滿江上嵗嵗沙水齧孔明死已久誰)
(復辨行列唯餘八/陣圖千古壯䕫峽)越公堂(在瞿唐開城内隋楊公素所/為也○杜甫宴丨丨丨詩此)
(堂存古制城上俯江郊落構垂雲雨荒階蔓草茅柱穿/峰溜蜜棧缺燕添巢坐接春盃氣心傷艷蘂梢英靈如)
(過隙宴術願投膠莫向/東流水生涯未即抛)杜少陵故宅(陸務觀記東屯李/氏居已數世上距)
(少陵纔三易主唐大厯初故劵猶存○王龜齡云世傳/計臺乃少陵舊宅今有祠堂舊經云少陵祠有三在漕)
(臺奉節縣及東屯三處○東屯乃公孫述留屯之所距/白帝五里杜甫移居東屯詩白鹽危嶠北赤甲古城東)
(平地一川穏髙齊四面同○東屯有青苗陂杜詩云東/屯稻田一百頃北有澗水通青苗晴浴狎鷗分處處雨)
(隨神女下朝朝又云東屯復瀼西一種住青溪東屯之/田可得百許頃稻米為蜀第一郡給諸官俸廩以高下)
(為差帥漕月得九斗故王龜齡詩云少陵别業古東屯/一飯遺忠甽畆存我輩月叨官九斗須知粒粒是君恩)
名宦鮑陋(鎮白帝城為譙道福所圍城中無水鑿石開/道以汲引道福不悟謂陋渴欲降之陋令人)
(於江捕得生魚以遺道福乃/解圍去開鑿之跡今猶存)李孝恭(唐高祖時封趙郡/王拜山南招討大)
(使數進策圖/蕭銑帝嘉納)源乾曜(劉禹錫壁記云嘗為參/軍修圖經言風俗甚備)劉禹錫(為/刺)
(史冇别䕫州官吏詩三年楚國巴城守一去揚州楊子/津唯有九歌詞數首里中留與賽蠻神黄太史書之號)
(為絶/唱)柏中丞(大厯中鎮䕫○杜甫詩柏/公鎮䕫門滯務兹一掃)皇朝慕容徳琛
(淳化中為守值王小波李順之亂以孤/城抗賊大破賊衆乗勢尅取一十郡)丁謂(咸平五年/施黔蠻為)
(冦以丨丨為䕫路轉運使謂乃罷兵屏從吏自入溪洞/蠻酋田彦伊出迎謂言有詔赦不殺蠻酋皆感泣作誓)
(刻石柱/立境上)唐介(宰奉節今有祠/堂王龜齡為記)王十朋(公逺牧古䕫朝廷/初議以馬綱行水)
(路巴蜀病之公力奏其不可○公賦詩云村落尚餘煙/火舍山林暫息斧斤痕坐看巴蜀囘生意故我驩呼倒)
(酒/尊)人物廖彦正(郡人也以南平録參上/書論時政後與黨籍)李公京(奉節人/公京裳)
(之子襲之姪公奕襲之子公京之從弟也/父子叔姪五人相繼登科號李氏五桂)袁師奭(雲安/人張)
(九成榜登科師奭孝純之子師允師/文之弟也父子兄弟四人相繼登科)名賢李綱(靖康中/安置)
題詠傳聲典信州(杜甫送王信州詩下詔選郎/署云云唐志信州即䕫州也)絶塞烏
蠻北(杜甫䕫府書懐詩云云孤城白帝邊又峽束凔江/起巖排石樹圖拂雲霾楚氣潮海蹴吴天煮井為)
(鹽速燒畬度地偏有時驚疊嶂何處覔平川鸂鶒雙雙/舞獼猴壘壘懸碧蘿長似帶錦石小如錢黄牛峽出錦)
(石有五/彩花紋)西南控百蠻(杜甫詩峽口大江間云云城高連/粉堞岸斷更連山開闢多天險防)
(隅一水闗亂離聞/鼓角秋氣動衰顔)城峻隨天壁(杜甫詩云云樓髙更女/墻江流思夏后風至憶)
(襄王老去聞悲角人扶報夕/陽公孫初恃險躍馬意何長)地蒸餘破扇(杜甫詩云云/冬煖更纎絺)
家家養烏鬼(杜甫詩異俗吁可怪斯人難並居云云頓/頓食黄魚舊識難為態新知已暗疎冶生)
(且耕鑿只有不闗渠沈筆談曰峽中人謂鸕鷀為烏鬼/漫叟詩話以為猪元稹詩病賽烏蠻鬼巫占瓦代龜嚴)
(端常藝苑雌黄亦曰烏蠻鬼吴虎臣謾録曰老烏神若/是養鸕鷀與猪則未為異俗可怪當是養鬼但養字讀)
(作去/聲)粔籹作人情(杜甫詩西歴青羌坂南留白帝城於/莵侵客恨云云瓦卜傳神語畬田費)
(火耕是非何處定高枕笑/浮生粔籹以蜜和米煎之)鐃管隨征斾(唐劉駕送盧使/君赴䕫州云云)
(髙秋上逺巴白波連霧雨青壁斷蒹葭凭几雙/瞳静登樓萬井斜政成知俗變當應畫輪車)青壁與
城連(盧綸送䕫州班使君詩曉日照樓船三軍拜峽前/白雲隨浪起云云萬嶺岷峨雪千家橘䄂川還如)
(赴河内天/子許經年)夜鼓祭神多(司空曙送䕫府班使君詩魚國/巴庸路麾幢漢守過曉檣争市)
(隘云云雲白當山雨風清滿峽/波夷陵舊人吏猶誦兩岐歌)天旋䕫子峽(杜甫續得/觀書定出)
(三峽詩云云/春近岳陽湖)民風雜莫徭(陸務觀䕫府書懐詩云云封/域近南詔凄凉黄魔宮峭絶)
(白帝廟通衢舞竹枝譙門對山/燒但見癭纍纍把鏡羞自照)䕫府孤城落日斜(杜甫/秋興)
(詩云云每依南斗望京華聽猿實下三聲淚奉使虛隨/八月槎畫省香爐違伏枕山樓粉堞隠悲笳請看石上)
(藤蘿月已映/洲前蘆荻花)赤甲白鹽髙刺天(杜甫䕫州詩云云閻閣/繚繞接山巔楓林大樹)
(丹青合複道/重樓錦繡懸)白帝城中雲出門(杜甫詩云云白帝城南/雨翻盆髙江急峡雷霆)
(闘翠木長藤日月昏戎馬不如歸馬逸千家今/有百家存哀哀寡婦誅求盡慟哭秋原何處村)峽門江
腹擁城隅(杜甫詩云閬風𤣥圃與蓬壺中有高/堂天下無借問䕫州壓何處云云)南紀巫
廬瘴不絶(杜甫苦寒行云云太古以來無尺雪蠻夷長/老怨苦寒崑崙天闗凍應折𤣥猿噤口不能)
(嘯白鶴垂翅眼流血/安得春泥補地裂)三峽星河影動摇(杜甫閣夜詩五/更鼔角聲悲壯)
(云/云)蜀麻吳鹽自古通(杜甫詩云云萬斛之舟行若風長/年三老長歌裏白畫攤錢高浪中)
䕫峽民淳獄訟稀(王龜齡詩云云使/君無事只吟詩)山從䕫子盡侵雲
(石湖范至能詩人入/恭南多附贅云云)壯憶公孫舞劍器(陸務觀思䕫州/有詩云云愁思)
(賓客竹/枝歌)外邑今年强作歸(杜甫巫山縣唐使君宴别題/壁詩卧病巴東久云云故人)
(猶逺謫兹日倍多違接宴身兼杖聴/歌淚滿衣諸公不相棄擁别借光輝)巴俗深留客(黄魯/直用)
(韻云云吳儂但憶歸直知難共語不是故相違東縣聞/銅臭盖過巫山用銅錢江陵换裌衣丁寧巫峽雨謹莫)
(暗朝/暉)宓子彈琴宰邑日(杜甫題終明府水樓詩云云終/軍棄繻英妙時承家節操尚不)
(冺為政風流今在兹可憐賓客盡傾盖何處老/翁來賦詩楚江巫峽半雲雨清簟疎簾看奕棊)竹枝歌
白帝城頭春草生(劉禹錫竹枝歌云云白鹽山下蜀江/清試聽南来歌一曲北人莫上動鄉)
(情/)山桃紅花滿上頭(云云蜀江東水拍江流花紅易/衰似郎意水流無限似儂愁)瞿
唐嶆嶆十二灘(云云此中道路古來難長恨人/心不如水等閒平定起波瀾)巫峽蒼
蒼煙雨時(云云清猿啼在最高枝箇裏行/人腸自斷由來不是此聲悲)楊栁青青江
水平(云云聞郎江上唱歌聲東邊日/出西邊雨道是無晴還有晴)
四六(疇庸靈石/改牧䕫藩)　(古來䕫子/地近烏蠻)　(竊以䕫門/當夫蜀隘)　(眷此巴渝/實鄰溪洞)
(惟此巴䕫之寄/介乎荆蜀之間)　(西南四道之咽喉/吴楚萬里之襟帶)　(自蜀道分八使之權/以䕫漕為諸司之冠)
(顧卧龍之遺跡/有化鶴之故城)　(地荒半雜於猩㹳/俗獷易罹於狴犴)　(天旋䕫峽良費驅馳/地重秦闗徑煩彈壓)
(惟巴山之三峽/㑹瞿唐之一門)　(竊惟䕫子之古邦/實雜冉駹之蠻俗)　(况巴渝十四州之地/據吳蜀八千里之衝)
(耀東壁之圖書光于列宿/控西陵之門户專在三巴)　(晨入太學而招諸生遽求外補/夜發清溪而向三峡聊作西逰)
(蛇退猿愁人何堪而至此/狨啼猩嘯公所過以晏然)　(瞿唐五六月自昔畏團團之天/巫山十二峰何况霽朝朝之雨)
(富媪孕靈坐溢牢盆之利/姦胥落膽盡空訟缿之寃)　(認常山之蛇黙識木牛之運/跨灔澦之象佇觀畫鷁之來)
(假以節旄揔列城於帥閫/侈之鼓吹兼他道之戎鈐)　(烏蠻塞近猩鼯混夷獠之居/白帝城高象馬卜瞿唐之險)
(鳥蠻塞近古稱冉駹之居/灔澦浪髙人占象馬之險)　(白帝城高符節久煩於兼領/烏孫國亂藩維有貴於預防)
(白鹽赤甲久淹長城之賢/紫誥黄麻行有左席之召)　(一百八盤之天險率在部封/五十四郡之星分兹為門户)
(盧天彤弓新元戎之號令/白鹽赤甲壯全蜀之藩垣)　(畫舫青簾昔嘗觀灔澦之馬/碧油紅斾今重認常山之蛇)
　
　方輿勝覽卷五十七
欽定四庫全書
　方輿勝覽卷五十八　　　　宋　祝穆　撰
　　　歸州(秭歸/興山)　(巴東/)
　建置沿革(禹貢荆州之域楚地翼軫之分野周為䕫/子之國後屬楚秦屬南郡二漢因之魏武)
　(平荆州以秭歸縣屬臨江郡三國先屬蜀後屬吳景/帝置建平郡晉因之宋屬荆州南齊屬巴州梁屬涪)
　(州後周置秭歸郡隋屬巴東郡之秭歸縣唐改為䕫/州割秭歸巴東二縣置歸州皇朝因之中興割隸䕫)
　(州而䕫帥兼提舉歸陜/兵甲今領縣三治秭歸)
事要郡名巴東　建平　秭歸(郡志屈原既被放忽然/暫歸有賢秭曰女嬃亦)
(歸諭令自寛離騷所謂女嬃之嬋媛兮申/申其詈予也袁崧以為丨丨之名始於此)風俗郡少農
桑(荆州記建平云云農/不如工工不如商)最為墝瘠(建平郡嘉禾詩序湖/楚之北郡十有二歸)
(之地/云云)最能操舟(杜甫最能行峽中丈夫輙輕死少在公/門多在水富豪有餘駕大舸貧窮取給)
(隨艓子小兒學問止論語大兒結束隨商旅欹帆側柂/入波濤撇旋稍噴無險阻朝發白帝暮江陵頃來目擊)
(信有徵瞿唐漫天虎鬚怒歸州長年與最能此鄉之人/氣量窄悞競南風疎北客若道土無英俊才何得山有)
(屈原/宅)夷夏相半(晏類/要)踏啼之歌(同上有巴人焉有白虎/人焉有蠻蜑人焉巴人)
(好歌名踏啼白虎人事道蠻蜑人與巴人事鬼伐鼔以/祭祀呌嘯以興哀詰朝為市男女錯雜日未午交易而)
(退/)拔河之戲(同上以麻絙巨竹分朋而挽水/謂之拔河以定勝負而祈農桑)形勝左荆
襄右巴蜀(秭歸志云云靣施黔背金房/大江經其前香溪遶其後)劉備故城(同上/云相)
(傳蜀光主征吳連營七百里至/秭歸此城蓋當時所築舊址)四川之門户(楊輔乞歸/峽甲兵司)
(奏狀䕫歸脣/齒之邦云云)國之藩表(通鑑吳陸抗疾篤上疏曰西陵/建平云云既處上流受敵二境)
(若敵汎舟順流星奔雷邁非/可恃援他部以救倒懸也)增建平兵(三國志晉將王/濬自蜀沿江伐)
(吳守將吳彦表皓曰請丨丨丨丨若/建平不下晉師終不敢過皓不從)山川巴山(在巴東/縣治所)
(依/)朱雀山(在秭歸縣南故名丨/丨丨與州治相對)臥牛山(在秭歸縣治之/後有翰林亭)
破石山(在秭歸縣山有大石破為/十字人登者咸經其間)明月山(在巴東山上/有竅如明月)
石門山(在巴東縣東北三十五里山有石逕深若重門/劉備為陸遜所破走經石門追者甚急備乃燒)
(鎧斷道然/後得免)八學士山(在秭歸有八/叠皆朝州治)建陽峽(在興山東七/十里源出寧)
(都曲折四十八渡約/十餘里至建陽村中)空舲峽(在秭歸縣東絶崖壁立飛/鳥不能棲有一火燼挿石)
(崖間長數尺相𫝊堯洪水時行者泊舟繫/於崖側故挿餘燼於此至今猶曰挿竈)玉虛洞(在興/山縣)
(南五十里舊經唐天寶有人遇白鹿於此山/逐而視之乃有洞可容千人遂于洞側置觀)雷鳴洞(在/秭)
(歸縣大江之左駭浪/激石聲若丨丨故名)龍昌洞(亦名三游洞在巴東有龍/昌寺此非石洞有溪十里)
(可浮舟/往來)大沱石(在巴東縣歐公硯譜云歸州大沱石其/色青黒斑斑其文微麄亦頗發墨○杜)
(詩奉使三年後/長嘯得硯石)吒溪(在秭歸縣水石相激如噴吒之聲/在雷鳴洞之南分三吒官槽口為)
(上吒雷鳴洞為中吒黄石口為下吒吒心大潭如甕舟/行多覆溺之患故名人鮓甕○黄魯直詩命輕人鮓甕)
(頭/船)合溪(在秭歸縣/兩溪合流)香溪(即昭君/溪也)下牢溪(在秭歸縣西六/十里○杜甫詩)
(始知雲雨峽忽盡下牢邊○歐陽永叔詩隔谷聞溪聲/尋溪度横嶺清流涵白石靜見千峰影巖花無時歇翠)
(柏鬰何整安能戀/潺湲俯仰弄雲景)滑石灘(在秭歸縣/岸皆滑石)井泉清冷泉(出東/溪石)
(罅極清冷作亭其下/因泉為名石碣尚存)堂亭䨇鳯堂(在秭歸縣治縣令鄧/惟清生二子後俱參)
(政事此/堂因名)白雲亭(在巴/東縣)秋風亭(在巴東縣並萊公建○陸/務觀詩江上秋風宋玉悲)
(長官手自葺茅茨人生窮達/誰能料蠟淚成堆又一時)翰林亭(在臥牛山下唐翰/林李矗為刺史嘗)
(建亭/故名)寺觀靈泉寺(在州西三里西臨水狀若瀑市張無/盡於此院著華合論○詩云合道通)
(為七卷經黙教開眼示羣生不須/天女添瓶水自有靈泉一𣲖清)雲居觀(在秭歸縣有/金銅混元皇)
(帝像并二鐵真人/皆唐開元間鑄)祠廟三閭大夫祠(晏類要在州東五/里○東漢地理志)
(引荆門記云秭歸縣北一百里有屈原故宅累石為屋/基名樂平里其東北十里又有女須廟𢷬衣石猶存○)
(陸務觀歸州逢端午詩屈原鄉/國逢重午不比常年角黍盤)黄魔神(寰宇記載其廟/記云咸通壬辰)
(翰林蘭陵公蕭遘自右史竄黔南泝三峽次秭歸夢神/人曰險不足懼公詰之曰我丨丨丨也居紫極宮之西)
(北隅將祐助明公出于此境又廟記載李吉甫自忠州/除替峽漲洶怒忽有神人湧出水上為之扶船李公祝)
(而謝曰是何神也神曰我丨丨丨也本朝冦萊/公經從吒灘亦有神扶船而下自號丨丨丨)冦萊公
祠(在龍興觀之西又巴東亦有祠有萊公柏二株在縣/庭民以比甘棠○蘇子瞻詩萊公昔未遇寂寞在巴)
(東聞道山中樹/猶餘手種松)明妃廟(昭君名嬙避晉諱改曰明妃本/縣人王攘之女也年十七漢元)
(帝時待詔掖庭不得見後單于願壻漢氏於是以昭君/行○寰宇記在興山縣昔明妃入胡於馬上彈琵琶怨)
(且歌曰黎萊萋萋其葉立黄有鳥處此集于苞桑昭君/服毒而死單于舉國葬之胡中多白草而此塜獨青鄉)
(人思之為之立廟○州東北四十里有昭君村○白居/易詩靈珠産無種彩雲出無根亦如彼姝子生此遐陋)
(村○杜甫詩羣山萬壑赴荆門生長明妃尚有村一去/紫臺連朔漠獨留青塜向黄昏又云若道巫山女麄醜)
(何得此有昭君村○李白詩漢月還從東海出明妃西/嫁無來日燕支長寒雪作花蛾眉憔悴沒胡沙生乏黄)
(金在圖畫死留青塜使人嗟○又云丹青能使醜者妍/無鹽翻在漢宮裏○唐楊凌明妃怨漢國明妃去不還)
(馬駝絃管向陰山匣中縱有菱花鏡羞對單于照舊顔/○王介甫詩當時枉殺毛延夀意態由來畫不成○歐)
(陽永叔詩誰能殺畫工於事竟何益/耳目所及尚如此萬里安能制夷狄)古跡丹陽城(在秭/歸東)
(八里今屈沱楚王城是也北枕大江周十二里山海經/云夏啟封盂除於丹陽城昔周武王封熊繹於荆丹陽)
(之地即此與江/南丹陽不同)䕫子城(寰宇記在秭歸縣東二十里/春秋䕫子之都熊摯所治也)高
陽城(在興山縣西/三里山上)歸鄉城(在秭歸縣東五/里即歸國也)向王槍(在巴/東縣)
(北臨大江旁有鐵槍頭長數丈/經數百年不損目曰向王槍)公孫樓柱(盛宏之荆門/記巴東有一)
(折柱孤直高三丈可十圍相傳/云是公孫述樓柱枯而不朽)名宦杜延年(封建/平侯)蔡邕
(為巴/東守)李嚴(宰秭歸後/輔蜀少主)皇朝冦凖(為巴東令有野水無人/渡孤舟盡日橫之句○)
(王龜齡詩云澶淵一叚奇功業句在孤舟野水中○/陸務觀詩云巴東詩句澶淵策信手拈來盡可驚)人
物屈伯庸(屈瑕之後采食於屈因/氏焉生女􁂆及子平)屈平(字原仕楚懷為/三閭大夫以讒)
(被逐自/沈汨羅)宋玉(屈原弟子為楚大夫閔其師以忠被放乃/作九辯以述其志州東五里有故宅○杜)
(甫詩摇落深知宋玉悲風流儒雅亦吾/師江山故宅空文藻雲雨荒臺豈夢思)名賢張商英(以/忤)
(蔡京安置歸/州移峽州)題詠看我過龍門(秭歸集詩亂石烏牛伏/驚濤白馬奔大家齊拭)
(目云/云)楚水春多逆浪風(白居易入峽次巴東詩巫山暮/足霑花雨云云兩片紅旌數聲)
(鼓使君艛/艓上巴東)竹籬茅舍作晚市(范至能詩云云青/蓋黄旗稱使君)城邑舊
為䕫子國(王龜齡詩身乗蓽輅思熊繹詞誦離/騷弔屈原云云民人多是楚王孫)過眼黄
牛竹節灘(秭歸集詩驚心烏石蓮花淖云云征/棹直從中溜過好山只得片時看)
四六(巴東古郡/蜀口要津)　(建平小壘/荆楚上流)　(地雖要害/境則蕭條)　(雖云古地/尚習蠻風)
(山城分壘巳疇固圉之功/野水橫舟行作濟川之具)　(䕫子國蜀主城尚存遺址/昭君村屈原宅曾入名篇)
(地推瘠土民不富於田疇/水亦奔湍俗善操於舟楫)　(竹籬茅舍分符聊試於小邦/金馬玉堂召對即躋於近列)
　　　雲安軍(雲安/)
　建置沿革(禹貢梁州之域秦巴郡之地漢胊䏰縣也/其地下濕多胊䏰蟲故名周武帝改為雲)
　(安縣屬巴東郡隋因之唐隸䕫州後為雲安監皇朝/開寶以雲安縣陞為監中興以來分道置帥以雲安)
　(為䕫州屬邑差京朝官為軍使仍借服/色葢雖以縣隸而軍額仍舊今領縣一)
事要郡名雲安風俗風俗淳厚(唐商真君飛昇記雲安/云云陶染真風如瞿法)
(言揚雲外之徒繼出故/琳宮秘館獨盛於它處)猶存使名(李􁧶雲安橘官堂記/建炎中改軍為縣隸)
(於䕫云云官儀仍備太守之略而時/節得以需章自達于朝他邑莫比也)形勝東有瞿唐(張/顥)
(雲安鍾秀亭記/云云灧澦之壯)西有縉雲(同上云云/塗山之美)土産鹽(元和志郡/有丨官橘)
(官/)山川石城山(在岷江北岸相去一里漢/志朐䏰山有小大石城)飛鳯山(與縣/治相)
(對/)馬嶺山(在縣北三十里扶/嘉所謂三牛馬嶺)曲水(李㢲巖留題云雲安/之西三十里有自然)
(曲水泊舟横石灘歩往訪之水峻/急不可流觴巖頂有永和間題字)龍溪(在縣西/三十里)堂亭徳
輝堂(晁公遡/有記)橘官堂(李􁧶/有記)杜鵑亭(杜甫詩云雲/安有杜鵑)水閣(杜/甫)
(水閣朝霽奉簡嚴雲安詩東城抱春岑江閣臨石靣崔/嵬晨雲白朝日射方甸雨檻臥花叢風牀展書卷鈎簾)
(宿鷺起丸藥流鶯囀呼婢取酒壺續/兒誦文選晚交嚴明府矧此數相見)人物扶嘉(按雜記/漢廷尉)
(丨丨朐䏰人也初嘉母於湯溪水側遇龍後生嘉長占/吉凶巧發奇中高祖為漢王時與嘉相遇嘉勸定三秦)
(高祖以嘉志在扶翼賜姓扶氏為廷尉食邑朐䏰/嘉臨終有言曰三牛對馬嶺不出貴人出鹽井)題詠
天外巴子國(劉禹錫始至雲安縣詩云云山頭/白帝城波傾白帝盡雲散荒臺傾)避暑雲
安縣(杜甫奉寄李秘書詩/云云秋風早下來)終日子規啼(杜甫子規詩峽/裏雲安縣江樓)
(翼瓦齊兩邊/山木合云云)雲安縣前江可憐(杜甫十二月一日詩今/朝臘月春意動云云一)
(聲何處送書鳫百丈誰家上瀨船未將梅蘂驚愁眼更/取椒花媚遠天明光起草人所羡肺病幾時朝日邊)
日長巫峽雨濛濛(唐戎昱雲安阻雨云云又説歸州路/未通遊人不及西江水先得東流到)
(渚/宮)雲安酒醲夾夕米賤(范至能竹枝歌云云/家家扶得醉人歸)贈子雲安䨇
鯉魚(杜甫寄岑嘉州詩云眼/前所寄選何物云云)雲安沽水奴僕悲(杜甫引/水詩見)
(䕫州義/井注)
四六(塗芝泥檢/剖竹雲安)　(名雖小邑/體如大邦)　(維雲安之蕞邑/乃䕫峽之要區)
(聽巫峽之䳌似催佳句/聞雲安之鴈忽送尺書)　(地分朐䏰之雷封强名郡治/憂及雲安之斗水可想土風)
　　　大寧監(大昌/)
　建置沿革(禹貢荆州之郡占翼軫之分野在峽之北/於䕫為近春秋時䕫并於楚秦以為巫縣)
　(漢屬南郡三國迭有其地蜀分南郡立宜都郡吳孫/休分宜都立建平郡晋置建昌縣又改泰昌屬建平)
　(郡後周又改曰建昌縣又改曰大昌郡隋屬巴東郡/唐屬䕫州縣有鹽井其後劉晏為鹽鐵使以嘉興及)
　(大昌等為十監五代屬䕫州皇朝開寶六年於鹽井/十七里置大寧監端拱間以大昌縣來屬今領縣一)
　(與監治自/為兩處)
事要郡名大寧風俗最為褊陋(知監黃中江山堂記/大寧在巴峽云云)軒
冕者寡(登科題名記大寧僻在東南云/云而封略之内皆樂善之編氓)田賦不滿六百
碩(大寧/志序)藉商賈以為國(同上云云圖經一泉之利足以/奔走四方吳蜀之貨咸萃于此)
辣茶辟嵐氣(監地接朐䏰多瘴土人以茱萸嚥茶飲/之可以辟嵐氣以其味辛名曰辣茶)形
勝地近巴䕫(圖經云云有楚遺風又壁記云僻/在䕫峽之左土産不及他郡中下)亂山縈
紆(知監元克鳯山泉記境土延袤數/百里大率皆云云一水經乎其中)峽郡之桃源(知監/正子)
(申大寧志序一溪前陳可濯可㳂/衆峯巉絶如削如畫亦云云也)土産鹽井(晏類要山/嶺峭壁之)
(中鹹泉湧出土人以竹引泉置鑊煮鹽○郡志鹽井隸/監淳熙甲辰部使者楊公輔更法歸之漕司監不復與)
(熙寧中嵗額四百餘萬斤紹興中以二百四十萬斤為/額閏年加十萬斤為二百五十萬斤又云鹽泉有絞篊)
(引泉踏溪每一筧用一篊其筧與篊經一年十月旦日/以新易陳郡守作樂以臨之井民相慶謂之絞篊○杜)
(甫詩鹵中草木白青者官鹽烟官作既有程煮鹽烟在/川汲井嵗榾榾出車日連連自公斗三百轉致斛六千)
(君子慎止足小人苦喧闐/我何良嘆嗟物理固自然)山川鳯山(直監治之東亦名/東山際溪千仭木)
(石蒼翠景/物幽絶)寶山(在監北十七里半山有穴如瀑泉即鹹/泉也山有牡丹芍藥蘭蕙氣象盤蔚大)
(寧諸山惟/此獨雄)石柱山(在監東四里一峯削成如巫峽所望/剪刀峯與道士峯相連皆奇觀也)
石鍾山(在監東北十五里與二仙山相望有巨石如鍾/下有三足烟火之跡宛然父老以為爾朱丹爐)
(云/)道士峯(在監東四里與/石柱山相連)觀音巖(在監治東鳯凰山郡/守張孝芳愛其類湘)
(中山水暇日窮討得月窟雲/巖釣雪玉環浮玉寶華之勝)二仙洞(在鹽泉之側峭壁/上有石紋如人相)
(對起伏狀洞深不可測前有/池不竭又有仙骨長丈餘)馬連溪(在監西五里中春/清明郡守領客於)
(江臯泛舟遊人亦買舟鼔吹隨之/㑹飲於緑陰之下不減蠶市之樂)千頃池(在大昌縣西/三十六里波)
(瀾浩渺分為三道一道東流為當縣井源一道西/流為雲安縣陽溪一道南流為奉節縣西瀼水)樓榭
絶雲樓(在郡/治)藏春塢(在縣/治)名宦皇朝雷説(淳化中説知/監見人戸汲)
(泉強弱相凌多底于訟乃於穴傍創為石池以/瀦之外設横板三十竅承以脩竹謂之筧筒)孔嗣宗
(嘉定中嵗久滋弊朝廷乃遣榮州資官令孔嗣宗措置/有不便于民者悉除去止存壠户資塩三色除去四色)
人物姚邦基(調開封尉氏令以劉豫僣竊遂匿/跡于山林高祖嘉之華以京秩)王文義
(景徳中文義母疾篤剔股進藥母卒廬墓去水/遠忽感夢得泉今名孝感泉崔守有文以記之)題詠燒
畬度地偏(杜甫詩煮井為鹽速云云注云巫土瘠/确煖氣晚達故民燒田而耕謂之火耕)匣琴
虛夜夜(杜甫西閣期大昌嚴明府/不至詩云云手板自朝朝)分符真吏隠(白㢲題/江山堂)
(詩云云燕/寢傍巖棲)
四六(光膺鳯綍/榮佩虎符)　(昔維置監/今實為州)　(官儀頗覺於森嚴/地望無嫌於褊陋)
(煮井為鹽既利權之莫擅/燒畬度地復田賦之甚微)　(環郡皆山疑是桃源之聚落/陞邑為監均為竹使之蕃宣)
　
　
　
　
　
　
　
　方輿勝覽卷五十八
欽定四庫全書
　方輿勝覽卷五十九　　　　宋　祝穆　撰
　　　開州(開江/清水)
　建置沿革(禹貢梁州之域東井輿鬼之分野秦漢為/巴郡朐䏰縣地後漢獻帝分朐䏰西北界)
　(今州南二里置漢豐縣屬固陵郡蜀先主改為巴東/郡西魏恭帝於達州新寧縣置開州因開州以為名)
　(後周置漢豐縣為永寧縣自東闗郡城移開州於今/理今州西九十里濁水故地是也隋煬帝改永寧為)
　(盛山縣恭帝於盛山縣置萬州及萬嵗郡唐重置開/州改盛山郡復為開州皇朝因之今領縣二治開江)
事要郡名盛山　朐䏰(天寶更名丨丨劉禹錫云丨/丨蚯蚓也地濕多此虫故名)風
俗俗重田神(寰宇記/云云)績文相高(學記士以云云有溫/造栁公綽之餘烈)唱
竹枝歌(寰宇記男/女皆云云)形勝漢中支郡(權載之作開州刺史/新宅記云云曰盛山)
(所理/阨陿)禹服荒略(溫造宿雲亭記云郡當丨/丨之丨丨巴封之徼隧)水陸所湊(隋/志)
(巴東等郡云云貨殖/所萃蓋一都會也)山川盛山(在州北三里山下有宿/雲亭隠月岫流杯渠琵)
(琶臺繡/衣石)熊耳山(在州東北其/南至䕫州界)青岡山(在開江縣西/南百四十里)石門
山(在清水縣東北十/里有石穴至深)靈洞(在州南五/里溫井後)兩江(開江清江/又名叠江)墊
江(發源高梁山/流至縣南)白水溪(在清水/縣西南)亭臺宿雲亭(在盛山堂/溫造有記)
(○韋處厚詩薺平連/郭栁帶繞抱城江)翠薌亭(夏侯孚先記云盛山風物/冠冕峽郡其間十二景唐)
(宋鉅公更/酬迭唱云)雲鴻亭(賈偉/有詩)四并臺(張顥/有詩)名宦韋處厚(韓愈/開州)
(韋處厚侍講盛山十二詩序韋侯昔以考功副郎守盛/山人謂韋侯美士考功顯曹盛山僻郡奪所宜處納之)
(惡地以枉其材韋侯將怨且不釋矣或曰不然夫得利/則躍躍以喜不得利則戚戚以泣若不可生者豈韋侯)
(之謂哉韋侯讀六藝之文以探周公孔子之意又妙能/為辭章可謂儒者夫儒者之於患難茍非其自取之其)
(拒而不受於懷也若築河隄以障屋霤其容而消之也/若水之於海氷之於夏日其翫而忘之以文辭也若奏)
(金石以破蟋蟀之鳴蟲飛之聲况一不快於考功盛山/一出入息之間哉未幾果有以韋侯所為十二詩遺余)
(者其意方且以入谿谷上巖石追逐雲月不足日為事/讀而詠歌之令人欲棄百事往而與之游不知其出於)
(巴東以屬朐䏰也于時應而和者凡十人及此年韋侯/為中書舍人侍講六經禁中名處厚和者通州元司馬)
(名稹為宰相洋州許使君名康佐為京兆忠州白使君/居易為中書舍人李使君景儉為諫議大夫黔府嚴中)
(丞武為秘書少監溫司馬造為起居舍人皆集闕下於/是盛山十二詩與其和者大行于時聯為大卷家有之)
(焉慕而為者將日益多則分/為别卷韋侯俾余題其首)栁公綽(為守劉禹錫為屯/田郎舉以自代)
宋申錫(唐書文宗朝王守澄黨鄭注誣告申錫貶開州/司馬許渾有聞開江丨相公丨丨下世詩云必)
(竟功成何處是五/湖雲月一帆開)皇朝劉源(遂寧人為開州萬嵗令即/清水也嘗疏鑿縣灘號曰)
(開灘/長官)張堯佐(為開州/太守)題詠開州入夏皆凉冷(杜甫寄常/徵君有詩)
(云云不如雲/安熱毒新)拄笏看山尋盛字(蓋山如/盛字也)盛山更在天上
頭(謝諤詩金房開/達皆名州云云)
四六(言從涪水/易守固陵)　(眷惟峽郡/莫若盛山)　(自魚鳬之開國/析朐䏰以為利)
(蜀道數千里靡憚載驅/盛山十二詩正將屬和)　(編元子之樞機多傳詩賦/奏韋侯之金石又妙辭章)
(雖云僻郡不無奪所宜處之嫌/其在清朝即有選諸所表之慶)
　　　達州(通川/新寧)　(巴渠/東鄉)　(永睦/明通)
　建置沿革(古巴子國秦地鶉首之分野秦為巴郡漢/為巴郡宕渠縣之東界後漢分宕渠置宣)
　(漢郡即今通州理所劉璋分屬巴西郡晉省宣漢縣/宋武帝又置宣漢縣屬南宕渠蕭齊又屬巴渠郡梁)
　(於宣漢縣置萬州及東闗郡因界内萬頃池故名西/魏廢帝以郡居四達之地改通州隋廢通州郡唐改)
　(通州皇朝平蜀以淮南有通/州改達州今領縣六治通川)
事要郡名古通　通川　寶城(並郡/志)風俗地濕墊卑褊
(唐詩紀事元稹受通之初有習通之熟者曰云云人士/稀少邑無吏市無貨百姓茹草木刺史以下計粒而食)
(大有虎豹蛇虺之患小有蟆蚋浮塵蜘蛛之類皆能鑽/囓肌膚使人瘡痏夏多陰霪秋為痢瘧○元微之集通)
(之地叢穢卑/褊蒸瘴陰鬱)土地肥美(地理志云云有江水沃/野山林蔬食果實之饒)任俠尚
氣(通川志山高水深民俗秀/野云云有楚公黄歇之風)質朴無文(隋志云云/不甚趍利)俗不
耕桑(九域志男女不耕桑/貨賣用雜物以代錢)地無醫藥(圖/經)夏秋多瘴(白居/易詩)
(人稀地僻醫巫少夏旱秋霖瘴瘧多○又詶元刺史詩/來時子細説通州州在山根峽岸頭四靣千重雲火合)
(中心一道瘴江流○又云匼匝巔山萬仭餘人間恰似/甑中居○元稹詶樂天詩君避海鯨驚浪裏我隨巴蟒)
(瘴烟中一樹梅花數升酒醉尋江岸笑春風○又云三/冬有電連春雨九月無霜盡火雲併與巴南終嵗熱四)
(時誰道/各平分)茅舍竹籬(元稹詶樂天詩茅苫屋舍竹籬州虎/怕偏蹄蛇兩頭暗蠱有時迷酒影浮)
(塵終日似波流沙含水弩多傷骨田仰畬刀少用牛知/得共君相見否近來魂夢轉悠悠○白居易詩蛇蟲白)
(日攔官道蚊蟆/黄昏撲郡樓)父罷母㜷(楊晨云齊人呼母為㜷今巴/俗亦然呼父為罷山中人亦)
(呼為罷故詩云結網/㜷教女採舟罷詬男)形勝東瀉巴水(陳升翠玉軒序通/川之境云云西峙)
(鐵嶺南對戞/雲北望鳯山)郡居四達(見沿/革)其州枕江(寰宇/記)山水之國
(曹溈䨇/清閣記)蓋四萬室(元稹告三陽神文通川為郡云云/寰宇記土居十萬戸水居三千戸)為
四川咽喉(宣撫司謝昇上言明/通東鄉兩縣云云)土産魚鹽絲枲(朱肱記/通川在)
(諸郡為最優茶鹽魚米漢中有不如者○常氏馬鳴山/記水航與蜀陸段於雍持金易絲枲者不絶于道○叚)
(氏蜀記産/鹽漆之利)山川竹山(在通川縣東/南十餘里)鐵山(馬璘/有詩)鳯凰山(在/通)
(川縣西/五里)金華山(去通川縣四十里與石城山相接楊晨/詩吾州金華峙霄漢上有兠率香飄帷)
石城山(四面懸絶眺/公遡有詩)八疊山(張之才/有詩)七盤山(在永睦縣/東北三十)
(里/)北巖(巖壁聳然下有平/池春時遊人甚盛)垂虹巖(在太原市之西有水/自巖巔流下春夏甚)
(壯若垂/虹焉)巴嶺(在故宣漢/縣東十里)赤溪(在巴渠縣/東五里)黑潭(在安居鎮/潭上有穹)
(巖枵然其下平廣巖東偏有/溪水自上流下作水簾狀)丙穴(在明通縣井峽中其/穴凡十其中皆産嘉)
(魚春夏之前魚即出穴秋社即歸其出也止於巴渠龍/脊灘首有黑點謂照映星象相感而生長身細鱗肉白)
(如玉其味自鹹/蓋食鹽泉也)樓亭六相樓(李僑自宰相劉晏自京兆/尹皆貶為刺史元稹自拾)
(遺貶為司馬與前刺史李適之後皆登相位熙寧中張/天覺為通川主簿兼令後亦為相建炎丁未余應求記)
(後以韓滉為州長史共為丨丨丨又/有韋昭範貶通州昭宗時為平章事)戞雲亭(在南山元/稹為司馬)
(時立下瞰江/流周覽城邑)勝江亭(在州西三里郡守王蕃因讀江州/司馬白居易寄通州司馬元稹詩)
(有通州猶似丨丨/州之句因以名丨)名宦李適之(遷通州/刺史)李嶠(武后時出/為福州刺)
(史改/通州)韓滉(休之子為通州郡長史代/宗時調發糧帛當時賴之)元稹(字微之自御/史左遷司馬)
(權知州事微之到通州日授館未安塵壁間有數行字/乃是僕十五年前初及第時贈長安妓阿軟絶句緬思)
(往事杳若夢中懷舊感今因酬長句呈白居易詩云十/五年前似夢遊曽將詩句結風流昔教紅袖佳人唱今)
(遣青衫/司馬愁)劉晏(自京兆尹出/為通州刺史)皇朝韓廣叔(赴通川日黄太/史以言贈之曰)
(惟勤能辦公家惟清能律貪吏嚴而/信則吏不病民簡而敏則民多在野)張商英(公初調通/川簿渝州)
(蠻反詔䕫漕張詵討之惟王衮未降/詵檄公往王袞見而下拜蠻遂平)陳并(以上書斥蔡/京之黨謫監)
(達州茶場後/亦與黨籍)余應求(欽宗擢為御史以論/事謫監達州茶場)人物羅戩(通/川)
(人以剛直聞于鄉里為武學諭上幸學百官先/集蔡京於坐談兵戬昻視屋角不聽觸怒奪官)謝昇(資/州)
(人父立為達州推官同家焉/以上書救鄒浩斥為邪等)題詠芒屩泅牛婦(元稹詶/樂天百)
(詠云云丫頭盪槳夫酢/醅荷裏賣醨酒水淋沽)江郭船添店(元稹詩夷音啼似/笑蠻語謎相呼云)
(云山城木竪郛楚風/輕似蜀巴地濕如吳)天與通州遶郡山(元稹詩愛山欲/得山中住云云)
(睡到日西無一事/月儲三萬買教閒)别君縁是在通州(元稹别李十一詩/京城每與閑人别)
(猶自傷心欲白頭今/日别君心更苦云云)江館無人虎印泥(元稹見樂天詩/通州到日日平)
(西云云忽向破簷殘漏/處見君詩在柱中題)偏梁閣道上通州(白居易雨夜/憶元九詩一)
(種雨中君/最苦云云)閣欄都大似巢居(元稹詶樂天詩平地/纔應一頃餘云云)
四六(巫峽奥區/通川名郡)　(地居四達/山列千峯)　(㨿四川之通道/總六邑之提封)
(火雲電雨柰天氣之多炎/茅舍竹籬亦土風之甚陋)　(絲枲魚鹽備載通川之記/蟲蛇蚊蟆乃表長慶之詩)
(乃眷通川之太守地望雖輕/曽逢長慶之詩人州符特重)
　　　萬州(南浦/武寧)
　建置沿革(秦地鶉首之分野春秋及戰國並屬巴國/又為楚之西鄙秦屬巴郡今州即漢巴部)
　(朐䏰縣之地東漢末劉璋以朐䏰屬巴東郡蜀後主/立南浦郡屬巴東此南浦郡之所自始也後周分朐)
　(䏰縣置安鄉郡又改萬川郡又兼置南州於此隋廢/郡及萬州改萬川縣為南浦縣唐初創信州之南浦)
　(縣置南浦州復立浦州太宗改為萬州皇朝平蜀/割梁山縣置梁山軍又陞萬州今領縣二治南浦)
事要郡名萬川　南浦風俗風俗樸野(圖/經)尚鬼信巫(同/上)
(云云乃巴/蜀之舊)民賴魚罟(寰宇記土地多泉/云云立魚泉縣)形勝北環梁山
(張白雲濟/川亭記)北接䕫門(南浦記云云前控/歸峽略有楚風)南帶長川(同/上)岷
江流于前(西池記萬川枕都櫪山/足云云苧溪出其右)處岷嶓之下(唐叚文/昌岑公)
(洞記云云據/三峽之上)㧖束巴楚(濟川亭記云云/有舟車之㑹)萬川八景(郡守/趙公)
(有詩曰岑公洞曰西山曰秋屏曰魯池曰/江會泉曰天生橋曰峨眉磧曰古練石)山川西山(距/州)
(治二里初泉荒草蕪郡守馬元頴魯有開元翰修丨丨/池亭種運栽荔支雜果凡三百本白雲張俞作詩於至)
(和間云池光復涵澈萬象皆鏡入蜀公范鎮作詩於熙/寧云丨丨瞰大江迤邐龍鱗濕○郡守王綯記曰丨丨)
(之勝聞天下蓋以張范二詩重故亭以詩名○王侶岑/公洞記丨丨如一帶翠屏下浸湖面○南浦令史元頴)
(云萬州丨丨為峽上絶勝○黄魯直留題丨丨勤封院/云西渡大壑稍陟半山竹柏薈翳水泉瀦為大湖亭榭)
(環之僧舍樓觀重複出沒煙霏之間/光影在水景物清絶為䕫路第一)南山(下瞰大江水/落石出曰娥)
(眉磧即州/之對山也)都歴山(在郡北一峯突出衆山之上峛崺/為平阜氣象融結蓋郡之主山)高
梁山(在州北四十里江源記云山尾東跨江西首劒閣/東西數千里望之若長雲垂天俯視衆山泯若平)
(原劒閣銘所謂巖巖梁/山積石峩峩者是也)下巖(黄魯直云萬州之丨丨唐/末有劉道者聞道於雲居)
(膺禪師為開巖第一祖法號道微自鑿石龕曰死便藏/龕中不用日時門人奉其命二百年來遊者題詩不可)
(勝讀莫能與之開巖者故予作詩表見之云空巖靜發/鐘磬響古木倒掛藤蘿昏莫道蒼崖鎻靈骨時應持鉢)
(到諸/村)岑公巖(在大江之南廣六十餘丈深四十餘丈石/巖盤結若華蓋左右方池有泉湧出巖簷)
(遇盛夏注水如簾松篁藤蘿蓊蔚葱翠真神仙窟○唐/刺史馬冉詩南溪有仙洞咫尺非人間泠泠松風下日)
(暮空蒼山○范蜀公詩洞壑獨嵌空壁溜珠玉濺○黄/太史詩肩輿欲到岑公洞正怯衝泥傍險行應是岑公)
(閟清境春光/一夜雨連明)古練巖(在州西一/里有寺)絶塵龕(在西山石壁間/幽人勝士之所)
(遊覽有唐/人題記)大江(即岷江也在州東其左有二石穴名/天倉地倉地倉滿則豐天倉滿則歉)南
溪(在州/南)苧溪(在州/西)魯池(在西山即太守魯有開/所鑿廣百畆植以紅蓮)井泉包
泉(在西山或謂與/惠泉相上下)樓堂江㑹樓(在州/治)桂華樓(在州宅太/守侯賔以)
(郡士二人同/年登科故名)四望樓(白居易寄題楊萬州丨丨丨詩江/上新樓名四望東西南北水茫茫)
(無由得與君擕手/同凭闌干一望鄉)七賢堂(太守魯有開白雲張俞蜀公/范鎮老泉蘇洵東坡蘇軾潁)
(濵蘇轍山谷黄庭堅先後經行取/其詩翰刻置堂上仍繪七賢像)橋梁天生橋(在苧溪/乃一巨)
(石自然成橋其長與溪等而/平濶如履平地溪流出其下)寺觀白鶴寺(在武寧縣三/蘇皆有題詠)
白鶴觀(在武寧縣許/旌陽舊宅)名宦皇朝嚴挺之(為萬州/司戸)魯有開
(宗道乃其從父皇祐間為/守西山池亭自公發之)馮時行(紹興間為守/號縉雲先生)人物甘
寧(臨江人即今武寧縣地佐/呉為折衝將軍輕財敬士)名賢苗拯(柳文先友記云/上黨人有學術)
(峭直以諫議大夫/漏省中語貶萬州)題詠青山繞萬州(鄭谷寄南浦謫官/詩白首為遷客云)
(云醉歌梅障曉/歌壓竹枝秋)我懷巴東守(白居易初到忠州登東樓/寄萬州楊八使君前見忠)
(州云云本是闗西賢平生已不淺流落重相怜水梗漂/萬里籠禽囚五年新恩同雨露逺近鄰山川書信雖往)
(復封疆徒接連其如/美人面欲見杳無縁)廽頭望南浦(白居易寄楊/萬州詩云云)南浦淒
淒别(白居易南浦詩云/云西風嫋嫋秋)南州煙水北州雲(白居易荅楊/使君登樓見)
(憶詩忠萬樓中南北望云云兩州/何事偏相憶各自籠禽作使君)東都緑李萬州栽(白/居)
(易和楊萬州嘉慶李詩云云君子封題我/手開把得欲嘗先悵望與渠同别故鄉來)峽中天下最
窮處(陸務觀憶萬州短歌云云萬州蕭條誰肯/顧南浦尋梅雪滿舟西山載酒雲生屨)
四六(出綍西垣/分符南浦)　(雖峽中之窮處/乃天下之名區)　(據三峽之上游/有諸賢之遺迹)
(南浦尋梅頗動雪舟之興/西山載酒尚為蠟屐之遊)　(五馬䨇旌暫向名邦而出守/萬川八景不妨小隊之行春)
　
　
　
　
　
　
　
　
　
　
　
　方輿勝覽卷五十九
欽定四庫全書
　方輿勝覽卷六十　　　　　宋　祝穆　撰
　　　梁山軍(梁山/)
　建置沿革(禹貢梁州之域天文屬鶉首之次本漢胊/䏰縣地西魏分置安鄉郡又改為萬川郡)
　(後周又分胊䏰縣地置梁山郡因界内高梁山以為/名隋屬巴東郡唐置浦州梁山以縣屬焉尋改浦州)
　(為萬州五代偽蜀在今軍治置務曰石氏屯田務皇/朝平蜀土豪石處贇納莊田八所遂廢屯田務移縣)
　(于此因陞為軍今/領縣一治梁山)
事要郡名高梁　都梁風俗閲旬無訟(郡守題名記其/民未嘗造難聽)
(之訟以溷有司守居/蕭然云云牒至庭下)稻田蕃廡(劉煥題名序云云常多/豐年又云西境之田獨)
(平衍/可耕)形勝前涪後峽(同上云云挾以䕫/萬皆祟山環委)介䕫梓之間(圖/經)
與萬州表裏(同上丨丨丨為/水陸丨丨要地)䕫子咽喉(續題/名記)控扼巖險
(同/上)山川高梁山(去城四十餘里按江源記/云蜀中望之若長雲垂天)蟠龍山(在城/東二)
(十里孤峙秀傑突出衆山之上下有二洞洞中有二石/龍狀首尾相蟠故名旁曰噴霧崖洞中之泉下注垂崖)
(約二百餘丈噴薄如霧張無盡嘗游留題云水味甘腴/偏宜煮茗非陸羽莫能辨范石湖以為天下瀑布第一)
峰門山(在軍東十五里其山高大頂/有寒泉兩崖對峙如門故名)多喜山(在軍南五/十里山或)
(丹光夜現則是境之人必丨丨事陳/希夷嘗修煉于此有丹井石枕猶存)白雲山(在軍西百/里奇峯突)
(出如筆亦名筆山○張無盡詩丨丨丨上揖/世尊各以願力濟羣生識者知其有宰相器)書院峽(在/軍)
(東五十里峽石市之北每風雨㝠㝠如/聞讀書聲故其中有夫子崖子貢垻)寒泉洞(在軍之/西龍鎮)
(十里許有洞曰丨/丨勝槩不減盤龍)桂溪(兩岸/多桂)御史灘(在軍西百里張無/盡丞相游學之地)
(及為丨丨與親朋/燕飲于此故名)丙穴(在梁山南十里拍技山/産嘉魚其美同於蜀漢)樓亭垂
雲樓(在縣城之北左瞰萬石右倚/梁山景物奇麗峽中所未有)飛練亭(在蟠龍山瀑/布之下舊取)
(徐凝詩名曰丨丨東坡以為惡詩今取歐/陽公六月飛雪灑石矼之句改曰飛雪)瑞豐亭(在郡/圃端)
(敏堂之右○陸務觀詩峽中地偏常苦貧政令愈簡民/愈淳本來無事只畏擾擾者才吏非庸人都梁之民獨)
(無苦須晴得晴雨得雨父老羅/拜豐年賜縱産芝房非上瑞)名宦　人物(並/闕)題詠梁
山鎮地險(張文琮蜀道難云云積石阻雲/端飛梁架絶嶺棧道接危巒)梁山薤黄妙
天下(何少卿子應詩云云玉筯金釵盈大把梁/山薤黄所産特奇其色鮮黄其味脆美)
四六(䕫峽上流/梁山要地)　(聯絡涪萬/控扼梓䕫)　(郡稱蓮幕之清閑/俗喜稻田之平衍)
(昔屯田而置務厥望猶輕/今植戟以陞軍其權實重)　(瀑泉飛灑尋張無盡之舊遊/年穀常豐和陸放翁之佳句)
　　　施州(清江/建始)
　建置沿革(古荆梁二州之域亦蠻夷之境翼軫之分/春秋巴國之界戰國為楚巫郡之地秦屬)
　(黔中郡後漢為巫山縣之境隸南郡漢武平西南夷/置䍧牱郡蜀先主分南郡置宜都郡銀山隸焉吳孫)
　(休置建平郡建始沙渠隸焉晉析䍧牱置夜郎郡縣/隸焉東晉末亘元誕竄太陽蠻中築城臨施水號施)
　(王城子孫襲王至後周保定初平之以其地置施州/而清江郡隸焉州乃施王之餘址故以名焉尋改為)
　(亭州又改為庸州又為清江郡恭帝復置施州唐改/清江郡又改清化郡復為施州皇朝因之今領縣三)
　(治清/江)
事要郡名清江風俗地雜夷落(黔中記施之丨雖丨丨/丨猶近華風故鄉音則)
(蠻夷巴漢/言語相混)伐木燒畬(同上其山岡砂石不通/牛犁唯云云以種五穀)冬暖夏寒
(圖經隆冬可/單盛夏可裌)形勝夜郎故地(歌羅寨本夜丨縣丨丨唐/置珍州乾徳四年蠻酋珍)
(州刺史田景遷内附納土以酉江為界自/是酉江以北所謂夜郎縣丨丨盡入施州)山川扞山(去/州)
(二十里永寧村古吳蜀分境之/處阻深據高便於扞敵故名)銀山(在州東七/十餘里)禄山(在/州)
(城之南百五十里山富有禽獸足/充夷人之庖洞蠻恃以為廩禄)連珠山(在州東二里/五峯相丨如)
(貫丨施之/望丨也)猿啼山(在州東八十里林木深茂啼猿聲韻/比諸山最多○黄魯直弟知命詩云)
(大猿啼罷小猿啼箐裏行人白晝迷惡藤牽頸/石齧足嫗牽兒隨行陸續我亦行下莫啼哭)都亭山
(後漢南蠻傳江夷水出西丨丨蓋此丨/也隋書云後周置亭州取此山以為名)東門山(在歌羅/寨西北)
(五十里東即夜郎故地古/來夷夏分界入貢之門户)州基山(在建始縣東三十五/里隋建業州于此)
瘦驢嶺(黄魯直詩老馬飢嘶驢瘦嶺病人生入鬼門闗/病人甘作五溪臥老馬猶嘶十二閑劔南詩藁)
(嶺在施黔間前輩或用作驢瘦嶺蓋誤也故雜感/詩有艱危寧度丨丨丨奔走莫隨肥馬塵之句)清江
(圖經一名夷水蜀中江/水皆濁惟此獨清故名)麒麟溪(在州西八/里藥山下)盤龍溪(在州/驛北)
(馬公泉脚下昔/有丨丨于此)鐵溝(蘇子瞻丨丨行贈喬太博云城東/坡壠何所似風吹海濤低復起城)
(中病守無所為走馬來尋丨丨水丨丨水淺不容舟恰/似當年韓與侯有魚有魚何足道駕言聊復寫我憂)
祠廟竹王祠(在歌羅寨西北五十里東門山即夜郎侯/祠也華陽國志初有女子浣於遯水有三)
(節竹流至聞其中有嬰兒聲剖竹得男歸而養之及長/材武遂自立為夜郎王以竹為姓捐竹於地遂成竹林)
(崇寧間賜/靈惠廟額)磨嵯神廟(在州治南百歩按磨嵯山屬黔州/界山極高深洛浦蠻依為巢穴頗)
(為邊害孟蜀王擊破之及祥符中歸順故老云洛浦蠻/犯邊神每以陰兵助官軍擊賊靈跡顯著所在祠之)
名宦南承嗣(范陽人霽雲之子柳子厚雎陽廟碑云為/婺州别駕歴施涪二州服忠思孝無替負)
(荷/)皇朝丁謂(為䕫路漕以施近蠻食常不足而有鹽井/之利使鋪卒三十人往者負粟以次達施)
(州返者負鹽以次達巫山至是民/無轉餉之勞而諸寨粟皆可給)人物詹邈(元祐為/狀元)題
詠南謁裴施州(杜甫鄭典設自施州歸詩吾賢滎陽秀/冒暑初有適名賢慎出處不肯妄行役)
(旅兹殊俗遠竟以屢空廹云云氣合無險僻攀援懸根/木登頓入天石青山自一川城郭洗憂慼聽子話此邦)
(令我心恱懌其俗則純朴不知有主客溫溫諸侯門禮/亦如古昔勅㕑倍常羞盃盤頗狼藉時雖屬䘮亂事貴)
(當匹敵中宵愜良㑹裴鄭非遠戚羣書一萬卷博渉供/務隙他日辱銀鈎森疎見矛戟倒屣喜旋歸畫地求所)
(歴乃聞風土質又重田疇闢刺史似冦恂列郡宜競借/音迹北風吹瘴癘羸老思散䇿渚拂蒹葭寒嶠穿蘿蔦)
(幕此身仗兒僕高興潛有激孟冬方首路强飯取崖壁/歎爾疲駑駘汗溝血不赤終然備外飾駕馭何所益我)
(有平肩輿前途猶凖的翩/翩入鳥道庶脱蹉跌厄)廊廟之具裴施州(杜甫寄裴/施州詩云)
(云宿昔一逢無此流金鐘大鏞在東序氷壺玉鑑懸清/秋自從相遇减多病三嵗為客寛邊愁堯有四岳明至)
(理漢二千石真分憂幾度寄書白鹽北苦寒贈我青羔/裘霜雪廽光避錦袖蛟龍動篋蟠銀鈎紫衣使者辭復)
(命再拜故人謝佳政將老以/失子孫憂後來況接才華盛)雞號黒暗通蠻貨(胡人謂/犀為黑)
(暗○蘇子瞻送喬施州詩恨無負郭田二頃空有載行/書五車江上青山横絶壁雲間細路躡飛蛇云云蜂閙)
(黄昏採蜜花共怪河南門/下士不應萬里向長沙)一别施州向十霜(黄魯直寄/施州張使)
(君詩云云傳聞佳句望風降空弮/不易當堅敵振臂猶思起病創)夜郎自古流遷客(黄/魯)
(直和張仲謀送别詩云云聖世初投第一/人不是施州肯囬首五溪三峽更誰親)外邑看君自
是青田質(黄魯直次韻清江簿趙彦成詩日轉溪山幾/百遭厭聞虎嘯與猿號笙歌忽把二天酒風)
(雨猶驚三峽濤已作齊民尋要術安能/痛飲讀離騷云云清唳當聞徹九臯)
四六(巫峽故疆/清江名郡)　(民雜侏􁍜/俗稱純朴)　(眷惟分虎之邦/乃近啼猿之境)
(夜郎郡蠻貊之邦胡然惠顧/裴施州廊廟之具行矣召還)　(朱轓皂蓋暫輟為太守之行/玉鑑氷壺敢重獻詩人之句)
　　　　紹慶府(彭水/黔江)
　建置沿革(禹貢荆州之域楚地翼軫之分野古蠻夷/地戰國時楚威王使莊蹻將兵略江上自)
　(巴黔以西屬楚秦惠王請以武闗之外易黔中地昭/王使司馬錯攻楚黔中拔之秦武安君定巫黔中初)
　(置黔中郡漢改為武陵郡武帝於此置涪陵縣蜀先/主又於五溪立黔安郡晉永嘉後地沒蠻夷宇文周)
　(時涪陵蠻田思鶴以地内附因置奉州又改黔州自/周隋州郡易名遂與秦漢黔中犬牙難辨隋為黔安)
　(郡唐改黔州唐末陞武泰軍移黔南就涪州為行府/皇朝因之太宗朝復歸黔置理所後改紹慶府今領)
　(縣二治/彭水)
事要郡名黔中　黔安　黔南(並郡/志)風俗巴渝同俗(隋/地)
(理/志)草木少凋(舊經陰雨/多晦云云)少有蠶絲(同上云云/人多布衣)蠻獠雜混
(同上地接蕃蠻境連桂廣雖稱州號人户星居道路/崎嶇多阻崖壁行處則跣足露頭契約則結繩刻木)號
為難治(黄魯直黔江縣題名記黔工縣治所蓋楚開黔/中郡時歌羅蠻聚落也於今為縣二鄉七里戸)
(千有二百其秋賦庸雇不登三十萬錢以地產役於公/者八十有五其義軍二千九百招諭夷自將其衆者五)
(百七十其役於公之人質野畏事大畧與義軍夷將領/不殊也使之非其義或跳梁不為用决訟失其情或虜)
(掠以償直暗則小智者亦溷疆畔而為欺懦則細黠吏/亦能用其柄市麝臍以百計市蜂蠟以千計則夷以長)
(吏為侮寛則以利㗖胥徒而茍免猛則鳥獸駭而走箐/中矣至令得其人櫛垢爬痒民以安堵而異時號為難)
(治吾不知/其為説也)形勝古蠻蜑聚落(晏公類要云相傳楚子滅/巴巴子兄弟五人流入五)
(溪各為一溪之長一説謂五溪蠻/皆槃瓠子孫自為統長乃云云)為楚西南徼道(權載/之黔)
(州觀察使㕔記黔中云云在漢為武陵/莊蹻循江以略地唐䝉浮船以制越)地近荆楚(舊經/云云)
(候如/巴蜀)五溪襟束(同上云云/為一都㑹)多倚溪巖(舊經路途闊遠亦/無館舍凡至宿泊)
(云云就水造/飡鑽木出火)土産茶鹽(舊經云夏供茶蠟秋輸米糧○/彭水縣有鹽泉有左右監官收)
(其/課)山川狼山(郡國志云丨丨出野狼/眼在背上能食諸獸)蒟醬山(在故都/濡縣)壺
頭山(方輿記山形似壺/馬援曽戰于此)摩圍山(在彭水縣西隔江四里/與州城對岸夷獠呼天)
(曰圍言此山/摩天故名)伏牛山(在彭水縣方輿記山左右有/鹽井州人置竈煮以充食用)三峿
山(九域志云昔鄧/芝用師于此)小歌羅山(在黔江縣東/北四十九里)内江(相傳江/心有石)
(魚見則豐稔之兆○杜甫送弟使/蜀詩數盃巫峽酒百丈内江船)巴江(又名/白沙)涪陵江(自/本)
(州西北流入涪州三/百二十里入蜀江)彭水(在候寧縣即/古黔中地)五溪(謂酉辰巫/武元等五)
(溪賈耽四夷述云即/武陵丨丨蠻之西界)館驛歌羅驛(黄魯直嘗作竹枝歌/題丨丨丨云撐崖拄)
(谷蝮蛇愁入箐攀天猿掉頭鬼門闗外莫言遠五十三/驛是皇州○浮雲一百八盤縈落日四十九渡明鬼門)
(闗外莫言遠四海一家皆弟兄○尺五攀天天慘眼鹽/烟溪瘴鎻諸蠻平生夢亦未嘗處聞有鴉飛不到山○)
(風黒馬跪驢瘦嶺日黄人度鬼門闗黔南此去無多遠/想在夕陽猿嘯間○竹竿坡面蛇倒退摩圍山腰胡孫)
(愁杜鵑無血可續淚何日金雞赦九州○命輕人鮓甕/頭船日瘦鬼門闗外天北人墮淚南人笑青壁無梯聞)
(杜/鵑)古跡黔之驢(柳文黔無驢有好事者船載以入則無/可用放之山下虎見驢龎然大物也以)
(為神它日驢一鳴虎大駭然往來視之覺無異能稍近/益狎驢怒蹄之虎喜曰技止此耳因跳踉大􁫹斷其喉)
(盡其肉/乃去)名宦馬植(自安南都䕶徙黔州觀察使太平廣/記植移黔南時維舟岸下夜見白衣)
(吟曰截竹為筒作鳯吹鳯凰池上鳯凰飛勞君/更向黔南去即是釣陶萬物時公不久遂拜相)人物柳
莊敏(漢人舉孝亷/有碑在州治)名賢長孫無忌(郡志謫/黔州)皇朝蕭公(名/犯)
(髙廟諱寰宇記載歸州紫極宮黄魔神廟記云咸通壬/辰瀚林蕭公自右史竄黔南遊三峽次秭歸夢神人曰)
(險不足懼公詰之曰我黄魔神也居紫極宮/之西北隅將祐助明公出于此境尋為宰相)黄庭堅(豫/章)
(人以修實録被謫黔中與秦太虛書曰某屏棄不毛之/鄉以禦魑魅耳目昏塞舊學廢忘是黔中一老農耳)
題詠山色夜郎西(唐人送侍御赴黔中詩莫向黔中丨/路令人到欲迷水聲巫峽裏丨丨)
(丨/丨)言語多重譯(唐詩紀事竇羣詩/云云壺觴每獨謠)地遠官無法(劉長卿/送任侍)
(郎黔中充判官詩不識黔中路今看遣使臣猿隨萬里/客鳥似五溪人云云山深俗易淳須令荒徼外亦解懼)
(埋/輪)郡響蠻江漲(許常寄黔南李校書詩從我巫峽/外吟興更應多云云山昏濁雨過)官俸
請丹砂(杜荀鶴送人尉黔中詩盤山行幾驛水路復通/巴峽漲三川雪圍開四季花公庭飛白鳥云云)
(知尉黔中後/高吟採物華)白白江魚入饌來(杜甫送王判官扶侍還/黔中詩大家東征逐子)
(囬大家指其母風生洲渚錦帆開青青竹笋迎船出云/云離别不堪無限意艱危深仗濟時才黔陽信使應稀)
(少莫怪頻/頻勸酒盃)
四六(昔號蠻邦/今陞潛府)　(維黔中之古郡/接湖右之要區)　(使蠻烟瘴雨之中/沐瑞露和風之化)
(槃瓠子孫頗雜蠻風之狼戾/羅歌聚落蓋慿巖險之崎嶇)　(山深而俗易淳雖載劉長卿之句/夷雜而號難治尚稽黄太史之言)
　　　　重慶府(巴縣/壁江)　(江津/)
　建置沿革(禹貢梁州之域東井輿鬼之分野西南有/巴國因水以為名武王伐紂巴蜀之屬髳)
　(微預焉武王克商封宗姬支庶於巴是為巴子春秋/時亦為巴國戰國時巴與蜀俱稱王秦以其地置巴)
　(郡劉璋分墊江以上為巴郡理安漢縣墊江以下為/永寧郡理江津縣蜀先主又以固陵為巴東郡故巴)
　(郡分而為三蜀後主屬益州曹魏屬梁州梁武陵王/置楚州後魏改為巴州周愍帝又改楚州隋改渝州)
　(復為巴郡唐為渝州改為南平郡復為渝州皇朝因/之崇寧改恭州以光宗潛藩陞重慶府今領縣三治)
　(巴/縣)
　　本路提刑置司
事要郡名南平　三巴(見沿革秦蜀分為丨丨○丨丨/記閬白二水東南流曲折三囬)
(如巴字故/曰丨丨)風俗剛悍生其方(文選蜀都賦云云風謠尚/其武奮之則賨旅翫之則)
(渝舞鋭氣剽於中/葉蹻容盛於樂府)善歌舞(蜀都賦注引應劭風俗通云/巴人剽勇高祖為漢王時閬)
(人范目説高祖募取賨人定三秦封目為甆鳬鄉侯並/復除目所發賨人盧朴呇鄂度夕襲七姓不供租賦閬)
(中有渝水賨人左右居鋭氣善舞髙祖樂其猛勇數觀/其舞後令樂舞習之晉禮樂志巴部丨丨丨高祖愛其)
(舞韶樂府習之/巴渝舞是也)重屋累居(華陽國志郡治江津地勢峻/急皆云云結舫水居五百餘)
(家/)閣欄以居(寰宇記今渝之山谷中有狼□鄉俗構屋/高樹謂之閣欄不解絲竹唯敲銅鼓觀木)
(葉以别四時父子/同諱夫妻共名)商販旁午(舊題名記二江/丨丨舟楫丨丨)形勝西控
𤏡道(郡縣志東連魚復云云/北接漢中南至䍧牱)在岷江之北(寰宇記巴城/云云漢水之)
(南/)承三江之㑹(華陽志/云云)蜀將古城(郡縣志先主令李嚴/鎮此又鑿南山欲㑹)
(汶涪二水使城在孤洲上㑹嚴/被召不卒其事今鑿處猶存)山川浮山(在巴縣堯時/洪水不沒故)
(名/)巴山(在巴縣西南百二十里其山高聳上/有白水相傳黄帝於此山合神丹)方山(在巴/縣五)
(十/里)瀛山(在故南平縣西百七十里以/其高峻象海片之蓬瀛故名)塗山(重慶太平濠/州皆有之然)
(重慶非禹/之丨丨也)白崖山(在府城北三十/里有市及寺)君井山(在江津縣西/五十里有井)
(泉常以水之盈縮/卜牧宰之賢否)重壁山(在壁山縣四面高山/中有平田周二百里)龜停山
(在江津縣西一里岷/江中其山若龜形)明月峽(在巴縣石壁高四十丈有/孔若丨丨又有廣徳等丨)
(亦謂之/三峽)巴江(在巴縣水折三囬如巴字○鮮于侁詩三/川㑹合遶城下巴字體勢何盤盤却疑天)
(工勅水帝戲寫/鳥迹傾波瀾)涪江(在巴縣西來自合州西/北至州城北㑹岷江)岷江(在巴/縣東)
(北來自江津縣界/至州城北合涪江)内外江(水自渝上合州者謂之内江/自渝西戎瀘上蜀者謂之外)
(江杜甫詩云/百丈内江船)白水(在州南二百二十/里其色如練故名)赤水(在故南平/縣西四里)井
泉溫泉(在城北百餘里有寺○查仲本詩浴罷臨泉一/整冠令人搔首憶長安御湯搖蕩䨇龍影疑是)
(羌人簇/馬鞍)樓圃香草樓(在江津縣西南旁有/仙池多植丨丨故名)荔支圃(在巴/縣)
名宦張汭(漢人為巴郡太/守有徳政碑)王濬(晉人蘇子瞻荅李鄂州/書晉丨丨為巴郡太守)
(巴生子皆不舉濬嚴其科條寛其徭役所活數千人及/後伐吳所活者皆堪為兵其父母戒之曰王府君活汝)
(汝必/死之)柳玭(昭宗時以渝州刺史遷瀘州刺史柳氏自公/綽以來世以孝悌禮法為士大夫所宗玭嘗)
(戎其子弟曰凡門第高可畏不可恃也立身行已一/事有失則得罪重於他人死無以見先人於地下矣)皇
朝張浚(自山南府士曹改秩/調恭州司録參軍)人物謁渙(江津人為/汝南太守)然溫
(江津人為度遼將/軍桂陽郡太守)皇朝逢時行(巴縣人嘗知萬州紹興/初以斥和議忤秦檜坐)
(廢/)題詠山帶烏蠻濶(杜甫渝州候嚴侍御不到下峽詩/云云江連白帝深船經一柱過留)
(眼共/登臨)看君妙為政(杜甫送鮮于萬州遷巴州詩京兆先/時傑琳瑯照一門朝廷偏注意接近)
(與名藩祖帳棑舟數寒江/觸石喧云云他日有殊恩)思君不見下渝州(李白峨眉/山月歌夜)
(發清溪向/三峽云云)故自渝南擲郡章(劉禹錫送周使君罷渝州/歸郢中詩思君郢上吟歸)
(去云/云)荔支春熟向渝瀘(鄭谷之瀘郡遇裴晤詩/我拜師門更南去云云)
四六(中巴古郡/西蜀要衝)　(旌麾臨巴字之江/襦袴藹渝歌之俗)　(有易擾難安之俗/多欺孤負弱之奸)
(盛蹻容而剽鋭氣盡屬惠綏/妙為政而有殊恩竚聞命召)　(渝為潛邸獨據十四州之上游/帝念遠民必付二千石之良吏)
　　　南平軍(南川/隆化)
　建置沿革(禹貢梁州之域東井輿鬼之分野春秋戰/國為巴地秦屬巴郡西漢屬巴郡之江州)
　(及枳縣地漢武開西南夷置䍧牱郡今軍之南則䍧/牱郡之境北則巴郡之故疆也東漢晉宋齊因之後)
　(為蠻夷所據唐初置南州更名𤏡州復為南州治南/川縣此南州建置之本末也南平獠遣使内欵以其)
　(地隸渝州太宗分渝州巴縣南界至南平州改為霸/州此南平州建置之本末也二郡俱在渝南境唐衰)
　(棄之皇朝平蜀南州即先歸化陞為懷化軍隸渝/州其後收復疆土建南平軍今領縣二治南川)
事要郡名南平　渝南　䍧牱(並郡/志)風俗風俗朴野(王/元)
(申簿尉㕔壁記/云云服食儉陋)化為中華(何麒軍學記四民冠昏相襲/耕桑被野云云圖經又云自)
(唐賔服開拓為郡今衣冠宮室一皆中國○真景元送/南平江知軍序南平故漢巴渝地至唐猶以獠名我朝)
(元豐中聲教遠浹始即其地置軍焉百三四十年間浸/以道徳薰以詩書斌斌焉與東西州等矣紹定四年冬)
(予友江君往為之守將行請曰南平地雜民夷有赤子/龍蛇之異擾而馴之政未易也將何以教我予惟江君)
(之先象州以吏治名當世江君以世學踵儒科嘗令靖/之永平即倅靖廉白清簡人便安之以其治靖者治南)
(平直易易耳顧弗自足而求助於予此樂正子好善之/心孟氏所謂優於天下者也推以治平何鄉不可獨南)
(平乎哉然嘗竊歎古之為政者變戎而華今之為吏者/驅民而狄昔者箕子八條之化孔子九夷之居皆聖人)
(事吾不敢以律後世若錫光任延漢守將爾於交趾能/興其禮義之俗於九真能廸以父子之性是不曰變戎)
(而華乎今之饕虐吏羅市郡縣細者為䖟為蚋以噆人/之膚大者為猰㺄為鑿齒以血人之顱以刃其家以封)
(其孥於是民始蒿然䘮其樂生之志而甘自棄於盜賊/之徒矣是不曰驅民而狄乎故為政者以厚視其人雖)
(戎而華可也以薄待其人雖民而狄弗難矣循其本而/觀之為吏者不自狄其身然後能不狄其民蓋黷貨而)
(忘義者狄也喜殺而偭仁者狄也以中國之士大夫為/天子之命吏而其所為無異於狄亦何怪其民之狄哉)
(予方疾當世之吏穽吾民於狄故因君之請而一吐之/儻以為然則願風示屬縣之為吏者使皆懋於仁而聳)
(於義不亦可乎江/君曰然遂書以贈)尚鬼信巫(圖經風俗與恭涪/類云云巴蜀之舊)形勝南
獠故地(熊本建軍奏夷人即古巴/郡板盾七蠻南獠故地)夜郎夷界(南平縣題/名記云云)
(犬牙相錯/藉為保鄣)西連𤏡道(舊經云云/南極䍧牱)外控諸酋(陳復亨判官/㕔壁記南平)
(邊夜郎云云圖經又云南平跨漢二郡唐/五州之境封疆闊遠控扼蠻夷之要地也)跨接溪洞(晏/殊)
(撰劉孝標墓銘/土地曠遠云云)山高谷深(簿尉/壁記)四砦九堡(自熊本平夷/獠木斗得地)
(五百里云云/建南平軍)山川瀛山(在軍西北七十里周廽九十里/崖壁峭峻林翳葱蔚山類三峽)
(○有四十八面而皆不同劉觀/臺詩山盤四十八面險是也)南山(在瀛山之對岡勢/甚遠其上平廣有)
(石笋峯嶄/然秀拔)最高山(在軍東南九十里高十五里/林箐深密視衆山猶培塿)永隆山
(在隆化縣西二十/餘里縣以此名)鳯凰山(在隆化縣北七十/二里以形得名)九逓山(在/隆)
(化縣東六十里絶壁如銀色人視其色之昏明以候/晴雨上有水瀦為洞又有石龍初非䥴刻洞以龍名)獅
子峯(與鳯凰山相距不數/里兩山為一邑之冠)㺐崖(在軍之西/有獠居之)櫃崖(在軍東/南百里)
(峭崖壁立有/洞其門有櫃)白錦堡(去播州三百里係納土官/楊光榮子孫世襲守之)鹿箇堡
(去溱溪三十里其先夷大姓木櫃大/觀中納土賜姓趙名亨子孫亦世襲)三溪(蓋𤏡溪東溪/葛溪三溪水)
(合流/也)𤏡溪(從夜郎境流/過軍城下)東溪(在軍之西北上有小市有/孝感橋紹興甲戌有里婦)
(從其姑過溪其姑墮水即隨入拯之漂至灘/下忽若有人扶之而出兩人俱活故以名橋)四十八渡
水(在隆化縣東三十里兩山壁立一水灣環其中/涉是溪者凡四十有八渡其門有穴如户牖)堂閣
雲山堂(劉夷叔詩山繞郡樓秋/過雨月臨池樹晚生烟)北閣(在軍治規/模宏壯)園驛塞
樂園(在軍西/一里)南川驛(蒲公詩鶯花非/舊棟宇尚唐餘)漢名宦皇朝陳少
遊(為南平縣令有政/聲改桂州刺史)劉孝標(守南州日請置郡縣後建/軍壘遠人安之晏殊為撰)
(墓/銘)人物尹珍(漢武帝時人從汝南許叔重受五經還/䍧牱以教授其鄉於是南域始知學)題
詠封疆接播溱(趙彦邁詩風俗/連巴楚云云)蕞地曾無一掌平(趙彦/邁嵗)
(熟詩云云由來作郡亦强名峯連/萬翠山横翠川合三溪水遶城)崖深經夏不融雪(李/曼)
(詩/)
四六(出綸西掖/分竹南川)　(内雜蠻風/外連夷界)　(地析古之䍧牱/俗雜今之溪洞)
(禹九州之域既嘗入於版圖/漢五溪之蠻亦久漸於聲教)　(置軍而壘肇從劉孝標之時/變戎而華更驗真西山之序)
　
　
　
　
　
　
　
　
　
　
　
　方輿勝覽卷六十
欽定四庫全書
　方輿勝覽卷六十一　　　　宋　祝穆　撰
　　　涪州(涪陵/武龍)　(樂温/)
　建置沿革(禹貢梁州之域周為雍州之地東井輿鬼/之分野鶉首之次春秋為巴國地秦置巴)
　(郡在西漢領縣十一東漢領縣十四而涪陵與枳縣/居其二蜀先主以其地控巴江之源因於此立涪陵)
　(郡領漢平漢葭縣晉以涪郡理枳縣地宋齊並屬涪/陵及巴郡後周於故枳城立涪陵鎮隋改為縣唐置)
　(涪州改涪陵郡復為涪州皇朝平蜀/隸峽路今隸䕫路領縣三治涪陵)
事要郡名涪陵　龜陵　風俗人多戇勇(華陽志山險/水灘云云)
刀耕火種(郡志峽路在巉巖嶮峻之中其俗/云云惟涪梁重慶郡稍有稻田)俗有夏巴
蠻夷(郡志云云夏則中夏之人巴則廪君之後蠻則槃/瓠之種夷則白虎之裔巴夏居城郭蠻夷居山谷)
地暖早熱(龜陵志五月半早稻已熟便可食新七八/月間收割已畢云云與中州氣候不同)形
勝東接巴東(華陽志云云南接武陵/西接䍧牱北接巴郡)州在涪江之西(元/和)
(志州在蜀江/之南今云云)在今為要(魏華父題名記江出汶山合西/南衆水至重慶至嘉陵水至涪)
(陵受黔水故/涪陵云云)控瞿唐上流(郡志序㑹川蜀/之衆水云云)與荆楚接境
(寰宇/記)土産荔支(寰宇記地産丨丨尤勝諸郡○圖經相/傳城西十五里有妃子園其地多荔支)
(昔楊妃所嗜當時以馬逓馳載七日七夜至京人馬多/斃於路百姓苦之故杜牧之過華清宮詩云長安廽望)
(綉城堆山頂千門次第開一騎紅塵妃子笑無人知道/荔支來又晁説之詩荔支一騎紅塵後便有漁陽萬騎)
(來謂此也然蜀中荔支瀘叙之品為上涪州次之合州/又次之涪州徒以妃子得名其實不如瀘叙也○蘇子)
(瞻荔支歎十里一置飛塵灰五里一候兵火催顛坑仆/谷相枕藉知是荔支龍眼來飛車跨山鶻横海風枝露)
(葉如新採宮中美人一破顔驚塵濺血流千載永元荔/支來交州天寶嵗貢取之涪至今欲食林甫肉無人舉)
(觴酹伯游我願天公憐赤子莫生尤物為瘡痏雨順風/調百榖生民不饑寒為上瑞君不見武夷溪邊粟粒芽)
(前丁後蔡相籠加争新買寵各出意今年鬭品充官茶/吾君所乏豈此物致養口體何陋耶洛陽相君忠孝家)
(可憐亦進黄姚花○漢永元間交州進荔支龍眼十里/一置五里一候奔騰死亡罹猛獸之害者無數唐羌字)
(伯游為陵武長上/書言狀和帝罷之)扇(叚民記涪州出/丨為時所貴)松屏(出石山間相/傳爾朱先生)
(種松於此映山之石皆有松紋匠人欲採先祈/禱山神焚爇方得佳者不加人力天然成文)茶磨(江/邊)
(細密之石名曰/青䗫可作丨丨)山川龜山(在黔江東岸州治據其/上形如龜故州以此名)鐵櫃
山(舊經一名吳君山横亘江北/與涪陵縣相對雄壓諸山)遊蘭山(在高松鄉地名/羅雲蘭真人修)
(煉之處人至洞門望見丹竈真人/題字巖石自摇欲墜駭不可至)巾子山(在樂溫縣/北百里)北
巖(在大江之北相傳/王真人修煉於此)石甕磧(與州治相對東渡高峯之/上耆舊云國初太守吳侯)
(來遊遇一婦人打繖歩行指石甕磧云我久居其地又/取玉環一付廂吏云為我以此謝史君異日當顯仕子)
(孫復來守此/州言訖不見)涪江(自思州之上費溪發源經五十八節/名灘方至黔州溉自黔州溉與施州)
(江㑹流九十里經彭水武徳二縣凡五百餘里與蜀江/㑹于州之東水常湛然澈底以其出於黔州又呼黔江)
(坡詩合水來如電黔江緑似藍又名内江/昔司馬錯泝此水南上擊奪楚黔中地)蜀江(發源岷/山經嘉)
(叙瀘重慶至城下自成都登舟十三程至此㑹合黔/江過忠萬雲安䕫歸峽至荆南一千七百七十里)鑑
湖(有景物/之勝)白鶴灘(在州之/上流)錦繡洲(在銅柱灘東北洲/人能織錦罽故名)井
泉鹹泉(在武龍縣距白馬津東三十餘里江岸有丨丨/初康定間有程運使舟次鶻岸聞江中有硫黄)
(氣襲人太甚謂此必有丨丨駐舟召工開之果得鹹脉/是時兩岸薪蒸贍足民未知烹煎之法乃於忠州遷井)
(竈户十餘家教以煮鹽之法末幾有四/百餘竈由是兩岸林木芟薙悉成童山)堂樓朋樂堂(黄/魯)
(直命名/并記)鈎深堂(在北巖紹聖丁丑伊川謫居於涪即普/凈院闢堂傳易閲再嵗而成元符庚辰)
(徙夷陵㑹太史黄公自涪移戎過其堂因榜曰丨丨嘉/定丁丑范仲武請為北巖書院正堂奉安伊川先生塑)
(像其左待制尹公祠其右為直/閣譙公祠簡池劉光祖為之記)四賢樓(在北巖謂程/黄尹譙也)古
跡江心石魚(在涪陵縣江心有䨇魚刻石上每一魚三/十六鱗一衘蓂草一銜蓮花有石秤石斗)
(在傍三五年或十年方一出出/必豐年唐大順元年䥴詩甚多)名宦張濬(唐先啟中為/守郡少井泉)
(濬乃窮山泉之源以竹引之民賴其利今廢惟吳/公溪上俗猶呼為水筒埡今千福院濬之記尚存)人物
皇朝譙定(字天發樂溫縣玉溪人深於易自號涪陵居/士伊川魯直相繼謫居于涪聞其名未之識)
(遂率伊川往訪之從此深加敬仰後隨伊川入洛靖康/初許右丞薦至維揚從駕授通直郎直祕閣未幾冦至)
(不知所之或以為得道隱青城山淵聖皇帝召涪陵處/士譙定至京師處以諫職定以言不用力辭杜門不出)
名賢程頤(字正叔紹聖謫居寓于北巖先生嘗自言昔/貶涪州過漢江中流船幾覆舉舟之人皆相)
(視號泣伊川正襟安坐心存誠敬已而船及岸於同舟/衆人有老父問伊川曰當船危時君坐甚莊何以伊川)
(曰心存誠敬耳老父曰心守誠敬固善/不若無心伊川尚欲與之言因忽不見)尹焞(字彦明避/亂於涪獨)
(處一室范冲舉自代靖康中朝廷以布衣特起既至/京師懇辭還山賜號和靜處士建炎召充崇政説書)黃
庭堅(字魯直紹聖間謫涪/州别駕黔州安置)題詠暮過高唐雨(張祜送李/長史歸涪)
(州詩涪江江上客嵗晚却還鄉云云秋經巫峽霜急/灘船失次疊嶂樹無行好為題新什知君思不常)文
風齊兩蜀(宋翰題涪陵郡中詩錦綉洲猶在熊羆夢已/無云云仙洞接三都白石從天設青崖見地)
(圖荔支妃子國/不復曩時輸)舟楫三川會(馬提幹涪州五十韻地據/咽喉重城踰雉堞堅東漸)
(鄰楚分南望帶夷邊云云封疆五郡連許雄山苦峻馬/援埧相連灘急羣豬沸崖高落馬懸石魚占嵗稔鐵櫃)
(鎻晴天地暖冬無雪人貧嵗不/綿巖標山谷字觀塑爾朱仙)人家避水半危樓(陸務/觀詩)
(官道近山多/亂石云云)
四六(銅虎疏榮/石魚標瑞)　(帷涪陵之名郡/控䕫峽之上流)　(眷龜陵千里之邦/為䕫門一道之冠)
(臨荔子之邦詩請賡於杜牧/玩松紋之石迹難訪於爾朱)　(連五郡之封疆此為要地/薰四賢之徳義尚挹遺風)
　　　咸淳府(臨江/南賔)　(墊江/龍渠)
　建置沿革(禹貢梁州之域輿鬼之分野入參八度春/秋戰國為巴地秦屬巴郡漢屬益州巴郡)
　(之臨江縣東漢屬永寧郡梁於此立臨江郡後周兼/置臨州隋煬帝罷臨州以縣屬巴東郡恭帝重立臨)
　(州唐改忠州又為南賔郡復為忠州隸荆南皇朝隸/䕫路咸淳元年八月有㫖係今上潛藩之地陞咸淳)
　(府今領縣/五治臨江)
事要郡名南賔　風俗氣候差熱(清化志其地與恭涪/氣候等視他郡差熱)
(要不至與桂/嶺並為瘴鄉)其地荒遠瘴癘(黄魯直復/古記云云)士頗尚氣(進士/題名)
(記有巴蔓子仗節死義之遺風故云云有/甘興霸文廣休任俠之遺風故士頗倜儻)守節不屈(清/化)
(志嚴顔云云因改名忠寰宇記/以地邊巴徼當懐忠信為名)四君子相望(復古記云/云謂劉晏)
(陸贄李吉甫/白居易也)形勝古巴子國(清化/志)在恭涪䕫萬之間(南/賔)
(志/)土産馴鹿(唐叚文昌記/珍禽丨丨)荔支(白居易在忠州有郡中/丨丨十八韻及寄荔支)
(與楊使/君詩)丹橘(叚文昌記/素柰丨丨)山川倚天山(在臨/江縣)石堡山(在臨/江縣)
(東五/十里)平都山(在豐都縣東北一里神仙傳後漢/陰長生於此山上昇有煉丹遺跡)屏風山
(即夏/祠山)引藤山(在龍渠縣東十五里山/出引藤俗用以取酒)岷江(自豐都縣南/五十歩流入)
(臨江/縣界)鳴玉溪(在州北十里有懸崖瀑布高五/十餘尺潭洞奇邃古木蒼然)樊石灘(在/豐)
(都縣張無/盡有詩)東澗(在開元寺白公丨丨種柳詩野性愛栽/植植柳水中坻三年末離郡可以見依)
(依/)東池(在開元寺白公/有東池春草詩)樓閣巴東道院(在州/治)荔支樓(在/城)
(西南隅白公置公有荔支樓對酒詩荔支新熟雞冠色/燒酒初開琥珀香欲摘一枝傾一盞西樓無客共誰嘗)
東樓(白公詩山束邑居窄峽牽氣候偏林巒少平地霧/雨多陰天隱隱煮鹽火漠漢燒畬烟賴此東樓夕)
(風月時翛然慿軒望所思目斷心/悁悁背春有鴈去上水無來船)西樓(白公詩悄悄復/悄悄城隅隱林)
(杪山郭燈火稀峽天星漢少年光東流水/生計南枝鳥月沒江沉沉西樓殊未曉)四賢閣(黄魯/直記)
(忠州漢巴郡之臨江墊江縣也其治所在臨江故梁以/為臨川後周以為南賔郡唐貞觀八年始為忠州其地)
(荒遠瘴癘近臣得罪多出為刺史司馬故劉尚書以刺/史貶一年死陸宣公以别駕貶十年死李忠懿公以刺)
(史居六年白文公以刺史居二年其後憙事者以四公/俱賢圖像為丨丨丨故相贈司徒鄭州刺史南華劉晏)
(士安故相贈兵部尚書嘉興陸贄敬輿中書侍郎平章/事贈司徒安邑李吉甫宏憲刑部尚書贈左僕射下邽)
(白居易樂天由開元以來訖于㑹昌四君子相望凛然/猶有生氣忠民書以此自負而郡守至者必矜式焉紹)
(聖三年正月知州事營邱王君闢之聖凃下車問民疾/苦曰吏驁而民困故聖凃為州拊養柔良知其飽饑鉏)
(冶猾姦幾於傷手治聲翕然邑中豪吏故時受賕舞文/法者相與謀曰屬且無類即以智籠小騃吏郡訴於部)
(使者聖凃不為變且歎曰白頭老翁安能錄錄畏吏民/苛民耶亦㑹部使者察其為姦而聖凃治成時休車騎)
(野次咨問故老詠四賢之逸事而三君之政寂寥無聞/蓋士安即賜死而敬輿别駕不治民宏憲雖在州六年)
(亦嘿耳樂天由江州司馬除刺史為稍遷故為郡最暇/豫有聲迹又其在州時詩見傳東樓以宴賔佐西樓以)
(瞰鳴玉溪登龍昌上寺以望江南諸山張樂巴子臺以/㑹竹枝歌女東坡種花東澗種柳皆相傳識其處所於)
(是一花一竹皆考於詩復其舊貫種荔支數百株移木/蓮且十本忠於一時遂為三峽名郡聖凃乃以書誇涪)
(翁曰為我記之涪翁曰聖凃急鰥寡之病使遠方沐浴/縣官之澤可謂知務矣掃除四賢之室思欲追配古人)
(可謂樂善矣樂天去忠州於今為二百七十有九年在/官者鰓鰓然常憂瘴癘之病已數日求去故樂天之遺)
(事蕪沒欲盡聖凃齊人也蓋不能巴峽之風土又其擊/强撥煩材有餘地而晚暮為遠郡守廼能慨然不倦興)
(舊起廢使郡中池觀花竹鬱然如元和己亥時追樂天/而與之友聖凃於是賢於人遠矣聖凃為州之明年六)
(月而涪翁/為之記)東坡亭(在郡圃白公於此種花○詩云何處/慇懃重囬首東坡桃李種新成又云)
(最憶東坡紅爛熳野桃山杏水林檎○蘇子瞻别杭州/詩云平生自覺出處老少粗似樂天非東坡之名偶爾)
(同也又有西坡/白公亦有詩)東亭(白公詩緑樹為閑/客紅蕉當美人)南亭(白公詩高/城直下視)
(蠢蠢見巴蠻安可施/政教尚不通語言)舉盃亭(在城東/石盤山)寺觀龍昌寺(在臨/江縣)
(今為治平寺白公嘗於寺傍植柳柳盛則/寺興柳衰則寺廢僧愛此柳比之甘棠)龍興寺(陸務/觀有)
(龍興寺弔少陵先生寓居詩中原草草未承平戍火胡/塵到兩京扈蹕老臣身萬里天寒來此聽江聲寺門聽)
(江聲/甚壯)景徳宮(在平都山舊名仙都觀即白鶴觀也自豐/都縣東行二里許始登山石徑縈廽可一)
(二里平瑩如掃林木邃茂夾徑皆翠柏殆數萬株有老/柏十數云皆千年物也麂鹿時出沒林間皆與人狎甚)
(又名禹廟又名平都福地乃前漢王方平得道之所張/孝祥為書紫府真仙之居○陸務觀詩唐碑多斷蝕梁)
(殿半/欹傾)祠墓禹祠(在臨江縣南過岷江二里○杜甫詩禹/廟空山裏秋風落日斜荒庭垂橘柚古)
(屋畫龍蛇雲氣生虛壁江聲走/白沙早知乗四載疏鑿控三巴)屈原塔(在臨江縣東○/蘇子瞻丨丨丨)
(詩楚人悲屈原千載意未歇至今滄江上投飯救饑渴/遺風成競渡哀呌楚山裂南賔舊屬楚山下有遺塔應)
(是奉佛人恐/子就淪滅)陸宣公墓(在玉虛觀南三十歩舊經陸宣/公嘗藁葬於此或曰宣公已歸)
(葬而忠南特虛塜耳然杜子美已歸葬偃師而耒陽之/墓自若李太白已移殯青山而采石之塜猶存則敬輿)
(此墓宜/封殖之)古跡巴子臺(在臨江縣○白公登城東古臺詩/迢迢東郊上有土青崔嵬不知何)
(代物疑是巴王臺巴歌/久無聲巴宮沒黃埃)黄葛木(景徳觀前有古木大數/十圍枝柯盤鬱如蓋山)
(中人云此黄葛/木千年物也)黃心木(白公木蓮樹詩自序云巴人呼/為丨丨丨大者高四五丈涉冬)
(不凋身如青楊葉如桂花如蓮香色豔膩皆然獨房蘂/有異四月初花自開迨謝僅二十日忠州鳴玉溪生者)
(穠茂尤異○又有詩云如折芙蓉栽旱地似抛芍/藥掛高枝雲埋水隔無人見惟有南賔太守知)名宦
嚴顔(三國時劉璋使守巴郡為張飛所擒顔曰有斬頭/將軍無降將軍飛怒命斬之顔色不變曰斫頭便)
(斫頭何必怒耶今臨江縣西南二十里有嚴太守祠東/坡嚴顔碑詩注云在忠州○詩曰先主及劉璋兵意頗)
(不義孔明古豪傑可以為此事劉璋固庸主誰為死不/二嚴子獨何賢談笑傲碪幾國亡君已執嗟子死何為)
(何人刻山石/使我空涕淚)劉晏(坐與元載有仇/貶忠州刺史)陸贄(以論延齡姦佞/貶忠州别駕公)
(在忠州十年避謗不著書集古今名方五十卷號集驗/方今紫極觀有宣公墓○王介甫詩英英陸忠州學問)
(輔明智低徊得坎/軻勲業終不遂)李吉甫(吉甫初為陸贄所擬出為明/州刺史及贄貶忠州時宰欲)
(殺之起李吉甫為忠州刺史使甘心焉既至置怨結驩/人益重其量贊皇公來為忠州時李獻公生於巫峽之)
(中歸時已/六嵗矣)白居易(初盜殺武元衡公首請捕賊貶江州/司馬久之徙忠州刺史居忠二年政)
(事之美吟詠之什至/今忠人以夸耀四方)皇朝胡旦(為/守)王旦(知臨江/縣壁記)人物巴
蔓子(巴人也周末國亂將軍巴蔓子請師於楚許以三/城楚王已救巴使請城蔓子曰藉楚之靈克濟禍)
(難誠許楚王城可持吾頭往謝城不可得也乃自刎使/者以蔓子首歸報楚王王曰使吾得臣如巴蔓子者用)
(城何為乃以上卿之禮葬其首巴亦舉/其尸以上卿之禮葬之施州今有廟焉)題詠井邑聚雲
根(杜甫詩忠州三峽内云云小市常爭米孤城早閉門/空看過客淚莫覔主人恩淹洎仍愁虎深居賴獨園)
巫峽中心郡(白居易感春詩云/云巴城四面春)峽深田地窄(白居易詩/城暗雲霧)
(多云/云)薰草鋪坐席(白居易郡中春宴詩云云藤枝注/酒尊蠻鼓聲坎坎巴女舞蹲蹲)山
上巴子城(白居易詩云云山下巴江水中有窮獨人强/名為刺史時時竊自哂刺史豈如是食粟餧)
(家人黄縑裹妻子注云忠州刺史已下/悉以畬田粟給禄食以黄絹支給充俸)可憐島夷師(白/居)
(易忠州詩云云自稱為使君勿笑風俗陋/勿欺官府貧蜂窠與蟻穴隨分有君臣)吏人生硬都
如鹿(白居易初到忠州詩好在天涯李使君江頭相見/日黃昏云云市井疎蕪只抵村  隻蘭船當驛路)
(百層石磴上州門更無平地/堪行處虛受朱輪五馬恩)悶取藤枝引酒嘗(白居易/春至詩)
(閒拈蕉葉題詩句云云圖經云蜀地多山多種黍為酒/民家亦飲粟酒地産藤枝長十餘尺大如指中空可吸)
(謂之引藤屈其端置醅中注之如/晷漏本夷俗所尚土人效之耳)徒使花袍紅似火(白/居)
(易着刺史緋詩故人安慰善為辭五十/專城未是遲云云其如蓬鬢白成絲)黃茅岸上是忠
州(白居易寄向侍御詩明/月峽邊逢制使云云)忠萬樓中南北望(白居易答/楊萬州見)
(憶詩詳/見萬州)多是通州司馬詩(白居易竹枝歌江畔諸人唱/竹枝前聲斷咽後聲隨怪來)
(調苦縁詞苦云云䕫人所歌劉禹錫九章/今南賔所傳有白文公四章謾載其一)
四六(西蜀奥區/南賔大郡)　(按楚峽之上游/有唐賢之遺烈)　(乃眷雲根之聚/正當月峽之間)
(皂蓋朱轓尚覺官儀之盛/黄縑紅粟未嫌俸入之微)　(巴子故城遺俗尚餘於氣節/樂天舊部勝遊殆徧於詩歌)
　　　珍州(樂源/綏陽)
　建置沿革(禹貢荆州之域為翼軫之分野古山獠夜/郎國自古非臣服之地南夷君長以十數)
　(夜郎最大漢武帝時唐䝉請置夜郎縣及䍧牱郡晉/分䍧牱置夜郎郡宋南齊因之隋無所經見唐太宗)
　(開山洞置珎州并置夜郎麗臯洛源三縣改為舞州/又為鶴州復為珎州憲宗廢屬溱州五代復為蠻夷)
　(皇朝復賜珎州舊名繼改高州以廣西有高州改為/西高州徽宗時大駱解上下族帥駱世華駱文貴等)
　(獻地立珎州亦曰樂源/郡今領縣二治樂源)
事要郡名樂源　夜郎　風俗其俗夷獠(圖經遵義軍/宣和改為寨)
(隸樂源縣其俗以射獵山伐為業信巫鬼重謠祝好詛/盟外癡内黠安土重舊凡交易刻木為書契結繩以為)
(數其桀黠能言議屈服種人者謂之耆老其昏姻以銅/器毡刀弩矢為禮其燕樂以銅鑼鼔橫笛歌舞為樂其)
(所居無城池之固架木為閣聨竹為壁開忩出箭以備/不虞出入佩刀弩自衛至與華人交易畧無侵犯禮義)
(之風凡賔客聚㑹酋/長乃以漢服為貴)其民以耕殖為業(同上丨丨端龎/淳固丨丨丨丨)
(丨天資忠順/悉慕華風)形勝古夜郎郡(圖經云云/唐改珍州)黔中故壤(見圖/經云)
夷州之境(同上云云與黔思犬牙相錯又/云夷州乃古夜郎䍧牱郡故地)山川豹子山
(在州北八里/山多産豹)羅蒙山(在州西南二/百九十里)東松山(在州南三/百五十里)西
松山(在州南三百/二十五里)綏陽山(在州西二/百四十里)白崖堡(乃官軍於/此把守之)
(地有麗臯堡思義/堡安定堡夀山堡)三江(去州三十里/一名明溪)虎溪(在州東/十七里)思溪
(在州西北百八十里/出南平軍與明溪合)貫珠溪(在州東南/五十里)人物尹珍(漢威/帝時)
(䍧牱人珎自以居於荒裔不知禮義乃從汝南許慎應/奉受經書圖緯學成還鄉里教授於是南域始有學焉)
名賢李白(蔡寛夫詩話云太白之從永王璘世頗疑之/唐書載其事甚畧亦不為明辨其是否獨其)
(書自序云半夜水軍來潯陽滿旌旃空名適自誤廹脅/上樓船從賜五百金棄之若浮烟辭官不受賞翻謫夜)
(郎邊以此觀之則太/白豈從人亂者哉)題詠夜郎萬里道(唐李白寄江夏/韋太守詩云云)
(西上令/人老)山繞夜郎城(張文昌送蠻客詩借問炎洲客/天南幾日行江連惡溪路云云)夜
郎遷客帶霜寒(李白寄韋南陵詩君為張掖近酒泉我/竄三巴九千里天地再造法令寛云云)
四六(䕫路奥區/樂源古郡)　(雖云夷俗/實慕華風)　(古不居於臣服/令久被於皇靈)
(萬里朱轓暫撫夜郎之俗/一封紫詔即歸曉禁之班)　(粤從漢代尹珍之教化始行/循至唐朝太白之詩歌尤盛)
　　　思州(務川/安夷)
　建置沿革(楚地翼軫之分野戰國土地與黔中同楚/為黔中地秦置郡自漢至吳並為武陵郡)
　(酉陽縣地吳分置黔陽郡隋屬清江郡又置務川屬/庸州即今之黔江縣是也尋廢屬巴東郡唐以務川)
　(當䍧牱要路置務州太宗改為思州以思邛為名明/皇改寧夷郡復為思州黔州之美胥而為夷皇朝平)
　(蜀思州不豫大觀元年蕃部長田祐恭願為王民始/建思州而䕫路化外州郡凡十而思居其首尋省為)
　(務川城高宗中興復以務川城為思州/就以田祐恭為守今領縣三治務川)
事要郡名務川　思南　風俗蠻獠雜居(寰宇記俗同/黔中地在荒)
(徼之外云云/言語各異)漸被華風(圖經思南之地云云飲食言語/素所服習椎髻之俗勁悍之性)
(靡然變/易矣)形勝當䍧牱要路(唐招慰使冉安昌以務/川云云須置郡以撫之)縣名
思王(元和志故老相傳漢陳立為䍧牱太守阻兵保據/思邛水漢將夜郎王兵數萬破立於此撫安百姓)
(時人思慕遂/名思王縣)郡非古城(輿地廣記本朝但據夷人所指/以為縣涪州夏判官謂思州舊)
(城去今城/百八十里)一寨四堡(運使龎恭孫建築思州奏州治務/川因山川控扼建云云以備要害)
山川唐山(在州東四里南連河/只水北枕内江水)思王山(在州西南三百/七十里抵貴州)
思邛山(在思王/縣東南)都來山(在思邛縣東二十/五里接錦州界)都波山(在思/邛縣)
(東接錦/州界)無黨山(去思邛縣田十/里四面懸絶)巴江水(出城西南/䍧牱界)河只
水(在務川縣東二十/里河只者獠姓名)羅多水(在務川縣東八十/里羅多亦獠姓名)亭榭
名宦　人物　題詠(並/闕)
四六(䕫路奥區/思南要地)　(畫地以守/變戎而華)　(雖曰黔中之地/實為徼外之州)
(周職方之不及固遠華風/秦郡國之肇分久漸王化)　(在天一涯雜鴃舌侏􁍜之俗/環地千里藉虎符彈壓之威)
　
　
　
　方輿勝覽卷六十一
欽定四庫全書
　方輿勝覽卷六十二　　　　宋　祝穆　撰
　　潼川府路
　　　瀘州(瀘川/合江)　(江安/)
　建置沿革(禹貢梁州之域天文東井輿鬼之分野春秋/戰國為巴子國秦屬巴郡漢武帝分置犍為)
　(郡而犍為之江陽符縣即今之州城是也東漢末劉璋/立為江陽郡晉寄治武陽穆帝置東江陽郡宋齊因之)
　(梁置瀘州取瀘川以為名移治馬湖江口隋為瀘川郡/唐復為瀘州改瀘川郡復為瀘州皇朝陞為上州又陞)
　(為節度賜名瀘川軍中興以來四路建帥府分委邊防/而夔路鈐轄猶兼於瀘南張魏公奏請䕫梓各專其任)
　(乃各陞本路安撫其後以瀘南為潼川府路安/撫使自梁介始今統郡十五領縣三治瀘川)
　　本路安撫置司
事要郡名瀘川　瀘南　江陽　風俗朴野少儒學(華/陽)
(國志江陽/之俗云云)氣候偏陽(勾公權瀘川縣廨記江陽云云夏/秋多炎燠冬無苦寒每夏秋蒸溽)
(如榜挹/大爐鞴)畬田刀耕(寰宇記地無桑麻/每嵗云云火種)形勝東接巴郡(華/陽)
(國志云云南接䍧牱/西接犍為北接廣漢)西連𤏡道(鎮遠樓記云云東接/巴渝南望夜郎䍧牱)本
漢江陽(華陽國志瀘川縣云云昔漢光武微時過江陽/有一子望氣者言江陽有貴兒孫王求之縣人)
(殺之光武怒為子立祠/謫江陽人不使冠帶)肘江負山(劉正字李園序/瀘為州云云)古巴
子國(任伋開福寺記瀘云云淙流東/北貫其隅墮山西南蟠其址)枕帶䨇流(輿地廣/記據江)
(􁅅/㑹)舟車之衝(照庵記江安隋舊邑也號為丨丨往來丨/丨其外即與西南夷接自唐閣羅鳯之師)
(出入於此而國朝元豐以/來問罪之師亦由此啟行)最近蠻獠(通畧太祖開寶八/年召新瀘州錢文)
(敏見於講武殿謂之曰/瀘州云云尤宜綏撫)為邊隅重地(孫羲叟修城記瀘/控西南諸夷遠逮)
(㸑蠻最云云元豐以來用/武守其後始更置儒守)權任益重(李􁧶西山堂記乾/道升領劒南一道)
(十五州/云云)土産鹽井(華陽國志土地雖迫山川/特美丨丨魚地一郡豐沃)瀘茶(茶經/云瀘)
(州之茶樹夷獠常攜瓢穴其側每登樹採摘茶必含於/口中待其展然後置瓢中旋塞其竅歸必置於暖處故)
(味極/佳)荔支(杜甫過瀘川詩憶過瀘戎摘丨丨青楓隱映/石逶迤京中舊見君顔色紅顆酸甜只自知)
山川寶山(在城南初名堡子山為巡檢廨陳公損之移/廨山西建堂其上袁公説友名其堂曰江山)
(平遠易堡子為丨丨皆大書掲之下瞰城郭萬瓦鱗集/兩江合流○郡國志一名瀘峯山高三十丈地多瘴三)
(四月渡之必死唯五月上旬渡之即無害故諸葛亮云/五月渡瀘即今之丨丨李􁧶西山堂記云以常璩華陽)
(國志及辛怡顯雲南録攷之乃在/越嶲之地明甚非瀘之丨丨也)方山(距州三十五里/又名囬峯山其)
(山八面下瞰江/有魏武帝廟)南夀山(在城西南三十五/里山旣高且秀)安樂山(圖經/在合)
(江西五里三峯俱秀有溪及延真觀有石櫃為仙人藏/經之所岐而左有爛柯跡後有仙魚影隱隱在石壁中)
(岐而右歴木楠臺仙人屋十二盤至剪刀峽循山有八/洞通南巖有石曰許由瓢又有芙蓉城滴水崖白猿洞)
(此三峯之景也○任伋遊安樂山詩安樂溪上峯萬木/森翠羽孤撐切天心横拓壓坤股氣勢西呑夷光芒南)
(定楚雲泉出石竇淋漓灑玉宇烟蘿纒林梢摇曳垂翠/組○山有天符葉一夕大風雨拔去後得於容子山如)
(荔枝葉而長上有紋如蟲蝕宛如蟲篆或以為劉真人/仙跡○蘇子瞻詩天師化去知何日玉印相傳世共珍)
(故國子孫今尚在/滿山秋葉豈能神)鏡子山(在江安縣南五里又名照山/一峯中峙兩峰旁翼二溪交)
(流峯巒葱蒨庵廬梵室金碧交輝旁有二潭為龍所居/禱旱輙應山有眠雲石襲淵橋玎璫巖磨鎌溪為一邑)
(勝遊/之地)木龍巖(在寶山之趾有古榕木盤結/夭矯如龍黄魯直為題榜)東巖(在汶江/之東紹)
(興中邦人開創大像依巖不足以庇風雨近嵗有庖者/祁氏親死廬墓棄俗奉香火於此巖邦人信之不十年)
(重樓複屋佛宮/經藏甲於一境)北巖(在城北舊有小庵尚書楊汝明創/為大刹及創五峯書院以為士友)
(會課之/所焉)龍女洞(在城東南二十五里高岸之半有二穴/俗傳為丨丨丨李巽巖嘗遊有留題)
汶江(出岷山東流/入合江縣界)瀘江(按辛怡顯雲南録及唐書志姚/州雲南郡下有瀘南縣則瀘水)
(當在姚州○李􁧶西山堂記云郡得名為瀘者蓋始因/梁大同中嘗徙治馬湖江口置瀘州蓋馬湖即瀘水下)
(流因遠取瀘/水以名州)中江(一名綿水經瀘川/縣北三里出麩金)涇灘(在江安縣南/三十里灘上)
(有山刺天瀑布飛下/相傳武侯誓蠻之地)黄龍堆(在瀘江中有大石闕每季/春則黄龍堆沒此闕亦平)
(○水經云尹吉甫生子伯奇至孝後母譖之自投江中/衣苔帶藻忽夢水仙賜之美樂揚聲悲歌船人學之吉)
(甫聞其聲援琴作子安之操即瀘川縣/之黄龍堆也韓文公履霜操亦援此事)井泉䨇井(在城/西偏)
(紹興中掘濠塹得碑乃唐/乾元中蘇徳充所開也)滴乳泉(在城西真如寺自崖/石中流出味甚甘魯)
(直經行大/書此三字)堂樓袞繡堂(在州治以趙衛公/出鎮於此改今名)整暇堂(在郡/圃之)
(内/)西山堂(在寶/山)南定樓(在州治取出師表語○陸務觀/詩行遍梁州到益州今年又作)
(渡瀘遊江山重複爭供/眼風雨縱横亂入樓)亭觀四香亭(在州治淳熙趙公/建自題云永嘉何)
(希深之言曰荼䕷香春芙蓉香夏/木犀香秋梅花香冬斯名以之)偶住亭(在江安縣之/對建中初魯)
(直自𤏡道還過邑宰石諒同遊此亭書琴/操後改為渡瀘亭有范百録平蠻碑在焉)海觀(在州治/侍郎閻)
(蒼舒詩雲南之陰大江東二水奔騰如海/衝誰能具此壯觀眼南定樓中今臥龍)名宦諸葛亮
(按叙州李嘉謀武侯祠堂記云武侯南征使李恢自建/寧馬忠自䍧牱而身自出越嶲五月渡瀘世未有原其)
(説者蓋吳蜀之分五溪諸夷遥接益州四郡雖不能為/害然有事之際得之即强故先主伐吳使馬良招五溪)
(諸蠻授以官爵五溪之南即益州䍧牱郡界及先主敗/於秭歸益州四郡皆叛應吳高恣睢於越嶲雍闓跋扈)
(於建寧朱褒反叛於䍧牱闓又受吳之爵執蜀刺史張/裔以與吳安然不忌此非獨以險遠為心蓋益州四郡)
(上可撼巴峽以為奇下可通湘廣以備敗自漢以來益/州四郡皆士大夫主之非獨蠻夷而已公之南伐蓋以)
(杜塞四郡歸吳之心使四郡根據於吳遙結五溪諸夷/則巴峽非漢有也傳所謂因其酋豪擒縱孟獲使之不)
(叛者特公/之餘畧耳)柳玭(通鑑昭宗景福二年以渝州刺史丨丨/為瀘州刺史柳氏自公綽以來世以孝)
(悌禮法為士大夫所宗玭為御史大夫/上欲以為相宦官惡之故久謫於外)皇朝錢若水(以/右)
(贊善為守太祖召見於武徳殿/謂之曰瀘州最近蠻尤宜綏撫)鄧綰(為江安令有/安樂溪記)人物
尹吉甫(江陽人有祠在城南又報/恩觀建清穆堂以祠之)皇朝唐庚(字子西來/自眉家於)
(瀘之安夷門/外有文集)題詠地兼夷漢重(任伋題安樂山詩/云云江帶梓䕫寒)瀘戎
瘴癘屋(劉望之荔支詩云云閩粤山水/鄉如何産此物爛然照炎荒)餘甘渡頭客艇
(唐子西瀘川六言百斤黄鱸鱠玉萬/户赤酒流霞云云荔支林下人家)牛羊村落晚晴處
(唐子西雲南老人行云/云烟火樓臺日暮時)安排春織待新篇(唐子西贈瀘/倅詩寄語江)
(陽夷洛道云云自注云淯/井夷人蠻布織梅聖俞詩)歌唱竹枝終日楚(同上云云/笛吹梅弄)
(數聲/羌)
四六(西瀼奏功/東川徙鎮)　(若時江陽/實聨益部)　(宏開帥府/盡䕶兵權)
(地控雲南之六詔/疆連井洛之三邊)　(維瀘川之大郡/控巴徼之羣蠻)　(地望隆重視古元侯/民俗怡熙為今道院)
(鳥言夷面雖久被於文明/狼子野心然易萌於嘯聚)　(占一星之入蜀謂合遄歸/不五月而渡瀘却疑深入)
(元戎小隊復班石谷之春/方國細書趣侍雲臺之下)　(尹吉甫之清風穆如可挹/唐子西之遺範炳若猶存)
　　　潼川府(郪縣/鹽亭)　(平江/飛烏)　(涪城/銅山)　(通泉/東闗)　(射洪/永泰)
　建置沿革(禹貢梁州之域東井輿鬼之分野春秋戰/國為蜀地漢高帝分置廣漢郡郪縣與焉)
　(後漢因之先主定蜀分廣漢蜀梓潼郡晉又分置新/都郡蕭紀於郪縣置新州西魏置昌城郡隋改新州)
　(為梓州因梓潼水為名煬帝廢為新城郡唐改為梓/州又改為梓潼郡復為梓州肅宗以梓州為東川節)
　(度治所前蜀為武徳軍國朝改靜戎軍又改安靜軍/又詔梓州稱劒南東川陞為潼川府以梓州為潼川)
　(府路乾道間陞瀘南為潼川府路安撫使而潼川守/臣兼果渠懷安廣安五郡兵馬事今領縣十治郪縣)
　　本路提刑置司
事要郡名梓潼　東川　左蜀　風俗俗好勝尚氣(舊/經)
(云云不/耻貧賤)士通經學古(舊經曰云云/罕為異習)人傑地靈(圖經梓州/出趙㽔之)
(智術陳子昻之文章所謂人傑地靈者也○岑象求趙/巖記東漢以來人物可見者僅數人其間以禮自持不)
(應辟命者/殆居其半)形勝左帶涪水(通典云云右挾中/江居水陸之衝要)東控瀘叙
(乞陞潼川府奏狀云云西扼綿茂江山形/勝水陸之衝為劒外一都會與成都相對)古廣漢郡(劉/甲)
(人物志序唐以前凡稱梓潼者即今之隆慶稱涪者即/今之綿州惟稱郪及廣漢縣乃潼川也○元和志州城)
(宋元嘉/中築)不及西川一大縣(鄧良能南樓記云自唐為東/川節度名有十邑與西川等)
(而壤地瘠薄民/物之産云云)通泉為梓名邑(楊天惠撰通泉縣連鰲/閣記梓於西南為大都)
(云云江山秀/潤土田平夷)土産桃竹(杜甫丨丨杖詩江心蟠石生桃/竹蒼波噴浸尺度足斬根削皮)
(如紫玉江妃水仙惜不得梓潼使君開一束滿堂賔客/皆歎息憐我老病贈兩莖出入爪甲鏗有聲老夫復欲)
(東南征乗濤鼔枻白帝城路幽必為鬼神奪杖劒或與/蛟龍爭重為告曰杖兮杖兮爾之生也甚正直慎勿見)
(水踴躍學變化為龍使我不得爾之扶持滅跡於君山湖上/之青峯噫風塵澒洞兮豺虎咬人忽失䨇杖兮吾將曷)
(從/)山川牛頭山(在郪縣西南二里形似丨丨丨四面孤/絶俯臨州郭下有長樂寺樓閣為一方)
(勝槩圖經有云羅漢洞在巖之半永福寺/據其頂廣化寺據其岡羅漢院據其麓)東山(在城東/○杜甫)
(陪王侍御同登東山最高頂宴姚通泉晚攜酒泛江詩/姚公美政誰與儔不減昔時陳太邱邑中上客有柱史)
(多暇日陪驄馬遊東山高頂羅珍羞下顧城郭銷我憂/清江白日落欲盡復攜美人登綵舟笛聲憤怒哀中流)
(妙舞逶迤夜未休燈前往往大魚出聽曲低昻如有求/三更風起寒浪湧取樂喧呼覺船重滿空星河光破碎)
(四座賔客色不動請公臨深莫相違逥船罷酒/上馬歸人生歡㑹豈有極無使霜露霑人衣)大雄山
(在中江有真武祠杜甫有/題𤣥武禪師屋壁詩即此)東武山(在射洪縣東十里唐/陳伯玉集云陳方慶)
(好道隱於此有/唐朝道觀遺址)金華山(在射洪縣有陳拾遺學堂○杜/甫詩涪右衆山内金華紫崔嵬)
(上有蔚藍天垂光抱瓊臺繫舟接絶壁杖策窮瀠洄四/顧俯層巔淡然川谷開雪嶺日色死霜鴻有餘哀焚香)
(玉女跪霧裏仙人來陳公讀書堂石/柱側青苔悲風為我起激烈傷雄材)白崖山(在射洪縣/南十五里)
郪江(在郪縣西南源出/銅山縣赤岸溪)涪江(在郪縣北/通遂州)射江(涪江水東/南流與射)
(江/合)鵞溪(在鹽亭縣境/其地産絹)梓潼水(在鹽亭縣其/源出劒州)沈水(在通泉/縣北公)
(孫述令延岑盛兵固守丨丨漢臧宮進/兵縱擊之斬首溺死者萬餘人即此)堂亭名世堂(在/府)
(治畫司馬相如王褒楊雄嚴君平/屈原陳子昻李太白蘇子瞻八人)來袞堂(在府治以趙/丞相更名)
西郊亭(蒲公規亭記云蜀/相高平公所建)野亭(在通泉縣東○杜甫陪/王侍御宴通泉東山丨)
(丨詩江水東流去清樽日復斜異方同宴賞何處是京/華亭影臨山水村烟對浦沙狂歌遇形勝得醉即為家)
山亭(杜甫登牛頭丨丨詩云路出䨇樹外亭窺萬井中/江城孤照日山谷遠含紅兵革身將老闗河信不)
(通猶殘數行淚/忍對百花叢)水亭(杜甫章梓州丨丨詩城晚通雲霧/亭深到芰荷吏人橋外少秋水席)
(邊/多)館驛通泉驛(杜甫詩溪行衣自濕亭午氣始散冬溫/蚊蚋集人遠鳬鴨亂驛樓哀柳側縣郭)
(輕烟畔一川何綺/麗盡日窮壯觀)寺觀慧義寺(杜甫陪章梓州詩云春/日無人境虛空不住天)
(鶯花隨世界樓閣倚山巔遲暮身何得登臨意惘然誰/能解金印瀟灑共安禪○前人送王少尹赴成都詩云)
(苒苒谷中寺娟娟林表峯欄干上處遠結構坐來重/騎馬行春徑衣冠起暮鐘雲門青寂寂此别惜相從)牛
頭寺(杜甫詩青山意不盡袞袞上牛頭無復能拘礙真/成汗漫遊花濃春寺靜竹細野池幽何處鶯啼切)
(移時獨未休○望丨丨丨詩牛頭見鶴林梯徑繞幽深/春色浮山外天河宿殿陰傳燈無白日布地有黄金休)
(作狂歌客囬/看不住心)兠率寺(在南山名長夀有劉蛻文冢碑及/蛻三詩刻之石○杜甫詩兠率知)
(名寺真如會法堂江山有巴蜀棟宇自齊梁庾信哀雖/久何顒好不忘白牛連遠近且欲上慈航○望丨丨丨)
(詩樹密當山徑江深隔寺門霏霏雲氣重閃閃浪花翻/不復如天大空餘見佛尊時應清盥罷隨喜給孤圍)
東山寺(名普恵寺在城東涪江之外去城三/里寺有蘇公泉臨川門下瞰涪江)香積寺(在/涪)
(城縣有官閣○杜甫詩寺下春江深不流山腰官/閣逈添愁諸天合在藤蘿外昏黒應須到上頭)東臺
院(在鹽亭縣郎中任伯傳於山上建亭讀書十年/而兄弟子孫登科者十餘人其孫任源有記)玉京
觀(在射洪縣北金華山上東晉陳勲學道山中白日仙/去梁天監中建觀有唐明皇所鑄老君像有陳拾遺)
(讀書堂及盧/藏用祭文)祠廟白崖廟(在白崖山圖經云神姓陸諱/弼梁天監中為瀘州刺史卒)
(於官歸舟過此山下/舟皆沈沒後為立廟)勾溪廟(在中江縣即天齊王祠○/子瞻有看畫古叢祠之句)
(見後/題詠)名宦郭元振(唐詩紀事元振神龍間尉通泉任俠/使氣不事小節武后召欲詰問既與)
(語奇之索所為文章上寶劒篇后覽之嘉歎○杜甫過/代公宅詩豪傑初未遇其跡或脱畧代公尉通泉放意)
(何自若及夫登袞冕直氣森帷薄磊落見異人豈伊常/情度定策神龍後宮中翕清廓俄頃辨尊親指揮存顧)
(託羣公甫慙色王室無削弱逈出名臣上丹青照臺閣/我行得遺跡池館皆疏鑿壯公臨事斷顧歩涕横落高)
(詠寶劒篇神/交付冥漠)蘇榮(唐相味道之父為梓州參軍致書鄉/人曰項注吏部州參子號縣帶郪名)
(由來不渉老身併是/婦兒宫職時人賞之)柳仲郢(公綽之子字諭䝉為東川/節度使美績流間又孫光)
(憲北門𤨏言曰西川人言梓州者我車門之草市也仲/郢為東川節度使聞之曰吾仕朝廷三十年清津備歴)
(今日始與西/川作市令耶)李商隱(唐大中時為東川判官今䕶彌勒/巖佛頌及南禪四證堂碑皆商隱)
(文/)皇朝燕肅(天聖中為守/作蓮花漏)張雍(徳安人知梓州值李順/之亂士遜蠲煩苛尚簡)
(素弔死䘏孤歌頌/之聲溢於道路)范百禄(淳熙間為提刑會瀘夷反命/熊本措置夷數千請命將欲)
(屠之百禄不/可遂受其降)人物王渙(郪人為洛陽舍寛/猛得宜人為立祠)王堂(郪人遷/汝南太)
(守委功曹陳蕃匡理政/務郡内稱治並東漢時)趙㽔(鹽亭人篤學不仕輿李/白善著書號長短經)陳
元敬(子昻之父瑰偉倜儻弱冠豪俠屬鄉人阻饑散粟/萬斛以濟貧民年二十二擢第天后居攝遂山棲)
(餌术見/趙澹頌)陳子昻(射洪人唐興文章徐庾餘風天下祖尚/子昻始變雅正武后時上書言事為右)
(拾遺後為縣令叚簡所害盧藏用云道䘮五百載而得/陳君子昻有感興詩墓在獨坐山學堂遺址在金華山)
顧彦暉(郡人以/忠義稱)皇朝蘇易簡(銅山人太平興/國五年狀元)文同(字與/可永)
(泰人文潞公守成都奇之致書與可云襟韻灑落如晴/雲秋月塵埃不可到司馬溫公蘇文忠公尤敬重之有)
(丹淵/集)題詠官柳着行新(杜甫郪城送李判官詩云慿高/送所親久坐惜芳辰遠水非無)
(浪他山自有春天際傷離别離/筵酒太頻野花隨處發云云)江水流城郭(杜甫春日/登梓州城)
(樓詩行路難如此登樓望欲迷身無却少壯跡有但/羈棲云云春風入鼓鼙䨇䨇新燕子依舊已銜泥)五
馬何時到(杜甫送梓州李使君之任詩近看除/刺忠還喜得吾賢云云䨇魚會早傳)江清歌
扇底(杜甫陪李梓州泛江有女樂在渚舫戲為艷曲詩/上客囬空騎佳人滿近船云云野曠舞衣前玉袖)
(臨風並金壺隱浪偏競/將明媚色偷眼艷陽天)立馬千山暮(前人白日移歌袖/青霄近笛牀翠眉)
(縈度曲雲鬢儼分行云云囬舟一/水香使君自有婦莫學野鴛鴦)銜恩到梓州(姚合送/楊尚書)
(赴東川詩郄縠詩書將云云遶身垂印綬䕶馬執戈矛/劒閣和銘峭巴江帶字流從來皆惜别此别復何愁)
漢女輸橦布(王維送梓州李使君詩萬壑樹參天鄉音/聽杜鵑山中一半雨樹杪百重泉云云巴)
(人訟芋田文翁飜/教授不敢倚先賢)得郡書生榮(蘇子瞻送周正孺知東/川詩云云還家昔入重)
(而況東西川千騎擁上冢里門下車日父老自驚聳端/如何武賢不事長卿寵清時養材傑杞梓方培擁未應)
(遺合抱取用及把拱如君尚出麾顧我宜耕隴告歸謝/先手求去悔不勇豈云慕廉退實自知衰冗為君掃棠)
(隂畫像/或相踵)東川得望郎(蘇子瞻次前韻云云坐與西爭重/高峯傾石室舊學鄙文冢蜀人安)
(使君所至野不聳竹馬迎細侯大錢送劉寵遥知勾溪/路老稚相扶擁看畫古叢祠百怪朝幽拱牛頭與兠率)
(雲木蔚堆壠醉鄉追舊遊筆陣賈餘勇聊將詩/酒樂一掃簿書冗西風吹好句珠玉本無踵)水散巴
渝下五溪(杜甫野望詩金華山北涪溪西仲冬/風月始凄凄山連越嶲蟠三蜀云云)從來不
奉一行書(杜甫投簡梓州幕府兼簡韋郎詩幕下郎官/安稳無云云固知貧病人湏棄能使韋郎迹)
(也/疎)一門三鎮擁朱輪(潼川舊記鮮于叔明功徳碑載/嚴氏詩三院四人簮白筆云云)訓
練彊兵動鬼神(杜甫寄章侍御詩淮安維揚一俊人金/章紫綬照青春指麾能事囬天地云云)
(闗西不得歸闗羽河内猶宜借冦恂/朝覲從容問幽側勿云江漢有垂綸)鞭指金門望轉清
(張順之送大諫赴闕詩一萬餘家留戀意/二三十里管絃聲恵加棠水流難盡云云)深僻還如樗
社村(張順之寄唐山人詩梓/潼江口涪江上云云)鳯凰城裏花時别(陳羽梓/州與溫)
(商夜别詩云云𤣥武江邊月下逢客舍莫辭先買酒相/門曽忝共登龍近風騷屑千家竹隔水悠揚五夜鐘明)
(日又行西蜀路不/堪天際遠山重)外邑高山擁縣青(杜甫行次鹽亭寄/嚴遂州蓬州二使)
(君詩馬首見鹽亭云云雲溪花淡淡春郭水泠泠全/蜀多名士嚴家有徳星登臨意無極好為老夫聽)山
縣早休市(杜甫倚杖詩自注在鹽亭時作看花隨郭内/倚杖即溪邊云云江橋春聚船狎鷗經白浪)
(歸鴈喜青天物色兼/生意凄凉憶去年)烏好人亦好(杜甫贈射洪李四丈/丈人屋上烏云云人)
(生意氣豁不/在相逢早)薛公十一鶴(杜甫通泉縣署屋壁後薛少/保畫鶴詩云云皆寫青田真)
(威遲白鳯態非是倉庚隣赤霄有真骨/耻飲洿池津㝠㝠任所往脱畧誰能馴)江頭且繫船(杜/甫)
(題郪縣郭明府茅屋壁云云為爾獨相憐雲散灌壇雨/春青彭澤田頻驚適小國一擬問高天别後巴東路逢)
(人問/幾賢)
四六(出綸北闕/賜履東川)　(蜀川巨鎮/郪道名邦)　(地接三江/鎮分二蜀)
(輟從楓陛分竹使以鼎來/坐使梓潼與錦城而爭重)　(柳侯見薄苐言市令之如/坡老送行乃以望郎而重)
(建臺移治蓋田諫議之言/持節䇿名有趙清獻之烈)　(陳伯玉之故鄉風生諫草/杜少陵之遺跡月冷詩壇)
(接漏天之霧雨/隔畨冢之烟雲)
　
　
　
　
　
　
　
　
　
　
　
　
　
　
　方輿勝覽卷六十二
欽定四庫全書
　方輿勝覽卷六十三　　　　宋　祝穆　撰
　　　遂寜府(小溪/青石)　(蓬溪/遂寜)　(長江/)
　建置沿革(禹貢梁州之域東井輿鬼之分野春秋戰/國為蜀地秦為蜀郡地漢分為廣漢郡今)
　(州為廣漢縣又分為德陽縣東晉於德陽縣界東南/置遂寜郡後周置遂州又改名曰石山郡唐改為遂)
　(州改遂寜郡復為遂州陞東川防禦使又陞武信軍/節度皇朝因之提舉合邃等七州兵甲徽宗潜邸陞)
　(遂寕府今領/縣五治小溪)
　　本路轉運置司
事要郡名古遂　武信　風俗民醇有古風(張震賦/序云云)人
物富繁(馬咸記云云/江山灑落)形勝東連巴蜀(圖經四逹之區/西接成都云云)劔
南大鎮(曲阜行李延/制遂寜云云)涪水上游(馬咸㨿云云/乃東川㑹邑)東蜀都㑹
(劉儀鳯南楼記平原沃野貫/以涪江氣象寛舒為云云)山原肥沃(華陽志云云/有澤漁之利)遂
居蜀腹(白居易行刺/史李繁制)有城如斗(唐節度使夏魯竒檄/文云云有壁如金)土
産蔗霜(容齋五筆宣和初王黼剏應奉司遂寜嘗貢糖/霜黄魯直在戎州作頌答雍熈長老寄糖霜詩)
(逺寄蔗霜知有味/勝如崔子水晶盤)山川鳯凰山(在府/城西)書臺山(在府城西/南以張九)
(宗得名連寶臺與金魚山/為三峯今建學宫於上)玉堂山(在小溪縣北十/里巖巒聳秀)傘子
山(在小溪縣白水鎮唐大厯間有禪師跨一白驢抵此/山結茅以居環山之民素以植蔗凝霜為業和尚所)
(騎白驢頗食民蔗居民苦之詣和尚請焉和尚曰汝知/糖之為糖而不知糖之為霜其利十倍因示以訣遂寜)
(糖霜其色如琥/珀遂為上品)鼓樓山(在蓬溪縣北十里䨇峯對峙山/髙千餘仭王蜀時嘗置鼓樓望)
(烽火於/其上)赤城山(在蓬溪縣/東二里)廟山(在長江縣南十里孤/峯峭拔下臨江島)明
月山(在長江縣西南二里○賈島/詩長江微雨後明月衆星中)五龍山(在長江/東五里)青石
山(在青石縣有祠甚嚴九州要記云/天下青石無加於此可為鐘磬)招隱洞(在長江縣/南二十里)
(内有唐員/半千題字)涪江(源出廣魏涪縣南至/小廣魏與梓潼合)赤溪(自蓬溪縣西/流入小溪東)
(合涪/江)郪水(自銅山飛烏縣合衆/流歴長江㑹涪水)井泉火井(在長江縣客/館鎮之北二)
(里伏龍山下地窪若池以火引之則有聲隱隱然發於/池中少頃熾炎夏月積雨停水則熖生水上水為之沸)
(而寒如故水涸則土上/有熖觀者至焚其衣裾)堂院靜治堂(孝宗御書三/字賜丁逄)東蜀
道院(在郡治晁/子西為記)寺院廣利寺(在小溪縣西五里巖壑之/勝甲於一方○丁公言詩)
(出城數里即青山路入青松白石間/只合歩行尋石徑不宜呵喝入松關)資聖院(在小溪靈/泉山○孫)
(諤詩四山藏一寺方丈壓諸/峯囬首坐禪處白雲深幾重)名宦顔杲卿(調遂州司法/性剛直嘗為)
(刺史詰責/正色别白)賈島(字浪仙唐文宗時謫長江縣主簿有墓/在焉○杜荀鶴詩謫官自麻衣衘怨至)
(死時山根三尺墓人口數聨詩仙桂終無分皇天似有/私暗松風雨夜空使老猿悲○唐安錡過其墓題詩曰)
(倚恃才難斷昻藏貌不恭騎驢衝大尹奪卷悟宣宗/馳譽超先輩吟詩下我儂司倉舊曹署一見一心冲)張
九宗(小溪人德宗時持節列侯歸典鄉郡其榮/禄詩牛羊啣草窺環佩鳥雀離花聽管絃)皇朝司
馬池(乾興初為小溪大夫初正版籍賦役子/温公方四嵗識者已知其非凡兒矣)趙抃(為轉/運使)
李壽(蜀人為守/號巽巖)馮檝(小溪縣人苗劉之變檝為正字貽/書諭以禍福累遷給事知瀘州)
題詠肩輿太守醉(張震詩春苗半沒脛社酒期滿腹云/云燈火歸騎趣惟有漢月明依然照)
(山/曲)劔嶺横天古棧微(司馬君實送張兵部中庸知遂州/詩云云相如重駕傳車歸雙親倚)
(門望已乆千騎踏雪行如飛人間富貴非不有似君/榮耀世亦稀聞道西川有遺像使我涕泗空沾衣)謫
官何事謫詩仙(鄭谷旅次遇裴晤員外謫居於此因寄/詩云誰解登髙問上𤣥云云不知幾首)
(南行曲留與/巴兒萬口傳)
四六(武信舊藩/遂寜新府)　(土田肥沃/人物阜繁)　(㨿涪水之上游/乃東川之都㑹)
(地重潜藩節鎮素雄於一靣/權専㑹府甲兵兼總於七州)　(道院邃清備載晁子西之記/襌闗勝絶更稽丁晉公之詩)
　　　順慶府(南充/相如)　(西充/流溪)
　建置沿革(禹貢梁州之域秦楚之交鶉首之次參井/之分春秋戰國為巴子國秦滅巴立為巴)
　(郡即漢蜀郡之安漢縣也亦為充國縣地二縣並属/益州之巴郡漢劉璋分墊江置巴西郡宋於安漢故)
　(城置南宕渠郡隋罷宕渠郡以安漢縣属隆州改安/漢縣為南充縣改隆州為巴西郡唐割隆州南充相)
　(如二縣置果州𨽻山南西道改南充郡復為果州改/為充州尋復為果州偽蜀為永寜節度皇朝平蜀𨽻)
　(梓州路以寜宗潜邸陞順/慶府今領縣四治南充)
事要郡名巴西　南充風俗其民喜商賈(程涇社稷壇/記郡當舟車)
(徃來之衝云/云而怠穡事)人才之盛(郡守趙不拙鼓角楼記果之為/州山深水長秀氣所鍾古今人)
(物不絶紀將軍忠節練御史史才謝真人飛昇程仙師尸/解牧牛峯大名尊宿顕顕在人耳目○吕好問覽秀亭)
(記思史謙恕竇泌之遺風弔譙周陳子昻之舊績想陳/練師謝自然之仙蹤慕張嶷陸績之英躅○開漢志在)
(漢以忠節名義著在唐以神仙/浮屠顯在本朝以文章學術名)形勝本安漢城(馮休文/宣王廟)
(記地属梁/雍云云)巴子舊封(邵伯温詞云/云充城樂土)大江襟帶(開漢志嘉/陵云云於)
(左金泉栖樂諸/山雄峙於右)羣峯矗於四望(馮耘灌口廟記果之郛/㕓□夷溪水迤其西南)
(云/云)號小成都(郡志自邵伯温守此邦名山勝景題品無/遺至以小成都目之○郡守楊濟開漢樓)
(記自號小益不復數潼遂又云果州/雖亞於潼遂而士民之盛則過之)土産黄柑(邵伯温/詩果山)
(仙果秀天香處/處圓金樹樹芳)山川果山(在南充縣南八里郡以此名/郡人御史陳壽隱於此有祠)
金泉山(在城西果山之足唐謝自然於此上昇有青霞/觀○韓愈作謝自然詩果州南充縣寒女謝自)
(然童騃無所識但聞有神仙輕生學其術乃在丨丨丨/一朝坐空室雲霧生其間須臾自輕舉飄若風中煙入)
(門無所見冠/屣同蛻蟬)大方山(距城十五里又有小方/山千峯萬嶺有若洞天)寳臺山(距/州)
(城西與金泉對/峙有覽秀亭)清泉山(距城十里有古刹下瞰龍/門諸山有邵太史留題)朱鳯
山(在州南十里乃爾丨仙及李淳風養煉之地回/視郡城如在掌握其山有鳯凰集因置丨丨觀)清居
山(在南充縣内有四亭白雲/亭光相亭吸江亭五友亭)南岷山(距西充縣十五里/有十三小峯漢何)
(岷者隱其上/遂以名山)大耽山(在龍溪縣隋居士楊耽居此修養/冬居丨丨丨石窟中夏居小耽山)
(之絶/頂)肖巖(在西充縣小陵鎮東/巖竇空潤泉水清潔)嘉陵江(在相如縣東二/百歩○韋應物)
(聽丨丨丨水寄深上人詩水性自云靜/石中本無聲如何兩相激雷轉空山驚)西溪(在丨充縣/東四十歩)
(又有/東丨)大小洲(圖經載昔鐵冠過此云丨/洲連丨丨此地出公侯)井泉滴浮泉(在/小)
(方山道士何志全飲此水年八十面如桃紅○樊汝顔紅/賢詩雲液落山腹脉與崑崙通云何山中叟八十桃)樓
閣開漢樓(郡守楊濟記云聖朝褒綸冇實丨丨/業之語摘二字以名是丨見紀信注)仙鶴樓
(在郡城後子城上下瞰大江/邵伯温詩鶴樓端勝庾公樓)覽秀亭(在南充縣寶臺山/上為鄉士期集題)
(名之/所)清暉閣(在南充縣下俯/大江其景清絶)名宦韋貫之(白居易集云/坐考䇿收直)
(言者出為/果州刺史)崔元亭(為/守)史謙恕(海録碎事謙恕為果州刺/史百姓歌曰使君來何晚)
(昔日無儲/今有飯)皇朝查道(字湛然知果州王均之亂賊黨相/語曰查果州以仁義撫此境頗得)
(衆心未可攻也抵城而宵遯又云道微服單/馬造賊所諭以詔意乃相率投兵羅拜請䧏)邵伯温(康/節)
(之子妙得先天之㫖時相欲傳/其易學公力拒之後守果州)人物紀信(郡城太平門/有忠祐廟誥)
(詞云以忠狥國代君任患實開漢業使後世/知君為重身為輕雖糜捐不避者侯有力焉)司馬相如
(在相如縣南三十五里宅濵嘉/陵江有琴臺又水北有相如坪)譙周(安漢人陳壽常/師之孫譙秀)陳
壽(安漢人撰/三國志)譙秀(李商隠懷譙秀詩梓潼不見馬相如/更欲南行問酒壚行到巴西覔丨丨)
(巴西惟是/有寒蕪)皇朝馮休(南充人真廟朝不/應辟召歸山著書)題詠褒斜不
容幰(唐王維詩云云之子欲何之/鳥道一千里猿啼十二時)五馬過窮巷(王維謝/鄭果州)
(相過詩云云/雙童送老身)騎吏縁青壁(姚合果州刺史崔元亮詩云/云旌旗度白雲劔銘生蘚色)
(巴字疊成文華省思/仙侣疲民愛使君)閬苑南邉第一州(邵伯温果山即/事云云江山絶)
(勝對城樓又老守自慙無/善政衰翁不稱作遨頭)萬家燈火春風陌(邵伯温詩/從昔遨遊)
(盛兩川充城人物自駢闐/云云十里綺羅明月天)傾城出送舊遨頭(邵伯温離/果州詩曰)
(今日行人去/果州云云)蜀人喚作小成都(邵伯温過充城詩云自/昔充成號奥區云云)
四川惟説好充城(邵伯温充城口號詩山圍翠合水連/雲萬室樓臺照眼明勝地風淳真樂)
(國云/云)充城繁盛冠東川(前人/云云)
四六(維今開漢/號小成都)　(紀侯之忠節/謝女之仙風)　(維東梓之奥區/有南充之佳郡)
(内輸邦賦視資普而後先/外給軍儲與嘉眉而甲乙)　(疲民愛使君盍繼崔元亮之政/勝地真樂土願𢋫邵伯温之詩)
　　　　資州(盤石/内江)　(資陽/龍水)
　建置沿革(禹貢梁州之域東井輿鬼之分野入參三/度周属雍州春秋戰國為蜀地秦置蜀郡)
　(漢武分置犍為郡即犍為郡之中資縣地自晉雄之/亂夷䝤居之西魏析武康郡之安陽縣置資州理今)
　(簡州陽安縣界古資陽城後周於今簡州陽安縣移/資州於漢資中故城為治所仍改資中為盤石隋併)
　(郡於安陽縣煬帝又置資陽郡唐改為資州𨽻東川/復𨽻西川徙治内江復治盤石皇朝因之今領縣四)
　(治盤/石)
事要郡名資川　資中風俗地狹民貧(宋京至道觀記/資中云云無土)
(以耕在蜀為/窮僻之地)為多士國(李浩大晟樂記資在東梓云云自/○圖經云王褒起資以文詞鳴)
(褒以來如董鈞范崇/凱李鼎祚皆以文顯)詞客才士未嘗一至(宋京至道觀/記資中江山)
(瑰竒自古王公貴人云云故不得見於歌詠/而為浮圖老子氏之學者徃徃擅而有之)夷漢雜居
(唐韋臯奏䟽資與瀘境/相接山川連結云云)形勝長江帶其南(李石企/仙樓記)靈巖
盤其右(傳耆盤石縣遷治舍記支江流其前/谷神隱其北醮壇㨿其左云云)大溪繚其
北(企仙樓記云云有山岌/然中峙為郡治勝處)東抵昌瀘(圖經資在東蜀云/云北通普遂南接)
(榮嘉西/逹隆簡)山水之秀(劉光祖狀元樓記蜀東十/數郡云云不敢與資中抗)山川鳯凰
山(在州北小譙山/後形若鳯故名)重龍山(在州南二里􁫺崒盤屈隱若/龍轉亭閣之勝及諸梵列跨)
(其上江山城/市歴歴可觀)氈帽山(在州南/四里)玉清山(在州南二里左瞰/平湖侯真人遺跡)
(在/焉)玉京山(在州西南五十/里峭險壁立)得道山(在州北十五里有/張開光遺跡存焉)月
山(在州北/三十里)醮壇山(在州北二里張道陵/李阿真人修煉於此)資山(在資陽縣/○范淳甫)
(詩丨丨巖谷多神仙鸞車鳯馬隨飛煙/神女蕭蕭來暮雨浮邱徃徃下雲軿)德林山(宋京李/觀有題)
(錢氏丨/丨丨詩)平岡山(在盤石縣西三里李阿傳/仙宗崔中古崔逵居之)華蕚山(距内/江縣)
(十里昔唐范崇凱於/此讀書詳見名宦)鼇山(在龍水縣/西北一里)孟巖(唐楊禹珪題/丨丨詩郡雖)
(饒勝境偏/愛丨丨山)東巖(距州城三里若剖大甕下深/千尺溪壑深杳林木葱蒨)西巖(在城西/六里山)
(行踰百歩石壁夾道如城如峽○宋京/䟦資中四巖獨丨丨幽深山水富足)南巖(去盤石/縣五里)北
巖(去郡城半里等慈寺之東○唐盧并等慈寺詩地靈/無俗草巖静有仙禽郡志崖峻不可游息其巔古像)
(半灑苔蘚乳泉滴瀝四時不絶宋京丨丨記云東蜀領/郡十六而山川瑰竒資中為之甲資中勝遊十數而北)
(巖又為/之最)琵琶峽(在盤石縣/南三里)盤石(在州城北二里狀/若盤陀因以名縣)珠江
(相傳江中有光夜現如燈燭○劉光祖狀/元樓記資號丨丨以地之靈出産瓖異)中江(在資陽/縣西沈)
(約宋書資江為中/水涪江為内水)龍溪(在龍水/縣西北)樓閣台星樓(即東城門/乃趙魏公)
(建黄裳/為之記)省元樓(在譙樓南為/郡人趙雄建)狀元樓(在譙楼東為/郡人趙逵建)企仙
閣(一名蓬萊在郡治之北髙㨿絶頂得一郡之要李/石記李傳侯張各㨿一山合四山而拱揖故名)亭
榭瀛洲亭(在郡圃繪唐十八學士故名鮮于侁記云/千巖萬壑綺綰綉錯如拱如揖顧接不暇)道
勝亭(梅堯臣題龍水縣錢氏丨丨丨詩龍川舊山/下髙卧一儒生有室羅經史無心繋組纓)名宦
韋臯(唐丨丨時東蠻數為邉患能綏服之又戰有/功蠻部震服乃建安夷軍於資州維制諸蠻)盧并
(文宗時守資中長於歌/詠有詩刻在等慈寺)皇朝范祖禹(治平中/宰龍水)宋京(政和/間為)
(郡幕喜/於詩翰)李新(字元應隆州人為資州司録/東坡命賦墨竹常稱賞之)人物萇𢎞(資/中)
(人即夫子/問樂者也)王褒(資中人有聖主得賢臣頌今墓前有石/碣髙一丈字已磨滅惟滌硯池尚存)董
鈞(東漢永平中為愽/士嘗與議禮樂)范崇凱(内江人善属文明皇命作/華蕚賦入奏為第一弟元)
(凱/)皇朝趙逵(盤石人廷對第/一不附秦檜)趙雄(内江人類試為第/一孝宗朝為相)題
詠元戎鎮靜無邉事(羊士諤資州宴行營囬將詩几劔/盈庭酒滿巵戍人歸日及𤓰時云)
(云遣向營/中偃畫旗)日落琵琶峽口風(宋京詩云雲生氊/帽山頭雨云云)外邑縣
門倚巖石(范淳甫宰龍水日賦詩云云終日對青峯初/仕借為宰讀書過三冬忘機狎鷗鳥觀稼親)
(老農訟庭可羅/雀銅印苔蘚封)資水通巫峽(范淳甫詩云云/誰家萬里船)
四六(蜀左名區/資中佳郡)　(山川甲於左蜀/人物擬於西川)　(褎然龍首之英/卓矣鳯池之彦)
(地雖窮僻洞蠻溪䝤之雜居/山獨瑰竒釋子仙翁之多占)　(粤從漢代名髙作頌之文人/迨至本朝秀毓秉鈞之賢相)
　　　普州(安岳/樂至)　(安居/)
　建置沿革(禹貢梁州之域秦地東井輿鬼之分野春/秋戰國為巴蜀之境秦為巴蜀二郡地今)
　(州即漢之資中牛鞞墊江後漢之德陽四縣之境晉/因之梁置普慈郡于此後周武帝於郡立普州又置)
　(多葉縣于此隋改多葉縣為普慈縣煬帝罷属資州/唐初又置普州改為安岳郡復為普州皇朝領縣三)
　(治安/岳)
事要郡名東普　普慈風俗地僻俗固(唐文若學/記云云)土瘠
民貧(馮山州/學記)俗為近古(黎持文宣王廟記普慈之人有/無相通憂患相恤最為近古少)
(而羣萃者遜弟而聽從退/而里居者無倦於教育)士多於民(唐文若安居縣學/記安居普下邑地)
(狹而賦寡古籍為士者多於民○王平彭公堂記其民/朴厚而俗美士雅素而篤學排村徧井云云故其俗尚)
(禮義尊/愛賢者)冠帶並西眉(四賢堂記冠帶之盛與西蜀並稱/○何耆仲進士題名記蜀東西州)
(論士所出必曰眉曰普普居山谷間不/能當眉之属縣而人物表殆相頡頏)形勝普之秀以
石(郡志云眉之秀以水/閬之秀以山云云)介萬山間(普慈志序云云無土/地肥饒之産無舟車)
(貨利/之聚)為東蜀下州(馮山州/學記)土産棗梨藕(郡土磽瘠無珍/異之産惟鐡山)
(棗崇龕梨天池藕三/者皆陳希夷所種)山川鳯凰山(在郡治後形如飛鳯/福濟廟居其絶頂舞)
(鳯亭當其勝州治㨿其脊左為惠民/院右為白馬廟延袤數里氣象雄勝)雲居山(在城南一/里其上為)
(真相寺有葛仙洞/為近城游覽勝處)大雲山(在鐡山門/外二里)安岳(以邑治在山/下四面險故)
(曰丨/丨)艮巖(在安岳之清流/鎮杜孝嚴有記)西巖(郡守李/耽有詩)月巖(在安居髙/灘福聖院)
(相對隱士趙鷟/居之後巖尤竒)岳陽溪(在安岳縣天聖中郡守彭乘鑿/石為曲水後名翰林灘每嵗脩)
(祀事/于此)雙溪(在郡西七里與/岳陽溪合而東)大安溪(在安居故老云孟蜀/嘗取魚於此當時號)
(禁/溪)井泉破石井(在城西其水清洌乃一巨石鑿/開而得水云陳摶相地所開)堂閣清
簡堂(在郡/治)玉虹閣(在郡/治)寺院報恩寺(在安岳有會景/亭便於眺覽)福
勝院(在安居縣南五里依巖架屋/下瞰韓朋溪有巖泉之勝)棲巖寺(寺有李洞讀/易洞雍州人)
(避朱泚之難入蜀於大雲山鑿/石為洞讀易其中嘗師事賈島)祠廟鐡山神祠(在州西/神姓姚)
(諱景澈隋文帝時普昌瀘三州夷作亂帝命神為都統/將兵討平之卒𦵏韓朋鎮石城山後人為立廟嘉定乙)
(夘紅巾作亂於益昌遂入普屯於廟山是夕暴風雷雨/掀掲寨舍賊首莫簡見空中神異謁廟謝過探籖得擒)
(賊先擒王之/句已而就擒)普應廟(在鳯凰山神姓多名岳天彭人自/孟蜀時授徒於普國初未有登科)
(者端拱間門人牟衮廷試第七自是儒科相踵實自/侯而始侯既殆牟衮率諸弟子葬之鳯凰山遂立祠)名
宦賈島(蘇絳銘序云島字浪仙范陽人長材間氣超卓/挺生属思五言孤絶之句記在人口罹謗責授)
(遂州長江主簿自長江簿遷司倉參軍又遷普州司户/參軍終焉有祠在城南三里○韓愈詩孟郊死葬北邙)
(山日月星辰頓覺閑天恐文/章中斷絶故教賈島在人間)皇朝彭乘(益州華陽人為/漢陽軍判官顧)
(望鄉閭悵然曰親老矣乞歸侍養冦凖薦之召為集賢/校理求便親得知普州舊制蜀人不許赴蜀官特恩自)
(乘始慶厯中與歐陽文忠公宋景文公張文定/公同在翰林今東溪上曰翰林灘者公遺跡也)文同(潼/川)
(人以親老自内/職丐外守普州)人物陳摶(字希夷普州崇龕人也隱於/武當山及華山太宗令見真)
(宗於藩邸及門而返曰王門厮役皆將相材也何必見/王按祥符舊經謂陳摶崇龕人既長辭父母去學道或)
(居亳為亳人或居洛中則為洛人或居華山則為華山/人此説最有理祥符去國初甚近李宗諤博物君子撰)
(定圖經必/得其實)牟衮(永興人國初登科自衮始兄/弟皆繼踵擢第謂一門四桂)諸馮(自唐/馮宿)
(之後為彰明令因家于蜀在普有南宗北宗之别南宗/則有馮如晦能辨范公純仁之誣獄馮宗則與陳東同)
(伏闞上書北宗則有馮光戬能戒大/將楊瓊之殺䧏馮澥之忤蔡京遭貶)題詠石秀山囬氣
象雄(郡守郭卭詩地靈/人勝風流古云云)文属君華武硬弓(馮如愚詩地/靈人秀誰稱)
(首云云牟衮字君華破荒及弟劉澤/武藝精絶從太祖定天下號劉硬弓)
四六(䟽綍北門/分符東普)　(維千里地/介萬山間)　(地望在東普而最卑/人才與西眉而相埒)
(試考圖經地最蜀東之陋/載觀形勝石為天下之竒)　(賈浪仙宦遊之國詩句難磨/陳希夷毓秀之鄉清風可挹)
　
　
　
　
　
　
　
　
　
　
　
　
　
　
　
　方輿勝覽卷六十三
欽定四庫全書
　方輿勝覽卷六十四　　　　宋　祝穆　撰
　　　合州(石照/漢初)　(巴川/赤水)　(銅梁/)
　建置沿革(禹貢梁州之域秦地參井之分野古巴子/之國秦以其地為巴郡今州即秦漢巴郡)
　(之墊江也東漢及魏晋因之宋於此置宕渠郡南齊/以墊江縣属寕蜀郡西魏置合州改墊江為石鏡縣)
　(改宕渠曰墊江郡後復曰宕渠隋廢宕渠郡改合州/曰涪州煬帝置涪陵郡唐復為合州改巴川郡復為)
　(合州皇朝因之及分川陜為益梓利䕫/四路而合𨽻梓州路今領縣五治石照)
事要郡名巴川　墊江風俗土風朴厚(華陽國志巴蜀/之人質直好義)
(云云有先/民之流)人多秀異(墊江志表之以四山之環合中之/以兩溪之襟帶田畆桑麻左右交)
(映丨生其間丨丨/丨而喜習詩書)形勝乃古墊江(按漢晋宋志巴郡之/墊江縣今為合州之)
(石鏡縣此丨丨之丨丨通典云魏恭帝始置忠州墊江/縣後周改魏安隋開皇十八年復為墊江乃今忠州之)
(墊/江)枕二江口(趙勰新堤記合州丨丨丨之丨衆水之湊/也○重修單公堤記涪漢合流州因以名)
巴蜀要津(晁公武清華樓記魏大統初於丨丨丨丨置/合州其山曰龍多銅梁上接岷峨下繚甌越)
(或斷或續属海而止所謂南戒也其水曰涪曰嘉陵合/流於城下貫江沱通漢沔控引衆川偕入于海所謂南)
(紀/也)山川銅梁山(在石照縣南五里左思蜀都賦外負銅/梁即此山縉雲馮時行序山有茶色白)
(甘腴俗謂之水茶甲於巴蜀山之北趾即巴/子故城多玉蘂花元和志出鐡及桃竹杖)東山(在石/照縣)
(東十里家子伯章之/别業也下瞰涪江)東臺山(在石照縣東北七里東/漢末薛融讀書於此)牟
山(在石照縣西二十里/唐康元良讀書於此)學士山(在石照縣東五里直郡/治之江楼其髙不踰旁)
(山而南峯斜崖諸山班班若出其下亦甚異也/山西北張氏荔枝異本合榦唐文若曲端賦之)釣魚山
(在石照縣東十里涪内水在其南西溪上流經其北郡/人遊者以舟下涪水艤而上已乃繞山北沿西漢水而)
(歸此遊觀之竒也山南大石砥平有巨人跡相傳異人/坐其上投釣江中山以是名下有大刹曰䕶國每嵗二)
(月八日郡守帥/僚属宴集於此)純陽山(在石照縣北三里州治在其寳/陽唐女冠范志元得道處天)
(間天使任安者至山中慕之而志元變為男子○劉儀/鳯詩曰誰家遊冶郎闖首窺幽闥但見臉如花不知心)
(似鐡一夕變其軀雲姿映雲/髪昔為桃李姿今作松篁節)龍多山(在赤水縣北五里/按唐孫職方樵丨)
(丨丨録有至道觀東有大池即唐武后時放生池中峯/有鷲臺院東有佛慧院有萬竹竹徑圍尺有東巖廣五)
(十丈多唐人刻字又有靈山院泉自巖出瀦為方池大/旱不竭其山髙明窈深變態萬狀有駕鶴軒下視涪水)
(如帶煙雲出沒山之偉觀也○圖經云廣漢人馮盖羅/煉丹於丨丨丨之仙臺晋永嘉三年舉家十七人仙去)
(孫樵丨丨丨錄亦紀其事○馮時詩兒童便讀山中記/老大才登記裏山○何騏詩世路聱牙赤水過故升天)
(險問龍多書中舊識唐/公昉圖裏又聞馮盖羅)龍門山(在銅梁縣東北七十里/山髙一里隱者蘇汝礪)
(之居也有書院/藏書三萬卷)雙山(在巴川縣南五十里相傳昔漁者/網得二石其一失去其一留因即)
(山築室而寶祠之石埋土中其/可見者髙不盈咫廣尺有二寸)聖燈山(在巴川縣西六/十里巖間夜有)
(光熒/然)中峯(在巴川縣東南六十里山環二十里如/盤民錯居如畫有泉自山注下曰天池)南峯
(在巴川縣東四十里髙五里是為峽山之首兩山複出/對峙中廣十里塗左有竇謂之仙洞其深五里竇水流)
(出為澗/有嘉魚)北巖(在州北五里或附會為濮巖非也巖有木/數千章率圍八九尺有定林院正月九日)
(郡以故事設宴遊人/盛集又有荔枝閣)斜崖(在石照縣東北八十里髙十/餘里有石横亘崖腹如拖脩)
(帛迤長四五里崖以此得名/下有洞謂之龍洞水由中出)墊江(三國志謂先主/詣丨丨即此)内江
(在州南百歩源出剛氏檄外有石屹立水心正圓如月/其頂嶄岩如雲氣俗謂石鏡冬出水可三丈南流至渝)
(州入江又名内江唐杜甫送十五弟使蜀詩數盃巫峽/酒百丈内江船注水自渝上合州者謂之内江由戎瀘)
(上蜀者謂/之外江)嘉陵江(在石照/縣東)宕渠水(酈道元水經謂之潜/水又謂之渝水俗謂)
(渠江在縣/北十里)西漢水(在石照縣東百歩天下之大川以漢/名者二班固謂之東漢西漢而黎州)
(之漢水源於飛越嶺者不與焉固之所謂東漢則禹貢/之漾漢其源出於今興元之西縣嶓塜山逕洋金房均)
(襄漢至漢陽入江者是也西漢則蘇代所謂漢中之甲/輕舟出於巴乘夏水下漢四日而至五渚者其源出於)
(西和州徼外徑階沔水與嘉陵水會俗謂之西漢又逕/大安軍利劔閬果合與涪水會至重慶府入江)堂樓
沈厚堂(取姚崇稱張柬/之之言以名)江樓(在郡/治)清華樓(在郡治有/晁公記)古
跡什邡城(九域志漢封雍齒/為什邡侯即此)巴子城(在石照/南五里)仙栢(在龍/多山)
(圍丈有二尺中/空而柯葉敷腴)名宦張柬之(以諫諸王娶突/厥女出守合州)皇朝文同
(為銅梁/縣令)周頥(僉書合州判官郡事不/經先生手吏不敢决)虞允文(為/守)人物譙
君黄(仕漢成哀間為諫議/大夫後避王莽不仕)皇朝趙性(赤水人紹興入對/集英舟次至喜亭)
(同年以故事酌酒相勞時秦檜用事氣燄薫灼更相多/戒無及時事性奮然曰公等宜各行其志豈當盡掩)
(士之口耶對䇿以正士大夫之心術為言且曰以括囊/為得計臣知其人矣主和議者當之以首尾為圓機臣)
(知其人矣杜言路者當之考/官驚以為劉蕡無以過者)題詠合水來如電(蘇子瞻/詩云云)
(黔波緑/似藍)井徑東山縣(范至能詩云云山河古合州木根/拏斷岸急雨洗中流闕下嘉陵水)
(沙頭杜老舟江花應/好在無計會江楼)江花未盡會江楼(杜甫送祁録事/歸合州因寄蘇)
(使君詩君今起柂春江流余亦沙/邉具小舟幸為逹書賢府尹云云)銅梁山昏空翠重(晁/公)
(武將發合州詩云云/石鏡水落灘聲遲)合州太守鬢將絲(石守道以燕脂/板浣花牋寄徐)
(合州詩云云聞説歡情尚未衰板/與歌郎拍新調牋共狎客冩芳詞)
四六(問津蜀道/作鎮墊江)　(况兹一郡/實會二江)　(二水合流訪江楼之陳迹/千巖競秀尋山寺之清遊)
(竹符出守乃雍國之嘗臨/蓮幕簡僚以元公而増重)　(分漢上之竹蕃宣盍繼於柬之/具沙邉之舟迎謁將陪於杜叟)
　　　紹熈府(榮德/資官)　(威逺/應靈)
　建置沿革(禹貢梁州之域天文參井輿鬼之分野秦/属蜀郡漢為南安縣地李雄據蜀後夷獠)
　(居之所謂鐡山生獠也齊立南安郡隋以其地属資/陽又置大牢縣唐置榮州又改大牢為應靈州改和)
　(義郡復為榮州皇朝属梓州路後以係光/宗皇帝潜藩陞紹熈府今領縣四治榮德)
事要郡名榮南　三榮　和義風俗有簡儉風(圖經市/井云云)
其人敬慧(隋志云云/慕文字)蠻獠雜處(寰宇記夏人少丨丨多/男不巾櫛女衣班巾姓)
(名顛倒不/知禮法)形勝其地四塞(地理志云云/山川重阻)山環水繞(圖/經)本
為潜藩(朝野雜記天子即位嘗所領州鎮自防禦州而/下階陞軍名若節鎮州則建為府光宗自榮州)
(刺史進封榮王而榮州至今/不錫軍名盖中書之誤也)山川榮德山(在州東北四/十二里州以)
(此得名其山在川谷之中獨抜五百餘尺寸中有希夷/觀老君祠刻石為像有小路至山頂以木為梯半山有)
(唐刺史薛/髙磨崖碑)榮黎山(在州東十五里山上有龍池祈禱無/不應有松如盤龍竹有如龍形者俗)
(謂之羅/漢杖)榮隱山(在縣北三十里有丨/丨先生脩道于此)五山(州北凡丨丨/以西為上州)
(治據其首州學次之嘉祐寺又次之天慶觀又次之東/郭外東嶽祠又次之州之西北曰鳯鳴山州之西南曰)
(浮圖巖相/連知畫屏)鐡山(在資官縣北/百里出丨礦)龍洞(在州東南四里真如/院巖穴峭深耆舊相)
(傳以為洞洞之左石壁竒峭巨栢老蒼洞之右冇石角/立舊經以為孫登嘯䑓三者乃榮之勝處為四川之冠)
(故州郡以為節序㳺宴之地○陸務觀詩峭壁磨天如/立壁柟根横走松倒植呀然一岫驚墮前空洞坡坨三)
(百尺幽隂宜為異物/託角爪㾗存猶可識)嘯臺(在富義門外一里號孫登丨/丨○陸務觀詩丨丨載酒雲)
(生屨仙宂尋/梅雨墊巾)火穴(在威逺/縣西北)雙溪(在城北三里一從西來/其水濁一從東來其水)
(清會/城下)軒閣此君軒(黄魯直題榮州祖無大師丨丨丨詩/王師學琴三十年響如清夜落澗泉)
(有酒如澠客滿門不可一日無此君當時初栽数寸碧/聲挾風雨今連雲此君傾葢如故舊骨相竒恠清且秀)
(程嬰杵臼立孤難伯夷叔齊采薇痩霜鐘堂上弄秋月/微風入絃此君説君家周彦筆如椽此君語意當能傳)
横溪閣(陸務觀晚登丨丨丨詩賣蔬市近還家早煑/井人忙下麥遲州多塩井秋冬收薪茅最急)名
宦皇朝李虚己(太宗親擢能吏給以御書麻紙曰布惠/愛民奉法除奸者畫之時被選者二十)
(餘人而虚己/與其首列)李畋(名臣傳畋為國子直講求郡晨登講/席諸生見畋巾兩熖火起是日報得)
(榮/州)李燾(紹興間自四川/制置知榮州)人物陳寜(李義山集寜攝火井/縣令痩羸之氓戴如)
(父母囊橐之/盗畏如神明)皇朝王夢易(榮德人以正論不合棄官/而歸范蜀公嘗贈以詩)王
庠(夢易之子不仕號亷遜處士勅旌表/門閭諡康節先生弟序為徽猷學士)題詠江流入漢
清(皇朝類苑崔仰之送人牧榮/州詩云山色臨巴逈云云)傳者或云古夜郎(陸務/觀入)
(榮州境詩渺然孤/城天一方云云)千里鬰為詩書鄉(同上其民簡陋/古甚良云云)亂
山缺處城樓呀(陸放翁初到榮州詩云云雙旗蕭蕭晚/吹笳煙深緑桂臨絶壁霜落淺瀬鳴寒)
(沙廢臺已無隱士嘯遺宅尚有髙人家衙杯羹最珍慈/    鈴齋下榻約僧話松隂枕石放吏)
(竹笋缾水自養山薑花地爐堆獸熾石炭瓦鼎號蚓煎/秋茶少年逺遊無百里一飢能使行天涯豈惟慣見蓬)
(婆雪直恐遂泛星河槎故巢肯作兒女戀異境會/向鄉關誇下杯徑醉幘自墮灯下髪影㸔髿髿)
四六(寵膺一札/來鎮三榮)　(䟽榮銅虎/作鎮石龜)　(風寒数處/日費千金)　(和義小壘/光廟潜藩)
(佐黔巫之東鄙/守巴僰之南榮)　(惟和義之斗絶/實夜郎之奎隈)　(陞軍開府獨未霑恩/視邦選侯率多就近)
(熖起於巾暫出臨於千里/松生於腹即入應於三公)　(事簡地偏舊雖稱於道院/吏貪俗悍今殆類於法場)
(盖一歲止五千石之經租/而諸司近八十萬之折估)　(與其捐潤下之鹹徒滋他族/孰若助攻苦之淡以張吾軍)
　　　昌州(大足/求川)　(昌元/)
　建置沿革(禹貢梁州之域鶉首之次井桞之度春秋/戰國為巴蜀之境秦属巴蜀二郡漢資中)
　(之東境墊江之西境江陽郡之北境唐為瀘普渝合/資榮等六州地肅宗時割六州界置昌州尋為狂賊)
　(張朝等所焚州遂廢地各還所属其後復置仍充靜/南軍使以鎮蠻獠五代属遂州皇朝陞為上州𨽻潼)
　(州府路今領/縣三治大足)
事要郡名靜南　昌元(九域志昌/元郡軍事)風俗其俗朴厚(太守/于保)
(道院記昌介於資普富義/瀘合之間云云又多秀民)民勤而力穡(靜南志云云不/趨末作不事燕)
(㳺/)士愿而勸學(圖經云云深山/窮谷户曉禮義)尊道而重儒(蒲傳正㯢/州學記云)
(云孳孳以事/聖人為急)物産不及他郡(于保道院記凢衣食物資/以養生者不及它郡雖無)
(舟楫江沱之利而/有桑麻秔稌之饒)形勝東臨赤水(元和志云云/西枕營山)北倚長
巖(同上云云/最為險固)環山為城(太守于保道院記昌附三邑不/滿千里郡云云其民纔千百家)
山水竒秀(楊子謨顯惠廟記靜南云云士大夫避地/者多居焉仙靈逸迹尚有董葛之遺風)土
産鹽(長編太平興國三年有司言昌州嵗収虚額十一/萬八千五百餘斤及開寶中知州李佩率意掊歛)
(以希課最於嵗額外别額部民煑鹽民甚/以為苦轉運使以聞二月甲子詔悉除之)松石(在永川/縣來蘇)
(鎮相近有松花石石質而松理或二三尺許大可合抱/然不過相望数山有之俗呼雷燒松杜詩所謂萬年松)
(化石者即此/類亦異産也)山川南山(在大足縣南五里上有龍洞醮/壇旱禱輙應淳化間供奉官盧)
(斌平蜀賊任誘等嘗駐兵此山土/人云他郡有警則置烽火於此)北山(去城二里唐刺/史韋靖於此置)
(城/)陔山(在大足縣東四十里接/三華之秀氣屹然鼎立)葛仙山(在昌元縣南百/五十里下臨中)
(江上干霄漢以丨丨翁名煉丹/巖洗藥池有甘露茶打子石)藏馬崖(在大足縣南相/傳云王蜀時山)
(中民任氏産龍馬日行千里○歐陽云予讀蜀書/見龜龍騶虞盡出其國異哉則龍馬亦或有之)英山
洞(在永川縣西三十里相傳山間有石洞窮絶/處有一潭或漂出敗蓬破板疑與江河相接)赤水溪
(在大足縣其水源自/普州安溪縣界來)樓閣三華楼(在東街郡有丨丨山/差逺莫相領會太守)
(黄臯創丨/以挹其勝)五桂樓(在正街西乾道辛卯郡五士同/奏名外省太守曺岍剏丨丨丨)香霏
堂(冷齋夜話載有人調官都下踰年始得昌守己而求/易便郡有淵才者聞而徃見之曰昌佳郡也官欲易)
(地有之乎曰然淵曰誤矣曰俸給優乎淵曰否訟簡乎/淵曰否然則奚誤曰海棠患無香獨昌南者有香非佳)
(郡而何故昌號海棠香國土人云地宜此花易植易蕃/郡治丨丨丨一老樹重跌疊蕚每花或二十餘葉花氣)
(醲郁餘不能及也太守品題詩甚多孔平仲談苑載/淵才海棠詩云雨過温泉浴妃子露濃湯餅試何郎)捫
參閣(詩見/題詠)館驛牛尾驛(鄭國華留題云龍尾道中退朝/客雕鞍寳馬黄金勒誰憐逺使)
(足馳駈夜半孤村丨丨丨何熈志續三韻云十年去國/真悠悠祗今便可行歸休平生意氣羞牛後去踏金鰲)
(頂上/遊)名宦叚建中(文昌之父嘗典榮昌二郡事見德裕/成都資福寺記唐守之可稱者惟丨)
(丨丨楊琯李師/望韋君集四人)皇朝雍之竒(任大足縣令號為聖長官/鮮于學士贈詩鄉閭舊號)
(賢夫子士論/今推聖長官)人物譙南薫(昌元人居鴨子池登皇祐五/年進士第後以祕書丞知閬)
(州/)李戡(時昌元縣南二十里老鴉山有李戡李戣兄弟/善棊會敵索棊戰於國朝詔求天下善奕者蜀)
(帥以戡應詔敵望風知畏不敢措手文潞公贈以詩云/昌元建邑幾經春百里封疆秀氣新鴨子池邉登第客)
(老鴉山下/着棊人)題詠分手路悠悠(江摠别袁昌州詩河梁望/隴頭云云徂年驚若電烈)
(日欲成秋黄鵠飛飛逺青山去/去愁不言雲易散更似水東流)比屋談經史(張孝芳詩/昌言古佳)
(郡云云山岡疊坡坨溪瀬為清/泚蓄為靈秀窟磊落出髦士)隆冬方似早春天(宣和/太守)
(張唐民詩無訟正如髙隱地云云州/民富庶風光好誰信賞憂滿二年)訟簡民淳羨小州
(張唐民題捫參閣詩云云兩衙纔退似歸/休一懷山果三勝酒暮掩青峯即下樓)
四六(眷維蜀左/有若靜南)　(民勤稼穡/俗喜詩書)　(州小而嘯詠雍容/民淳而文書簡靜)
(財匪鬼輸全仰作鹹之潤/郡資井養詎堪竭澤之漁)　(昔聞杜叟詠松石於名山/今説淵才號棠香之佳郡)
　　　渠州(流江/隣水)　(隣山/大竹)
　建置沿革(禹貢梁州之域秦地東井之分野春秋戰/國為巴國地秦㓕巴以為郡漢置宕渠縣)
　(属巴郡因山以名蜀先主割巴郡之宕渠等三縣置/宕渠郡晋初属巴西郡惠帝又置宕渠郡宋属南宕)
　(渠郡又自漢宕渠縣移理安漢故城南齊因之梁置/北宕渠郡又置渠州後周改北宕渠郡為流江郡隋)
　(初仍為渠州煬帝改為宕渠郡唐復為渠/州改為隣山郡後為渠州領縣四治流江)
事要郡名宕渠風俗其人勇健(輿地廣記云/云好歌舞)人才盛於
漢(華陽志先漢以來縣民車騎將軍馮緄大司農𤣥賀/大鴻臚龎雄桂陽太守李温皆建功立業有補於世)
地瘠民窶(師師堂記州介/䕫梓間云云)形勝古之賨國(元和志古賨/國城在流江)
(縣東北七十里晋中興書賨者廩君之苗裔也巴氏子/務相乘土舡而浮衆異之立為廩君子孫列巴中秦併)
(天下薄其税賦人出錢四十巴人謂賦為賨遂因/名焉後佐髙祖定天下喜歌舞所謂巴渝舞也)依山
為郡(天寕寺記曰宕渠古郡云云自葛嶺東下至石門/伏而特起隱隱隆隆由郡北直南而下為馬鞍為)
(登髙為西巖擁蔽坤維升髙降原始得郡治崗分嶺别/俛首東向為袁氏之巖迤邐南轉為瞿氏之山下瞰巴)
(江舒翼展脛直趍水濵而後已由瞿山之北袁巖以/南川原開曠形勢之勝與郡治相埒是為天寕寺)接
連漢中(按隋書地理志通川/宕渠其地皆云云)山川宕渠山(一名大青山/圖經在州東)
(五十里其山東西兩門延運相接山澗/長峽有似溝渠蜀都賦外負朝梁石渠)八濛山(在流江/縣東北)
(七里起伏八處有水環之不匝者一里常有煙霧濛其/上故名三國志張郃自漢川進軍宕渠蒙頭盪石與張)
(飛相拒五十餘日飛率精兵萬餘人從他道邀郃軍/交戰山道狹前後不得救飛遂破郃巴土乃得安)緑
沼山(在流江縣北四十五/里上有池水常緑)樂山(在流江縣北三十二里/每嵗正月三日鄉人携)
(鼓笛酒食登山/娯樂以祈蚕事)隣山(去本縣百餘里此/山出鐵鱗比相次)黒壤山(在隣山/縣北百)
(里其壤皆黑/故名丨丨)皛然山(在隣水縣之南相去三十餘里東/有崖下有石乳三條呼為石鐘村)
(民擊之/以禱)龍穴(在隣山金盤山下入龍門鎮/有瀑布百八十尺號為散水)渠江(在流江/縣東三)
(百歩其水二源一源自/巴領一源出羅娯山下)隣水(在本縣源出隣山中/有大磧懸流十丈)渝水
(即流江也夾水上/下皆賨氏所居)井泉聖泉(在州西七十歩西巖/院其後有虹飲焉)亭榭
虹飲亭(在西/巖)佛寺冲相寺(距城四十里乃定光佛道塲/舊傳唐相崔塗僖宗時避亂)
(至蜀題詩云水流花謝兩無情送盡春風過楚城蝴蝶/夢中家萬里杜鵑枝上月三更故園書動經年絶華髪)
(春惟滿鐃生自是不歸歸/便得五湖煙景有誰爭)汧江寺(鄭谷渠州丨丨丨作/退居瀟洒寄禪關髙)
(掛朝簮净室間孤島暫留䨇鶴歇五龍爭放二龍閑輕/舟共泛花邉水野屐同登竹外山仙署金閨虚位乆夜)
(清應夢/近天顔)名宦第五倫(後漢人嘗/為宕渠令)皇朝虞允文(紹興中知/渠州崅民)
(窭常賦之外又行加横歛公奏罷/之歳减緍錢一萬有竒逺民鼓舞)人物王平(華陽志宕/渠人丞相)
(亮征隴西平以牙門属馬謖謖違/亮指大敗街亭惟平所領不敗)皇朝彭戢(隣水人元/豐擢第為)
(兩浙提舉奉祠以歸嘗蓄雙鶴江右士大/夫送行有扁舟載雙鶴萬卷貯羣書之句)何拯(為屯田/員外郎)
(祥符間兄弟接踵登科嘗有詩云嫦/娥不惜蟾宫桂從此何家第二枝)題詠渠江明净峽
逶迤(元徽之南昌灘有詩云云船過名灘拽􁫸/遲櫓窡動摇妨作夢巴童指點笑吟詩)畬餘宿
麥黄山腹(同上云云日背殘花白水湄物色/可憐心莫恨此行都是獨行時)
四六(今之宕渠/古則賨國)　(出綸禁掖/分竹宕渠)　(封疆介䕫梓之間/歌舞帶巴渝之俗)
(虞雍公之奏蠲横歛民至今稱/何屯田之掇取髙科士皆知勸)
(枝上月夢裏家動崔塗之歸興/竹外山花邊水尋鄭谷之舊遊)
　
　
　方輿勝覽卷六十四
欽定四庫全書
　方輿勝覽卷六十五　　　　宋　祝穆　撰
　　　叙州(宜賔/宣化)　(南溪/慶符)
　建置沿革(禹貢梁州之域秦地東井輿鬼分野入參/三度古𤏡國初秦嘗破滇畧通五尺道漢)
　(武帝遣唐蒙發巴蜀卒自𤏡道抵䍧牱鑿石開道通/西南夷置𤏡道縣属犍為郡仍理𤏡道東漢晋宋犍)
　(為郡徙治武陽而𤏡道復為支縣南齊復為郡治梁/武帝使先鐡討定夷獠乃立戎州梁又置六同郡於)
　(如廣縣以六合所同為郡之名隋廢郡而戎州存煬/帝廢戎州為犍為郡唐初復為戎州移治南溪太宗)
　(時徙𤏡道在蜀江之西三江口明皇改為南溪郡復/為戎州武帝時以大水移於蜀江之北即今治也皇)
　(朝陞為上州紹聖四年戎倅蘇時曰今車書同聲教/一州名戎是夷其民也請易之遂改名叙州領縣四)
　(治宜/賔)
事要郡名古戎　南溪　戎𤏡(黄魯直作楊/子建集序)叙南(嘉定/志西)
(漢𤏡道今/丨丨也)風俗朴而易治(李宗丞園記云云然夷漢雜/處蓬户茅簷髽䯽詭服頓首)
(拊掌/而歌)士静而文(同上其丨/丨丨有丨)夷夏雜居(圖經云云某蠻獠/之類不識文字椎)
(䯻跣足鑿齒穿耳以鬼/為證驗以殺傷為戯笑)以涪翁重(黄太史祠堂記戎州/云云詩書禮義之澤)
(漸漬/至今)形勝東距瀘水(圖經云云西連大峨/南通六詔北接三榮)鈎帶二江(黄/魯)
(直戎州舍利塔銘惟我戎州/治漢𤏡道云云撫有蠻獠)控扼諸蠻(譙炎東楼記自/漢以來號為重)
(地蓋丨丨石門馬湖丨丨威德固/兼用要必有以鎮壓而讋服之者)負山濵江(張鼎修忠/利廟記州)
(西南云云/地勢險阻)古𤏡道(史公亮宜賔縣譙/楼記叙州丨丨丨)介兩蜀間(圖經/云云)南
征之道(韋南康賛石門乃/隋史萬嵗云云)舟車之衝(同上州雖小實當/云云冠蓋徃來相)
(望/)土産荔支(郡國志𤏡在施夷中古謂之𤏡僮之富以/丨丨為業○黄魯直詩云王公權家荔支)
(緑肥廖致平家緑荔支試傾一盃重碧色快剥千顆輕/紅  潑醅蒲萄未足𢾗堆盤馬乳則同時誰能同此勝)
(絶味惟有老/杜東楼詩)苦笋(黄魯直有丨丨賦云𤏡道苦笋冠冕/兩川苦而有味如忠諫之可活國多)
(而不害如舉士之皆得賢○又詩云岑寂東園可散愁/膠膠擾擾夢神遊萬竿苦竹旌旗卷兩部鳴蛙鼓吹休)
(又從斌老求苦笋詩南園苦笋味勝肉籜龍稱/寃䝉採録煩君便致蒼玉東明日風雨皆成竹)山川東
山(在州城東門外有報/恩寺塔髙二百尺)蘭山(在𤏡溪縣界圖經云蘭生/於深林石門尤多有春蘭)
(秋蘭崇蘭鳯尾蘭竹蘭石蘭春蘭花生於葉之下崇蘭/花生於葉之上黄魯直幽芳亭記一榦兩三花而香有)
(餘者蘭一榦十数/花而香不足者蕙)小梁山(在宜賔縣四時常雨霖霪不/絶俗呼為大漏天小漏天)
南山(去宣化縣三里/與犍為接境)洞山(在宣化縣西一/里有登眺之勝)夷牢山(在宣/化縣)
(界南二蘇有過宜賔/見丨丨亂山詩即此)漢陽山(在慶符縣下/西接犍為)朱提山(在故/開邉)
(縣界漢書云丨丨丨出銀諸葛亮書漢嘉金朱提銀採/之不足以自食韓退之贈立之詩我有雙飲醆其銀得)
(朱/提)平蓋山(在南溪縣西十五里分三山九隴惟/平葢一山特出衆山之上山頂圓平)峯巖(在/宜)
(賔西百里山坡荔/支連阡多属廖氏)青衣江(在南溪縣南十五里舊經云/古有青衣國與叙州相隣其)
(人因賈至蜀見漢衣冠/遂求内属因以名焉)馬湖江(源出沉黎實大渡之支/流從馬湖部落之後舟)
(行十餘日方至平夷合石/門江至三江口會蜀江)汶江(去南溪/縣十歩)鎻江(兩岸大石/屹立因置)
(鐡絙横截其/處控扼夷羗)蘇溪(自州治泝流十里有前後/潭瀑布自懸崖千尺而下)涪溪(李嘉/謀記)
(黄太史紹興初章蔡用事以前史官得罪安置黔州/二年移戎州方公之遷以涪州别駕因自號為涪翁)
(放浪山水間初不知有遷謫困窮之意城南有溪/公㳺而樂之命之曰涪溪其後溪山悉以是名)滇池
(在州西二十里一名天池一名波凌池其池長五十里/闊七里風雷一動波浪凌山中有芙荷别駕牟孔錫詩)
(天池十里如鑑湖/荷花可折魚可鱠)黑水(輿地志華陽黒水惟梁州今出/南寕州南廣縣汾關山北至𤏡)
(道縣入江/一名皂水)亭院東州道院(在州治/之内)荔支㕔(在倅㕔名曰/萬朶紅最為)
(佳品又一本在尉㕔一株四柯西/南一柯獨肉厚而味甘黄魯直云)江山偉觀(在郡/治)大雅
堂(眉人楊素從黄庭堅謫戎州嘗曰安得一竒士而有/力者盡刻杜子美東西州及䕫州詩使大雅之音復)
(盈三巴之耳哉素聞之欣然拏舟訪黄於戎請攻堅珉/募善工作華堂以宇之黄偉其言悉書子美詩潰之因)
(名其堂曰大/雅且為記)樓亭西樓(在州治○陸務觀畫船衝雨入/戎州縹緲山横杜若洲須信時)
(平邉候靜傳烽/夜夜到西樓)東楼(杜甫宴戎州楊使君東楼詩勝絶/驚身老情忘發興竒坐從歌妓宻)
(樂任主人為重碧拈春酒輕紅擘/荔枝楼髙欲愁思横笛未休吹)鎻江亭(黄魯直鎻江/亭酌酒詩西)
(來雪浪如炰烹兩崖一葦乃可横酒盃未覺浮蟻滑茶/鼎已作蒼蠅鳴○山繞楼䑓鐘鼓晚江觸石磯碪杵鳴)
(鎻江主人能致酒勸渠乆往莫終更○鎻江亭上一樽/酒山自白雲江自横○陸務觀詩千尋鐡鎻還堪恨空)
(鎻長江/不鎻愁)味諫軒(桯史云戎州冇蔡次律者家于近郊魯/直嘗過之延以飲有小軒極華潔檻外)
(植甘子數株因乞名焉題之曰味諫軒後王子予以橄/㰖遺之魯直有詩云方懷味諌軒中菓忽見金盤橄㰖)
(來/)寺院無等院(在州南門外魯直以元符間寓居作喬/木庵今猶存其寺額亦魯直筆蹟○陸)
(務觀詩文章何罪觸雷霆風雨南溪自醉/醒八十年間遺老盡壞堂無壁草青青)壽昌院(在城/北門)
(外有浮圖髙二百尺東坡過/戎州艤舟遊此壁間有留題)名宦先鐡(梁武帝使先鐡/計定夷獠乃立)
(戎州以鐡/為刺史)張九宗(為刺史撰花/臺寺記云)人物任永(後漢李崇傳/載永𤏡道人)
(長於厯数公孫述/招之托盲不至)隗相(事母孝母好飲江水中流/有横石生為橋漢徵為郎)黎幹
(叙之士人/唐史有傳)皇朝廖琮(宜賔人同眉山/二蘇登進士第)名賢黄庭堅(紹聖/初以)
(修史貶涪州移戎/州安置自號涪翁)題詠夜泊防虎豹(岑參發犍為至泥/溪作云云朝行逼)
(魚龍一道鳴迅湍兩邉走連峯猿拂岸花/落鳥啼巖樹重煙靄呉楚連泝沿湖海通)亂山圍古郡
(子瞻叙州詩江水通三峽州城控百蠻云云市易帶羣/蠻瘦嶺春耕少孤城夜漏闌往時邉有警征馬去無還)
(自頃方從化年來亦欵關頗能貪漢布/但未脱金環何足爭強弱吾民盡玉顔)
四六(漢開𤏡道/唐立戎州)　(眷此叙南/𨽻于蜀左)　(郡在萬山之㡳/俗居羣獠之中)
(荔支紅熟曽吟杜叟之詩/苦笋緑肥更入涪翁之賦)　(雲出無心且聊爾陽臺之下/春行有脚又移𤏡𤏡道之間)
　　　懷安軍(金水/金堂)
　建置沿革(禹貢梁州之域天官東井輿鬼之分野周/及春秋戰國為蜀地二漢属廣漢郡新都)
　(縣地晋属新都郡宋属廣漢郡南齊亦如之西魏置/金淵縣及郡以金堂山為名隋廢郡属簡州唐避髙)
　(祖諱改金水縣属簡州又置金堂縣属益州前後蜀/因之皇朝曹翰奏請建置為軍遂割簡漢支邑陞金)
　(水縣為懷安軍今/領縣二治金水)
事要郡名金淵風俗土瘠民稚(蹇汝明永惠院記懷安/小國寡民邈處西南六)
(十驛逺宅於深山大谷之中土/瘠而無他産民稚而無他技)士務力學(前人軍學記/土瘠人淳云)
(云/)形勝環郡皆山(蹇汝明澄江樓記云云其/西北長岡峻嶺連亘相属)山雄峙而
江洪深(金淵志山之雄峙從梁劔而/來江之洪深自堋灌洛而至)介山峽之阻(李曼/卿澄)
(江楼記有云懷安丨兩川/間丨丨丨丨地勢險要)有雲峯月峽之勝(金淵志懐/安蕞爾國)
(而云云英靈秀/崒鍾為人物)介三大府(郡志壤地褊小介于/益梓遂三大府之間)城依雲
麓(晁公武作雨零堂記云云而中江縈之/氣象葱欝巖壑洲渚之美映帶左右)軍不如縣(圖/經)
(懐安縣二而鎮九以縣而言金堂為大以/鎮而言古城為富諺謂云云縣不如鎮)山川東山(在/城)
(東郡之/主山)雲頂山(在城西十五里一名石城山上有神泉/及祥符寺有楠樹已枯有石離而為二)
(先是頭陁語曰五百年後寺當廢若/楠再生石再合然後復興果如其言)白神山(在城西南/髙五十歩)
(周逥/三里)金水山(在本縣北四十/里本名銅官山)三學山(在金堂縣東北十/里山有佛迹石理)
(堅潤瑩白如玉非世間追琢所能又有神燈及有法海/普濟廣濟三寺○李義山為八戒和尚謝復三學精舍)
(表云况丨丨丨夜有神燈朝明佛足風飄雨濕且無金/燼落時蘚剥苔侵尚有寳花承處○又有碧玉佛龕藕)
(絲袈裟錦字多心經具葉金字湼槃經寺前後檜栢皆/隋唐故物又有飛石乃自雲頂山飛來又有鸚鵡塔乃)
(鸚鵡能念佛死遂瘞于塔○王雍詩五色琉璃白晝寒/當年佛脚印旃檀藕絲織出三衣妙具葉經傳一偈難)
(夜看聖燈紅菡蓞曉驚飛石碧琅玕/更聞鸚鵡因縁塔八十山僧試説看)中江(在軍西北源/從漢州彌牟)
(雒水毗橋等三/水會為一江)三江(即大江中/江北江也)桞溪(在金水縣南七里/嘗有桞葉從穴出)
洛江(在金堂縣/北三十里)堂閣淳簡堂(在郡治/之内)紫雲閣(在郡治/之北)名
宦皇朝張天祺(嘗宰金堂召為監察御史論新法不合/王安石之意天祺曰不知天下笑參政)
(也謫監鳯翔司竹監/海内稱為小横渠)人物叚翳(後漢新都人習易經明/風角今天慶觀即翳故)
(宅/)王忳(新都人范曄書忳為/大度亭長即金堂也)皇朝張正(金水人也國朝/建軍以來破荒)
(登科自正始盖天慶間/仕至太常少卿子公紀)張公紀(景祐間登第仕至太常/少卿父正守筠公紀亦)
(領衡陽比境分符范蜀公蘇老泉李大臨俱以詩餞/送之及授代父同舟而歸且俱至常卿時人榮之)謝
湜(字持正金堂人霧隱先生守中之子年十六伊川先/生侍親官廣漢公往從之集中有與謝推官書是也)
題詠霈作東州雨(羅大全送孫太冲守懷/安詩願挽玻瓈江云云)桃李照城郭
(勾龍行父送孫太冲詩金淵春三/月云云石峽頳鯉魚時時醉賔幕)
四六(䟽綸玉陛/植㦸金淵)
(深山大谷之僻居土風甚朴/逹宦髙人之罕至地望亦輕)　(陞一小縣雖斗壘之強名/介三大邦獨雲山之差勝)
　　　廣安軍(渠江/新明)　(岳池/和溪)
　建置沿革(古梁州之域東井輿鬼之分野統於鶉首/春秋戰國為巴地秦及二漢属巴郡之宕)
　(渠墊江安漢三縣地晋蜀巴郡及巴西郡地宋属巴/部巴西及南宕渠二郡地南齊因之西魏属流江宕)
　(渠墊江三郡隋属宕渠巴西涪陵三郡唐属渠合果/三州皇朝初置廣安軍以合果渠三州相去差逺山)
　(川險僻多聚㓂攘故置/為軍領縣四治渠江)
事要郡名賨城風俗賨人剽勇(應劭風俗/通云云)人物間出(郡/縣)
(志近世以來儒風尤勝/云云不减果遂之風)形勝南鄰渠水(寰宇記隋大業/間自賨城縣故)
(城移於今理云云東枕大溪○/圖經云右倚秀屏左瞰渠江)北接通川(何云中宕渠/廣安駐泊記)
(南連巴徼云云複嶺東横清/江西下林深箐宻巖穴幽邃)介三州間(圖經丨乎果合/渠丨丨之丨)
土産紫梨(廣安軍梨有数種入口即化者為上左太冲/蜀都賦所謂丨丨津潤是也○世謂廣安有)
(十似紙似池席似蘇梨似耿魚似嘉猶之可也他則未/必皆然若所謂金羮玉飯與夫紅腊丨丨則不為溢美)
(金羮謂/鴨也)山川秀屏山(即軍所倚峭壁森聳/草木叢茂宛若屏障)皛然山(在廣/安縣)
(之東詳見渠/州盖相接境)龍穴山(在岳池之封山去縣五/里有唐何少卿讀書堂)漢山(在岳/池縣)
(南五里有王文/雅者煉丹于此)□山(在岳池縣東南/三十里最髙大)羊山(此山下十許/里有洞曰角)
(竹元豐間張諫議廷/堅諸公讀書于此)渠江(在城東/三百歩)濃水(出於龍扶速山/東流入渠江)
洄水(下注渠水/縈廽為潭)篆水(去渠江縣五里有石州水之灌輸/其間者渦停渠别莫知其幾中兩)
(渠相距二尺廣深半之可受流觴/天巧致然非人力䟽鑿人多游焉)井泉石龍泉(在報德/禪院經)
(藏坐脚以自然全石為之初石工/刻就龍形自爾龍口水滴今廢)樓亭秀屏樓(在郡/治)戯
仙亭(在渠江縣北十里相傳有女子游戯其上○張無/盡詩濃洄江水㵼髙灘中有神龍乆屈蟠衆樂妙)
(音時響亮雙娃長袖忽瓓珊世間變化無非幻閣上/登臨正好歡觀幻見真真亦幻谷花巖草謾凭欄)名
宦皇朝李晊(開寶初建軍/以晊知軍事)朱昻(知軍後入/居翰林)人物馮緄(舉/孝)
(亷七遷為/廣漢属國)皇朝張庭堅(渠江人為右正/言後與黨籍)黎錞(渠江人任/直講英宗)
(以蜀士問毆陽脩對曰文/行蘇洵經術黎錞帝大恱)安丙(字子文渠江人呉䂀即/偽位丙矯宻詔誅䂀除)
(四川宣撫使召為樞宻知潭州奉祠家居漢中叛兵莫/簡張福等殺總領楊九鼎以叛再除宣撫未幾賊平西)
(蜀再/安)題詠欲説賨城好(憲使何志熈詩云云先誇萬物/妍金羮收稻後紅腊落梅前照)
(座梨偏紫堆槃荔更鮮雪/藤尤異産應不数花牋)
四六(塗鵶禁掖/分虎賨城)　(山峙秀屏/石流曲水)
(依巖負險多佩劔以撞搪/宣化承流援建牙而弹壓)　(畫㦸朱轓雖曰州城之陋/紫梨紅腊頗夸方物之竒)
　　　長寜軍(安寜/)
　建置沿革(禹貢梁州之域東井輿鬼之分野古夜郎/之國漢犍為郡漢陽江陽縣地晋宋齊並)
　(属犍為郡之江陽縣朱鳶郡之漢陽縣隋属瀘川郡/之江安縣唐属賢州之鹽泉縣唐置覊縻等十四州)
　(属瀘州唐末廢四川存者十州僖宗在蜀韓秀昇之/亂淯井道梗偽蜀王建置淯井刺史國朝初置淯井)
　(監属瀘州神宗朝取夷人納十州地以属焉徽宗陞/淯井監為長寜軍創武寜縣為軍治中興加沿邉都)
　(廵檢使舊差武臣自乾道始差文臣陞安/夷寨為縣名曰安寜今領縣一治淯井監)
事要郡名武寕風俗地多瘴疫(祥符年中運/司申請云云)漢夷交易
(長寜軍申運司漢户許典賣熟/夷田漢户田土不許夷人買)集夷為軍(自大中祥符/以來每有邉)
(事則屯集名夷義軍為用屢獲功賞今安寜縣所管十/姓十九姓𤏡戎皆義軍也國朝著令義軍之長咸命以)
(官得世襲嵗給鹽/絹及冬夏犒賜)酒茗弛禁(圖經極邉云云是以人樂/其生○王章嘉魚泉記兵)
(厨之酒冠/於東州)聲教所漸(同上唐因四夷内属之勢即西南/夷部落開山洞置州縣雖貢賦版)
(籍多不上户部而聲/教所暨漸如華風)形勝西境馬湖(圖經云云南控烏/蠻東介安溪北接)
(綿/水)左連阿水(趙招討平夷表/云云右連石門)外鄰蕃蠻(圖經云云内接/瀘戎○僉㕔記)
(控扼蠻蜒/捍蔽瀘叙)常當兵衝(軍學記瀘南邉面闊/逺有警則長寜云云)土産鹽井(圖/經)
(初人未知有井俄有牧人辨其鹹告之有司乃置監鬻/鹽其井不鑿而自成十州五團記覊縻十州獻其鹽池)
(官後為淯井監然自唐末僖/宗朝淯井之鹽已給蜀用)笻竹䈮醬(郡志今夷衆開/箐路芟去丨丨)
(少有之惟多丨/丨可以入藥)山川寳屏山(軍治之主山與/棫山諸峯相對)牛心山(在/軍)
(治/左)筆架山(在軍/治右)燕巖(去軍北三里許在樓真洞路旁/石巖森列数百虞易簡有記)水
簾洞(去寜逺寨三里山/泉扵巖前滴下)楒子洞(在郡北三十里内有朝/真洞在絶頂棲真洞在)
(山谷之坳名勝/來游皆有詩)介湖(在郡治西城/下中植荷芰)東溪(發源白崖山/與嘉魚泉合)西
溪(發源越王山/與桃源溪合)硯石溪(在牛心山後岸石/如磬可以為硯)涇灘瀑布(自/山)
(頂飛流而下幾數/十丈下有深潭)井泉嘉魚泉(去城一里馬鞍山之趾/泉漱石湧出有小魚四)
(時如一不増不長故以名之邦人釀酒必用/山後糯米及嘉魚泉則味極甘否則剛硬)樓閣欎藍
樓(在介/湖上)臨流閣(瞰嘉/魚泉)亭榭登雲亭(在寳屏山上每嵗/九日登髙于此)小
桃源(相傳有耕者得一銅牌曰丨丨丨其上有詩云綽/約去朝真仙源萬木春要知竊桃客定是會稽人)
(其水發源筆架山在軍城冷水溪之上嘉定己巳太守/張公市民田種植桃李創置亭榭曰仙津橋桃源洞亭)
(曰蒸霞堂/曰詥然)小離堆(在城北岸溪上崇德廟前溪中有恠/石似離堆之象因作亭於此榜曰丨)
(丨/丨)名宦皇朝劉堯年(建軍之初以堯年權發遣軍事卜/漏之變堯年以諸路兵為先鋒忠)
(勇恊濟卒/平㓂難)甄援(中興遺史載建炎間苗傳劉正彦為亂/髙宗退居顯寜寺張浚吕頥浩等遣兵)
(勤王遣援携蠟彈間行入顯寜寺髙宗始知勤王消息/後以閣門宣賛權軍事譙樓記載其補天浴日之功盖)
(謂/此)人物單演之(乾道辛卯破荒/以明經中外省)題詠蠻錦織成詩(歸田/録載)
(蘇子瞻嘗於淯井監得夷人所賣蠻弓衣其/文織成梅聖俞春雪詩蓋其名重傳於夷狄)醉眼誰能
望夷落(楊君登寶屏詩云云/平生逸興斷鴻邉)武陵勝處今何在(張師䕫/云云不)
(聞沿流/問花落)
四六(瀘水遐陬肇唐室之覊縻/夜郎故境成安夷之聚落)　(儀鳯之初羅陽建郡/天授以後思峩啟封)
(右横筆架而下瞰藕湖/背倚寳屏而前矗棫嶺)　(淯井煑鹽或少禆於財計/蠻鄉織錦亦能重於詩章)
　　　　富順監
　建置沿革(禹貢梁州之域東井輿鬼之分野春秋戰/國為巴地秦為巴郡漢武初置犍為郡東)
　(漢末劉璋分犍為立江陽郡江陽縣仍属焉江陽縣/有富義井後周置洛源郡及富世縣隋廢郡以縣瀘)
　(州唐因之後避太宗諱改為富義縣皇朝平属以瀘/州富義縣地置富義監尋改富順監熈寜置富順縣)
　(尋省今𨽻潼/州府不領縣)
事要郡名釡川風俗俗慤而愿(教授錢士開/泮水巷記)俗知禮遜
(同上天聖初赤崖斗郎春犯命旋即討平今之夷人多/其子孫其丨尚多不中而髽近始服青布刺綉紋呼為)
(上獠漸陶既乆/習丨知有丨丨)仍有夷風(郡縣志/云云)士競於文(泮水巷/記云云)形
勝南距戎瀘(李昌金山驛記/云云北走普資)大江環其下(泮水巷記翠/讞絡繹張其)
(前丨丨繚/繞丨丨丨)奠梁蜀之東(知監趙齊題名記富/順云云為水陸之會)擬於列藩
(金川驛記舊制等於諸/縣嘉祐以新例云云)土産鹽井(寰宇記縣有丨丨人/獲厚利故曰富世○)
(郡志劔南鹽井惟此最大舊日為額八百餘斤今日額/千五百餘斤○楊光清操堂記三榮富順産鹽其地號)
(為貪/泉)山川東山(在監/治東)龍山(在監/治後)凌雲山(在監西養秀山/西北大江前横)
(一峯突兀為監/人登臨之地)馬腦山(在監西與凌雲相接西北/諸山惟此最髙下即中巖)聖燈
山(在監西/五里)養秀山(在監西/峯聳秀)中巖(在監西北二里富順三/巖惟丨丨山勢盤薄林)
(木葱茂有/叢林氣象)北巖(在監北有五百/羅漢洞及水簾)内江(發源漢州雒源歴/監之南門自東而)
(西此地因/號金川)西湖(在監之西相傳有此監即有此湖/皇祐間周侯延雋有記仍有亭榭)堂舍
霧隱堂(在中巖趙丞相沂公謁中巖大士獲以夢告明/年舉于卿公為文記之有雲霄横翔之語後人)
(為建/斯堂)振文樓(在監南魏/了翁為記)榕齋(在監治以/榕木名)西疇(由城之南/絶江而上)
(西行計六十里其地廣六十畝萬松森列嘉樹離立/乃李氏丨丨趙公遡記有亭臺花木之勝盤㨿一山)名
宦皇朝張宗誨(天聖間為守赤崖夷賊/斗郎春等面縳請降)人物丁處榮(家/於)
(富義王均叛處榮與押衙李英恪詐降/即擒斬斗郎春賜奨諭擢為州長史)李見(英恪之子/隱神龜山)
(有讀/易洞)李文淵(治平間登第仕/至朝議大夫)題詠置吏撫南夷(司馬君/實送張)
(寺丞知富順監詩漢家尺五道云云欲使文/翁化兼令孟獲知盤堆䈮醬實歌雜竹枝辭)夷居半巖
壁(韓子華送周知監詩云唐家諭巴/蜀通道至卭𤏡列郡徼西南云云)民俗半夷風(韓縝/詩劔)
(外吾能説山川大扺同君行在巴/徼云云火田租賦薄鹽井嵗時豐)所資鹽井利(韓子華/詩土瘠)
(事刀耕家無終嵗蓄/云云持易他州粟)山髙地窄江水惡(韓繹詩蜀土風/景信不好君之)
(所治西南夷云云/刀耕火種黎民疲)街巷家家小酒旗(解旦詩亭臺處/處垂楊影云云)
四六(䟽恩宸陛/擢守富川)　(雖云一監/可擬列藩)
(火田租薄故罕事於農耕/監井利優故多趨於商販)　(監特強名敢擬諸邦君之貴/事雖專逹不過一大縣之封)
　
　
　方輿勝覽卷六十五
欽定四庫全書
　方輿勝覽卷六十六　　　　宋　祝穆　撰
　　利州東路
　　　興元府(南鄭/褒城)　(亷水/西縣)　(城固/)
　建置沿革(禹貢梁州之域秦楚之交東井輿鬼翼軫/之分野周合梁於雍又属雍州春秋戰國)
　(属秦楚秦為南鄭及漢中郡項羽封漢髙為王都於/此漢改梁曰益王莽改曰新城都後漢張魯據漢中)
　(改曰漢寜漢武復置漢中郡蜀先主為漢中王晉為/梁州自宋以來多理南郡後魏亦立梁州及漢中郡)
　(後周改為漢川郡隋廢梁州為漢川郡唐為梁州又/以梁凉聲相近更名褒州尋復故名改漢中郡復為)
　(梁州德宗以朱泚之亂幸梁洋陞興元府皇朝乾德/鑄興元尹印分益梓利䕫四路興元府為利州路後)
　(分利州東西路而興元為利東/路今統郡十領縣五治南鄭)
　　本路安撫提刑置司
事要郡名漢中　天漢(蕭何諫髙祖曰丨丨其稱甚美/○劉禹錫㕔壁記丨丨之邦實)
(居右/部)南鄭　褒中　褒陽風俗其氣彊梁(東漢志西方/之氣丨丨故)
(曰梁/州)其民質直(華陽志云云好義土/風朴厚有先民之風)多事畋漁(隋志漢/中之人)
(朴質無文不甚趨利性嗜口腹丨/丨丨丨雖柴門蓬室食必兼味)秦資其富(華陽國志/序云云用)
(兼天/下)漢用以興(同上漢祖用之奄有四海/又以帝業所興不封藩王)形勝南接廣
漢(華陽國志東接南郡云云西接壠西隂平/北接秦川厥壤沃美貢賦所出畧似三蜀)前瞰三秦
(紹興孫道夫秦漢中云云後蔽四川黄權以為蜀之股/肱楊洪以為蜀之咽喉故諸葛亮蔣琬費褘之徒皆駐)
(兵于/此)前控六路之師(張魏公德逺奏漢中形勢之地云/云後據兩蜀之粟左通荆襄之財)
(右出秦/隴之馬)為巴蜀捍蔽(元和志漢中云云故蜀先主待漢/中曰曹公雖來亦無能為也是以)
(公孫述劉備李雄/據蜀漢中皆䧟)蜀之股臂(按三國蜀志黄權傳曰今/若失漢中則三巴不振此)
(為刮蜀之/股臂也)成都之喉嗌(隋書南鄭/要險云云)秦蜀出入之衝(太守/文同)
(奏云云誠山西/浩瀼之奥區)地形險固(曹洪曰漢中云云四/嶽三塗皆不及也)連髙夾
深(歐陽詹秦之坤蜀之艮云云九州之險也/隂谿窮谷萬仞直下犇崖峭壁千里無土)為威禦之
鎮(寰宇記氐羌/接畛云云)山川中梁山(去南鄭縣十三里南方之美/者有梁山之犀象焉州因山)
(名鎮梁州之中/故以為之號)漢山(山在南鄭縣西南二十里四峯/八面其南接巴山山有池水)天
臺山(在南鄭縣非四十里山頂平坦如臺/興元坐其岡脉石有金星可作硯)金華山(在南/鄭縣)
(西南七十里/峭峯特起)青銼山(在南鄭縣西南五十/里山頂一石如銼)梁州山(在南/鄭縣)
(東南百八十里與孤雲兩角相接大山四/圍其中三十里許甚平或云古丨丨治也)孤雲山(在簾/水縣)
(東南百/八十里)兩角山(與孤雲山相連○玉堂閒話云興元之/南有太行路通於巴州其路險峻三日)
(而逹于山頂其絶髙處謂之孤/雲兩角去天一握淮隂廟在焉)仙臺山(在簾水縣道經/云仙人玉女所)
(居之地有韓信廟/云蕭何追信至此)斗山(在城固縣道經云山有五穴一/通崑崙一通隴山一通武光一)
(通青城一/通長安)三嵎山(在城固縣西北四十/里三峯鼎立萬仞)箕山(在褒縣北/十五里鄭)
(子真隱於此山諸葛亮嘗/遣趙雲鄧芝等據箕谷)卓筆山(去西縣二十里/一峯峭出如筆)定軍
山(在縣西南十里北臨沔水三國志建安三十二年劉/備營於丨丨丨夏侯淵引兵爭之即此有武侯墓)
嶓冡山(在故金牛縣東二/十八里漢水所出)石臼嶺(歐陽詹詩鳥企蛇盤/地半天下窺千仞到)
(浮煙因髙囬望沾恩/處認得梁州落日邉)褒谷(在褒城縣北郡國志謂北口/曰斜南口曰褒長四百七十)
(里同為一谷兩谷髙峻中間谷道褒水所流乃張良送/髙祖至褒中説燒棧道曹操出斜谷遮要以臨漢平諸)
(葛亮由斜谷取/郿皆此道也)斜谷(在府西北入丨丨路至鳯州界百/五十里有棧閣二千九百八十九)
(間板閣二千八百九十二間士人云其間有一溪可行/舟○孫資曰昔武帝征南鄭取張魯陽平之役危而後)
(濟又自徃拔出夏侯淵軍𢾗言南鄭直為天嶽中斜/谷其道為五百石穴言其深險喜㧞出淵軍之辭也)駱
谷(崔覲詩髙峯堰蹇雲崔嵬層崖巨壑長峽/開龍蛇縦横虎豹亂石棧朽㓕埋深苔)子午谷(詳/見)
(洋/州)武鄉谷(諸葛亮封武/鄉侯即此)百牢關(在西縣三十里元和志/隋置白馬關後以黎陽)
(有白馬關故更此名○李義山送叔梓州詩莫𢾗/萬重山君還我未還武關猶在望何况丨丨丨)石頂
關(在西縣東南三十里/今置關最為險要)七盤路(在褒城北二十里元/稹有詩見題詠門)石門
(在褒城縣西北○元稹詩東凌丨丨險西表金華瑞○/韋蘇州有懷谷口詩云念昔白衣士結廬在丨丨盖石)
(門即谷口鄭/子真所居也)街亭(三國志魏張郃與/蜀將馬謖戰于此)華陽水(在褒城縣/西北十五)
(里/)黑水(在城固縣西北太白山南流入漢禹貢華陽丨/丨惟梁州諸葛亮箋云朝發南鄭暮宿丨丨)亷
水(出大巴山北宻谷/中詳見范栢年註)遜水(其源起於亷水溉田之餘/東南流至古亷水城之側)文
水(在城固/縣北)褒水(出太白山下褒中即山河堰/也或云本蕭何堰訛為山河)丙水(源出/褒城)
(縣西北牛頭山/有丙穴出嘉魚)堂樓桂石堂(在府園○文與可詩嘗間/陽朔山萬尺從地起孤峯)
(立亭下此/石無乃似)天漢樓(在府治子城上山川環/繞為一郡登覽之勝處)亭榭四照亭
(在府園○文與可詩云蠻嶺附梁山汀洲隨漢水秋/容上屏障左右三百里此景誰能論殘霞獨憑几)盤
雲塢(在府園○文與可詩幾/曲上層城盤盤次文石)館驛褒城驛(孫樵記丨丨/丨天下第一)
(及得寓目視其沼則淺混而茅視其舟則離敗而膠庭/除甚蕪堂廡甚殘烏覩其所謂宏麗者訊於驛吏則曰)
(忠穆公嘗牧梁州以褒城控二節度治所龍節虎旗馳/馹奔軺以去以來轂交蹄劘由是崇侈其驛以示雄大)
(盖當時視他驛為壯且一嵗賔至者不下數百輩茍夕得/其庇飢得其飽皆暮至朝去者寧有顧惜心耶至如掉舟)
(則必折篙破舷碎鷁而後止魚釣則必枯泉汨泥盡魚而後/止至有飼馬於軒宿隼於堂凡所以汙敗室廬糜毁器用官)
(小者其下雖氣猛可制官大者其下益暴横難禁由是日益/破碎不與曩類某曹八九輩雖以供饋之隟一二力治之其)
(能補數百人殘暴乎語未既有老甿笑於旁且曰舉今州縣/皆驛也吾聞開元中天下富蕃號為理平踵千里者不裹糧)
(長子孫者不知名今者天下無金革之聲而户口日益破疆/場無侵削之虞而墾田者益寡生民日益困財力日益竭其)
(故何哉凡與天子共治天下者刺史縣令而已以耳目接於/民而政令速於行也今朝廷命官既已輕任刺史縣令而又)
(促數於變易且刺史縣令逺者三嵗一更近者一二嵗再更/故州縣之政茍有不利於民可以出意革去者其在刺史縣)
(令則曰我即去何用如此當愁醉醲當飢飽鮮囊帛匱金笑與/秩終嗚呼州縣者真驛耶矧更代之隙黠吏因縁恣為姦欺以)
(賣州縣者乎如此而欲望生民不困財力不竭户口不/破墾田不寡難哉予直揖退老甿條其言書於褒城驛)
(壁/)古跡媯墟(世本云在城固縣西北舜之居/也劉禹錫驛路記云鎮于丨丨)褒城(胡曽/詩恃)
(寵驕多得自由驪山舉火戲諸侯秪/知一笑傾人國不覺胡人滿玉樓)八陣圖(在西縣定/軍山下郡)
(志毎隂曀則/有□鼓之聲)名宦田叔(華陽國志蕭何守關中以田叔/為漢中守叔既饋以軍饟又致)
(名材帝/嘉之)魏延(蜀先主遷治成都當得重臣以鎮漢中衆/論必在張飛飛亦以心自許先主乃拔延)
(為督/漢中)范柏年(宋人為州將劉亮使至京師諮事明帝言/及廣州貪泉因問柏年卿州亦有此水否)
(荅曰梁州惟有文川武鄉亷泉遜水又問卿宅/在何處荅曰臣所居在亷遜之間帝美其對)温造(以/興)
(元軍亂殺李絳衆謂造/可夷其亂乃授節度使)李德裕(以李訓用事/為節度使)元結(少遇/亂浮)
(沉人間蘇元明薦結於肅宗上時/議三篇上恱擢山南西道節度使)元稹(為刺/史)孟郊(興元/節度)
(使鄭餘慶/奏為叅謀)皇朝許遜(祥符間為守府有堰溉田萬頃世/傳蕭何所為迺躬治木石修之堰)
(成嵗大豐歐/公為記其事)魯宗道(祥符中以祕/丞知城固縣)張浚(宣和中為士曹/言行録謂調褒)
(城/令)劉子羽(紹興四年為守初宣司移軍閬中公留關外/䕶軍明年呉玠戍河池王彦戍金州二鎮大)
(飢興元帥閉關塞褒斜二鎮病之張公浚乃承制拜/公知興元至之日盡弛其禁通商輸粟二鎮乃安)人
物鄧先(城固人多竒計呉楚反帝誅錯先為校尉擊呉/楚還上問曰七國聞誅錯兵罷否曰七國為謀)
(反數嵗發怒削地非/為錯也帝曰公言善)張騫(城固人建元中使月氏/開西南夷封愽望侯)鄭子
真(褒中人成帝時王鳯備/禮聘之不應家于谷口)楊王孫(城固人治黄老家累/千金厚自奉養臨終)
(告其子曰我死/祼葬以復吾真)李郃(南鄭人通五經善河洛風星知/有二使者入益部詳見成都)李
固(南鄭人為太尉以欲立/清河王蒜為梁冀所害)皇朝楊冲逺(魏公張德逺試/吏興元理椽往)
(别鄉先生楊用中曰公嘗往來梁洋其人士有與子遊/者乎楊曰興元楊仲逺可以為師洋州雍退翁可以為)
(友公至興元遂與為友雍諱冲退翁其字也方元祐大/臣變更政事冲居大學士上書數其罪誅之有㫖移興)
(元府自/訟齋)許尹(紹聖中知興元召對言今日莫若重蜀/重蜀以興元為本髙宗嘉  納其説)安
守忠(長編王師克興元上召安守忠謂曰逺俗困於/苛虐南鄭走集之地為撫和之遣知興元府)題
詠梁惟西南屏(韓獻鄭相公云云山厲水刻窟禀生肖/勦剛難諧在民物榮公鼎軸老烹斡力)
(健倔帝咨女子往牙纛前坌/坲威風挾惠氣葢壌兩劘拂)緑樹滿褒斜(劉禹錫送趙/中丞參山南)
(幕府詩云云西南蜀道賖/驛門臨白草棧道過黄花)棧道與雲齊(趙氏雜言寄杜/羔詩梁州秦嶺)
(西云/云)棧想武侯征(元徼之褒城贈黄明府詩序元稹為/刺史奉使東川至褒城驛有黄明府)
(見迎艤舟同載因徧問其褒陽山水則褒姒所奔之城/在其左諸葛亮所征之路次其右作贈黄明府詩迤邐)
(七盤路坡陁𢾗丈城/花疑褒女笑云云)後騎踏橋聲(劉禹錫送令狐相公/鎮梁州詩雲樹褒中)
(路風煙漢上城前/旌轉谷去云云)詩書理漢中(姚合送鄭尚書赴興元/儒有登壇貴何人得此)
(功紅旗燒宻雪白馬踏長風斧鉞来/天上云云方知百勝畧應不在彎弓)孤鶩入洋州(崔覲/城樓)
(詩斷煙横/沔水云云)一身騎馬縣官迎(元稹詩今日清/明江上去云云)忽驚身在
古梁州(元稹詩云驛吏呼/人排馬去云云)計程今日到梁州(白居易寄/元稹詩花)
(時同醉破春愁醉折花枝作/酒籌忽憶古人天際去云云)聽唱梁州䨇管篴(李聰西/城聽唱)
(梁州詞行人夜上西城宿云云此/時秋月滿關中何處關山無此曲)萬轉江山通蜀國(羅/隱)
(送人赴任褒中詩云云兩行珠翠見褒/人海棠花謝東風老應念京都共苦辛)戮盡鯨鯢漢水
清(劉禹錫送温尚書出鎮興元詩旌旗入境太無/聲云云從此世人開耳目始知名將出書生)棧底
江含雪水寒(劉禹錫送令狐楚詩山/中花帶煙嵐晚云云)漢中沃野如關中
(黄冕仲言和糴之病作罷糴行云云四五百里煙䝉蒙/黄雲連天夏麥熟水稻漠漠吹秋風七月八月䆉稏紅)
(一家往往/収千鍾)雲棧屏山月月遊(陸務觀漢中詩云云馬蹄/初喜踏梁州地連秦雍川)
(原壯水下荆/揚日夜流)外邑月明西縣驛南樓(元稹漢江聞笛詩/小年為冩游梁賦)
(最説漢中聞笛愁今/夜聽時在何處云云)
四六(出綸天上/趣鎮漢中)　(眷西陲之要地/有南鄭之名邦)　(褒姒所奔之城/諸葛出征之路)
(昔炎圖之肇造由此而興/今全蜀之欲安頼兹以守)　(青天上蜀道乆嚴分闔之權/黑水惟梁州允頼安邉之傑)
(宣化承流分五馬䨇旌之寄/躋危歴險在孤雲兩角之邉)　(張留侯棧道之絶陳迹可尋/鄭子真谷口之耕清風猶凜)
(谷號褒斜漢功臣之所保/水名亷遜宋名士之攸居)　(出鎮梁州歴旌谷騎橋之險/大書褒驛嚴匱金囊帛之詞)
　　　　利州(綿谷/昭化)　(葭萌/嘉川)
　建置沿革(禹貢梁州之域井桞之分鶉首之次春秋/戰國為蜀地蜀王封其弟葭萌於漢中號)
　(苴侯因命其邑曰葭萌秦置巴蜀及漢中郡而葭萌/𨽻蜀郡漢分置廣漢郡今州即廣漢郡之葭萌地蜀)
　(先主改為漢壽縣属梓潼郡晋武改為晋壽縣尋䧟/於李雄宋文帝時䧟於楊難當齊分晋壽之興安縣)
　(置東晋郡於烏奴城郡對烏奴山即其故地也魏為/西益州梁改為黎州又為西益州又改為利州隋煬)
　(帝改為義成郡唐又為利州益昌郡復改為利州初/𨽻感義軍更感義曰昭武軍治利州五代前蜀仍為)
　(昭武軍後唐平蜀改曰益州後蜀因之皇朝改昭武/軍為寕武軍中興以來張浚以宣撫使退保利州鄭)
　(剛中虞允文以宣撫使置司利州王炎始移司/興元安丙仍乞置司移州今領縣四治綿谷)
　　四川總領本路轉運置司
事要郡名寜武　益川　益昌　小益(圖經呼為丨丨/對成都為大益)
(也/)劔外(寜武序卜丨/丨一大都會)風俗土瘠民貧(寳峯亭記云云城/郭庳而居室陋)
民貧役重(蘇子瞻跋鮮于子/駿益昌八詠云云)壤錯羗氐(司馬公祠堂記/郡丨故丨丨丨)
(與上庸百濮/微髳彭盧俱)雜以秦語(寜武志自城以南純帶/巴音由城以北云云)形勝南
走劔門(陳恢倅㕔題名記益昌之丨陸丨丨丨過劔而/東西川在焉水走閬果由閬果而去適䕫峽焉)
(西則趣文龍二州東則會集壁諸/郡故益昌於蜀最為一方之都會)後通巴蜀(寜武志前/接關表云)
(云/)前界關表(寜武志云云後據/劔北實為重地)西臨嘉陵(元和志州/城云云)為
蜀北門(重修學/記云云)據秦巴之衝(司馬温公祠/堂記云云)據川陸之會
(寜武志/云云)咽喉要路(蜀志先主使陳戒絶馬鳴閣魏武聞/之喜曰此閣遇漢中之隂平乃丨丨)
(之丨丨○綿谷驛記利/控蜀之吭四集之國也)四戰之地(唐周庠説王建曰葭/萌云云難以乆安蜀)
(檮杌曰利州/四會五逹)山川烏奴山(在綿谷山北六十里以李烏/奴得名峭壁如削有洞髙不)
(可上五代時王真/人舉家上昇於此)龍門山(梁州記葱嶺石穴髙數/十丈如門亦名龍洞山)朝天
嶺(在州北五十里路徑絶險其後即朝天程舊路在朝/天峽棧閣遂開此道人甚便之○文與可丨丨丨詩)
(嶺若畫屏隨峽勢/水如衣帶轉巖隂)漫天嶺(長編乾德二年王師伐蜀蜀/主燒絶棧道退保葭萌遂擊)
(金山寨又破漫天寨蜀人退保大漫/天寨㧞之追至利州郭奕見閬州詩)五盤嶺(杜甫詩五/盤雖云險)
(山色佳有餘仰凌棧道細俯映江木踈地僻無綱罟水/清反多魚好鳥不妄飛野人半巢居喜見厚朴俗坦然)
(心神舒東郊尚格闘巨猾何時除故鄉有弟妹流落隨/邱墟成都萬事好豈若歸吾廬○岑參早上丨丨丨詩)
(平旦驅駟馬曠然出五盤江逈兩崖闘日隠羣峯攅蒼翠/煙桑曙森沉雲樹寒松疎露孤驛花密蔵廻灘棧道)
(溪雨滑畬田巖草乾此/行為知已不覺蜀道難)白衛嶺(在昭化縣南與劍門相/接有白衛鋪○唐詩記)
(事載明皇幸蜀登丨丨丨眺覽良乆歌李嶠詩山川滿/目泪沾衣富貴榮華能幾時不見只今分水上惟有年)
(年秋雁飛曰李/嶠真才子也)龍門閣(在綿谷縣一里馮鈐幹田云其/他閣道雖險然在山腰亦微有)
(徑可以増置閣道獨惟此閣石壁斗立虚鑿石竅而架/木其上比他處極險○杜甫龍門閣詩清江下龍門絶)
(壁無尺土長風駕髙浪浩浩自太古危塗中縈盤仰望/埀線縷滑石歌誰鑿浮梁裊相拄目眩隕雜花頭風吹)
(過雨百年不敢料一墜那得取飽聞經瞿/唐足見度大庾終身歴艱險恐懼從此數)石櫃閣(杜甫/詩季)
(冬日已長山晚半天赤蜀道多草花江間饒竒石石櫃/層波上臨虚蕩髙閣清暉囬羣鷗暝色帶逺客羇棲負)
(幽意感嘆向絶跡信甘孱懦嬰不獨凍餒廹優游/謝康樂放浪陶彭澤吾衰末自由謝爾性有適)馬鳴
閣(在昭/化縣)劔閣(在綿谷葭萌縣又見隆慶府劍門關註○/歐陽詹棧道銘斜根玉壘旁綴青泥揔庸)
(蜀之道塗統岐雍之康莊○李白送友人王炎入蜀作/劍閣賦云若明月出於劍閣兮與君兩卿對酒而相憶)
大劔城(元和志即秦張儀司馬錯伐蜀所/由路又謂之石牛道詳見劍門關)小劔城(在益/昌西)
(北五十里去大劍門三十里連/山險絶飛閣通劍故謂劍也)潭毒關(在州北九十里/有御前軍屯駐)
(于此下瞰大江路皆滑石登陟頗艱異時撒離合破興/元帥劉子羽屯兵于此以悍蜀口又其下深潭有一鐵)
(索見則/兵動)明月峽(晏公類要巫峽巴峽明月/峽三峽惟明月在此界)石欄橋(在綿/谷縣)
(一里自城北至大安軍界管橋欄閣共一萬五/千三百一十六間其著名者為石櫃龍洞焉)西漢水
(一名嘉陵江在/綿谷西一里)潜水(出綿谷縣東北龍/門山書沱潜既道)藍溪(在葭萌縣/出龍鼻山)
(流入閬/州界)南渡(温庭筠利州南渡詩澹然空水空斜暉曲/島蒼茫接翠微波上馬嘶㸔掉去桞邉人)
(歇待船歸数藂沙草羣歐散萬頃江田一/鷺飛誰解乘舟尋范蠡五湖烟水獨忘機)桔栢潭(在昭/化縣)
(今昭化驛有古栢土人呼桔栢故以名潭○杜甫詩青/冥寒江渡駕竹為長橋竿濕煙漠漠江水風瀟瀟連笮)
(動嫋娜征衣颯飄颻急流□鷁散絶岸黿鼉驕西轅自/兹異東逝余可要髙通荆門路濶會蒼海潮孤光隱顧)
(盼遊子悵寂寥無以/洗心胷前登但山椒)南池(劍南詩藁云杜甫所謂安和/有蒼池者即此地或云在閬)
(州/)堂亭公居八詠(鮮于侁題靈溪寺曰桐軒竹軒栢軒/巽堂山齋燕間亭會景堂寳峯亭凡)
(五言八句司馬温公范蜀/公蘇潁濵文與可皆有詩)會景堂(鮮于子駿詩金城環/雉堞雪屋瞰闤開雙)
(林聳江右九/隴覘天外)寳峯亭(司馬君實詩䯽鬟烏奴翠衣帶嘉/陵碧霞生白水尾日没九隴脊○)
(鮮于子駿舟航日上下車馬不少閑近邑凑商賈逺峯/自雲煙○文與可嘉陵抱江回平衍出横澨中間築雄)
(壘獨據兩川會行臺敞嚴府磊落/北城外潭潭走翠楹直上巒嶺背)山齋(范蜀公詩云衆/山四面合二水)
(南北流蘇頴濵詩簡書/日填委杖屨毎幽獨)古跡望鄉臺(九域志武元衡送/桞郎中詩望鄉臺)
(下秦人去學射/山中杜魄哀)望喜驛(李義山詩嘉陵江水北東流望/喜樓中憶閬州若到閬州還赴)
(海閬州應/更有髙樓)嘉陵驛(武元衡詩悠悠風斾遶山川山驛空/濛雨作煙路半嘉陵頭已白蜀門西)
(更上/天青)籌筆驛(在綿谷縣去州北九十九里舊傳諸葛武/侯出師嘗駐此○杜牧詩三呉列婺女九)
(錫獄孤兒覇主業未半本朝心是誰永安宫受詔籌筆/驛沉思畫地乾坤在濡毫勝負知艱難同草創得失計)
(毫釐寂然經千慮分明混一期川流縈智慮山聳助扶仗/持慷慨匡時畧從容問罪師褒中秋鼓角渭曲晚旌旗)
(義懸無敵鳴攻固有辭若非天奪去豈復慮能支子夜/星纔落鴻毛鼎便移郵亭世自換白日事長垂何處躬)
(耕者猶題殄瘁詩○李義山詩魚鳥猶疑畏簡書風雲/長為䕶儲胥徒令上將揮神筆終見降王走傳車管樂)
(有才終不忝關張無命欲何如佗年錦里經祠廟梁父/吟成恨有餘○羅隱題抛擲南陽為主憂北征東討盡)
(良籌時來天地雖同力運去英雄不自由千里山河輕/孺子兩朝冠劔恨譙周惟餘巖下多情水猶解年年)
(傍驛流○薛逄題天地三分魏蜀呉武侯崛起賛訏謨/身依豪傑傾心術目對雲山演陣圖赤伏運衰功莫就)
(皇綱力振命先徂出師表上留遺恨猶自千年激壯/夫○陸游題一等人間管成子不堪譙叟作降牋)名
宦武士矱(九域志士矱為利州都督生武后/于此今皇澤寺有武后真容殿)沈長源(按/歐)
(陽詹集正元中呉興沈公長源牧利州其為政五年予/旅遊乎利覩人安俗阜欽所以美作益昌行詩有曰驅)
(馬至益昌倍驚風俗和耕/夫壟上行負者塗中歌)何易于(唐史見循吏傳易于/為益昌令刺史崔朴)
(嘗泛舟出益昌索民挽繂易于即腰笏身引舟朴驚問/狀易于曰方春百姓耕且蠶惟令不事可任其勞朴愧)
(疾驅/去)顔真卿(自蓬州遷/利州刺史)皇朝王素(為/守)司馬池(天聖間為/轉運使按)
(烏奴山祠堂記云公侍其先君駐節此邦/春秋纔十有四已和鮮于子駿寳峯之詩)鮮于侁(為轉/運副)
(使有益昌八詠又嘗為京東/運使司馬公以福星稱之)虞允文(蜀帥呉璘卒以公/為四川宣撫使公)
(開幕於利州時軍政乆弛公首劾大將之病民十/一人薦其可為將帥者三人諸軍歡呼相慶焉)題詠
葭萌氐種逈(杜甫愁坐作詩云/云坐擔大戎屯)棧道籠迅湍(岑參云云/行人貫層)
(崖/)關山同一照(杜甫呈漢王詩云/云烏鵲自多驚)青原帶秦疆(蘇子由/詩嘉陵)
(横其隂劔門屹其陽/黒水環禹跡云云)不覺蜀道難(前人此行為/知己云云)朝登劔
閣雲隨馬(岑參嘉州和裴相公發益/昌云云晚渡巴江雨洗兵)百里夷塗無十歩
(陸務觀木𤓰鋪詩鼓樓坡前木𤓰鋪嵗/晚悲辛利州路當車礧礧石如屋云云)馬經斷棧危無
路(陸務觀次益昌詩云/云風掠枯茅颯有聲)暮雪烏奴停醉帽(陸務觀詩云/云秋風白帝)
(放歸/船)
四六(輟自朝端/出臨劔外)　(畫千里地/依五盤山)　(旁聮四邑/對峙兩臺)　(帝念葭萌/地隣嶓冡)
(昔開帥閫中興曽駐於重兵/今號侯藩全蜀此為之都督)　(木牛轉粟路即逹於褒斜/銅虎剖符師可臨於秦隴)
(山川險阻多杜陵叟之詩篇/亭舘清幽有范蜀公之賦詠)　(驛名籌筆羣賢之詩句常存/山號劔門千古之碑銘不泯)
　
　
　
　
　
　
　
　
　
　
　
　
　
　
　
　方輿勝覽卷六十六
欽定四庫全書
　方輿勝覽卷六十七　　　　宋　祝穆　撰
　　　隆慶府(普安/武連)　(隂平/普成)　(梓潼/)
　建置㳂革(禹貢梁州之域東井輿鬼之分野春秋戰/國為蜀地秦属蜀郡漢属廣漢郡之梓潼)
　(縣武帝属益州劉先主立梓潼郡諸葛武侯相蜀于/此立劔門以大劔山至此有隘東之路故曰劔門以)
　(閣道三十里至險乃有閣尉蜀尉姜維拒鍾會於此/晋以其地入梓潼郡元温入蜀于晋壽置劔閣縣属)
　(梁州後武帝分梓潼北界立晋壽郡梁置南梁州又/分立安州西魏改為始州兼置普安郡隋廢州為普)
　(安郡唐初為始州置劍門縣改為劔州皇朝伐蜀破/劔門遂平蜀後以孝宗潜藩陞隆慶府普安軍節度)
　(今領縣五/治普安)
事要郡名普安　劔陽　風俗人性謙和(郭茵隂平縣/記地湧香泉)
(池名百頃山/河横阻云云)世有俊彦(華陽國志云/云侔於巴蜀)形勝西接岷峨(山/海)
(經髙梁之山云/云東到荆衡)東接巴西(華陽志云云南接廣漢/西接隂平北接漢中)前瞰
巨澗(元祐郭忱靜照堂記云云後倚層巒/多﨑嶇髙下之勢鮮平夷亢爽之地)縁以劔閣(左/太)
(冲賦云云○史記蔡澤謂范睢曰/今君廣秦棧道千里通于蜀漢)竒峯森列(秦坦春風/樓記云云)
(躍入青漢髙下/眩轉隔閡雲雨)兩川咽喉(郡守題名記云云/守土之寄重焉)邉山立州
(春風樓記丨丨而丨是丨一逕坡地中貫大溪太守之/居已在半山内外居民悉在山上其下原野濃淡若相)
(次第林壑升降若有等級望/之若圖畫卷舒歴歴可見)山川梁山(在普安縣西北/四十九里一名)
(大劍山姜維拒鍾會于此/詳見利州及劍門内註)卧龍山(在普安縣東二里/髙百丈盤繞府城)馬
閣山(在隂平縣北六十里峻峭崚嶒極為艱險鄧艾伐/蜀軍行至此路不得通乃懸車束馬造作棧閣始)
(通江油因/名馬閣)葛山(在梓潼縣北二十五里/昔諸葛亮置營于此)鴈門山(在梓潼/縣南三)
(十餘里山東西起兩嶺/鴈從中過故曰鴈門)五盤山(見利/州)七盤山(在武連縣/西縣令何)
(琰按圖記郭璞云縣路翠武㓛/貴縣路青武㓛榮遂刻石焉)九龍山(在武連縣山腹/有洞洞前石壁)
(如/屋)普翠山(在普成縣郭外一里/混一真人棲真之地)秀巖(普安縣後/有池貯泉)劔閣(張/孟)
(陽丨丨銘巖巖梁山積石峩峩逺属荆衡近綴岷嶓南/通卭𤏡北逹褒斜狹過彭碣髙踰嵩華唯蜀之門作固)
(作鎮是曰劔閣壁立千仭窮地之險極路之峻世濁則/逆道清斯順閉由徃漢開自有晉秦得百二)
(區一并吞諸侯齊得十二田生獻籌矧兹狹隘土之外/    人荷㦸百人䞱趄形勝之地匪親勿居昔在武侯)
(中流而喜山河之固見屈呉起興實在德險亦難恃洞/庭孟門二國不祀自古及今天命匪易慿阻作昏鮮不)
(敗績公孫既㓕劉氏銜壁覆車之軌無或重跡勒銘山/河敢告梁益○桞宗元銘序唯蜀都重險多貨混同戎)
(蠻人厖俗剽嗜為㓂亂皇帝元年八月師䘮衆暴羣疑/不制妖孽扇因怙恃富強滔天阻兵攻䧟他部北包劔)
(門慿負邱陵以張驁猛堅利鋒鏑以拒大順謂雷霆之/誅莫已加也惟梁守臣禮部尚書嚴公以國害為私仇)
(以天討為己任推仁仗信不待司刑而人致其命立義/抗憤不待渫血而士一其心悉師出次祇候明詔凡諸)
(侯之師必出於是儲峙饗賚取其豐穣乃遣前軍嚴秦/奉揚王誅誕告南土十一月右師逾利州蹈㓂地乘山)
(斬虜以遏奔衝左師出于劔門大攘頑狼諭引刼脅蟻/潰䑕駭險無以為固収奪利地以湏王師刲刳腎膓振)
(㧞根抵俾無以肆毎用集我勲力鼖鼓一振元戎啟行/取其渠魁以為大戮由忠勇憤悱授任堅明謀猷𢎞長)
(用能啟闢險阨夷為大塗衰沮害氣對乎天意帝用休/嘉議功居首増秩師長進為大藩宅是南服将校羣吏)
(願刋山石昭著公之功垂號無窮銘曰井絡坤垠時/唯外區界山為門環于蜀都叢險積貨混并羌髳狂)
(猾窺隙狺狺嘯呼慿㨿勢勝厚其㓙徒皇帝之仁宥而/不誅暴非德馴害及巴渝乃出王旅乃咨列岳牧臣司)
(梁當其要束器偹攸積糗粮是蓄人無増賦師以饒足/渫血誓士𤣥機在握分命貔貅陳為犄角右逾岷山左)
(直劔門攻出九地上披重雲攀天踏空夷坦阻艱破裂/層壘殄殱羣頑内獲固圉外臨平原天兵徐驅卒乘嘽)
(嘽大憝囚戮戎夏咸歡帝圖厥功惟梁是先開國進位/南服于藩邦之清夷人以完安銘功鍳亂永代是觀○)
(杜甫詩維天有設險劔閣天下壯連山抱西南石角皆/北向兩崖崇墉倚刻畫城郭狀一夫怒臨關百萬未可)
(傍珠玉走中原岷峨氣悽愴三皇五帝前雞犬莫相放/後王尚柔逺職貢道已䘮至今英雄人髙視見霸王并)
(吞與割㨿極力不相讓吾將罪真宰意欲鏟疊嶂恐/此復偶然臨風黙惆悵○李白蜀道難見成都題詠)飛
仙閣(在梁山○杜甫詩土門山行笮微徑緣秋豪棧雲/欄干峻梯石結構牢方壑欹踈林積隂帶奔濤寒)
(食外淡泊長風中怒號歇鞍在地􁅊始覺所歴髙徃來/雜坐卧人馬同疲勞浮生有定分飢飽豈可逃嘆息謂)
(妻孥我何/陋汝曹)石櫃閣(詩見/利州)石牛道(在梁山詳見/劔門關註)百頃垻(七/曲)
(山之上可以望見其/地極平衍而豐腴)嘉陵江(自鳯州大散関發源從/利州下流入劔門縣界)潼
江水(在梓潼縣西四里源出陰平馬閣山蜀志夏禹/于泥陳山伐梓樹神化為童子故其水曰潼水)華
容水(蜀都賦却/背華容)白沙渡(杜甫詩畏途隨長江渡口下絶/岸差池上舟楫窈窕入雲漢天)
(寒荒野外日暮中流半我馬向北嘶山猿飲相喚水清/石礧礧沙白灘漫漫逈然洗愁辛多病一踈散髙壁抵)
(嶔崟洪濤越凌亂臨風/獨囬首攬轡復三歎)水會渡(一名水囬渡○杜甫詩/山行有常程中夜尚未)
(安微月沒已乆崖傾路何難大江動我前洶若溟渤寛/篙師暗理楫歌笑輕波瀾霜濃木石滑風急手足寒入)
(舟已千憂陟□仍萬盤廽眺積水外始/知衆星乾逺逰令人痩衰疾慙加餐)井泉香泉(在陰/平縣)
(二十五里平地湧出周廻/八十歩其水香碧故名)劔泉(在梓潼縣北十二里昔/蜀五丁至此見大蛇入)
(穴兄弟忿而㧞之山摧五丁斃焉餘劔隠于/路隅化為一泉每庚申甲子日其劔見光)靈泉(劍南/詩藁)
(云過武連縣安國院有二泉傳云唐僖宗幸蜀至此飲/泉賜名靈泉○陸務觀有詩云滴瀝珠璣翠壁間遭時)
(曽得奉/龍顔)聞泉(即東園也唐正元中蘇洪之刻聞泉/賦治平中太守王綱有聞泉十二詠)樓亭
春風樓(在郡/圃)重陽亭(在郡東山之陽唐大中間太/守蒋侑創亭李商隱作亭銘)古跡
古隂平道(鄧艾所出丨丨丨丨在今文州漢陰平也其/地與江油為鄰此隂平縣自晋宋始置北陰)
(平郡非鄧艾/之陰平也)上亭驛(在梓潼武連二郡之界唐明皇幸/蜀聞鈴聲之地又名琅璫驛○羅)
(隠詩山雨霏微宿上亭雨中應想雨淋鈴貴為天子猶/魂斷窮着荷衣好涕零○楊子方詩時平㧾忽忠臣語)
(世亂仍遭弄臣侮至今説到/忒琅璫行路猶能痛千古)祠廟李杜祠(按劔門題詩/以太白子美)
(為重而世未有並祠之者會從李參預壁得所賜阜門/陵御書蜀道難又從李左史得趙忠定汝愚大書劔)
(詩因建祠刻二詩於前榜其/堂曰文熖取韓退之詩語也)靈應廟(即梓潼廟在梓潼/縣北七八里七曲)
(山按圖志神姓張諱亞子其先越雋人也因報母仇遂/䧟縣邑徙居是山僖宗幸蜀神于利州桔柏津見䕶駕)
(甚有禮敬暨囬封濟順王親幸其廟王鐸/詩云為報山東諸将相拄天功業頼陰兵)名宦李頻(唐/人)
(為劍州/刺史)李義山(有赴職/梓潼詩)皇朝張知白(景德間/為守)人物邊孝
先(居梓潼縣南/五里長卿山)景鸞(入儒/林傳)李業(入蜀/行傳)題詠丹嶂五丁開
(唐明皇廵狩言歸詩劔閣横空峻/鸞輿出狩囬翠屏千仭合云云)絶壁劔為峯(宋之問/借問梁)
(山道嶔岑幾萬重/遥州刀作字云云)山髙人盡畊(雷周輔詩地險/客湏到云云)牢落三
年坐劔州(杜甫寄别李劔州使君髙義驅今古云云但/見文翁能化蜀當知李廣未封侯路經灧澦)
(䨇蓬鬂天入滄浪一釣舟戎馬/相逄更何日春風囬首仲宣楼)井邑全居水國中(姜遵/詩城)
(隍盡枕溪/巖畔云云)地控咽喉限蜀城(范百禄詩山連襟/帶通秦嶺云云)
四六(塗芝禁掖/剖竹普安)　(乃眷州城/實依閣道)　(分銅虎符/控石牛道)　(昔號偏州/今陞潜府)
(自漢以來保蜀必嚴于棧道/至唐而後司梁尤重于牧臣)　(維天設險猿猱欲度而愁攀/以人守関貔虎莫如其虓勇)
(後岩前澗鮮平夷亢爽之區/昔袴今𥜗頼豈弟中和之政)
(太白之歌少陵之句日月争光/子厚之序孟陽之銘山川増重)
　　　劔門闗(劍門/)
　建置㳂革(禹貢梁州之域東井輿鬼之分野上應参/宿春秋戰國為蜀地秦属蜀郡漢属廣漢)
　(郡為葭萌縣地蜀先主以霍峻為梓潼太守是時有/劔門縣有閣道至險及有閣尉諸葛亮于此立劔門)
　(秦苻堅遣徐成冦蜀攻二劔克之始有二劍之號隋/置閣之地皆有闗官而于二劒尚未置闗唐置劔門)
　(縣劔門始置闗唐又有大劔戌小劔鎮五代時董璋/遣兵扼劔門闗為七砦又于関北置永定闗皇朝伐)
　(蜀克劔門擒蜀将王昭逺以劔門縣𨽻劔門闗兵馬/都監主之中興以來劍門関亦列在利路十七郡之)
　(数今領縣/一治劔門)
事要郡名劔関　風俗直行申發文字(圖經云関官許/令直受頒䧏詔)
(赦亦許云云聖節月旦亦有表䟽異時訓飭/関吏至親洒宸翰皆所以重設險之計也)貨殖所萃
(普安志其地四塞山川重阻/水陸所凑云云盖一都會也)形勝界山為門(桞宗元劔/門銘云云)
(環于蜀都詳/見隆慶府)壁立千仭(張載劔閣記惟蜀之門云云窮/地之險極路之峻○韋表微劔)
(閣銘天作梁山坤維之/壘發地千仭連岡萬里)左右絶壁(秦坦記云云/仰見天鏬)蜀土外
户(劉儀鳯劔門関記梁山之/險丨丨所恃以為丨丨)蜀之金城(黄冕仲脩関議/劔門云云崇墉)
(兩崖其髙切雲綿数千里包裹全蜀中出/棧道行者側立雖有百萬之衆安所用之)為西南戸樞
(明善堂記蜀云云○何介連山亭/記有云劔門㨿蜀樞為天下壯)劔嶺據其會(張衍羅/漢閣記)
(蜀之襟/帶云云)挾楚包漢(慶厯張俞劔閣銘極險之險莫如劔/閣截野横天犇峯倒壑云云呀秦擁)
(蜀/)控扼羗蜀(趙正亮紀事西南之險山/曰劔門云云襟帶京洛)萬夫莫當(向韜/議劔)
(門天險一夫荷戈云云晋張載/劔閣記一人守險萬人趦趄)無内顧憂(通鑑趙季良/語偽蜀主孟)
(知祥乞守劔門曰若併兵/守劔門大軍雖未至云云)山川大劔山(在劔門縣亦名/梁山又有小劔)
(山在其西北三十里又有小劔故城在益昌縣西南五/十里輿地廣記山有小石門穿山通道六丈有餘昔秦)
(伐蜀而不知道則作五石牛以金置尾下言能糞金欲/以遺蜀蜀王負力而貪乃令五丁開道引之秦因使張)
(儀司馬錯引兵尋路滅蜀謂之石牛道至永平中司𨽻/楊厥又鑿而廣之自縣東南經益昌戌又東南入劔州)
(普安縣界即鍾會伐蜀之路其地連山絶險又謂之劔/閣道大劔雖號天險有阨塞可守崇墉之間徑路頗夷)
(小劔則鑿石架閣有不容越太白所謂一夫當闗萬夫/莫開者是也又按二劔古不以閣名寰宇記云諸葛亮)
(相蜀鑿石駕空為飛閣道以通行路于此立劔門縣以/大劔山至此有隘束之路故曰劔門○晋建康中李特)
(隨流人入蜀至劔閣顧盼險阻曰劉/禪有此地而面縳于人豈非庸才耶)龍巖(在劔門縣西/一里洞穴可)
(坐百許人雪齋小説云王建為盗/朝廷捕之急逃於劔門巨石穴中)劔閣(銘詩並見/隆慶府)劔門
(李德裕題竒峰百仭懸清眺出嵐烟逈若戈廻日髙疑/劒倚天參差霞壁聳合㳫翠屏連想是三刀夢森然在)
(目/前)玉女臺(在大劔山絶頂上峭壁千仭下瞰古道/行人如蟻有小石刻云玉女煉丹之所)大劔
水(又有小劔水/見大劔山註)樓閣思賢樓(在水門上有張孟陽李太/白杜子美桞子厚畫像因)
(以為/名)寺觀誌公寺(劉竢誌公殿記云劔閣之下有壽聖/寺石壁之西偏由益昌道中望之隠)
(隠如行僧頂伽帽每/秋時出或見光景)仙女觀(在梁山之頂李宗諤圖經/云在縣東五十里北崖頂)
(唐先天二年置道士㷊脩去觀僅一里渡仙女橋/有燒丹臺岩畔有仙女影近代以來改為禪院)名宦
皇朝李士衡(咸平間知劔州益州賊王均破漢州未趍/劔公乃㷊倉庫守劔州與劔門之兵合以)
(拒賊公逆/擊大破之)題詠劔門當石隘(文苑英華陳宇送許中/庸詩云云棧道入雲危)劔
閣峥嶸而崔嵬(李白蜀道難詩云/云全篇見成都府)劔壁門髙五千丈(李/白)
(廵南京歌胡塵輕拂建章臺聖主西/廵蜀道來云云石為樓閣九天開)劔閣重闗蜀北門
(李白詩/云云)鍵閉諸蠻屏帝都(唐李商隱題劔門先寄上西/蜀司徒杜公詩云峭壁横空)
(限一隅劃開元氣建洪區梯航百貨通邦計云云西蹙/犬戎威北狄南吞荆郢制東吴千年管鑰誰鎔範只自)
(先天造/化爐)鑄為䨇劔倚蒼穹(杜光庭誰運乾坤陶冶功云/云題詩曽駐三天駕礙日長)
(含八/海風)倚天䨇劔峯巒峻(楊日嚴云云控/蜀三刀郡府雄)倚劔峯巒插太
虗(趙閲道詩云云髙門中闢限坤隅奸/雄莫謂防闗險一百年來自坦途)
四六(肅奉渙綸/出臨坤户)　(五百餘里之石穴/萬夫莫當之劔門)
(環数千里而行者側立/縱百萬衆而誰其敢當)　(因石為闗正欲守関于坤軸/平戎有劔豈徒倚劔于天津)
(守當要地是謂䨇劍之門/體若大邦式應三刀之夢)　(所謂一夫當闗而萬夫莫開/何必三里為城而七里之郭)
　　　閬州(閬中/奉國)　(南部/新政)　(新井/西水)　(蒼溪/)
　建置㳂革(禹貢梁州之域東井輿鬼之分野晋梁益/分野臨参宿唐一行定鶉首之次井桞之)
　(度周梁合於雍又為雍州地春秋為巴地巴子後理/閬中秦為巴郡閬中縣兩漢因之劉璋改為巴西郡)
　(晋改巴西𨽻梁州李雄之亂郡縣荒蕪宋立北巴西/郡梁又即巴西立南梁州西魏典畧曰此州古有隆)
　(城故又謂之南隆治古閬中城又改巴西郡為盤龍/郡隋廢郡而州存煬帝属巴西郡唐改為隆州又改)
　(閬州取閬水以為名曰閬中郡復為閬州後唐為保/寕軍節度皇朝改安德軍節度初𨽻西川後𨽻利州)
　(路中興𨽻利東路/今領縣七治閬中)
事要郡名閬苑(唐時魯王靈䕫滕王元嬰以衙中卑陋/遂脩餙宏大之擬于宫苑是之謂隆苑)
(其後以明皇諱/隆基改曰閬苑)閬中(閬山四合於/郡故曰丨丨)風俗地暖氣清(太守/李獻)
(卿南樓/詩序)地僻人富(唐周庠説王建/曰閬州云云)地險人豪(同上/云云)恭儉
而文(馮忠恕記其民云/云在西南為佳郡)民淳事簡(南樓詩/序云云)銳氣喜舞(三/巴)
(記閬州有渝水賨民云云漢髙祖/使人習之故樂府中有巴渝舞)剛悍生其方(左思蜀/都賦云)
(云風謡尚其武奮之/則賨旅玩之則渝舞)人才之盛(元祐中里人有閬苑三/學士錦屏三狀元之語)
(學士謂雍元直蒲𫝊正鮮于端夫/也狀元謂陳堯叟堯咨馬㳙也)形勝東接巴郡(巴志/云云)
(南接梓潼北/接梁西城)土地平衍(馮忠恕記其/云云而沃)山川秀麗(同上記/云云)
在羣山磽确之中(董丕思政堂記閬中/在劔南巴峽云云)當梁洋梓益之
衝(馮忠恕設㕔記/閬之為郡云云)有五城十二樓之勝槩(或謂閬苑山/丨丨丨丨丨)
(丨今有五城而楼尚闕宋公德之為守乃建碧玉楼/于衙城之西南隅亦名十二楼以成閬苑之勝槩)山
川閬山(在城南唐/先天改名)錦屏山(在城南三里對郡治其山四/合于郡山上有四院曰碼碯)
(寺羅漢院畫錦院西橋院後又築閬峯䑓以眺望焉○/陸務觀詩城中飛閣連危亭處處軒窓對錦屏渉江親)
(到錦屏上却對/城郭如丹青)靈山(周地圖昔蜀王鼈/靈登此山因名)蟠龍山(在閬中/縣東南)
(三里以/形得名)蘭登山(在新井縣東二十里相/傳嚴君平隠居於此)雲臺山(在蒼溪/縣東南)
(三十五里一名天柱山張道陵昇仙之地○蒲/𫝊正詩閬州勝絶是雲臺十里松蘿殿閣開)小錦屏
(在蒼溪縣之/對頗類錦屏)東巖(在城東五里有/寺鑿山為岩)北巖(在州北五里有/曰繖盖山乃髙)
(僧宣什/道場)南巖(在閬中縣東南五里有曰大像山乃南唐/髙士安隠居之所太平興國中陳堯叟兄)
(弟讀書于此/亦曰台星巖)停雲巖(在南部縣蒲景珣家于此岩/前為居室至者不知其為巖)離堆
巖(在新政縣東有山曰離堆鑿腹為岩唐鮮于/仲通與弟叔明潜修于此有顔魯公磨崖記)閬水(晏/公)
(類要亦曰閬江又曰渝水出鳯州梁泉縣○郡志一名/西漢水源出秦州嘉陵谷又名嘉陵江○元稹蒼溪縣)
(寄揚州兄弟詩蒼溪縣下嘉陵水入洞穿江/帶海流○李義山有望喜驛詩見利州註)海棠溪(在/州)
(城對江/多海棠)龍爪灘(雍熈中閬州光聖院山下嘉陵江有丨/丨丨出焉未幾陳氏二元繼出元豐間)
(大像山東北嘉陵江又有灘生里人亦/以龍爪名之元祐六年馬涓果擢第一)南池(在髙祖廟/傍東西四)
(里南北八里漢志彭道將池在今丨丨也魚池在今郭/池也然則此池本彭之所開○杜甫詩峥嶸巴閬間所)
(向盡山谷安知有蒼池萬頃浸坤軸呀然閬城南枕帶/巴江腹芰荷入異縣粳稻共此屋皇天不無意羙利戒)
(止足髙田失西城此物頗豐熟清源多衆魚逺岸富喬/木獨嘆楓香林春時好顔色南有漢王祠終朝走巫祝)
(歌舞散靈衣荒哉舊風俗髙堂亦明王魂魄猶正直不/應空波上縹緲親酒食崇杞自古昔非唯一川瀆干戈)
(浩茫茫地僻傷極目平生江海興遭/亂身局促駐馬望漁舟躊躇慰羈束)堂舍整暇堂(在州/治○)
(黄魯直記無事而使物物得其所可以折千里之衝之/謂整有事而以逸待勞以實撃虗彼不足而我有餘之)
(謂暇夫不素偹而應卒可􁆪􁆪幸於無患而其顛沛狼/戾者十常八九也豈唯人事哉昔者晋欒鍼使於楚楚)
(執政問晋國之勇對曰好以衆整又問如何曰好以暇/雖晋楚争盟務以辭相勝充其情楚豈能與中國抗衡)
(哉今之郡守古諸侯也提千里之兵以守関要平居燕/安拙者奉三尺而有餘至倉卒變故巧者應事機而不)
(足此不知/整暇故也)治平園(國朝治平初太守朱壽昌築東園于/牙城東内有郎官庵三角四照紅藥)
(之亭清風明月之臺錦屏閣花塢/桞槁曲池文與可嘗賦十詠詩)樓亭錦屏樓(在郡/治)南
樓(閬州江山文秀聞天下直前㨿其㑹曰丨丨者唐滕/王元嬰所建也○李獻卿丨丨詩三面江山抱城郭)
(四圍山勢領烟霞馬鞍嶺上/渾如鐡繖盖門前半是花)㑹景樓(雍子儀建于將相/坊蘇子瞻為題)
滕王亭(即滕王元嬰所建在玉臺觀○杜甫詩君王臺/榭枕巴山萬丈仙梯尚可攀春日鶯啼脩竹裏)
(仙家犬吠白雲間清江碧石傷心麗嫩蕊濃花/滿目班人到于今歌出牧來遊此地不知還)奪錦亭
(在西岩○陸務觀詩奪錦軒中醉倚闌錦屏紫/翠挿雲端平生不喜言争奪付與遊人自在㸔)紫㣲亭
(即三陳布衣時所予交游之地後諸陳既貴鮮于康肅/寄詩當時未識紫㣲星獨到漁陽訪此亭今日園林為)
(勝地好將前事載圖經鮮于乃/子駿之父嘗期三陳以公輔)捧硯亭(司馬君實侍親/逰三陳讀書岩)
(題名其末云司馬光捧硯/勾龍瞻可請以捧硯為名)寺觀東寺(丹陽集云元白齊/名有自來矣盖元)
(㣲之冩白居易詩於閬州東寺壁白居易冩元詩百篇/合為屏風更相傾慕如此居易詩云憶君無計寫君詩)
(盡寫千行説向誰題在閬州/東寺壁幾時知是見君時)慈光院(㓂平仲過新井丨/丨丨留題海棠詩)
(暄風花雜滿欄香盡日幽吟嘆異常/翻笑牡丹虚得地玉階開落對君王)玉臺觀(在州北七/里唐滕王)
(嘗逰有亭及墓○杜甫詩中天積翠玉臺遥上帝髙居/絳莭朝遂有馮夷來擊皷始知嬴女善吹簫江光隠見)
(黿鼉窟石勢参差烏鵲橋更有/紅顔生羽翼便應黄髪老漁樵)祠廟張侯祠(在州治東/盖張飛為)
(巴東太守○曽子固記侯以智勇為將號萬人敵當蜀/之初與魏将張郃相拒於此能破郃軍以安此土可謂)
(功施于人矣其殁也又能澤而/賜之則其食於閬人也宜哉)顔魯公祠(在新政縣詳/見蓬州○馬)
(存撰祠記上元中顔魯公為蓬州長史過新政作離堆記/四百餘言書而刻之石壁上字徑三寸雖崩壞剥裂之)
(餘而典型具在使人見之凛然也元符三年余友強叔/來尹是邑始為公作祠堂于其側而求文以為記余謂)
(仁之勝不仁乆矣然有時乎不勝而反為所䧟焉命也/史臣論公晚莭偃蹇為奸臣所擠見殞賊手是未必然)
(公孫丞相以仲舒相膠西梁兾以張綱守廣陵李逄吉/以韓愈使鎮州而盧杞以公使希烈其用意正相類爾)
(然于数君終不能有所傷而公獨不免于虎口由是觀/之士之成敗存亾豈不有命耶而小人軒然自以為得)
(計不亦繆乎且吾聞之古之尚友者以友天下善士為/未足又尚論古之人誦其詩讀其書思見其人而不可)
(得則方且欲招屈子于江濵起士會于九原盖其志所/願則超然慕之于数千百載之後而况于公乎公之功)
(名事業已絶于人而文學之妙亦不可及用其遺畫之/所在而祠之此昔人尚友之意也嘗試與強叔登離堆)
(探石室觀其遺迹而有味其平生則/公之精神丰采猶或可以想見也夫)名宦滕王元嬰(為/刺)
(史詳見前/閬苑註)韋諷(杜甫東津送丨丨閬州録事詩聞説江/山好憐君吏隱兼寵行舟逺泛惜别酒)
(頻添推薦非承乏操持必去/嫌他時如按縣不得慢陶潜)皇朝文彦博(公舞勺之年/侍先令公監)
(征閬州紫極宫道士何守真謂公實南極/之靈降而為國申甫公遂自號南極真子)唐庚(字子西/眉州人)
(為閬中令以清嚴著/庭下風生有惜海賦)朱壽昌(嘉祐中/為守)郭奕(中興遺史紹/興元年三月)
(張俊自陕西囬過漫天坡奕為詩曰大漫天是小漫天/小漫天是大漫天只因大小漫天後遂使生靈入四川)
(後奕罷宣司幹官與通判不赴/徃普州賣蒸餅為生晏如也)人物范目(王伯夫序云/佐髙祖起漢)
(中/)譙隆(字伯同閬州人漢景帝/時為上林令遷成臯令)洛下閎(字長公閎中人/隠於洛亭武帝)
(徵造太/初厯)鮮于仲通(唐書志與鮮于叔/明相繼為京兆)皇朝鮮于侁(仲通/之後)
(登景祐第為本路轉運判官方行新法諸路騷動公獨/平心處之奉使九年東坡蘇公以為上不害法中不傷)
(民下不廢親為三難云司馬温公當/國除為京東轉運曰子駿福星也)陳堯叟(文忠公堯/佐文惠公)
(堯咨康肅公皆新井人堯叟堯咨皆狀元及第而堯佐/登宰輔人皆謂陳氏三公先是三陳未第時訪華山陳)
(搏謂之曰三子皆將相才仲子伯季不逮也/父省華致仕閑居賔至則三子衣金紫侍立)蒲宗孟(新/井)
(人為尚書左丞家多書厰閣曰清風以藏之嘗作訓戒/諸子弟曰寒可無衣飢可無食至于書不可一日失)
馬涓(南部人父從政未有子買妾見髪間繫白而紅其/上問之乃曰父母死不克塟自鬻以塟從政嗟歎)
(即歸妾不理所負後夢一老翁來謝曰我妾父也聞之/上蒼矣願君家富貴涓涓不絶及得子名涓元祐六年)
(廷對第一/後入黨籍)張唐英(為御史嘗撰蜀檮杌/及撰昭陵名臣傳)題詠閬州城東
靈山白(杜甫作閬山歌云云閬州城北玉臺碧松浮欲/盡不盡頭江動將傾未傾石那知根無鬼神會)
(已覺氣與嵩華敵中原格闘/且未歸應結茅齋傍青壁)閬州城南天下稀(杜甫作/閬水歌)
(嘉陵江色何所似石黛碧玉相因依正憐日破浪花出/更復春從沙際歸巴童蕩槳欹側過水雞銜魚來去飛)
(閬州勝事可/斷腸云云)溪行盡日無村塢(杜甫發閬中詩前有毒/蛇後猛虎云云江風蕭)
(蕭雲拂地山木惨惨天欲雨女病妻憂歸意速秋花/錦石誰復数到家三月一得書避地何時免愁苦)花
落空山入閬川(鄭谷逰蜀詩云雲横/逺塞遮秦甸云云)語音漸正近咸秦
(陸務觀閬中詩遨樂/無時冠巴蜀云云)外邑送客蒼溪縣(杜甫詩云云山/寒雨不開直愁)
(騎馬滑故作泛舟廽青惜峯巒過黄/知橘柚來江流大自在坐稳興悠哉)
四六(出綍禁庭/分符閬苑)　(雖劔外之遐陬/有閬中之佳郡)　(若非蓬島之仙居/安得錦屏之勝槩)
(五城十二樓是謂閬中之勝/四蜀六十郡此為天下之稀)　(山圍海上之閬風夙推閬苑/水冩人間之巴字益壯巴風)
(觀魯公碑尚想清忠之節/讀山谷記當為整暇之圖)　(持絳節而遊玉臺决非凢俗/結茅齋而傍青壁正託帡幪)
　
　
　
　
　
　
　
　
　方輿勝覽卷六十七
欽定四庫全書
　方輿勝覽卷六十八　　　　宋　祝穆　撰
　　　蓬州(蓬池/良山)　(儀壠/㐲虞)　(營山/)
　建置㳂革(禹貢梁州之域東井輿鬼之分野古巴國/之地秦属巴郡漢即巴郡之宕渠縣地東)
　(漢置巴西郡晋因之後李特㨿蜀不置郡縣宋属歸/化郡齊因之梁立伏虞郡後周武帝立蓬州隋廢以)
　(其地入清化宕渠巴西三郡唐初復置蓬州改為咸/安郡又改為蓬山郡復為蓬州皇朝分川陕為四路)
　(蓬州𨽻利州東路/今領縣五治蓬池)
事要郡名咸安風俗其民純朴(咸安志云云好/義勿事華侈)少商多
儒(同上丨為丨丨為丨/家詩户書文物甚盛)務農力作(同上云云/田里墾闢)㛰禮必親
迎(同上丨丨雖賤丨/丨丨尤為近古)形勝巴國之墟(同上云云/梁州之分)環蓬皆
山(圖經云云而/北山為之主)兩蓬髙峙(同上溪山竒秀云云屹/然雲霄多神仙隱士)山多
蘭菊(同上山多崇蘭黄花每春秋開時/清香滿山谷間劔外他州罕有也)山川大蓬山(在/城)
(東南七十里状若海中蓬萊因以為名州名亦以此按/列仙傳葛由乘木羊上綏山隨者皆得仙綏山即丨丨)
(之始/號也)小蓬山(一名秀立與大蓬/對峙相去二里)北山(在蓬池縣西/北郡之主山)衮山
(在城西十五里𨽻營山縣有鳯凰院山之頂有鳯皇臺/傳以為鳯曽栖其上有龍馬槽石壁隱隱如龍鱗之状)
(○郡守吴幾復詩蒼石皱紋/龍跡在清泉涵泳海源通)儀隴山(在本縣西三十里/山頂石刻儀壠字)
伏虞山(在本縣東南六十五里甚/險夷獠被征即入此山中)透明巖(亦名栖真岩/在大蓬山前)
(俛瞰縣郭天氣清明/渠逹諸山隠隠可數)東巖(在龍章山俯瞰大溪前眺歌/陽安固諸山歴歴可數為一)
(郡登眺/之勝)西巖(在報恩寺西南隅岩壑竒秀/前有閣曰松風為一郡勝槩)嘉陵江(在城/西六)
(十里属/營江縣)青溪水(在營江縣西/南五十里)平溪水(在儀隴縣/東北十里)鰲水(去儀隴縣/三十里水)
(湧突出一石/如鰲故名)堂館蓬萊堂(在郡/治)蓬山館(記云蓬之為郡以蓬山/得名故自昔傳與神仙)
(相接其地靈人傑足以/發紓千古江山之勝)名宦顔真卿(本傳上元元年李/輔國遷明皇于西)
(内真卿率百僚上表請問起居輔國悪之貶蓬州長史/○郡志真卿在蓬四年徃來新政縣鮮于氏家為書離)
(堆記今在崖石間又書鮮于仲通里門記復以小字書/之又大書磨崖碑数丈今在崖石間其書體尤為真妙)
皇朝王旦(端拱間/為守)人物何造(自成都徙蓬其後子綘侯/孫脩輔曽孫恪非俱第進)
(士/)題詠去天一尺古蓬州(唐子西贈杜守詩云/云除守年來得勝流)使旌廵
稼欲觀農(郡守吴幾復徃鳯皇院觀稼/詩云云賞景留賔大峽東)
四六(輟班楓陛連巴引梓/作牧蓬山蔽蜀控䕫)　(環郡皆山是謂神仙之境/分封而守宜煩岳牧之才)
(名麾赴鎮直宜蓬島之仙居/小隊出郊聊訪衮山之勝槩)　(顔長史離堆之書尚存崖石/元微之蓬萊之守有似州名)
　　　　巴州(化城/魯口)　(難江/通江)　(恩陽/)
　建置㳂革(禹貢梁州之域鶉首分野古巴國之地秦/漢属巴郡宕渠縣後漢分宕渠北界置漢)
　(昌縣今州理是也劉先主分蜀巴西郡晉因之至李/特擅蜀此地遂為獠所有宋武帝置歸化水北二郡)
　(歸化即今州理是也齊因之魏於漢昌縣理置大谷/郡又於郡北置巴州隋改為清化郡唐改為巴州又)
　(為清化郡復為巴州皇朝平蜀/地歸版圖今領縣五治化城)
事要郡名清化　字江　三巴　中巴(按華陽國志載/漢末劉璋為益)
(州牧以墊江以上為巴郡江州至臨江為永寕/郡胊□至固陵巴道分矣此居其中為丨丨)風俗地
僻民淳(張忞修/州學記)地大俗阜(州學振/文堂記)安於簡儉(清化志風/俗云云)
樂於歌舞(同上以歌舞/遨遊為樂)形勝名因古巴國(寰宇記因古/巴國以名○)
(山海經昔太皥生咸鳥咸鳥生乘釐乘釐生后昭是為/巴人郭璞注云巴之始祖尚書云髳微盖今巴蜀之地)
併壁集二州(振文堂記惟兹巴土實云云之地今難/江縣即故集州通江縣即故壁州也)包
錯萬山(洪邁丹梯書院記云今之巴非昔之巴也然/云云一水環縈實曰字江因川形而成州名)水
成巴字(輿地廣記巴峡丨屈曲丨丨丨或云江分/三流中有小流横貫成巴字故以為名)控扼
南鄭(紹興張忠獻奏䟽巴州云云/要路乃命知州兼管内安撫)掎角利閬(王子明作/髙士瑰畫)
(像記巴蜀扼梁洋吾蜀孔道形勢絶劍関之險飛磴踰/棧道之危云云連衡綿劔遮蔽東西川最為襟喉要地)
(○李石與太守郭郊/書三巴吾蜀要地)土産桃笙(桞宗元詩云丨丨葵扇/安可常子瞻云偶閱方)
(言簟宋魏謂之笙乃悟丨丨以桃竹為簟桃竹/出巴渝間杜子美有桃竹杖引又見潼川府)竹根酒
注(叚氏蜀記巴州以竹/根為酒注為時所珍)米膏餅(廣雅云荆巴間採茶作/餅既成以米膏出之欲)
(煮餅先炙令色變濤末甕器/中以湯澆覆之用葱畺芼之)山川化城山(在城南相/去三里)崑
山(在城東四十/里出璞石)玉山(在化城南六十里多/玉石然深險不可取)王望山(在江/之北)
(岸自郡城絶江而登山髙二里許巖徑極險占一郡之/勝相傳云王真人得道此山真人名蒙故名王蒙山舊)
(志云唐元宗控白􁖨至此山望見/京闕曰此去京師不逺故名丨丨)米倉山(繫年録紹興/三年云巴之)
(北境即丨丨丨下視/興元出兵之孔道)孤雲山(與兩角山相連在難江縣/北九十里又見興元府○)
(王子韶詩孤雲兩角去天一握有石刻云漢/相國邀韓信至此大唐集州刺史楊師謀記)登科山(在/恩)
(陽縣東北一里鄉人謝周卿/謝耕王紹謝震讀書于此)壁山(在通江縣西下枕/諾水與縣治相對)歌
籟山(在通江縣東上有石鼓擊/之聲聞数里連擊即雨)方山(在通江北十五里/突出衆山其狀如)
(斗/)十二峯(在難江縣四十里馬盤灣巉巖聳秀大小丨/丨丨最為竒觀有客題詩曰挿立翠屏峯十)
(二為君喚/作小巫山)雪峯(去魯口縣十里/衆山特出一峯)大巴嶺(在城/北)小巴嶺(此/山)
(之南即/古巴國)巴江(一名字江/見前註)几水(在舊竒章縣水/屈曲如几字)清水(清化/縣界)
(東流入/化城縣)明水(在難江縣北五十餘里水間出/硯屏林木山川之形隠于石間)井泉虎井
(在州學前凡有聲如雷/則其年必有人登科)樓亭擊甌樓(唐張禕詩駐旌元/帥遺風在擊缶髙)
(人逸興酣水轉巴文清/溜急山連蒙岫翠光涵)流觴亭(在西龕寺唐乾元間嚴/鄭公武所創其水屈曲)
(可以流觴楊/士諤有詩)館驛氷清驛(姚彦遊詩見説巴南一/小州孤城寂寞字江頭)名宦
王濬(為巴郡太守兵士苦役生男多不育濬乃嚴其科/條寛其徭課所全活者数千人及後伐呉所活者)
(皆堪為兵其父母戒之曰王府君活/汝汝必死之見東坡與朱鄂州書)蘇味道(降集州/刺史)嚴
武(至德初坐房琯/事貶巴州刺史)薛逄(為巴州刺史人詠之曰日出而/耕日入而歸吏不到門夜不掩)
(扉有孩有童願以名埀/何以字之薛孫薛兒)楊士諤(出吉甫之門後貶巴州/刺史有流盃十四詠士)
(諤能詩/有直聲)人物洛下閎(巴郡人武帝太初元年詔壺遂司/馬遷等議造漢歴方士唐都丨丨)
(丨與/焉)甘寜(仕呉為大將通江人今/有甘谷即其所居也)張飛(有塜在刺/史大㕔東)皇朝
李森(魯口人登第為中執法/嘗劾王黼出知復州)惠演(居思成溪早與范蜀/公同徃太學范貴惠)
(方釋褐范贈以詩云相逄三十年前話記得途/中並馬䘖顧我倦遊成白首喜君新命得青衫)題詠何
路出巴山(杜甫寄嚴大夫詩/不眠持漢節云云)地僻炎瘴昏(杜甫寄巴州/嚴使君詩云)
(云山稠/隘石泉)㸔㸔妙為政(杜甫送鮮于萬州遷巴/川詩云云他日有殊恩)巴水急如
箭(唐李白巴女詞云云巴船去若/飛十月三千里郎行幾嵗歸)南國浮雲水上多(杜/甫)
(寄馬巴州詩云扁云/舟繫岸河邉乆云)東巴集壁西梁洋(杜甫云云問誰/腰鎌胡與羗)
卧向巴山落月時(嚴武答杜甫詩云云兩鄉千里勢相/思江頭赤葉楓愁落籬外黄花菊對)
(誰/)巴童聲節渝兒舞(韓翊送楊巴州詩白雲縣北千山/口青嵗欲開殘雪後前驅錦帶魚)
(皮鞮側佩金璋虎頭綬南鄭侯家醉落暉東関陌上著/鞭歸愁㸔野馬隨官騎笑取春人帶客旗使君下車憂)
(疾苦豪吏銷聲出公府/萬里歌鍾相慶時云云)
四六(出綸詞掖/來牧字江)　(維三巴之舊域/控全蜀之左隅)　(後連延於秦隴/前迤邐於荆呉)
(耀東壁之圖書光于列宿/控西陵之門户專在三巴)　(三刀夢應乃當水流成字之邦/五袴髙興已徧民俗喜歌之境)
　　　金州(西城/石泉)　(漢隂/平利)　(洵陽/上津)
　建置㳂革(禹貢梁州之域秦楚之交東井輿鬼兼翼/軫之分野虞舜居之謂之媯墟    周為)
　(庸國之地春秋戰國皆屬楚秦惠文王置漢中郡今/州即漢中郡之西城縣也西漢屬漢中郡東漢末置)
　(西城郡魏文帝改西城為魏興郡晋因之安康西城/以縣𨽻焉宋分魏興之安康縣置安康郡齊因之梁)
　(為東梁州西魏以其地出金改為金州置金城郡仍/領魏興郡隋為西城郡唐復為金州改安康郡又改)
　(漢南郡復為金州置昭信軍防禦改戎昭軍五代前/蜀王建改雄武軍石晋置懐德軍皇朝平蜀改昭化)
　(軍節度舊𨽻京西中興以來改𨽻利路或帶金房/開逹四郡安撫或兼管内安撫今領縣六治西城)
事要郡名金城　昭化　安康風俗深有楚風(寰宇記/漢髙祖)
(發巴蜀伐三秦遷巴中渠帥七姓/居商洛其俗多獵山伐木云云)詞訟絶少(陳彭年奏/劄本州諸)
(縣率皆人戸蕭踈路岐/荒僻云云租賦甚微)俗重寒食(郡志每嵗是日傾家/上冡相饋相飲其俗)
(大類漢中遊人相逄先淺慢数拜後急深六七拜如是/者三次乃止則又類洋州是即皇祐間洋守王冲詩所)
(謂鳴佩相逄/拜不休是也)形勝東接襄沔(安康郡志云云南通巴/逹西連梁洋北控商虢)北
阻方山(元和志云/南臨漢水)秦頭楚尾(圖經自渡江以後舟車輻/輳商賈接踵遂為云云一)
(大都/會)金多平曠(同上自漢中而東則謂金多/山嶺由均房而西則謂云云)山川西城
山(在州北/五里)魏山(在城西南九里其山東西南三面險絶/不通昔晉吉挹為梁州督䕶苻堅使韋)
(鍾伐之挹於急口岐山為壘固/守鍾三年不能下即此山也)牛山(在城北五里為金/州羣山之冠上有)
(泉禱雨/輙應)鳯凰山(去漢隂縣百五十里山/有十二層懸竦萬仞)天柱山(在上津/縣懸崖)
(壁立/有洞)饒風嶺(乃洋州來路極險要紹興二年薩里罕與/四太子盡發簽軍聲言東歸太原反自於)
(商出漢陰𢷬梁洋金州失守呉玠率兵徑趋金洋與敵/大戰饒風嶺上敵敗衂薩里罕潜軍間道踰蝉漢嶺出)
(官軍斷公歸路公按兵徑趋西縣扼/其吭敵便旋中梁山浃月一夕潜遁)鶻嶺(在上津縣防/遏商州來路)
(地極/險要)安康石(圖經嵗飢則見嵗豐/則沒於沙磧之下)漢水(元和志去城百/歩書云嶓冢導)
(漾東流為漢歴洋州縈紆/数千百里而後至金之境)井泉金泉井(在子城東取/金生水之義)亭
榭忘歸亭(陳師道亭記云廢邱故宫頺城敗/塜逹于四境狐鳴鳥聲日夜間作)翠光亭(楊/徽)
(之詩云釣舟浮淺瀬岡舍俛重/林雲放千峯出花藏一徑深)古跡伎陵城(晏類要在/洵陽縣庾)
(雍漢水記即木蘭寨/蜀軍救孟逹之所)牛山黄獸(王明清揮麈録黄巢凌/刼州縣唐中和三年有)
(太白山人謁金州刺史崔堯封云請奏掘破牛山則賊/自敗堯封遂發義丁萬人掘之有一石桶桶中有黄腰)
(獸其上有一劍獸見劍自撲而死/黄巢至秋果衰是嵗中原尅平)名宦吉挹(通鑑晋太/元四年秦)
(兵拔魏興太守吉挹不/食而死詔贈益州刺史)姚合(為/守)姜公輔(為金州刺史/置石泉縣)李
翺(為郡/刺史)皇朝陳彭年(為/守)魯有開(為/守)人物漢隂丈人(荘子/云子)
(過漢陰遇一丈人方為圃畦鑿隧而入抱甕而出子貢/曰有機於此日浸百畦挈水若抽名曰桔橰丈人曰有)
(機心吾/不為也)錫光(漢西城縣人為交趾太守王莾簒位㨿/郡不附世祖嘉其忠遂拜為大将軍)題
詠帆入漢隂山(方千金州客舍卷箔雲峯暮蕭條未掩/関江流嶓冢雨云云落葉欹眠後孤砧)
(倚望間此情偏耐/醉難遣酒罍閒)山程踐白雲(賈島贈李金州詩云/綺里祠前後云云)山
缺通巴峽(馬戴寄金州姚使君老懷清浄化乞去守洵/陽廢井人應滿空山虎自藏迸泉疎石竇殘)
(雨發椒香云云江流帶楚檣勸農生野思禱廟結雲装/覆局松移影聽琴月墮光鳥鳴開郡印僧去置禪床貢)
(罷金休鑿凌寒笋更長退公捜鶴氅髙/士隔鵷行相見朱門内麾幢拂曙霜)刺郡輟仙曺(李/洞)
(送李郎中赴金州詩雲明漆嶺髙/云云危棧窺猿頂公庭掃鶴毛)簿書嵐氣裏(姚合金/州書事)
(詩云云鼓角水聲中井/邑神州接帆檣海路通)衙庭㸔鶴多(項斯贈金州姚合/郎中詩為郎名更)
(重領郡是蹉跎官壁題詩盡云云城池連草/塹籬落帶椒坡未覺旗旛貴閒行觸處過)樹勢連巴
沒(方干送姚合員外赴金州受詔從華省開旗發帝州/野烟新驛曙殘照古山秋云云江聲入楚流惟應化)
(行後吟句/上閒樓)數里時逄一兩花(方干路入金州絶句棹尋/椒岸縈廽去云云知是從)
(來貴金處江邉/牧䜿亦披沙)
四六(被命玉除/出臨金管)　(地分南楚/邑號西城)　(岡連子午/路接褒斜)　(城連於漢水/境接於秦川)
(寄重一麾竚課藩宣之最/名同五管有隆彈壓之權)　(刺郡輟仙曹又屈粉闈之貴/題詩盡官壁當知鈴閣之清)
(楚尾秦頭是亦舟車之會/召父杜母已𫝊旌騎之臨)　(數路風寒方重邉壘憑熊之寄/列營霜肅難希衙庭㸔鶴之娱)
　　　　洋州(興道/真符)　(西鄉/)
　建置沿革(禹貢梁州之域益州分野參實臨之周𨽻/雍州春秋戰國為楚地秦置漢中郡城固)
　(縣地漢𨽻益州郡蜀分城固縣立南鄉縣晋改為西/鄉縣魏廢縣仍於豐寕戌置豐寕縣廢帝於此置洋)
　(州又立洋州儻城二郡隋置洋州鎮属漢中郡唐復/於西鄉立洋州改洋州郡自西鄉縣移理興道即今)
　(州理是也復為洋州又置武定軍節度孟蜀避孟知/祥諱改名源州皇朝平蜀地歸版圖復為洋州𨽻利)
　(州東路改武康軍節/度領縣三治興道)
事要郡名武康　洋川風俗好氣勇闘(郡志云云/如燕趙)信鬼
不信醫(同上云云/如荆楚)健訟少文藝(郡志/云云)孟春觧繳(孟春四/日居人)
(㳺江上遇藤葛纒繳草木者觧之取/解殃繳咎之意因而有會謂之解繳)繋石宜蠶(孟春中/澣㳺人)
(集於江上求石之穿者/以絲繋歸謂之宜蠶)祝佛送耗(孟春中澣後一日州/人將五糓攅於寺觀)
(中因而丨丨以祛/禳虚耗謂之丨丨)午節踏石(五月五日太守率僚/属觀競渡謂之踏石)臈日
掲蒲(冬月成蒲藻盖鵞公潭上寒魚皆徃依之丨丨太/守率僚屬泛舟張樂掲取之㳺人縦觀謂之丨丨)
形勝東連襄漢(洋州志序云/云西接秦鳯)南蔽巴蜀(同上云云/北直長安)境臨
秦雍(吕彦珂懷昌堰/云云地接金商)上通荆楚(文同乞脩城状云云旁/出雍竒貿易畢至之地)
(衣被秦蜀/有足仰者)楚之北境(蔡交脩學/記云云)居華山陽(郡志/云云)要地有
三(曰褒谷曰駱谷曰子午谷而駱谷子午谷在洋國家/於駱谷口置石佛堡子午谷置陽嶺寨西城路置渭)
(門寨分水寨皆/備禦之要也)置闗有八(白椒關水碓関桐木関蒻嶺/関三嶺関重陽関華陽関以)
(上並搃於/青座寨)山川興勢山(蜀先主遣諸葛亮出駱谷戍丨/丨丨指掌圖以為在興元寰宇)
(記云在興道縣北四十三里今郡城所枕形如一盆/外險而内有大谷為盤道上數里方及四門因名)太
白山(去真符縣四百五十里山面𨽻鳯翔府山背属真/符縣天寳中於山崖下得玉册遂改為真符縣○)
(韓愈南山詩西南雄/太白突起莫間簉)念佛巖(在興道縣/下有潭)黄金谷(在興道/縣海録)
(碎事楊難當令魏興太守薛健㨿金戍姜寳㨿鐡戍即/此谷也○郡縣志黄金水出縣西百畆山丨丨丨南流)
(經縣西去其谷水陸艱險魏遣曹爽由駱谷/伐蜀蜀將王平拒之於興勢張旗至黄金谷)子午谷(在/州)
(東百六十里又見興元郡縣志舊子午道在金州安康/縣界梁将軍王神念以縁山避水橋梁百數多有毁壞)
(乃别開乾路更名子午道即此路是也魏延請直從褒/中出循秦嶺而東當子午而北不十日可至長安又張)
(郃由子午攻漢中晋桓温命梁州刺史司馬勲出子午/道州東二十里曰龍亭此出入子午谷之路至谷六百)
(六十里○洋州志楊妃嗜生荔支詔驛自涪陵由逹州/取西鄉入子午谷至長安纔三日香色俱未變杜甫詩)
(百馬死山谷/至今耆舊悲)駱谷(在真符縣又見興元屈囬八十里凡/八十四盤蜀姜維出丨丨魏曹爽自)
(丨丨入漢中魏鍾會由斜谷丨丨伐蜀晋/司馬勲出丨丨並古之出入丨丨者也)赤坂(在州東/二十里)
(龍亭山色頳蜀建興八年魏司馬/懿伐蜀丞相亮待之於城固丨丨)清凉川(寰宇記在西/鄉縣北唐德)
(宗幸梁洋中書舍人齊映從駕至此見旌旗蔽野上心/駭謂泚之兵追路至此見梁帥嚴震具軍容拜馬前上)
(喜令震登馬與朕作主人映叱嚴震與至尊導馬頃之/上次洋州行宫召映責以儒生不逹機權映曰山南士)
(庶只知有嚴震不知有陛下今令蜀/士民知天子之尊上於是嗟嘆乆之)洋水(出廢洋川縣/巴嶺郡因此)
(水得/名)漢水(在興勢縣南/入金州界)駱水(在興勢縣/西一里)壻水(在興道縣/因神仙唐)
(公昉盡室昇天其壻不/得偕升遂以名水及鎮)小龍溪(在興道縣東北三十餘/里大石上有赤書字曰)
(展溪張魯女因卧石上/便孕後生二龍即此也)鵞公潭(去興道縣十三里漢/江之南有石鵞一對)堂
軒襲美堂(在州宅韓忠憲公億與子縝嘗守是邦/郡人以其父参大政子居鼎席故名)書軒
(在州宅潁濵詩緑竹覆清渠塵心/日日疎使君遺癖在依舊讀文書)樓閣望雲樓(在郡圃/○文與)
(可詩巴山樓之東秦嶺樓之/北樓上卷簾時滿樓雲一色)秦雲閣(在興道縣治北望/秦山雲物變態皆)
(几案間/物也)天漢臺(文與可詩漾水東流見舊經銀河左界/上通靈此䑓試向天文覔閣道中間第)
(幾/星)亭榭披錦亭(蘇子瞻詩烟紅露緑曉風香燕舞鶯啼/春日長誰道使君貧且老繡屏錦帳咽)
(笙/簧)擁翠亭(在倅㕔眺望叢/山為一竒觀)二樂榭(在郡圃北望秦嶺一/目數萬里○劉光祖)
(詩同登丨丨丨/擬續四賢詩)郡圃(文同詩湖上䨇禽泛泛橋邉細桞/埀埀日永庭中無事使君來此吟)
(詩○鮮于子駿詩朝陽動湖水春色/入名園邑人千萬户日日望朱轓)篔簹谷(守文與可/作○蘇子)
(瞻記予詩云漢州脩竹賤如蓬斤斧何曽赦籜龍料得/清貧饞太守渭濵千畆在胷中是日與可同妻㳺谷中)
(燒笋晚食發函得/詩失笑噴飯滿案)館驛望雲驛(元稹丨丨丨詩云駱駝/山下斧刅堆望秦嶺下)
(堆頭石五六百里真符/縣四十八盤青山驛)寺院醴泉院(在興道院又名開/化院和凝㳺丨丨)
(丨詩萬山嵐靄覆洋城數處禪齊盡有/名古柏八株堆翠色靈泉一液逗寒聲)名宦班超(後漢/人封)
(為定逺侯有故城在/今漢中西鄉縣南)蔡倫(桂陽人後漢元初二年鄧太/后封為龍亭侯龍亭即今之)
(洋州興道縣東龍亭之/人至今造紙者特盛)齊映(見前清/凉川注)于興宗(嘗為洋州/節度有政)
(績/)和凝(天成中以檢校工/員來為掌書記)皇朝韓億(東軒筆錄祥符二/年韓忠憲公知洋)
(州日有李申以財豪於鄉里誣其兄子以為他姓公察/其寃一日盡召其黨立庭下出乳醫示之皆伏罪子母)
(復如/初)韓縝(忠憲之子嘉祐五/年為守後相秦陵)韓琦(皇祐間拜武/康軍節度使)文同(熈/寕)
(為守開元院有古柏八株根/節礧砢公有留題筆勢飛動)人物李固(城固縣人有墓/在南鄭今之洋)
(即古之/城固)張猛(漢元帝時/騫之孫也)皇朝雍退翁(洋州人見興/元人物註)題詠
清凉是德隣(劉禹錫和令狐相公寄洋州崔侍御詩云/金牛蜀路逺玉樹帝城春來徃皆囬首云)
(云/)武定新雄闕(蔡交詩云云豐寕舊粤墟/川會漢洋舒乾酒香村落)　　　　(美/生)
(金富里閭陸會尋穿石江遨掲/聚魚繳将藤解拆耗用榖驅除)知在青山緑水邉(和凝/詩云)
(華夷圖上見洋川云云官閑最/好㳺僧舍江近應湏買釣舡)駱谷轉山圍境内(韓宗/魏詩)
(云云漢江奔浪繞城邉又南浦掲蒲當凜冽西溪踏石/正暄妍又楊桞影中沽酒市芰荷香裡釣魚舡戚姬廟)
(宇青蕪没和相詩碑綠蘚㳂三縣/俗淳宜静理兩衙公退稱閒眠)
四六(虎符地重/駱谷山髙)　(惟洋雖曰小州/在蜀最為善地)　(况武康之為鎮/㨿全蜀之上游)
(粤從南渡以來/今號西陲之極)　(封疆宻接於長安/風物不同於他郡)　(盛時常均逸於公卿/佳境亦寄情於名勝)
(桐木韓家之父子襲美麾符和相曽臨於蓮幕六字題詩/眉山蘇氏之兄弟留題亭榭文侯亦剖於竹符𢾗篇紀詠)
(弓刀萬騎藹壮士之雲屯/鐘鼓三更帶江城之月色)
　　　大安軍(三泉/)
　建置沿革(禹貢梁州之域星土分野與興元同春秋/戰國為蜀地秦属蜀郡二漢属廣漢郡為)
　(葭萌地蜀改為漢夀郡属梓潼郡晋末属晋壽郡唐/初析綿谷置三泉縣於縣置南安州尋廢州以縣属)
　(利州改属梁州又置縣於関城倉陌沙水西即今縣/理唐末岐蜀交兵始戍三泉後唐伐蜀戰於三泉皇)
　(朝平蜀先下三泉建為大安軍未幾廢為縣中興以/來諸将屯三泉以䕶蜀口後以縣令權輕奏復為軍)
　(今領縣一/治三泉)
事要郡名龍門風俗純朴好勇(郡志其/民云云)務農習獵(同上/云云)
形勝東北通秦隴(圖經/云云)西南控川蜀(同上/云云)介居二大國
間(同上曰云云冠/盖徃來之衝)棧道連空(同上云云極天下之至險/興利州至三泉縣橋閣共)
(一萬九千三百十八間䕶險偏/欄共四萬七千一百三十四間)州宅如在山林(相業堂/記云云)
山川龍門山(去軍城五里官道之旁懸壁環合上透碧/虛中敞大洞下潄清泉宛然天造水簾懸)
(夏氷柱凝冬真異境也文潞公詩壺中别有境天下更/無竒宋景文趙清獻王素韓絳田况吕公弼吕大防諸)
(公皆有留題行三里又有後洞蘇元老龍洞記自利至/興行五百里幾半蜀道而巖洞之可喜者莫如龍洞重)
(簷厦屋深不可窮○唐沈雲卿詩長竇亘五/里宛轉復嵌空伏湍照潛石瀑水生輪風)潭毒山(繋/年)
(錄紹興三年薩里罕入興元府劉子羽退屯三泉縣以/丨丨丨形勢斗抜其上寛平有水乃築壁壘於是軍勢)
(復/振)玉簮山(江山井邑盡在目前/為一郡登覧之要)龜山(去軍五里往江/之北有净法院)魚
山(在江/之南)滴水巖(在軍之西七十里兩山峭抜其/中一峯有飛瀑千丈下至山根)白崖(在/軍)
(東北八十里/半山有洞)百牢闗(在縣西漢/於此置闗)萬勝平(在軍東北/平川五里)嘉陵
江(晏類要西半里其源出/大巖至魚關始通舟楫)韓溪(源出崑崙山里人以蕭/何追韓信至此得名考)
(之唐碑當以/巴州為是)漾水(在縣南/有關)井泉三泉(丨丨記云在今軍/東門外瀕江蒼石)
(上窪然為泉者三如小車輪如古盤盎品列鼎峙不越/歩武幽竇之溜涓涓而注汲而負者甫就擔肩而泉之)
(水霎頃/又滿)館驛金牛驛(在大安縣東六十里見通典○胡/曽丨丨丨詩云山嶺千重擁蜀門)
(成都别是一乾坤五丁不鑿/丨丨道秦惠何由得井吞)名宦(未/詳)人物(未/詳)題詠透石
飛梁下(蘇頲經三泉路詩云三月松作花春行日漸賖/竹鄣三鳥路藤蔓野人家云云尋雲絶磴斜)
桞花漠漠嘉陵㟁(陸務觀大安酒病詩云/云别是天涯一叚愁)
四六(䟽綸鰲掖/作鎮龍門)　(近控益䕫/旁聫秦隴)　(特一小縣之地/介二大邦之間)
(蜀門要地欲増重於事權/棧道連空當謹防於闗隘)　(斗壘遐陬已課惟良之最/水簾勝槩不妨小隊之㳺)
　
　
　
　
　
　
　方輿勝覧卷六十八
欽定四庫全書
　方輿勝覽卷六十九　　　　宋　祝穆　撰
　　利州西路
　　　沔州(畧陽/長舉)
　建置㳂革(禹貢梁州之域秦分東井輿鬼之分野戰/國時為白馬氏之東境秦属蜀郡漢分白)
　(馬氐置武都郡今州即武都郡之沮縣也蜀置梁州/治漢中之沔陽西晋末氐人楊荗搜自號氐王㨿武)
　(都後分王武興即今之州理是也宋立東益州梁立/武興蕃王國西魏改東益為興州因武興郡為名隋)
　(為順政郡唐復置興州皇朝因之中興以來為利西/路帥司治所開禧逆曦之變改為沔州今統郡八領)
　(縣二治/畧陽)
　　本路安撫置司
事要郡名武興(元和志州城即古丨丨城也蜀以處當/衝要置武興督以守之城雖在平地甚)
(牢實周囬五百許歩唯開西/北一門外有壘三面周匝)風俗人性質直(隋志順政/郡人尤勁)
(悍性多/質直)務農習獵(同上皆丨於丨/事土丨射丨)連雜氐羗(同上/云云)形勝
崖谷險峻(桞宗元興州江運記興州之西為戎居嵗備/亭障實以精卒以道之險隘兵困于食守用)
(不固御史嚴公牧于梁患之曰自長舉北至於青泥山/又西抵於成州過栗亭川踰寳井堡云云十里百折負)
(重而上若蹈利刄若是者綿三百里而餘自長舉而西/可以導江而下二百里而至乃即山僦功轉巨石仆大)
(木焚以炎火沃以食醯摧其堅剛化為灰燼畚鍤之下/易其朽壤隨山之曲直以休人力順地之髙下以殺湍)
(悍於是决去壅土䟽導江濤雷騰雲奔百里一瞬既會/既逺淡為安流烝徒謳歌枕卧而至戍人無虞專力待)
(㓂惟我公之功疇可侔也是用假辭/謁工勒而存之用永憲於後祀云)十里百折(見/上)人居
山上(隋志山髙水峻云云種殖甚微/唯以負販為業禮樂之道未聞)山川龍山(在州西/五里山)
(形夭矯如龍/下有水泉)鳯凰山(一名巾子山去州/一里如鳯之翔)武興山(在州西/一里古)
(興州城/於此)烽燧山(在州東一里偽蜀/時多舉烽燧於此)大景山(在州南七十/里與小景山)
(相連本作丙以避諱改/相傳北有丙穴産嘉魚)飛仙山(在州東三十里相傳徐/佐卿化鶴跧泊之地故)
(名飛仙上有閣道百餘間即入蜀/路○杜甫丨丨丨詩見隆慶府)青泥嶺(在長舉縣西/北五十里懸)
(崖萬仞上多雲雨/行者多逄泥淖)藥水巖(去州七里有院院南有二石/洞洞門有泉能療疾○鮮于)
(侁詩千峰環郡宇二石繞城/堞每憐山水佳况復聞崖穴)殺金平(在長舉縣紹興四/年金人遣四太子)
(進攻鐡山於仙人関髙嶺立大柵下瞰吴玠營関傍有/丨丨丨玠堅壘於平土嚴兵以備敵直攻玠營會玠弟)
(璘由七方関入援/兵禦之敵遂退)沔水(圖經亦名沮水源出鳯州界按/沔州在嘉陵江之側漢中在沔)
(水之濵沔州之江即非沔/水州以此名更當詳考)東池(在城東三里○唐鄭谷/詩南連郡郭流澄碧浸)
(晴楼徹底千峰影無風一片秋○宋餘慶與賈島東池/避暑詩四面無炎氣環流闊復深蝶飛逄草住魚戲見)
(人沉○司馬君實寄題晁都官東治詩夕郎遊勝地公/跡繼風流昔為題詩著今因好事脩四山相映照五馬)
(屡淹留想見波光净依然一片秋○蘇子瞻寄晁都官/東沼詩百畆新池傍郭斜居人行樂路人誇自然官長)
(如靈運能使/江山似永嘉)樓閣郙閣(在靈巖寺閣上有漢銘○文與/可詩南征曽讀浯溪頌西遡今)
(觀郙/閣銘)館驛青陽驛(在順政縣東五十里○石才孺詩幸/蜀奔波為禄兒聞鈴夜雨有餘悲青)
(陽一夕難髙寢黼幄千宫减盛儀○錦綳只擬情方昵/綉襪那知禍已成自古覆車循一轍哲王寜不玷聰明)
名宦嚴震(唐人為沔州團練使/為政清嚴理行第一)嚴礪(權載之集嘗為興/州刺史郡志云元)
(和中為節度自長舉縣而西䟽/嘉陵江三百里通漕以饋成州)皇朝薛奎(嘗知興州向/敏中薦其才)
(擢監察/御史)邵伯温(建炎元年逆賊史斌㨿興州守臣向子/寵望風遁去賊自武興謀入蜀鈐轄盧)
(法原提刑邵伯温遣兵扼劔/門以拒之斌乃去蜀賴以安)題詠武興山水郡(文與可/靈巖寺)
(詩云云左右有佳處仙/巖兩蟬殻佛宇一玉樹)人已作秦音(郡守楊粹中題青/泥驛詩山猶連蜀)
(道云/云)坐聽嘉陵江水聲(唐鄭谷興州江舘詩向蜀還秦/計未成寒蛩一夜透床鳴愁眠)
(不稳孤燈/盡云云)山遶興州萬疊青(蘇子由東池詩云云/池開近郭百泉并)江上
宅尋吴御史(邵博詩云云池/邉詩覔鄭都官)
四六(輟班文石/分閫武興)　(千峰環列/二水交流)　(控梁益之間/雜氐羗之俗)
(陞西閫之帥權有隆彈壓/集東池之賔從不廢吟哦)　(開藩飛仙嶺之旁實為重鎮/䕶塞殺金平之畔當繼前功)
　　　天水軍(天水/)
　建置㳂革(禹貢雍州之域東井秦之分野周以前為/西戎地至周孝王時其地始有秦邑即天)
　(水隴西縣秦亭是也至武公伏邽兾戎滅初縣之即/邽戎邑也兾郡属天水郡今軍為上邽治境即秦之)
　(舊縣也始皇時属隴西郡漢武帝分置天水郡治平/襄取天水湖以為名王莽改曰鎮戎郡東漢改天水)
　(郡為漢陽郡治冀魏立秦州晉復曰天水郡治上邽/復為秦州後魏秦州有兩天水郡隋廢唐平薛舉改)
　(置秦州初治上邽以地震移治成紀之敬親川改天/水郡還治上邽復為秦州又置天水縣属秦州徙治)
　(成紀而上邽廢唐末復置石晋時徙治赤沙川即今/之軍治也皇朝中興金䧟秦州分畫南北界而天水)
　(縣属于我始撥𨽻成州金侵天水徙治米谷寨又徙/治榆林又徙興州平又以秦州之太平社隴城之東)
　(阿社來属及和議成復歸於天水自承平時議者欲/升縣為軍以尊表國姓會兵興乃寢及敵騎西來陕)
　(右百城盡䧟惟天水獨存議者以為當陞軍為四川/宣撫使安丙奏乞將天水縣剏為軍仍置天水縣今)
　(領縣一/治天水)
事要郡名隴西　鎮戎　風俗人性質直(隋地理志其/丨丨尤丨丨)
(然尚儉約習仁義勤於稼/穡多蓄牧無復㓂盗矣)以射獵為生(漢地理/志云云)以材力
為官(同上漢興郡家子選給羽/林期門云云名將出焉)尚氣槩先勇力(朱元晦/詩解曰)
(岐豐之地文王用之以興二南之化如彼其忠且厚也/秦人用之未幾而一變其俗見於詩者大扺云云已捍)
(然有招八州而朝同列之氣矣葢雍州土厚水深其民/端重質直不為浮靡以善導之則易以興起以猛驅之)
(則其强毅果敢之資亦足以強/兵力農而成國家富強之業也)形勝天水本𨽻秦(史記/秦本)
(紀曰周孝王時非子好馬及善畜養孝王曰昔栢翳為/帝主牧蓄多息故有土賜姓嬴今其後世亦為朕息馬)
(遂分土地為附庸邑之秦使續嬴氏○同谷志云云/在汧隴之西秦仲始以車馬禮樂革其戎狄之習)古
為六郡地(隋地理志/天水云云)廹近戎狄(班固地理志/天水云云)花石屏(在/艾)
(蒿下鎮峽中有石青質黒理其紋有松栢人/物溪橋水石山林樓屋日月之狀可為屏)山川兊山
(堯本紀申命和仲宅西土曰眛谷鄭康成注西者隴/西之西今人謂之丨丨今天水縣古上邽西縣地也)嶓
冡山(通典嶓冡一在天水郡之上邽一在漢中之金牛/○同谷志一在西縣大安之間一在天水即西漢)
(水之所/出也)米谷山(去天水縣四十里去成州百餘里唐/寳應吐蕃䧟天水邑人保聚於此山)麥
積山(在天水縣東百里狀如麥積為秦地林泉之冠上/有姚秦所建寺杜甫秦州山寺詩麝香眠石竹鸚)
(鵡啄金桃即此山之北曰鵰巢谷又有隗囂避暑宫對/面瀑布㵼出於蒼崖之間亦勝景也又有魏乙弗后墓)
(○李師中詩曰路入青松翠靄間斜陽倒影/下溪灣此中猿鶴休相顧謝傅東歸自有山)黒谷山(在/天)
(水北五十里大山喬林連跨數縣有黒谷関/紹興初郡守程俊置以防秦鞏來路最要衝)太祖山(在/天)
(水縣南九十里山巖聳/秀下瞰数州歴歴可辨)鐡堂山(在天水縣東五里有石/笋青翠長者至丈餘小)
(者可以為礪杜/甫詩見成州)醉仙崖(在天水縣連鳯山○魯百能詩/云髙倚青冥挿酒星山涯誰作)
(醉仙形從來天地為衾/枕應笑人間有獨醒)石榴関(去天水縣/九十五里)現子関(去天/水縣)
(百里對壟/州吴山路)東柯谷(在天水縣杜甫詩傳道丨丨丨深藏/數十家又痩地翻宜栗陽坡好種𤓰)
(○紹聖間栗亭令王知彰作祠堂/杜工部嘗棄官寓東柯姪佐之居)湫池堡(天水縣/七十里)靖安
堡(去天水縣/三百里)皂郊堡(在天水縣東北四十/里去秦州纔三十里)地網(自金䧟/陕西天)
(水長道並當邉面地勢平衍金騎四布縱横無礙歩兵/不能捍禦隆興中四川宣撫吴璘乃剏地網其制於平)
(田間縱横鑿為渠每渠濶八尺深丈餘連綿不斷如布/網然明年金犯天水礙以地網始不得肆天水元管三)
(百六十條後増為五百五十四條四川制司利西帥/司每歳農隙差民開淘近嵗雨水湮塞已損於舊矣)木
門(去天水縣十里張郃追諸葛/亮於丨丨中飛矢死即此也)天水(發源栗/亭縣)清水(古丨/丨縣)
(杜甫所謂清渠/一邑傳是也)寺院華藏院(在天水東/溪山頗勝)瑞應院(在麥積/山後秦)
(姚興鑿山而修千崖萬象轉崖為閣乃秦川勝境又有/隋時塔○杜甫詩亂石通人過懸崖置屋牢五代王仁)
(裕詩躡盡懸崖萬仞梯等閑身與白雲/齊簷前下頋羣峰小掌上平分落日低)名宦姜謩(上邽/人髙)
(祖平薛仁杲擢謩秦州刺史帝曰昔人稱衣錦故鄉今/以本州相處謩至邉撫以恩信盗賊衰息人喜曰不意)
(復見太/平官府)人物趙充國(隴西上/邽人)叚會宗(上邽人為/西域都䕶)姜維(天/水)
(人諸葛亮軍出祁山以維/為倉曹椽遷征西將軍)皇朝王仁裕(天水人又見西/和州嘗知貢舉)
(王溥李昉和凝范質/皆其門生皆至宰相)劉愿(天水人潜心洛/學以八行舉)董湜(天水人/好讀書)
(教子經四登賢書綬/及緯約並皆擢第)題詠清渭無情極(杜甫秦州雜詩/秦州城北寺勝)
(迹隗囂宫隗囂㨿隴西/天水郡寺即其故居)関雲常帶雨(杜甫寓目詩云云/塞水不成河羗女)
(輕烽燧胡/兒制駱駝)
四六(出綸中禁/剖竹上邽)　(維郡名之甚雅/在國姓以當崇)　(至秦而入於版圖/迨漢而列於郡邑)
(土厚水深實𨽻雍州之域/地靈人傑亦多漢代之賢)　(分符欲扞於坤維豈輕郡寄/設險具存於地網盍謹邉防)
　　　鳯州(梁泉/河池)　(兩當/)
　建置㳂革(禹貢梁州之域鶉首之次春秋為氐羗之/所居戰國及秦時為隴西郡地漢髙帝分)
　(置廣漢郡武帝置武都郡領縣九其属有固道河池/二縣今州即二縣之地東漢因之魏明帝時其地沒)
　(於蜀初楊氐部落居仇池至難當傾國南冦宋文帝/遣裴文明討之難當奔魏後魏拓定仇池於此置固)
　(道郡南齊以固道郡置南岐州西魏改歸真郡又改/南岐州曰鳯州隋置河池郡唐復為鳯州改河池郡)
　(復為鳯州前蜀王建置武興軍皇朝䧏為團練州分/川峽為四路𨽻秦鳯路中興以來以鳯州𨽻利西路)
　(今領縣三/治梁泉)
事要郡名鳯城(南岐志鳯之名州其疆理與鳯翔府相/鄰有周之興鸑鷟嘗鳴於岐翺翔至於)
(南而集焉是以西岐/曰鳯翔府南岐鳯州)南岐(丨丨志鳯州居岐之南與/関中相表裏四塞險固)風
俗質直好義(同上大抵務/農力穡云云)有豳風之餘(同上西岐鄰/壤相接云云)形
勝大散扼其東(郡志云云武/休鄣其西)北限秦嶺(同上云云西通/漁梁重蠻疊嶂)
(亭障聫絡隠然/為蜀門之重)東綿秦漢(寰宇記云云/北接蕃戎)萬山盤踞(郡志/云云)
(関隘/險固)土産金絲桞(邵堯夫詩楊桞垂金絲風動如飛盖/元豐間有㫖下本州取香醪百瓶丨)
(丨丨/百根)山川豆積山(在梁泉縣北一里冲妙先生之别隠/淳熈中憲使李大正大書遯跡山三)
(字䥴於石山之麓後袁桂有詩辨之云通元靈異不勝/多此處名山未是訛豆積更名為遯跡西康麥積合如)
(何/)御愛山(在梁泉縣松陵堡之側唐韋莊入蜀記云大/散嶺之北唐僖宗廵幸歴山下愛翫不能去)
(○王素知成都賦詩曰當日蒙塵極險難猶逄蒼/翠強開顔吾皇髙拱巖廊上只愛生靈不愛山)紫柏
山(在梁泉縣七十里山有七/十二洞仙人多隠于此)鳯凰山(在河池縣/東五里)鸑鷟山
(在兩/當東)木皮嶺(在河池縣西十里詳見成州杜甫發同谷/取路栗亭南入郡界歴當房村度木皮嶺)
(由白水峽/入蜀即此)大散闗(在梁泉縣係極邉為秦蜀要路按漢/髙祖引兵從固道敗章邯於陳倉諸)
(葛出散関圍陳倉曹操自陳倉出散闗趋河池後魏尉/遲逈自散闗伐蜀後唐郭崇韜入散闗取鳯州石敬瑭)
(伐蜀入散関後周王璟出兵自散関趍秦州○/王仁裕詩鐡鎖寨門扄白日火張旗幟挿青天)仙人関
(雲抄漫錄自講好後関中之地中分為界如南関大散/仙人饒風武休等皆為我有丨丨丨外分左右道自成)
(州經天水縣出皂郊堡直抵秦州頃年呉璘大軍嘗由/此以出西道地皆平衍即其地壕塹縱横引水縷行名)
(曰地網以遏奔衝此丨丨丨左出之路也自兩當縣趍/鳯州直出大散関拒和尚原纔咫尺彼常慿原下視散)
(関僅如塏垤故其勢易以危卒有緩急/仙人関可恃耳此仙人右出之路也)武休饒風闗(鳯/州)
(之東興元之西褒斜谷在焉谷口三山翼然對峙南曰/褒北曰斜在唐為驛路所以通巴漢旁連丨丨関又極)
(東為丨丨丨地斗入糧運難致異時獨倚饒風以控商/虢由武休以逹長安故當関為蜀之咽㗋向來薩里罕)
(侵饒風以廹仙人吴玠劉子羽以死守故不失四蜀則/今諸関其可不嚴其備乎紹興十二年金人遣賀景仁)
(來分劃乃割商秦之半存土津豐陽天水三邑及隴西/成紀餘地棄和尚原方山原以大散関為界於関内則)
(興趙原為/控扼之所)和尚原(朝野雜記紹興初金陕西選鋒都統/羅索死烏珠會諸道及女真兵数萬)
(人造浮梁跨渭親攻丨丨丨吴武安以陕西都統制出/竒邀撃大破烏珠中流矢二獲其麾盖自金入中原未)
(嘗如此敗衂也○知成都張燾曰丨丨丨最為/衝要自原以南則入川路散失此原是無蜀也)嘉陵江
(源出大散関之西去州九/十里循城下入兩當河池)黄花川(在梁泉縣大散水流/入丨丨丨唐有黄花)
(縣後併為梁/泉王維有詩)紫金水(在河池縣北一里㳂流自武休関/入漢中為山河堰即褒水也源出)
(太白/山)井泉香泉(在城北泉自石眼中流/出清冽而甘宜釀酒)堂舍嘯歌堂(在/郡)
(治取魯直丨丨/山水重之句)館驛黄花驛(唐薛逄詩孤戍迢迢蜀路/長鳥鳴山舘客恩鄉更㸔)
(絶頂煙霞外數樹巖花照夕陽○李瑞送/人詩黄花西上路何如青壁連天雁亦踈)兩當驛(兩當/縣東)
(抵京都西抵益州皆三十六程故曰兩當趙閲道/丨丨丨詩云里数三千七百餘兩當冬夜宿中途)名宦
蕭瑀(隋朝遷内史侍郎言事忤/㫖出守河池至唐為相)皇朝唐庚(眉山人為州/學椽以文名)
(世/)趙鼎(為兩當尉/紹興為相)人物張果老(夏居豆積冬居鸑/鷟明皇聘之不至)呉郁
(兩當人為侍御史以言事被謫居家不仕與/杜子美交游今杜集中有吴御史江上宅詩)名賢皇朝
文彦博(公微時嘗客兩當富民/郇氏之舘教授諸生)邵雍(嘗登郡楼詩紀一/時觀覧之勝留九)
(十日/而去)題詠仙鳯歴遺墟(王勃晚届鳯州詩/寳雞辭舊域云云)蜀門自兹始
(陳伯玉西還至散関詩攬衣度函/谷銜涕望秦川云云雲山方浩然)散関三尺雪(李義山/至散関)
(遇雪詩云云/囬夣舊鴛機)鳥去林自空(邵堯夫郡楼書所見吟云云/雲移山不礙晚角時斷續層)
(崖迎明晦殘陽掛踈紅逺水生/微瀬塞目煙岑宻都城若天外)猿啼鬼迷店(陸務觀秋/夜感舊詩)
(徃者秦蜀間慷慨事征戍云云馬噤飛石鋪/鬼迷店在大散関下飛石鋪在小益道中)頻行鳯集
南(陸務觀追懐從戍南鄭徃來/興鳯詩昔戍蠶叢北云云)二王陳吕四宗臣(韓魏/公詩)
(云云繼擁輕軺諭蜀民稱職簡/心俱入輔後來何德接芳塵)乘軺相繼有三王(王拱/辰詩)
(聖神深意念遐方前後皆馳諭/蜀郎從此郵亭為盛事云云)
四六(出綸鰲禁/慿軾鳯城)　(為蜀西鄙/在周南岐)
(郡楼吟詠乃邵康節之舊遊/使節經行亦韓魏公之嘗歴)　(承流千里載臨鳯集之邦/守險諸関小試龍韜之績)
(千騎載驅問道黄花之驛/十行即下趣環玉筍之班)
　
　
　
　
　
　
　
　
　
　
　方輿勝覧卷六十九
欽定四庫全書
　方輿勝覧卷七十　　　　　宋　祝穆　撰
　　　西和州(長道/祐川)　(大潭/)
　建置㳂革(禹貢雍州之域右西羗地東井輿鬼之分/野在秦為隴西郡之臨洮縣自秦末至兩)
　(漢迄魏晋並為隴西郡地西魏文帝於此置岷州南/有岷山故名仍領同和郡又改臨洮郡隋為岷州煬)
　(帝又改臨洮郡恭帝又改岷州唐因之改政和郡復/為岷州宣宗時為歸義軍莭度後為吐蕃奴部渾末)
　(所㨿神宗時下河州破木征而岷州木令征以城降/復為岷州𨽻熈河路後𨽻秦鳯路紹興間叛将慕容)
　(有等相繼降敵而洮岷之地復失宣撫吴玠復五路/以李永琪守岷遂移治於白石及金人請和朝廷從)
　(之改岷曰西和以郡為政和故也又淮西亦有和州/故加西字以别之附於利州路今領縣三治長道)
事要郡名西岷　崆峒　風俗其俗悍勁(郡志/云云)地瘠少
田(同上其丨丨/丨可耕之丨)形勝内則屏翰蜀門(郡志張士佺乞築/城奏云云外則控)
(制邊/境)北並洮疊(圖經州境東直吐谷渾青海之塞南直/白馬氐之地西連熈鞏云云在西河為)
(重/地)秦城起於州界(通鑑秦始皇三十三年䝉恬斥逐匈/奴収河南地築長城因地形用制險)
(塞築臨洮長城起今州城二十/里崆峒山自山傍洮水而東)僑治白石鎮(丙午金人/初犯中原)
(越五年陕西盡䧟是州北臨洮州與吐蕃接西直疊州/去蜀逺徑絶無輔熈河偏将関師古率熈河兵戍于本)
(州之白石鎮外控強敵内為/全蜀之保鄣州遂僑治於此)　據南山建城(紹興間安撫/李永琪始徙)
(鎮云云以禦突騎/而帑藏刑獄咸在)山川岷山(元和志在縣南一里九域/志丨丨土黑無樹木其西)
(有天女神洮水經其下禹/於此見長人受黒玉書)祁山(在長道縣南十里上有/城極巖固開山圖云漢)
(陽西南有丨丨乃九州之名阻天下之竒峻蜀志云諸/葛亮率諸軍攻祁山南安天水安定郡叛魏應亮即此)
隴山(在漢陽縣按通典漢陽有大坂曰隴坁亦曰丨丨/其坂九囬上者七日乃越通鑑建武八年隗囂反)
(使王元拒壠坻即此地也元和志每山東西行役升此/眺望莫不悲思隴上有水東西分流因號為分水嶺行)
(人歌曰隴頭流水鳴聲嗚/咽遥見秦川肝腸斷絶)西頃山(即禹貢丨丨丨在縣/西南都尉部是也)
朱圉山(在大潭縣漢地理志/天水冀縣有丨丨丨)崆峒山(在古溢樂縣/西二十歩)通靈
山(去大潭縣七十里四山環合二水縈/流有清泉巖飛落如玉䋲亦勝境也)屏風峽(在長道/縣西四)
(十里大觀間郭思作祁山/神廟記以此為正祁山)鐡堂峽(唐杜甫詩云山風吹/遊子縹緲乘險絶硤)
(形藏堂隍壁色立積鐡徑摩穹蒼蟠石與厚地裂脩纎/無垠竹嵌空太始雪威遲哀壑底徒旅慘不恱水寒長)
(氷横我馬骨正折生涯秪弧矢盗賊/殊未㓕飄蓬踰三年逥首肝肺熱)南北岈(在長道縣/二岈有萬)
(餘家諸葛亮上表言祁山去沮五百/里有人萬户瞻其邱墟信為殷矣)十八盤路(在大潭/縣百二)
(十/里)白江(源出疊州歴巖昌入江油花石峽/過武階下文龍抵昭化合嘉陵江)洮水(漢地理/志出西)
(羗中經岷山之下北/至抱罕東入于河)漢水(在長道縣南有/諸葛亮故壘)清水(在大潭/縣西南)
(從畨界/流來)古跡白石鎮古城(乃唐宣宗築按漢時星隕于/地成白石狀如龜故名○唐)
(郭思詩云落年一石幾/千年門外何人扣漢川)仇池城(晋時楊難當竊㨿築城/自山之上属長道下属)
(成州/同谷)名宦辛公義(開皇間為岷州刺史州人大疫公義/命兠置庭下為具醫藥身自省問)
皇朝种諤(國朝元祐間/為岷州郡守)人物李翕(東漢為漢陽/人實秦州也)姜維(本/秦)
(州天水縣人世代居/鐡堂峽今有子孫)王仁裕(天水郡漢陽人年二十五/方有意於學忽夢西江神)
(剖其腸胃到西江以水澆之睹水中沙石皆有篆文因/取而吞之自是文頓進五代漢髙帝即位充翰林承㫖)
(後充/少保)題詠亂山深處一茅廬(郡人詩云云元是姜公舊/隱居惟有鐡堂空峽在六)
(韜留於/子孫無)
四六(出綸北闕/作牧西岷)　(北連青海之塞/南直白馬之氐)　(孔明師出於祁山/子美詩成於鐡峽)
(源尋洮水古戎落之封疆/地重岷山今蜀門之扞蔽)　(千里金城秦䝉恬之遺跡/一廬鐡峽蜀姜維之故居)
　　　同慶府(同谷/栗亭)
　建置㳂革(禹貢梁州之域鶉首之次東井輿鬼之分/野古西戎地戰國時羗戎居之為白馬氐)
　(羗國有山曰仇池地方百頃白馬氐㨿焉秦逐西羗/置隴西郡漢武置武都郡治下辨今州是界于隴西)
　(武都二郡之間西晋末楊荗搜保㨿百頃関後為仇/池王後楊定稱藩於晋為仇池郡治歴城魏於此置)
　(仇池鎮理百頃岑上後又改為仇池郡梁改為南秦/州西魏改為成州隋煬帝改曰漢陽郡治上禄唐復)
　(為成州又改為同谷郡復為成州沒于吐蕃於同谷/西泥功山權置行州収復之後復置成州朱梁改為)
　(汝州皇朝属陕西尋以秦隴鳯階成州鳯翔府自為/一路中興𨽻利州路陞同慶府今𨽻西路領縣二治)
　(同/谷)
事要郡名仇池(嘉祐石洵直郡守題名記/郡曰丨丨州曰南秦東監)同谷(張行成/裴公湖)
(記関外四川/丨丨為最)風俗其民以耕織為生(李修已記云/云居養自足)以射
獵為先(漢書天水隴西及安定此地上郡西河/皆迫近戎狄脩習武備尚氣力云云)俗重冬
至(郡志里人重此節饋遺慶賀頗盛/或謂地近西周故以周正為重)有崆峒之氣(石洵/直其)
(民質扑勁/勇云云)有古桃源風(張行成雙梧堂記川原平衍而/褊隘生生之具足自給不能波)
(及於人上下以儉約自/持若陋而甚樸云云)形勝南則棧道(晁以道發興閣/記其丨丨丨丨)
(窈窕望西崖/以極白沙)郡介秦隴間(同谷志成為云云古為用武/之國髙祖以曺參攻下辨今)
(同谷是也○石洵直云襟帶/秦隴其田沃壤雜以原隰)背山面池(石洵直記城/郭之勝云云)羊
腸盤道(晏類要云云/三十六間)俗鄰羗戎(仙巖亭記成之云云㨿/山谷易於動難於安可)
(以恩惠臨不/可以刑法制)山川寳井山(石洵直記長慶中始遷於寳/井其傍曰紫金山即今郡治)
(所/㨿)鳯凰山(在州東南十里下為鳯村溪中有二石如闕/山腰有瀑布名迸璣泉天寳間哥舒翰有留)
(題刻半巖間相傳漢世有鳯凰棲其上號鳯凰臺○杜/甫詩亭亭鳯凰臺北對西康州西伯今寂寞鳯聲亦悠)
(悠山峻路絶蹤石林氣髙浮安得萬丈梯為君上上頭/恐有無母雛飢寒日啾啾我能割心血飲啄慰孤愁心)
(以當竹實炯然㤀外求血以當醴泉豈徒比清流所重/王者瑞敢辭微命休坐㸔綵翮長舉意八極周自天䘖)
(瑞圖飛下十二樓圖以奉至尊鳯以埀鴻猷再光/中興業一洗蒼生憂深𠂻止為此羣盗何淹留)仇池
山(在郡西百里寰宇記在今成州上綠縣其山萬峯萬/向山勢自利東西二門盤道可七里史記所謂秦得)
(百二之固也元和志載宋書氐胡傳云仇池地方百頃/四面斗絶髙平地方二十餘里羊腸盤道三十六囬山)
(上豊水泉煑土成鹽范曄後漢書河池方百頃左右皆/白馬氐矣○許靖過仇池樹下有碑靖一覧無遺故杜)
(詩云讀記憶仇池謂此也又萬古仇池穴潜通小有天/神魚人不見福地語真傳近接西南境長懐十九泉何)
(時一茅屋送/老白雲邉)鹿玉山(在郡東十里雲徑如線/有獅子洞乃神仙之家)天井山(在/郡)
(西二十里有白龍潭/及漢耿勲磨崖碑)雞頭山(在郡城西南十五里史記/黄帝東至海登岱宗至崆)
(峒登雞頭山/人指為此山)泥功山(在郡西二十里唐正元五年權置/行州今有舊城基泥功廟乃石像)
(天成古恠殊甚唐趙鴻泥功廟詩立石泥翁狀天然詭/恠形未嘗私禍福終不費丹青○杜甫詩朝行青泥上)
(暮行青泥中泥濘非一時版築勞人功不畏道路永反/将汨沒同白馬為鐡驪小兒成老翁哀猿透却墜死鹿)
(力所窮寄語北來/人後來莫怱怱)方山(在郡東西四十里晋書武都氐/羗飛炎鐡等殺隴西太守姚囬)
(畧三十餘家/據丨丨即此)醉僊巖(巖壁間有仙像如世間所畫/醉仙状有詩見天水軍注)飛龍
峽(在仇池山下氏楊飛龍者㨿仇池因得名其東乃杜/甫天寳避亂居此有龍灣虎穴杜甫詩停驂龍潭雲)
(囬首虎崖石又寄賛上人詩/徘徊虎穴上面勢龍泓頭)木皮嶺(在郡東二十里郡/志黄巢之亂王鐸)
(置関於此以遮秦隴路極險○杜甫詩首路栗亭西尚/想鳯凰村季冬携童稚辛苦赴蜀門南登丨丨丨艱險)
(不可論汗流被我體祁寒為之暄逺岫争輔佐千巖自/崩奔始知五嶽外别有他山尊仰干塞大明俯入裂厚)
(坤再聞虎豹闘屡跼風水昏髙有廢閣道摧折如短轅/下有冬青林石上走長根西崖特秀發煥若靈芝繁潤)
(聚金碧氣清無沙土痕憶觀崑崙圖目/撃𤣥圃存對此欲何適黙傷垂老魂)石龕(在成州近/境○杜甫)
(詩熊羆號我東虎豹號我西我後鬼長嘯我前狨又啼/天寒昏無日山逺道路迷驅車丨丨下仲冬見虹霓伐)
(竹者誰思悲歌上雲梯為官采美箭五嵗供梁齊苦/云直幹盡無以充提携柰何漁陽騎颯颯驚蒸黎)裴
公湖(舊傳乃裴冀公牧蜀/日所開上有湖山堂)天水(發源經栗亭縣東南流/入河池界合嘉陵江)
萬丈潭(在同谷縣東南七里舊經昔冇黒龍自潭飛出/○杜甫詩青溪合冥漠神物有顯晦龍依積水)
(盤窟壓萬丈内跼歩凌垠堮側身下煙靄前臨洪濤寛/却立蒼石大山危一徑盡岸絶兩壁對削成根虚無倒)
(影埀澹濧黑知灣環底清見光炯碎孤峯倒來深飛鳥/不在外髙蘿成帷幄寒木疊旌斾逺川曲通流嵌竇潜)
(洩瀨造幽無人境發興自我軰告歸遺恨多將老斯游/最閉藏修鱗蟄出入巨石礙何事炎天過快意風雨會)
龍泓(一在飛龍峽/一在天井山)井泉玉䋲泉(在州南七里龍峽之下/萬丈潭之傍有秦鳯憲)
(喻陟題詩萬丈潭邉方丈山山根一竇落/飛泉玉䋲自我題巖石流作人間羙事傳)軒榭清風軒
(在郡治晁説之記云守居之東隅有軒曰清風壘障前/後為之屏几清風無時而不來也吾郡漢武都郡之所)
(領也有漢武都太守河陽李翕伯都竟陵四年之碑在/魚竅峽其辭曰民歌德惠穆如清風昔人本諸此而名)
(斯軒/歟)樓閣八景樓(取仇池子美祠鳯臺醉仙崖仙人/龕鹿玉山泥功山裴公河八景)名
宦亷范(歴武威武/都太守)孔奮(為武都/太守)馬融(為/守)李翕(靈帝時為/守開西陕)
(及天/井道)虞詡(為守初到羗衆萬餘攻圍赤/亭詡奮撃大破之郡遂以安)皇朝种師道(權/同)
(谷/縣)晁説之(字以道自號景/迂宣和領郡)人物趙壹(漢陽西縣人光和/間徃造河南羊陟)
(陟與語大竒之明日從車騎奉/謁名動京師十辟公府不就)王澤(同谷農家/六世同居)名賢杜
甫(乾元中寓居同谷縣作七歌末章云男兒生不成名/身已老三年飢走荒山道長安卿相多少年富貴應)
(湏致身早山中儒生舊相識但話宿昔傷懐抱嗚呼七/歌兮悄終曲仰視皇天白日速朱元晦嘗書七歌仍䟦)
(其後云杜陵此歌豪宕竒崛詩流少及之者顧其/卒章嘆老嗟卑則志亦陋矣人可以不闐道哉)題詠
同谷為咽喉(杜甫送韋評事充同谷郡防禦判官詩鑾/輿駐鳯翔云云西扼弱水道南鎮枹罕陬)
(府中韋使君道足示懐柔/受詞太白脚走馬仇池頭)居人有萬家(杜甫秦州雜詩/州圖領同谷驛)
(道出流沙降虜/兼千帳云云)能官聖主聞(岑參送程使君赴成州詩/程侯新出守好日發行軍)
(拜命時人羨云云江樓黒塞雨山郭/冷秋雲竹馬諸童子朝朝待使君)江分白馬氐(魯百/能詩)
(山占仇池地云云潭深/龍自蟄亭逈鳯曽棲)按部由兹得柅車(杜正獻公按/部過此留題)
(詩仇池行舘最清虚云云對竹/只宜思宂鳯臨流不可見淵魚)嶺接青泥入劔天(史渝/詩云)
(溪從沮水流/嶓冡云云)下辨土風殊不惡(郭執中詩云云我/生薄賦自多屯)外邑
邑有佳主人(杜甫同谷縣積草嶺詩云云情已如會面/來書語絶妙逺客驚深眷食蔴不顧餘茅)
(茨眼/中見)
四六(仇池勝境/同谷名藩)　(背山面河/襟秦帶隴)　(鳯山獅洞之標名/虎穴龍泓之占勝)
(関外四州地望獨隆於同谷/樓中八景詩篇當似於東陽)　(杜少陵寓處之鄉江山増耀/亷叔度承流之郡田里相安)
(龕邉虎豹雖云絶險之區/臺上鳯凰行應中興之瑞)　(車繞羊腸有閣道難攀之路/㦸森燕寢為仇池小有之天)
　　　文州(曲水/)
　建置沿革(禹貢梁州之域周為雍州之境星土分野/與階成同春秋戰國及秦為氐羗地漢武)
　(帝開西南夷置陰平道属廣漢郡東漢安帝以為属/國都尉别領三城曰陰平道曰甸氐道曰剛氐道晋)
　(為陰平郡自李雄㨿有其地故諸志並不錄西魏平/蜀後周因之始以葭蘆改文州理陰平郡隋廢州属)
　(武都郡唐平隴蜀復為文州改陰平郡復為文州德/宗以舊城在平地窄小難守遂移於故城東四里髙)
　(原上即今州理是也皇朝因之中興初帶㳂水/邉管内安撫尋罷今𨽻利西路領縣一治曲)
事要郡名文臺(譙樓記故地在直西五里平地唐/吐蕃之難徙兹髙阜號曰丨丨)文南
　隂平(閻伯才譙門記文南/古丨丨郡為氐羗地)風俗俗同秦隴(楊甫學記/云文南郡)
(本邉壘地雜羗夷其丨/視吾蜀不類頗丨丨丨)無可耕之野(慈霈廟記亂/山環合云云)形勝
東接漢中(華陽志云云南接梓泉/潼西接隴右北接酒)東望劔嶺(張覺民清暉/樓賦北顧秦)
(壤之廣莫兮南盼江油之水湄西/窮鳥獸之穴處兮云云之参差)西北出入之地(重脩/譙門)
(記鑿山通道攀木緣崖冒萬死而得之其西則征西將/軍之所以入也國小民疲智窮力竭僥倖於萬一而失)
(之其北則輔漢將/軍之所以出也)唐吐蕃域(圖經云云自/昔用武之國)居萬山中(鮮/于)
(子駿題文州詩序文/臺云云郡宅髙原)左山右河(宇文之邵申狀云/云可耕之田無幾)蒼崖
絶壁(慈霈廟記自城闉四/出云云屹為巨限)為蜀門戸(同谷志文州有平/陰道云云○古今)
(記今天下根本在蜀蜀屏翳在文州○寰宇記先主都/蜀此地為邉陲要阨其後鍾㑹伐蜀姜維請偹陰平道)
(先主不從故敗又鄧艾自陰平景谷道懸/兵束馬經江油出綿竹以㓕蜀即此路)山川南山(過/橋)
(而左則為東墅右則為丨丨間蒼舒詩/老夫睡熟青天帳只借南山作畫屏)龍頭山(在龍西/七里從)
(故松州党藂山來至/當州絶故以形名)龍女山(前如大屏相傳蜀廣政間/有郡守夢一女子於南山)
(自號龍女/遂立廟)素嶺山(在故扶州尚能/縣冬夏積雪)太白山(在縣南五十/里山髙多雪)
滴水巖(在州北亂山矗立劃開兩峰如丫髻對/峙有飛泉千尺置槽引之以給州人)麻関谷
(上有鄧艾/姜維故城)飛卭洞(在州西其/髙接天)上清洞(在州北四十里/深逺不可窮)隂
平道(同谷志秦蜀出入之道漢武開西南夷置隂平道/蜀先主劉偹以為邉陲要阨諸葛亮定之因為西)
(蜀之/防)玉枕石(山有石狀如玉枕色白在巉巖絶壁間人/跡所不能到有驛曰玉女驛○楊槱詩棧)
(道險復險客懷愁更愁萬/山俱絶壁一水不通舟)雲下田(邑有耕天村其田/之良者謂之云云)天
池(亦名天□湫尚書朱輅山叟記云予斥居階州進士/杜防言自階接文州界山上合衆山凹為大壑環百)
(五十里積水其中防嘗登/焉水平山之顙不見畔岸)黒水(出羗/中)白水(出城外五十/歩發源於州)
(赤磨/嶺下)堂亭安静堂(在州治○吕澤父詩峽束秋空一線/青萬山深處長官㕔此堂虚曠無餘)
(物面面齊/開碧玉屏)坐嘯亭(吕澤父詩使君坐嘯無/餘事楊桞陰中放早衙)得要亭(吕澤/父詩)
(人在江山窟裏居江山雖好不関渠/使君獨具登臨眼亭上江山盡不如)祠廟文王廟(在郡/治後)
(孫諤詩秋空獨見周王/廟夜月猶懸蜀將營)名宦宇文之邵(廣漢綿竹人為/曲水令嵗飢轉)
(運使以絹髙價抑配之邵言民貧不可重困忤運使意/遂乞致仕司馬君實曰志不行顧禄仕如錙銖道不同)
(視富貴如土芥今於之邵見之後/累召不起建亭於綿竹名曰止止)皇朝周嗣武(孝宗朝/為䕫路)
(漕建言蜀號天險舍劍門無他道近嵗文州輙開青雲/嶺利州輙開馬道院皆不由劍閣别架剗道以引商販)
(兾収其筭宜杜邉/境萌隙奏悉撤之)人物張覺民(郡人元祐間進士第七/人與馬涓等六十人上)
(書言得失忤/懽貴坐黨錮)題詠官路縈迂水石間(鮮于子駿普門寺/詩江流屈曲林巒)
(際云云寺址劃開青靄/破僧居長與白雲閑)邉人髙入白雲耕(孫正臣詩煙/籠合處日華)
(明龍女山横擁郡城番/馬逺隨流水至云云)
四六(乃眷文䑓/實遮蜀境)　(襟帶梓潼/控扼秦隴)　(互市守覊縻之術/警廵兼弹壓之權)
(郡落萬山對玉屏之環立賦需一縣人依崖谷以耕耘/溪流一水惜畫舸之難通廩給千兵嵗偹羗蕃之侵擾)
　　　龍州(江油/清川)
　建置㳂革(禹貢梁州之域秦地東井輿鬼之分野春/秋及秦為氐羗之地西漢属廣漢郡為北)
　(部都尉治所東漢為屬國都尉後置陰平郡㑹羗反/其後巴郡板楯蠻救漢中大破羗始復郡治置助郡)
　(都尉劉先主入漢中諸葛亮遣陳戒㧞武都隂平郡屬/益州魏亦遥置隂平郡屬雍州及鄧艾伐蜀自隂平)
　(行無人之地七百里鑿山通道造作樓閣至江油即/此地也晋於此置武平縣属陰平郡至梁有楊李二)
　(姓分㨿其地各稱藩於梁後魏得其地置江油郡西/魏立龍州後周仍改為江油郡隋復為縣煬帝廢為)
　(武平郡唐改為龍州郡加西字又為龍州改江油郡/復為龍州皇朝因之徽宗朝避龍字改政州尋復舊)
　(今領縣二/治江油)
事要郡名武平(唐志為平武郡/隋志為丨丨郡)龍城　風俗性多質直
(隋地理志人/尤勁悍云云)務農工獵(同/上)仰食於綿劔(治平間江油令/許醇民謡序所)
(向皆山石少平陸鮮/穀稻人悉云云鄰邑)巖居谷處(舊經云巖居谷處多/學道教罕有儒術)闗
譏出入(蒲規脩造記通階秦路/禁出入與劍門闗為比)形勝境帶靈山(唐升都/督府詔)
(江油舊/壤云云)緣以劔閣(蜀都賦云云/阻以石門)山髙水峻(寰宇記云云/人多瘤癡聾)
(盖山水之/氣使然也)峭壁雲棧(蒲翰十景記云/云聨属百里)郡連氐羗(隋地理/志武平)
(云云圖經西北/與羗戎接壤)乃蜀捍蔽(圖經龍州云云不/獨以偹氐羗也)山川鳯朝
山(在州城北/髙数十丈)龍門山(在江油縣東/北二十里)馬盤山(在州北二百/里髙三千三)
(百丈重巒層/障極為險阻)牛心山(在江油縣/西一里)玉案山(在江油/北一里)天柱山
(在江油縣東北五/里鹿苑大師道塲)弩牙山(在郡城東二百三十/里髙三千七百丈)水山
(在江油縣東/南上有飛泉)太華山(在江油縣東一百四/十里有三峯竒怪)崆峒山(在州/西二)
(百五十里接蕃部山/谷深險不通行人)朝陽洞(在州南八十里陰洞潜穴/氣蒸成川有飛泉下流百)
(里入/劍州)十二関(曰涪水距城一里曰秦隴南至清川縣十/五里曰兠率在清川縣曰木蕋在楮株口)
(三店原去州八十/餘里餘不盡載)六閣(在江油縣左擔路上涪水崖壁/上曰青崖曰蟇頥曰石囬曰七)
(里曰東閣曰石城凡六閣又/縣有二閣曰猿臂曰黄林)左擔路(自文州略青塘嶺/至州百五十里地)
(理志自北至南者右肩不得易所/負故云左擔此則鄧艾伐蜀路)石門(在江油縣東百/里有石門戍與)
(氐分界見/蜀都賦)涪江(在江油縣/北一里)金盤溪(南至綿州以/此溪為界)醍醐水
(在清川/縣北)堂舍吏隠堂(在倅㕔○簽判趙衆詩滿耳江聲/滿目山此身疑不在人寰民含古)
(意村村静吏束刑書日日閑○司馬君實和詩四望逶/迤萬疊山微通雲棧訪雲鬟誰知吏道自可隱未必人)
(間有此閑○范景仁花陰桞榻常欹枕月色侵/門不下関因諷君詩想佳景夜凉依約夢魂閑)龍陽十
景(蒲翰記曰朝陽洞龍門峡瀑布明月潭濺珠泉太白/䑓月泉巢雲閣躡翠亭雲根亭郡守趙善齡有十詩)
亭臺太白䑓(在江油縣太白與江油尉徃來/故有䑓在尉㕔蒲翰為之記)祠廟李龍
仙廟(按道教靈騐記李虎塟龍川之牛心山又牛心山/靈異記梁武陵王紀理益州使龍遷築城於牛心)
(山龍遷既沒即塟於山側鄉里立祠號李古人廟武德/中改為觀其後武氏革命鑿斷山脉明皇幸蜀有老人)
(蘇坦奏曰龍州牛心山國之祖壠今日蒙塵之禍乃則/天握鑿所致明皇即命刺史蘇邈併工脩填如舊明年)
(誅禄山復宫闕至德二年乃升龍州為都督府號靈應/郡僖宗幸蜀宗子李特請遣道士醮山祈福明年遂復)
(兩京以二記考之則李虎與龍仙即一人也又按唐書/髙祖紀七世祖曰暠為梁昭武王生歆歆生重耳重耳)
(生熈熈生天錫天錫生虎虎生昞昞生淵是為唐髙祖/當西魏時賜姓大野氏是虎祗仕西魏亦非仕梁也)
名宦辛昻(隴西狄道人魏尉遲逈平蜀表為/龍州長史威惠洽著民畏而愛之)陸騰(代人/魏孝)
(武時拜龍州刺史通/江油路直出南秦)皇朝許醇(先是龍州官兵廪給就/遷左綿租以足之嘉祐)
(丁酉有請運縑三千疋於江油清川兩邑博糴故米價/増重嘉祐癸卯前部使者李穆乞移綿米四千斛輸龍)
(州權罷糴以俟豐年既而奉常史照将漕懼後復行乃/移綿邑米五萬斛輸龍州仍奏罷博糴江油令許醇作)
(民謡以/紀其事)題詠土産唯宜藥(許崇送龍州樊使君詩曽見/卭人説龍州地未深碧溪飛)
(白鳥紅斾映青林云云王租只/貢金政成閑宴日誰作使君吟)龍陽古昔惟荒野(江油/令許)
(醇民謡云云石險山深甲天下始聞魏将征蜀時閣道/通行有來者又緣崖傍澗縈居止風景寕将他郡比地)
(稀平陸少稻梁菽麥蕎􁊈而已矣此土瘠薄不出穀税/廩不踰三百斛我朝設官屯戍兵供億常於左綿督)
亂山深處指龍州(邵稽仲詩峭壁陰森古木稠云云猿/啼鴉噪溪雲暮不是愁人亦是愁)
四六(䟽榮鳯闕/作鎮龍城)　(惟武平之名郡/控全蜀之奥區)　(事簡頗宜於吏隱/山深不似於州居)
(百蠻境接當嚴䕶於數関/五馬山行試品題於十景)　(野無耕地賦輸既嗇於田租/境有屯兵供億每資於隣郡)
　　　階州(福津/將利)
　建置㳂革(禹貢雍梁之域古西戎之地東井輿鬼之/分野戰國時白馬氐居焉氐即西戎之别)
　(種也漢武帝以其地為武都郡後漢為武都道魏武/徙武都於美陽即今好畤縣界也西晋復為武都郡)
　(永嘉南遷武都又為氐楊茂捜所㨿宋髙祖封茂搜/之孫元盛為武都王文帝又封楊難當為武都王西)
　(魏宣武帝復置武階郡改置武州後周改武都郡隋/廢唐置武州復為行州及収蕭開復立武州即今州)
　(是也更名階州皇朝因/之今領縣二治福津)
事要郡名武都風俗性多質直(同谷志人尤悍勁云云/又曰其人半秦多勇戅)
地雜羗氐(漢志/云云)文王理化(寰宇記文王為西伯理化西/羗文王薨後羗人感其化婦)
(人為孝髽角/至今未冺)務農習獵(同谷志云/務農習獵)形勝東接梓潼(華陽/志云)
(云西接天水/北接始平)道通隴蜀(曽曲阜行鄭玠知階/州制壤接羗戎云云)土地險阻
(華陽志/云云)天地大澤(漢地理志武都郡云云在/縣西以有大澤故謂之都)土産紫泥
封璽(晏類要隴右記武都紫水有泥其色紫而/粘漢朝貢之用以封璽書故謂之泥詔)山川石
雞山(在福/津縣)石鶴山(在福/津縣)鹿玉山(在縣東南七十里郡縣/志魏将鄧艾與蜀将姜)
(維相持於此置葭/萌戍後於此置縣)楊家崕(郡縣志即階州家計寨控白/江月掌山路建炎紹興間吴)
(玠兄弟繼為大將保蜀口時四州未有城命逐州各擇/地為寨而家計寨最控扼險阻又素有積粟水泉之類)
(㓂至常/不能破)角弩谷(在沮水西即蜀將姜/維勦五部氐羗之所)青閣(在福津縣又/有牛圈閣及)
(赤閣鵝/鼻閣)紫水(出紫泥可封璽又出/上品雄黄色如雞冠)羗水(在將/利縣)白水江(源/出)
(西蕃界東流到州/入文州合嘉陵江)名宦虞詡(以有將帥之略/遷武都太守)王宏贄(後/漢)
(人為階州刺史到任添主客户/三千餘户請置将利福津二邑)皇朝李公璹(祥符中為/城守東北)
(隅有河為害公命鑿山囬河俾/東南流導入於江郡人德之)人物(未/詳)題詠(闕/)
四六(輟班文石/出守武都)　(雜羗氐之俗/通隴蜀之郊)
(為蜀之蔽已欣牧守之得人/歴階而升行慶公卿之選表)
　
　
　
　方輿勝覧卷七十
