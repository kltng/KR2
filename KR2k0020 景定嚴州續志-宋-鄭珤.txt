#+TITLE: 景定嚴州續志-宋-鄭珤
#+DATE: 2016-06-11 12:21:46
#+SOURCE: github.com/kanripo/KR2k0020 master dc48507b                
欽定四庫全書　　　　　史部十一
　景定嚴州續志　　　　　地理類三(都㑹郡縣之/屬)
　　提要
　　　　(臣/)等謹案景定嚴州續志十巻宋鄭珤方仁
　　　　榮同撰珤時官嚴州教授仁榮時官嚴州學
　　　　錄其始末則均未詳也所紀始於淳熈訖於
　　　　咸淳標題惟曰新定續志不著地名葢刋附
　　　　紹興舊志之後而舊志今佚也嚴州於宋為
　　　　遂安軍度宗常領節度使即位之後升為建
　　　　徳府故巻首載立太子詔及升府省劄體裁
　　　　視他志稍殊惟物産之外别増瑞産一門但
　　　　紀景定麥秀四岐一條鄉飲之外别増鄉㑹
　　　　一門但紀楊王主㑹一條則皆乖義例耳然
　　　　敘述簡潔猶輿記中之有古法者其户口門
　　　　中載寧宗楊皇后為嚴人而鄉㑹門中亦載
　　　　主集者為新安郡王永寧郡王新安者楊谷
　　　　永寧者楊石皆后兄楊次山之子也而宋史
　　　　乃云后㑹稽人當必有誤此可訂史傳之訛
　　　　矣乾隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
景定嚴州續志序
郡之有志所以紀山川人物户口田賦凡土地之所生
所宜也嚴於浙右為望郡而介于萬山之窟厥土堅而
隔上不受潤下不升鹵雨則潦霽則槁其田則土淺而
源枯介乎兩山節節級級如横梯狀其民苦而耐其俗
樸而野其户富者畝不滿百其賦則以地不産米民僅以
山蠶而入帛官兵月廪率取米於鄰郡以給而百姓日
糴則取給於衢婺蘇秀之客舟較之於他郡其等為
最下下而嚴之所以為望郡而得名者不以田不以賦
不以戸口而獨以雲山蒼蒼江水泱泱有嚴子陵之風
在也郡志自淳熙後缺而不修者距今七十餘年吳越
錢君可則以太府丞來守嚴政事之暇為之訪蒐以補
其缺偏削訖而走書屬予序予謂嚴為我太宗皇帝髙
宗皇帝建旄之地今皇儲賜履之封則一郡之山川人
物風俗戸口田賦職方氏皆欲究知之矧惟天子聖明
勒恤民隐凡州牧之出辭入覲必詳訪焉是編之作非
惟可以備顧問亦可以少助宵旰民瘼之萬一也景定
壬戌四月朝奉郎主管成都府玉局觀方逢辰序
欽定四庫全書
　景定嚴州續志巻一
　　　　　　　　　　　宋方仁榮鄭珤同撰
　　節鎮
嚴州在國初仍唐舊為睦州𨽻吴越建隆元年太宗皇
帝以皇弟領防禦使車書混一州𨽻兩浙西路政和中
升建徳軍節度宣和三年改州為嚴州軍為遂安軍十
二月髙宗皇帝以皇子領遂安慶源軍節度使詔勅悉
載前志翠華駐蹕錢唐郡為畿輔地望日雄寳祐五年
十一月詔以皇子忠王特授鎮南遂安軍節度使景定
元年六月御筆立為皇太子而此邦節鎮至是愈増重
云
　　皇子忠王授兩鎮節度使制
門下御家者親親所以隆天性之愛詔爵者貴貴所以
植宗國之强式稽舊章茂賁元子作真王而啟宇望已
重於承祧易巨鎮以建旄崇莫加於疊組肆涓糓旦誕
舉徽章爰咨在列之良式聽揚廷之命皇子崇慶軍節
度使開府儀同三司忠王食邑八千戸食實封三千戸
體凝四氣性備五常言必詩書信矣隆師親友之效動
循法度見諸鳴玊曳履之間雖岐嶷之夙成亦進修之
加益每見晨昏之定省能知宵旰之憂勤契於朕心豈非
天意乃者蕆祠重屋祫禮貳觴祖考神祗之顧歆逺近
内外之歡洽豐水數世將益廣於周仁大國十成詎可
拘於漢制洪惟端拱之屬賢嗣常領荆湖而建將壇庸
按版圖丕崇令典新定則我太宗之舊建洪都則我夀
聖之初潜植纛建牙煥陳儀於兩鎮加田陪食仍眎禮
於三台以承累世之休以共萬年之福於戲立愛立敬
朕非假名噐之私克儉克勤爾尚賛邦家之治往服明
訓益綏令猷皇子可特授鎮南遂安節度依前職位加
食邑一千戸食實封四百戸主者施行
　　節度使牓
遂安軍節度使應遂安軍管内官吏軍人僧道百姓等
茲者仰荷乾尊誕申巽命漢真王之璽綬仍履舊封唐
兼鎮之節旄特昭異數睠嚴陵於左輔實髙廟之初潜
祗榮已凛於渉氷延見懼違於問曉洪惟上聖動契天
心謂社稷太平之階積於强本而父母生民之澤寓在
立親家之安者下之寧近之篤者逺之舉凡爾搢紳多
士介胄連營丕體皇恩叶肩職分粤若緇黄之侣暨夫
斑白之氓宜以慈善廣教風宜以孝悌形媺俗諸有尊
屬並存問之
　右榜遂安軍仍散下管内各令知悉
　寳祐五年月日皇子鎮南遂安軍節度使開府儀同
　三司忠王押
　　御筆立忠王為皇太子
朕祗承統業於今三十有七年夙夜不敢康懼弗克昭
受上帝命惟曩一親郊嗣是明禋凡十有一嚴恭將事
時靡怠遑獨主鬯猶虚孰相大禮恐無以答幽顯之望
皇子忠王仁孝恭順有聞於時涵飬踐脩尤敏於學是
用蔽自朕志庸正儲闈將以一忱對越在上庶㡬祖宗
顧歆神人闓澤裒時多祉於以隆萬世不拔之基可立
為皇太子仍改名其官屬儀物制度令有司討論典禮
以聞
　　立皇太子詔
門下三代治安至千嵗所以明有道之長一人元良正
萬邦所以衍無疆之慶惟君臣父子之並處實天地祖
宗之顧歆朕以眇躬嗣臨大統閲歴春秋之滋乆祗勤
夙夜以靡渝事㑹孔殷敢諉興王而啟聖鍳觀於赫終
幸福降而禍消方將嚴禋祀以報稱戒臣工而妥佑爰
念承祧之至重詎容主鬯之尚虚蔽自朕衷孚於羣聴
皇子鎮南遂安軍節度使開府儀同三司忠王食邑九
千户食實封三千四百戸孝敬而雍穆濬哲而温文學
寓虎闈獨得息養瞬存之力禮行鶴駕具知宵衣旰食
之勞娱心一本於詩書律巳悉安於禮義朕惟藝祖開
基之運若循環之方来髙皇與子之心毎契合而無間
肆予元祀申錫嘉名渙宸號於大昕之朝位隆貳極炳
陽精於積燎之後瑞應重光穹昊之眷可占黎元之望
允惬剛辰穆卜縟典肇修於以聳前星少海之令儀於
以對世室明堂之景貺於戲賢聖聞於天下既克當貽
燕之謀謨烈啟我後人尚益懋延洪之業祇若朕命惟
懐永圖可立為皇太子改名某仍令所司擇日備禮冊
命主者施行
　　冊
維景定元年嵗在庚申七月丁夘朔十七日癸未皇帝
若曰太子天下之本也乾象呈祥前星有耀震宫主鬯
神噐是司於以答景貺於三辰於以衍慶源於百世元
良正則萬邦正此三代所以為有道之長也朕惟我朝
聖聖相𫝊世世並受宏規懿範用敷遺後人休肆予凉
徳祗承大統三十有七年矣庸舉圜丘之禮屢修重屋
之禋今茲孟秋又將講上儀陳美報羣公庶尹先後駿
奔克相祲容曰惟元嗣爰敷大號庸建儲宫咨爾皇子
鎮南遂安軍節度使開府儀同三司忠王食邑九千戸
食實封三千四百睿性淵澄英標玉粹荷烈祖萬年之
澤為重華四世之孫自開朱邸以承休日侍皇闈而毓
徳問寢視膳謹三朝也尊師就傅㳺六藝也冠冕服黻
威儀蹌濟動有則也苴茅授鉞滿假不形行有常也暨
渙汗甫頒離明洞照羣隂退斂萬宇肅清允叶天人之
望也行當秉植圭嚴亞祼庶㡬宗廟顧歆百神享之矣
是用穆卜剛辰端御路朝冊命爾為皇太子改名某於
戲惟仁可以厚基本惟明可以辨邪佞惟謙可以去驕
吝惟儉可以抑華靡繼自今親正人聞正言行正道勉
之勉之以保我祖宗無疆之景祚
　　陞建徳府省劄
都司還房門下中書後省狀照對兩省凖尚書省劄子
勘㑹温嚴宜忠州係今上皇帝潜藩之地合陞府額須
議指揮三省同奉聖㫖令中書門下省日下擬定申尚
書省等今開具下項一温州本州有永嘉縣係前代年
號今欲用紹興隆興慶元寳慶典故以初元為府號欲
擬陞咸淳府一嚴州本州有建徳縣今欲擬陞建徳府
一宜州本州係慶逺軍節度今欲擬陞慶逺府一忠州
本州有龍渠縣今欲擬陞興龍府伏候指揮施行申聞
事照得後省所申温嚴宜忠四州係今上皇帝潜藩之
地合陞府額内嚴州擬陞為建徳府宜州擬陞為慶逺
府嘉名巳稱第温州元擬為咸淳府近郡稱謂稍生
忠州元擬陞興龍府所稱尤覺未妥今欲将温州改
陞為瑞安府忠州恰作為咸淳府八月六日奉聖㫖
依
　右劄付建徳府
　咸淳元年月日押
　　陞建徳府制可
勅門下朕嗣宅丕后誕保受民皇天全付有家敢怠繼
承之敬乾元首出庻物聿懐潜躍之初念聖考之詒謀
擇价藩而賜履嚴陵龍水之鎮授節齋壇永嘉忠南之
封分茅王社睠言屏翰之重允協謳歌之歸漢輿地之
上圗若稽先典周舊邦之新命並錫府名以永萬年之
觀亦尚一人之慶其温州改陞瑞安府嚴州改陞建徳
府宜州改陞慶逺府忠州改陞咸淳府故兹詔示想宜
知悉
　咸淳元年八月二十八日太傅右丞相魏國公
　臣似道參知政事臣萬里同知樞宻院事兼權
　參知政事臣爚兼給事中臣夢炎等謹言詔書
　如請
　右奉詔付外施行
　咸淳元年八月二十九日午時制可
　　城闕
州城宣和中知州周格重築嵗久頽圯弗治至為樊墻
以限踰越嘉定癸酉知州宋鈞復興板築越一朞有半
乃訖工築凡東西八百二十有二丈南北三百四十有
四丈葺補者不與焉今瀕江一帶雉堞如制累經巨浸
莫能壊餘雖土垣猶乃堅好城門八洎以召去别儲帑
成之今悉經改作矣
　朝京門(前志為/望雲門)今門樓與和平門樓皆今侯錢可則
　重建
　定川門今門樓知州王佖重建
　安泰門安流門今門樓知州趙孟𫝊重建
　善利門嘉貺門今門樓知州李介叔重建
　子城周回三里正南為遂安軍門門有樓甚偉淳祐
　壬子圯于水明年知州季鏞築基鳩材念民疲不敢
　亟又明年替去知州吴槃成之樓成不減舊觀參政
　徐清叟為之記
　譙樓因州門為之門之外左為宣詔亭右為頒春亭
　壬子水郡以厭勝之說取州碑漂之明年知州季鏞
　搜舊篆更置樓亦寖敝開慶已未知州謝奕中重修
　校官鄭珤為之記
　　戸口
前志載紹興巳未戸七萬二千二百五十六丁一十一
萬一千三百九十四淳熈丙午戸八萬八千八百六十
七丁一十七萬五千九百有三盖昔者丁錢未蠲民苦
重賦故生子有不舉自乾道五年張宣公知州抗疏祈
免㫖減放有差至淳熈丁口之數比紹興増凡六萬四
千五百有九開禧元年十二月御筆盡免兩浙身丁錢
從中殿之請也蓋恭聖仁烈皇太后為嚴人故有是請
今為戸凡一十一萬九千二百六十七口凡三十二萬
九千二百有六比淳熈之數益増豈非先太后深仁厚
澤之所致哉故大書之以著邦人之追慕云耳
　　郡治
郡治在子城正北宣和中知州周格重建僅足公宇而
巳燕㳺之地往往蕪廢故前志所載自千峯榭髙風堂
瀟灑樓之外餘皆名存實無充拓迨今甫稱諸侯之居
　設㕔之北為坐嘯又北為黄堂(舊名/凝香)又北為正堂曰
　秀岐(舊名省心今侯錢可則以/近郊獻雙穂麥因更此名)
　瀟灑樓在正堂北(舊名/紫翠)其下為思范堂堂之北為月
　臺
　燕堂在治事㕔之北又北為緑隂東為東齋髙風堂
　在治事㕔之東又東北為植賢亭為松月亭堂北有
　栢石刻夀栢二字識其古也
　千峯榭在髙風堂之北憑子城為之其東為環翠亭
　松關在千峯榭之下由松關而北為荷池池之東為
　潺湲閣西為木蘭舟(舊名/荷净)
　讀書堂自為一區在木蘭舟之西舊為北園淳祐巳
　酉知州趙孟傅改建
　擬蘭亭在潺湲閣之東掬泉為流觴曲水(舊名/流羽)其東
　北為釀泉
　錦窠亭在釀泉之南(舊名/采岐)知州吴槃改今名桂館在瀟
　灑園池之西杏園桃李庄又在其西面山閣自為一
　區在錦窠亭之東其下為賦梅堂(舊名/黄堂)知州季鏞易
　今名而以黄堂扁於設㕔北於義為稱
　瀟􁤤園池郡圃之緫㑹也(舊名/後樂)
　射圃在瀟灑園池之南為堂曰正已
　東溪在射圃之南亭曰銀潢左界(舊名/飛練)又南為翔蛟
　　列廨
通判㕔在軍門内西
　風月堂在公㕔後景定庚申通判曹元發始以舊扁
　題之
　南薰堂在公㕔右嘉定癸酉通判謝采伯建錦綉堂
　在南薫堂右淳祐辛亥通判吴溥建園曰西園為亭
　三曰第一開(舊名/梅亭)曰愛蓮曰仰髙舊有茅亭湛碧蔬
　畦三亭今廢
添差通判㕔在東山下淳熈丙午知州陳公亮始以公
館為之
　平分風月堂在公㕔後
　光風霽月樓在公㕔左通判潘墀建
　秀亭枕東山為之足逺眺望寳祐癸丑通判楊敬之
　重建越三年乙夘通判吴堅以舊扁題之餘㕔如前
　志
　　倉場庫務
平糴倉附於常平倉寳祐戊午知州李介叔置先是知
州宋鈞捐帑買田為催科義庄以便役者後乃淪沒至
是始根括還官嵗收其入以備凶荒焉郡人黄蜕為之
記
合同場在輯睦坊通判楊敬之重建
軍資庫舊在儀門外東今移街西即回易庫廢址
抵質庫在軍門内東淳祐辛亥知州趙汝歴以舊醋庫
改充
神泉鑄錢監在朝京外今廢
安養院淳祐壬子知州趙汝歴即神泉監廢址為之餘
如前志
　　館驛
前志有新定驛有公館如歸館定川館東館西館今悉
非其舊庸志其改作者焉
　行衙二
　　　一在儀門外東開慶已未知州謝奕中以新定驛
　　改建即軍資庫舊址
　　一在都税務西即多慶園舊址淳祐丙午知州
　　章大醇改建
　盍簮亭(舊名/東館)淳祐壬子毁於水明年知州季鏞重建
　安流亭在朝京門外江滸
　溪山偉觀在城上朝京門之南與南山瀟灑亭相望
　羣山獻竒二江成字甍棟鱗層桅櫓下上一舉目而
　盡得之真偉觀也景定辛酉今侯錢可則建
　泳澤亭在湖堤上與湖心寺相望旁為二亭翼之曰
　浄碧曰汛清今侯錢可則建
　　坊市
前志在城十有九坊今二十有五蓋續建者六易舊名
者六用析書之
　宣化坊(在譙樓/外西)
　桂華坊(在梓潼/殿西)
　狀元坊(在軍門外淳祐庚戌知州趙汝歴/以方逄辰為大對第一故表之)
　清靜坊(在天慶/觀東)
　遷善坊(在兜率/寺前)
　安樂坊(在純孝/坊内)
　　右續増
　英逹坊(舊名/育英)
　純孝坊(以上一字犯/御舊名改)
　里仁坊(舊名/仁里)
　留愛坊(舊名/遺愛)
　物阜坊(舊名/阜俗)
　朝京坊(舊名/望雲)
　　右續改
　　橋梁
定川門外跨新安江為浮梁凡百二十艘舊名政平前
志名永通寳祐丁巳知州李介叔重建至景定庚申
甫四年往往腐脱往来者病焉今侯錢可則一新之名
之曰濟川為亭於橋之北曰要津
石橋在城内者十有三在近郊者五前志或載或否今
悉書之
　一在軍門前曰卧龍橋
　一在市心五聖樓下曰龍津橋(舊名/伏龍)
　一在子城東門外
　一在嘉貺門内西
　一在雙桂坊北
　一在百順門内東
　一在建徳縣治前
　一在縣前直南
　一在縣東曰章家橋
　一在縣東南曰舍人橋
　一在建安坊曰馬賀橋(舊𫝊以馬賀二/家共建得名)
　一在安泰門内
　一在後瀝舊放生池側
　一在朝京門外曰余浦橋景定辛酉圯於水郡貢士
　　王炎捐貲重築
　一在和平門外
　一在陪郭塢口曰獅子橋
　一在陪郭塢曰風硎橋有亭八楹景定辛酉圯於水
　一在嶽廟東一里許曰杜橋
　
　
　
　
　
　
　
　景定嚴州續志巻一
欽定四庫全書
　景定嚴州續志巻二
　　　　　　　　　　　宋方仁榮鄭珤同撰
　　郡官建置
州屬禹貢揚州之境秦郡縣天下𨽻郡太守漢建武十
三年置新都郡新都太守即今徽嚴兩州之境是已晉
太康中改為新安郡宋齊梁陳咸因之其分封有新安
王其治郡有新安太守隋仁夀三年始以新安遂安桐
廬三縣置睦州領以刺史即今州境是已後改睦州為
遂安郡置郡太守而以歙州為新安郡唐武徳中復為
睦州天寳元年改睦州為新定郡後雖㳂革不一然皆
以刺史領州五代時𨽻吳越國初以防禦使遥領吳越
納土後命殿中丞李繼敏權知睦州自是為知軍州事
政和中升為節度州宣和三年改嚴州寳祐三年三月
始命守臣兼節制軍馬乾徳中置通判軍州事其後有
添差通判省置不常今為定貟其學官有州學教授間
有添差教授然不常置冇釣臺書院山長以州學教授
兼領其郡僚有節度掌書記(與觀察支/使通差)節度推官錄事
參軍司理參軍司力參軍司法參軍其兵官有路分都
監一員州都監兩員監押一員間有路鈐轄州鈐轄不
常置近又有添差路鈐路分員冗滋甚送迎廪稍郡計
患之今侯錢可則奏省兵鈐以下添差官旨從之其監
當官有都酒務比較務贍軍務在城都稅務東津稅務
今三酒務合為一官亦省員舊有神泉監監廢官亦隨
省諸縣官疏于各縣之下
　　知州題名
前志題名僅紀嵗月而政績例不書今自寳慶改元以
来序其次摭其有政績者附書之使後之觀者有考焉
　謝采伯(朝議大夫寳慶元年十月初八日到任寳慶/二年二月初六日宫觀先是為通判州事是)
　　(正守陵祠位/在任有惠政)
　陸子遹(奉議郎寳慶二年十一月十五日到任紹定/二年三月二十二日赴召祖佃父㳺皆出守)
　　(列于州學之世美/祠始剏釣䑓書院)
　陳畏(朝奉大夫紹定二年三月二十二日/到任紹定三年六月二十五日去任)
　衛樸(朝奉郎在任轉朝散郎紹定三年六月十六日/到任四年九月十三日除太府寺丞備禦衝宼)
　　(有功在任/有惠政)
　李彌髙(朝奉大夫在任轉朝散大夫紹定五年六/月十七日到任六年四月十七日去任)
　趙汝桿(朝散郎紹興六年四月十七日到任當/年七月十七日除直寳章閣兩浙運判)
　顔頤仲(朝奉郎在任轉朝散郎紹定六年八月二十/四日到任端平元年九月十三日除司農寺)
　　(丞在任有惠政/奏用全㑹入納)
　葛逢(朝散大夫端平元年十一月十三日到/任二年四月十五日除秘書省著作郎)
　王㑹龍(承議郎端平二年七月初五日到任三/年四月二十七日除秘書省著作郎)
　趙汝柄(奉議郎端平三年五月二十日到任嘉/熈元年六月初一日去任前守汝桿弟)
　萬一薦(朝散大夫嘉熙元年十二月十/三日到任三年四月内去任)
　衛湜(朝散郎直秘閣在任轉朝請郎又轉朝奉大夫/嘉熈三年七月初六日到任四年十二月二十)
　　(六日赴召前守樸之/叔刋禮記集說一部)
　趙與汶(朝請郎直秘閣嘉熙四年十二月二十六日/到任淳祐元年二月二十一日别與州郡)
　王佖(朝奉郎在郎轉朝散郎淳祐元年三月十四日/到任二年九月二十六日去任救荒有大功修)
　　(州學行鄉飲修釣臺書/院始教養嚴氏子孫)
　何處信(朝議大夫淳祐二年十二月初六/日到任三年七月初三日去任)
　趙希樸(朝議大夫淳祐三年八月初三日到任四年/七月二十一日除軍器少監五年正月除金)
　　(部郎官前守師古子父子皆/有惠政列于學之世美祠)
　章大醇(朝奉郎在任轉朝散郎淳祐五年二月初九/日到任六年十月初四日除侍左郎官在任)
　　(有惠/政)
　髙斯得(朝奉郎在任轉朝散郎淳祐七年三月初四/日到任八年六月除浙東提刑當年七月十)
　　(九日去任在/任有恵政)
　趙孟傅(宣教郎直寳謨閣在任轉通直郎又轉奉議/郎淳祐八年七月二十九日到任十年二月)
　　(除刑部郎官增廪十一月給/增貢院夾廊奏増貢額未允)
　趙汝歴(奉議郎在任轉承議郎淳祐十年六月初三/日到任十二年四月除司農丞増剏釣臺書)
　　(院/)
　季鏞(承議郎淳祐十二年八月初一日到任寳祐二/年八月十三日替拯溺冇大功修學舍菜齒飲)
　　(郡政綱/目悉舉)
　吳槃(朝奉郎寳祐二年八月十三日到任三年三月/劄兼節制軍馬寳祐四年正月二十七日去任)
　　(造貢院試桌重建軍門造/魁星樓奏增貢額未允)
　李介叔(朝奉郎在任轉朝散郎寳祐四年四月初三/日到任六年六月初五日滿替置平糶倉代)
　　(民輸/稅逋)
　謝奕中(朝散郎在任轉朝請郎寳祐六年六月初六/日到任景定元年五月十一日除都官郎官)
　　(當年六月十八日替前守來伯姪重修譙樓修明/經界舊籍奉請城隍廟額改創儀門外行衙修夫)
　　(子殿重造㦸門/造兩廊從記簾)
　錢可則(承議郎以直寳章閣於景定元年六月十八/日到任二年十二月准省劄陞直文華閣權)
　　(任三年四月八日陞直敷文閣知嘉興府五月一/日除尚左郎官十一日陞直徽猷閣除浙東提舉)
　　(六月初/八日替)
　郭自中(奉議郎景定三年六月初八日到任四年三/月初二日凖省劄令赴都堂禀議於當年四)
　　(月十五/日去任)
　全槐卿(朝散郎以右文殿修撰於景定四年四月十/五日到任五年三月六日凖省劄改知徽州)
　　(於當年四月二/十六日去任)
　趙孟􁟜(承奉郎在任轉承事郎又轉宣義郎景定五/年四月二十六日到任咸淳元年八月七日)
　　(除直秘閣江淮都官於/當年十二月六日替)
　史胄之(朝請大夫在任轉朝議大夫咸淳元年十/二月初六日到任二年二月十日去任)
　楊潮南(朝散郎咸淳二年七月十九日到任三年五/月九日凖省劄令赴都堂禀議當月十日去)
　　(任/)
　趙與稙(承議郎在任轉朝奉郎咸淳三年五月初六/日到任五年正月十三日除浙西提舉於當)
　　(年二月二十/七日去任)
　吕植之(宣教郎在任轉奉議郎又轉承議郎咸淳五/年三月二十一日到任於六年四月初九日)
　　(除兵部郎官兼說書於/當年七月七日去任)
　李莱老(朝請郎咸淳六年六月十六日到任/當年八月六日丁本生母憂去任)
　　通判題名
　姜彌明(奉議郎端平三年十二月八日到任嘉熙/二年正月二十六日改添差通判臨安府)
　魯之損(朝請大夫嘉熙二年十月十一日/到任嘉熙四年十二月初六日滿)
　武迪(中奉大夫嘉熙四年十二月七日/到任淳祐三年二月二十七日滿)
　徐士特(朝奉郎淳祐三年十二月二十八日/到任淳祐五年二月十二日去任)
　張澄(朝奉郎淳祐五年三月初八日/到任七年六月初二日滿替)
　史望之(朝散郎淳祐七年六月初三日到任/八年十一月初七日除宗正寺簿)
　謝焱(朝散郎淳祐八年十二月二十七日到/任十一年正月初二日差知岳州離任)
　吳溥(奉議郎淳祐十二年正月初三日/到任于當年六月初七日去任)
　孫一飛(朝散郎淳祐十二年七月二十五日/到任于當年十一月十七日去任)
　宣㲄(朝奉郎寳祐元年六月十三日/到任于當年十月十八日去任)
　陳棠(朝請郎寳祐二年三月初九日/到任四年三月二十二日滿)
　朱逢(朝奉郎寳祐四年三月二十三日/到任于當年五月十八日去任)
　史松卿(奉議郎寳祐二年八月十七日到/任開慶元年八月二十八日替)
　曹元𤼵(宣教郎開慶元年八月二十八/日到任景定元年除國子博士)
　康務本(朝議大夫景定元年十/二月二十一日到任)
　　添差通判題名
　郭磊卿(奉議郎端平三年十月到任在任轉承議/郎又轉朝奉郎嘉熙二年九月除大博)
　陳叔逹(宣義郎嘉熙三年十一月十九日到任/在任轉宣教郎四年六月十七日去任)
　韋鑑(承議郎嘉熙四年八月二十日/到任淳祐六年正月二日去任)
　孫夢觀(奉議郎淳祐元年十二月十三/日到任二年四月十九日予祠)
　趙與澣(宣教郎淳祐二年六月三日到任在/任轉奉議郎三年六月廿六日予祠)
　趙時掌(朝請郎淳祐三年九月十九日/到任五年四月除太府寺簿)
　留張遇(奉議郎淳祐五年四月二十二日/到任淳祐七年六月十一日滿)
　吳湜(承議郎直祕閣淳祐七年六月十二日到/任在任轉朝奉郎九年六月十六日滿)
　謝奕正(通直郎淳祐九年六月十七日到任在/任轉奉議郎十一年七月二十二日滿)
　潘墀(宣教郎淳祐十一年七月二十二日到任在/任轉奉議郎寳祐元年七月二十二日滿)
　楊敬之(通直郎寳祐元年七月二十四日/到任二年十二月六日别與差遣)
　吳堅(宣教郎寳祐三年四月十一日轉奉/議郎五年四月二十六日滿除大博)
　郭和中(承奉郎徽州通判兩易寳祐五年四月/二十七日到任開慶元年十一月丐祠)
　林子烈(朝奉郎開慶元年十一月二十日到任轉/朝散郎景定三年十一月二十四日滿替)
　樓晏(承議郎景定三年十/一月二十五日到任)
　　賢牧
嚴為瀟灑郡典領山川者非清髙不與焉前志所紀田
諫議范文正趙清獻真能稱其山川者也南渡以来有
光於三君子者相望宜嗣書之其方翺翔天衢未究逺
業者姑俟後之秉筆者焉
　潘良貴字子賤號養空婺之金華人名望巋然純徳
　君子也紹興二年以直龍圖閣知州雖在郡之日甚
　淺而郡人尊之至于今不㤀其為政可知也今有祠
　在學宫列于名侯
　胡寅字明志號致堂建寧人文定公子紹興六年以
　徽猷閣待制知州政教並行民用胥勸明年文定公
　自衡山抵書曰汝在桐江一年矣大凡從官作郡一
　年未遷即有怠意汝宜作三年計日勤一日思逺大
　之業未㡬移知永州今學宫公所改作也有祠列于
　名侯
　張栻字敬夫號南軒諡曰宣廣漢人魏公子以理學
　為朱文公吕成公友乾道五年以直祕閣知州其治
　不嚴而威不疾而速大抵以教化為先務奏蠲丁鹽
　錢絹民以蕃庶旅名山斥滛祠至今遺老猶能誦張
　直閣焉今學門公所創也與吕成公並祠于廟景定
　辛酉旨封華陽伯秩于從祀今侯錢可則倣帝學繪
　祀因舍菜焉
　　名宦
紀名宦次以嵗月不以官
　吕祖謙字伯恭學者尊之曰東萊先生諡曰成婺之
　金華人乾道五年需大學博士次來為郡員外博士
　鐸音大振士由逺方負笈者日衆泮宫至不足以容
　之在學著春秋講義明年張南軒為守政教胥善南
　軒奏免丁錢狀先生所作也與南軒並祠于學寳慶
　丙戌其子延年宰建徳邦人見之如見先生越月以
　戎簿召景定辛酉追封先生為開封伯秩于從祀今
　侯錢可則倣帝學繪祀因舍菜焉時其孫寳之仍以
　建徳宰行獻事
　徐僑字崇父號毅齋婺之義烏人從東萊晦庵二先
　生㳺開禧和戎公適以謁選留京陳所以折敵之策
　雖言不果用而朝論韙之留為京學教授公竟從選
　部授觀察推官來嚴在郡多所裨賛事有不可必反
　復論諍不為矯激意雖異已者久益知敬郡守欲舉
　公適同僚有謀合穎去者公遜先之再舉卒不受朝
　紳以學洞聖原行表鄉曲薦之遂以掌故登朝後仕
　至工部侍郎與參政真西山俱繋時望云
　郭磊卿字子竒號兊齋天台人端平三年由太社令
　來為添差通判延納儒生誨以義理之學一干以私
　輒叱去郡政不逮多所正救部使者以訟牒屬公日
　旁午公從容剖决大抵以厚風俗􁁷教化為本舞文
　㺯法之徒姦莫能遁邦人士翕然尊之後召為太博
　及居言路皆稱其官世以不及大用為惜子和中寳
　祐五年以兩易來繼父官其精明實似之
　　瑞産
物有素産亦有瑞産前志所紀素産備矣今續志登成
瑞産適應庸大書之
　景定壬戌夏四月九日郡民孔文桂等言麥秀兩歧
　在東郊公田中知州錢可則遣視良實就採之得歧
　穗餘一百繪圖狀實以獻天子有㫖宣付國史館㑹
　皇弟太師嗣榮王亦以所得函活為圖以進玉音報
　曰祥非偶至應必有先繇輝聨華萼以陶和致秀啟
　麥岐而薦瑞兆王師之不用慶農扈之告登上協天
　心美鍾地産繪圖來進嘉意良勤報聞邦人鼓舞歡
　恱願托琬琰以詔將來太守不能遁也為刻石寘郡
　治之髙風堂
　　荒政
郡墾山為田十一二民食仰糴旁郡航粟一不繼便同
凶年况旱潦乎庚子之旱壬子之水辛酉之絶糴非天
假仁侯竭力拯惠民其枯魚矣用摭其實以告來者(善/政)
(在題/名下)
　嘉熙四年夏秋大旱明年春民橡蕨救死不給路殍
　相枕藉郡無以救於是將作監丞王公佖被選求甦
　公下車首扃厨傳節浮費一意救荒乞米于朝勸分
　于鄉靡不力民頼以活去郡時民遮道以酒餞公公
　為舉一杯釂之公字元敬金華人
　淳祐十二年夏六月辛酉大水被九州闤闠為壑五
　日乃縮壊公私廬舍亡數民苦溺且饑天子遣使歴
　九州存撫命奏院季公鏞出守拯是邦公下車虚已
　問俗首蠲秋苖十六力控廟朝寛京府𣙜糴之令發
　廪分賑民飽實恵捐抽解場本予被水者戸有差不
　㡬時頓復舊觀民亦忘其為昏墊也秩滿民借留不
　許遺愛藹然公字伯韶古括人
　景定二年秋七月戊寅浙右大水湖秀為甚至于冬
　十月不退嚴雖水駛不久溺然航粟遂梗民無所得
　糴趨利者冒衝婺禁肩負斗解至價日翔踴時東巖
　錢公可則司牧是邦喟然曰民可一日無食乎亟發
　廪賑之鏤榜諭俗以儲粟運糶為勸(本州環山為郡/地非沃衍家乏)
　(盖蔵一年耕且不足以給一年之食此公私所以俱/匱也今嵗水潦之後浙右諸郡奠不告歉先具無備)
　(摺運方艱不早救圖其將安仰太守日夜念此至切/如折絹糴米期革舊敝申請省部力抗鄰邦為軍食)
　(計固毋或不盡其心乃若民食之天日不容闕兢兢/軫慮由已飢之本州它無公儲止有義倉米斛亦既)
　(申臺府行賑給惟有通放摺運招誘客商近已控籲/于朝嚴戒屬邑矣然来者有限食者無涯深山窮谷)
　(之氓老弱疲癃之輩莫能逺致寧免嗸鳴非富室大/家隨地應糴安得人人而濟之嚴之所謂富室大家)
　(積倉髙廪狼戾腐紅視他處固不多見苟存心於愛/物於人必有所濟要自有佩服格言力行好事者敢)
　(以二事勸曰儲積曰運糶是也夫一鄉一里之内豈/無十數大家伏臘輸官之餘豈無窖困寛剰或三二)
　(百石或七五十石下而至於一二十石家計之不足/鄉計之有餘鄉計之不足邑計之有餘謹其閉蔵時)
　(其𤼵糶皆足以濟人也官司方幸饑者有告糴之地/必不強以賑濟必不加以科率必不指無為有證少)
　(為多使之冇官吏搔擾之費如此何憚而不儲積土/狹人稠之境固無穀粟寛餘産嗇財豐之家要必事)
　(力控實或取之客販或取之鄰境或取之産米之鄉/移其他經營之資為此時懋遷之舉雖所以利人亦)
　(所以利已定時而斂及時而𤼵是獨不可為歟官司/何幸富者有好義之心必不裁其價直必不限其數)
　(目必不驅東就西強此從彼使之有州縣奔走之撓/如此又何憚而不運糴又况官民有相因之勢貧富)
　(有相依之情貨財穀粟有相通之理凡所以為委曲/者不過欲轉貴糴而為平糶回飢嵗而為豐年一邑)
　(一鄉俱得一飽隐然有安富恤貧之道皆因所利而/利之耳有人心者安肯坐視雖然官司亦不以虚談)
　(而致實利冇能争先倡率悉意奉行灼然恵及於民/自當第其輕重隨其多寡厚加旌賞以示表厲如士)
　(庶之借補蠲役寓官之減價升秩申之臺閫請之朝/廷冇勞必酬的非文具若夫閉糴増價泄糶出境有)
　(司之法昭昭太守/亦不得而私也)力控廟朝弛旁郡糴禁捐帑分糴
　列四局平糶市價隨減又稅家運糴應勸分全民以
　全活棠隂蔽芾環召有日邦人有借恂之願焉公字
　正已五王之胄相國之孫今為天台人
　　稅賦
郡處萬山中土㝡瘠民㝡貧均賦任役不可一日無仁
政紹興界多歴年所圖籍淪散豪民猾吏相為姦欺貧
民下戸俯首受困至舉其所謂仁政者而彷彿之反曰
不仁人情之難齊久矣不均不平不澄不清寳祐乙卯
行手實不及竟戊午知州謝奕中奏請修明經界之舊
有㫖諭之于朝屬縣奉行有䖍有不䖍故民瘼有甦有
不甦仁政之行果難矣哉諸縣稅額悉前志之舊今不
復書姑摭建徳縣修明之畧于左方它縣雖以成籍來
上然未足以𫝊信不敢書
　建徳縣民産(官産之不均/稅者在外)
　坊郭基地以丈計得三萬三千八百六十四田以畝
　計得十三萬一千六百三十五山若桑牧之地以畆
　計得五十四萬五千二百九十七(石巖雲霧地之/不均稅者在外)
　　物力
　坊郭基地以三等均數計物力三萬一千一百七十
　二貫有竒
　田山桑牧之地為等不一計物力七十七萬四百四
　十八貫有竒
　總計八十萬一千六百二十貫有竒
　民戸入納有産稅有和預買悉輸絹盖産稅之外别
　敷和預買名色殽紊起敷碎煩小民至不能曉又於
　内各有分數俾之以錢代絹謂之折帛錢是致小民
　重為吏攬所愚毎年起敷之數吏得以髙下其手今
　合産稅和買之絹為一每物力四十一貫二百均敷
　絹一疋即一貫三十文敷一尺坦然明甚合而計之
　正足元額一萬九千一十疋之數外折帛錢徑以物
　力一百貫敷納三貫其物力十五貫以下人户免敷
　合而計之用足元額一萬九千九百八十貫之數他
　如茶錢役錢稅綿上供絲之類大率倣此官無虧賦
　民無重征真百幸事也籍成邑宰潜說友為序(紹興/經界)
　(距淳熙末圖籍已多散失且嘗詔漕臣督州縣補葺/之則自淳熙至今日其弊又可知已豪右詭名規避)
　(姦胥舞文變易賦額銷蝕豈惟嚴陵哉寳祐戊午版/曹始用舊額徵諸郡太守告院謝公諗于衆曰有土)
　(此有財固也泛以舊額責之縣則産去稅存者其奚/堪毋已則按經界之舊而修明之乎亟聞于上玉音)
　(俞之說友學製阩庸奉行㫿謹遂詢僉謀賓鄉望嚴/選任曾不期月而九鄉二十一都各以其籍来上廼)
　(視鄉分廣狭計物力多寡裁其溢而覈共虧因其輕/而革其重不底於均不止於是舊額無損新征頓輕)
　(義役成規藉以息民詞科買均配藉以應上命宿奸/老蠧既為之風瀟雪滌而數十年之苦於白輸者脫)
　(然如沉痾去體聖君賢太守之賜不其大哉既成父/老請以䓁則鋟諸梓俾勿壊用略叙其梗槩  朱文)
　(公曰三十年一畨經界方好至哉言乎潤澤而推廣/之尚有望於來者開慶已未良月既望宣教郎特差)
　(知嚴州建徳縣主管勸農/公事兼軍正潜說友序)
　　軍餉
郡以絹三萬六千疋代婺輸上供易婺米一萬五千碩
以供郡餉此皇祐指揮所以便兩郡也今代婺之絹户
部直重於嚴而婺米每每負償雖朝㫖督之輒不報嚴
以之困前守屢申廟朝欲令嚴自糴米婺自輸絹未俞
也景定庚申今侯錢可則力控得請(景定元年八月空/日都省劄子指揮)
(節文照得嚴州每嵗為婺州代納上供絹三萬六千疋/婺州却撥米一萬五千石凖還嚴州應副支遣自皇祐)
(間有此指揮其來已久嚴州之絹起解版曹不至有欠/惟婺州之米多是占吝遂至拖壓盖以嚴為鄰郡莫可)
(誰何未免忽視今據嚴州申積欠米計二萬八千三百/餘石今年合撥之米又不在此數嚴州雖屢常申述朝)
(廷亦屢行摧督婺州官吏視為故常更不遵奉今若不/與區處變通則婺以抵捱為得計而嚴之瀆撓卒未巳)
(合議指揮聖㫖令嚴州於嵗額代婺絹内截留一半一/萬八千疋自市米充軍食仍以一半絹解赴户部婺州)
(亦今解絹一萬八千疋補足戸部元額却與免撥米還/嚴州並自景定元年分為始仍下戸部照應施行其婺)
(州所欠米數照元行/下運司嚴摧撥還)審如朝㫖猶是嚴代婺輸絹一萬
八千疋而婺乃盡免餉嚴婺兩郡得失較然明甚而婺
猶拒命不聴明年戸部以兩郡申請不以白于朝復如
皇祐指揮但俾婺米先入于嚴然後趣嚴絹入郡(景定/元年)
(十月空曰省劄户部申照得嚴州代婺州解絹以充上/供婺州撥米還嚴州充軍粮其來非一日矣邇年兩郡)
(互有申請施詳案牘其曲不在嚴而在婺盖嚴代婺解/絹廼承戸部拘催不可稽違婺還嚴之米既無統攝率)
(是違欠甚至開慶年間尚欠二萬餘石宜乎嚴之欲請/于朝欲將代解之絹從本州折價糴米徑令婺自解絹)
(凖省劄行下許令嚴州于代絹解内截留一半計一萬/八千疋自市令以充軍食仍以一半絹解赴戸部亦令)
(婺州解絹一萬八千疋補足户部元額却與免撥米還/嚴州自景定元年始續婺州乞解絹解米各仍舊貫本)
(部又已節次備申續凖行不若婺州欲仍舊貫令須預/辦一年之米一萬五千碩發還嚴州方可從申續又據)
(婺州申已樁到米一萬石即還嚴州今嚴州又申每嵗/差撥人舡取米每令坐困乞照近降指揮監婺州解絹)
(容本州自措辦軍粮及謂婺州所報見冇米一萬石以/待本州取發者平時率是虚給以脫本州先次解絹本)
(部今與酌可行之說為悠久之計嚴州解本部之絹不/患其不足婺州還嚴州之米深慮其失信欲催嚴州之)
(絹當先催婺州之米州郡一也體統一也豈可謂本部/可催嚴州之絹而不為嚴州催婺州之米乎况嚴州申)
(請不已者止以婺州之米不還米苟還矣其將何辭所/有景定元年互撥米絹嚴州已將合解一半之絹折價)
(糴米以充軍粮訖况隔一載難于再理當令婺州將合/還嚴州景定元年米一萬八千石每石照農寺司折價)
(解部買絹補還元額專官前往守待起𤼵所有景定二/年以後年分其婺州還米一萬五千石嚴州解絹一萬)
(八千疋各分作三綱須管婺州先自起𤼵本色米斛至/嚴州交管同嚴州絹綱申𤼵赴部第一綱十一月下旬)
(第二綱十二月下旬第三綱次年正月下旬婺米之交/管嚴絹之起綱定在如期同時到部仍委各州僉判任)
(責提督申自今後各部僉判批考及離任須管具本年/本任内各處𤼵米𤼵絹數目月日申本部㸃對如無欠)
(闕候行下方許批書欲乞劄下嚴婺兩郡遵守併乞劄/下吏部遵守施行候指揮照得嚴婺州兩易絹米事昨)
(降指揮已自平允今户部以兩郡析申不已區畫悠久/之說来上理亦可行須議指揮十月二十二日奉聖㫖)
(依戸部所申事理令各處遵守施行仍/令各部正任通判任責催𤼵不許違戾)婺果守信嚴亦
何不利之有第婺為反覆終不如行兩易之為愈也
　
　
　
　
　
　
　
　景定嚴州續志巻二
欽定四庫全書
　景定嚴州續志巻三
　　　　　　　　　　　宋方仁榮鄭珤同撰
　　學校
州學在城西北隅始學門屈折東出乾道五年張宣公
知州始闢南向直北為櫺星門又北為泮水為大成殿
門殿于一學為中殿廡為從祀為前廊位兩廡有俠廊
錢粮庫在其東由殿門而東為肅儀位為魁星樓西為
公厨大成殿之北為明倫堂堂之東為名侯祠(宋廣平/  范文)
(正堂田諌議獻張宣公空胡/致    趙清    潘養)西為先賢祠(皇甫吏部/  李都官)
(復方元英諫嚴先生光喻玉泉融趙/  齋  江  議  詹  禄  錢  堂)即堂廡為四齋
東曰時習曰近思西曰克已曰篤志明倫堂之北為勑
書樓下為南軒東萊二先生祠東為世美祠以時郡侯
之世守者西為直舍學計病不給每有敝壊必州郡捐
帑葺治初雍熙二年卜今址更田諫議范文正趙清獻
三大賢然後棟宇之制教養之具悉備自雍熙至大觀
一新之大觀至紹興又一新之蓋百五十年間三改作
矣自紹興至今百二十年補苴支吾僅免頽壓撒故就
新未易議也今侯錢可則廉知學有樵山一段官家以
薄租專其利滋久命奪以還學專以地利給修造費美
意為作繼云諸生立石于學
魁星樓為一學偉觀前知州吳槃既勤樸斵今侯錢可
則始丹堊其上以奉魁星郡人方逢辰書其扁其下為
㑹食之所始名育美眉山楊棟為記今改為登雲
　　釣臺書院
釣臺距城五十里范文正公始創祠宇紹興四年知州
顔為嘗加葺治名其閣曰客星軒曰羊裘八年知州董
弅作招隐堂于祠之左前志列于桐廬縣古跡下淳熙
五年知州蕭燧重修吕成公為記紹定戊子知州陸子
遹始創書院淳祐辛丑知州王佖始延堂長訓嚴氏子
孫月計所廪給之又十一月辛亥知州趙汝歴鑿石累
土以廣其地益以棟宇為門三間榜曰釣臺書院歴級
而升為官㕔左仍先生祠也羊裘軒客星閣悉仍其舊
以招隐堂廢産為燕居堂下為門廡榜曰燕居之門由
官㕔而右為講堂榜曰清風堂堂之北為複屋榜曰遂
髙堂堂之南臨流為閣榜曰雲峰烟水為四齋曰明善
在清風堂之南希賢在其右曰尚志在雲峰烟水之左
修已在其右為爐亭曰會友山長堂長有位祭器有庫
儲畜有倉庖湢有所於是延致衿佩教養其間綸釣之
地有弦誦聲矣改登臺路于書院之右山腰有亭以待
憩息東臺舊有亭更為亭西臺對立相望第董事者識
凡芟夷古木路取逕直無復盤旋之舊識者非之郡捐
帑五萬緡就城為抵質庫月收其息以助養士明年知
州季鏞聞于朝以州學教授兼山長循故實以四仲月
守致詞遣山長率職事致祭守亦時徃書院之制盖畧
備矣然枕髙懸虚以為基壬子巨浸溝湮土頽不十年
廪廪欲壓景定辛酉今侯錢可則亟修治之視舊益勝
客星閣舊淪於僧舍頽圮滋甚命僧撒其故為法堂更
卜爽塏於佛廬之左建焉此山草木自是益精神矣書
院有田今六十四畝有竒以嚴氏孫掌之而山長稽其
出納養士錢米仍給之州山之隂有平疇山先生故所
耕也
　　州學教授題名
學惟教授一員宣靖兵興至乃闕官紹興二年始復置
乾道五年吕成公以太學博士需次來為員外教授後
未有繼者淳祐十三年省併京局官為在外添差乃復
貟外置以監封樁庫江一鶚為之然非常員前志例無
題名今補其闕自紹興二年始
　石嗣慶(紹興二年八月/初三日到任)
　朱良弼(紹興五年十一/月初四日到任)
　沈傃(紹興八年十二/月初五日到任)
　鄭範(紹興十一年十二/月初五日到任)
　繆若虚(紹興十四年十二/月初五日到任)
　王大治(紹興十八年十二/月二十五日到任)
　葛騏(紹興二十一年閏/四月十三日到任)
　陳祖言(紹興二十三年十/月初六日到任)
　嚴抗(紹興二十六年五/月初三日到任)
　鄭南(紹興二十八年四/月二十六日到任)
　徐存(紹興三十一年五/月初二日到任)
　沈必豫(隆興二年六月/初三日到任)
　鄭庶(乾道三年六月/初十日到任)
　吕祖謙(乾道五年九月/十五日到任)
　曹嶧(乾道六年七月/初三日到任)
　蔡霖(乾道六年十一/月十九日到任)
　程宏圖(乾道六年九月/初七日到任)
　袁樞(乾道九年二月/二十四日到任)
　顧強(淳熙三年二月/二十六日到任)
　祝華(淳熙六年二月/初三日到任)
　楊寅(淳熙八年八月/初二日到任)
　劉文富(淳熙十年六月/二十四日到任)
　蔡冲飛(淳熙十三年八/月初一日到任)
　鄭昉(淳熙十六年十月/二十七日到任)
　練文(紹熙三年十二/月初三日到任)
　黄楫(慶元元年十二月十七日/到任五年二月十三日滿)
　俞森(慶元五年二月/十三日到任)
　何剡(慶元五年六月二十四日到/任嘉泰二年八月召除學官)
　林式之(嘉泰二年八月二十日到任/開熹二年二月十八日滿)
　侯允(開禧二年二月十八日到任/嘉定二年三月二十一日滿)
　葉洪(嘉定二年三月二十一日到/任五年三月二十一日滿)
　徐有孚(嘉定五年三月二十一日/到任八年四月十七日滿)
　陳潮(嘉定八年四月/十八日到任)
　元伯潜(嘉定十年十一月/二十六日到任)
　施琮(嘉定十二年六月二十九日到/任於十五年八月替滿赴班)
　陳震(嘉定十五年九月初一日到/任寳慶二年正月初八日滿)
　李大同(寳慶二年正月初九日到任三年十/月十五日凖省劄兩易慶元府教授)
　卜夢符(慶元三年十二月/初七日兩易到任)
　林石(紹興二年四月初五日到任/五年五月初三日滿替赴班)
　戚逹先(紹興五年五月初四日到/任當年十二月去赴班)
　陳鑄(紹興六年八月二十四日到任端平元/年六月初六日兩易行在省倉上界門)
　葉英(端平元年七月十五日到任/嘉熙元年十月十四日滿)
　周琮(嘉熙元年十二月二十五日到任/淳祐元年三月二十四日滿任)
　陸叡(淳祐元年三月二十四日到/任當年五月二十日去任)
　桂錫孫(淳祐元年十月初二日到/任四年十月十六日滿)
　章士元(淳祐四年十月/十六日到任)
　王得一
　趙良維(淳祐八年四月二十九日到/任十一年六月十六日滿)
　沈應丑(淳祐十一年六月到任/寳祐二年八月内滿替)
　方畿(寳祐二年八月十三日到/任四年十月初二日去任)
　林申(寳祐四年十二月二十七日/到任開慶元年二月七日滿)
　江一鶚(寳祐六年特㫖添差十一月初二日到任至/景定元年十一月得㫖特差提領戸部犒賞)
　　(所准/遣)
　鄭珤(景定元年正月二十五日到/任四年二月十三日滿替)
　陳夣虎(景定四年二月十三日到任/咸淳二年二月二十六日滿)
　聞有大(景定三年指揮使増差詩賦教官咸淳改元/以釋褐被㫖特與堂除填見闕是年二月十)
　　(六日到任四年七/月二十日滿替)
　翁淳甫(咸淳二年二月二十六日到/任五年三月二十一日滿替)
　方用(咸淳四年七月/二十日到任)
　趙希埊(咸淳五年三月二十一日到/任八年六月初八日滿替)
　　貢舉
貢院在州學之西賓興就試者逾七千人解額僅十八
人淳祐已酉知州趙孟𫝊増創西廊八間寳祐乙卯知
州吳槃採巨木造試桌分置廊廡以革納案雜遝之患
初端平甲午詔増天下解額視辛卯舉終塲人數為差
辛卯衢宼猖獗郡與衢隣士以保䕶鄉井多不暇試終
場人數比他舉不逮故增額亦不及之今以書學專門
者餘二千五百人而貢者四人艱亦甚矣淳祐丁未舉
人黄蛻大對為天下第二庚戍舉人方逢辰大對為天
下第一知州趙孟傳吳槃今侯錢可則迭援近比以増
解額為請天髙聴逺尚仍其舊云
　　登科題名
郡山川竒勝士生其間清髙相向科第餘事耳趙清獻
公知州始刻碑州學紀登科者名後來者續刻之洎淳
熙丁未刻石始遍更為第二碑今又將遍矣盖郡之士
風日盛射策君門者比舉益衆碑之屢續也固宜乃若
黄銳為丁未第二人方逢辰為庚戌第一人又皆以氣
節自貴重無忝大名非但鄉閭之榮也今續題名自寳
慶二年始
寳慶二年王㑹龍榜
　洪夣炎　　　　余肆　　　　　葉微
　馬登龍　　　　葉端平　　　　趙孟修
　趙師緝　　　　趙爖夫　　　　趙汝綰
　趙汝□　　　　趙彦岳
紹定二年黄朴牓
　方應旗　　　　汪自強　　　　洪牧
　胡伯驥
紹定五年徐元杰牓
　江時舉　　　　洪揚祖(上舍/)　　姚夢角
　李濬
端平二年吳叔告牓
　江應𤼵　　　　趙由迪
嘉熙二年周坦牓
　邵應豹　　　　林旂(上舍/)　　　方若
　吳季子　　　　王紘　　　　　何應旂
　方洪　　　　　趙綵夫
淳祐元年徐儼夫牓
　邵甲　　　　　翁應弼　　　　黄宗仁
　洪松櫳
淳祜四年留柳炎牓
　余夣洪　　　　胡夣魁　　　　舒文龍(國學/)
淳祐七年張淵㣲牓
　黄蛻(榜眼/)　　　葉曇(甲科/)　　　趙與椯
　洪元忠(國學/)　　方元善(國學/)　　趙儌夫(上舍/)
　翁文龍　　　　翁旂　　　　　李鴻翼
淳祐九年方逢辰牓
　方逢辰(元名夣魁/御賜今名)方登(甲科/)　　　方吉
　馬季麟　　　　吳洪惪　　　　洪蘭
　胡夢麟
寳祐元年徐勉牓
　黄應棪(國學/)　　葉洪祖　　　　任桂發
　洪承祖　　　　方繢
寳祐四年文天祥牓
　洪文伯(上舍/)　　趙與東(上舍/)　　黄嘉
　洪伏龍　　　　盧萬里(上舍/)　　時賽
　鄭涇
開慶元年周震炎牓
　洪榕　　　　　何應斗　　　　翁蒙正
　鄭琚
景定三年方山京牓
　方炎午(上舍/)　　方槐　　　　　吳雄飛(上舍/)
　胡順昌(上舍/)　　余義端(省試/前名)　　濮桂發
　胡夣髙(内舍/)　　方龍榮　　　　周濓
　　鄉飲
古者黨庠術序鄉飲有常後乃視為曠典雖名都大藩
或百載不一舉况於嚴乎亦越名侯相望思美教化用
能酌時之宜為之損益以無忘古意焉故特書之
　紹興間知州蘇簡行鄉飲禮成有詩示諸生刻于學
　嘉定戊寅知州鄭之悌行鄉飲于貢院㑹者千餘人
　郡人詹艮為賓
　淳祐壬寅夏四月癸丑朔知州王佖行鄉飲於貢院
　㑹者千餘人郡人錢時為賓明日時詣學講書有紀
　事一巻校官桂錫孫為之序
　寳祐甲寅知州季鏞修學告成秋七月辛丑朔舍菜
　于先聖先師祀畢升堂講書因酌諸生㑹者百餘人
　景定辛酉今侯錢可則以正月甲午舍采于先聖先
　師祀畢序拜齒飲㑹者五百有餘人郡人王巖為賓
　推髙年者為老飲畢饋賓老以幣有紀事一巻校官
　鄭珤為之序(學所以明人倫也古者黨有庠術冇序/鄉冇學鄉飲之禮嵗一行於黨再嵗行)
　(於州三年一行於鄉人倫之化無時而不明也世降/而下至廼視為曠典今嚴為輔邦土儉俗貧綰菟苻)
　(者率支補不給蒐墜舉逸尤弗暇盖自壬寅之後寥/寥至今景定初元東萊先生來宣天子徳意政教並)
　(行人士胥恱㳺刃之下不見肯綮先立春數日戒學/宫飭舊典其以改嵗之二日釋菜于先聖先師爰命)
　(邦人序拜齒飲庶昭學校明倫之意珤禀承未㡬先/生即以成式示居敬行簡井然有條即事之日先生)
　(率郡僚延三老質明咸集登降冇度獻酬冇文尊老/冇餽仁義之氣藹如也耆耉在右怡怡愉愉俊秀在)
　(列肅肅雍雍顧瞻敬嘆莫敢踰越信哉學之所以明/人倫也矧是邦人士風陶宣公成公之化二公有祠)
　(與學同久今儲君以嵗上元奠謁于膠庠首躋二公/於從祀之列而先生又以儲邸之戚相門之英來修)
　(二公之化以嘉恵儲君之治道脉國脉相為無窮先/生致澤之規模其殆昉於此矣邦人士徳先生之意)
　(甚/厚)
　　鄉㑹
鄉㑹所以篤枌榆之誼惟唱第畢鄉之位于朝與仕于
京者張宴湖山為新貴者慶最為盛集嚴為恭聖仁烈
皇后毓慶之鄉后兄楊恵節王次山字仲甫后姪敏肅
王谷字聲之忠憲王石字介之每集必為統盟其後節
鉞蟬聨纓紱輝映率繼先志今節使蕃孫之子鎮以尚
帝姬益貴斯集益有光焉每集必有題名今摭紹定龍
飛所題于左
　紹定龍飛題名
　　主集
　新安郡王
　永寧郡王
　　與集
　王臨應伯　　方俌士武　　鄭穎茂叔
　方萬里子萬　王井深父　　趙時傒民望
　趙時恢洪道　邵克勤宗禹　王彞倫叔叙
　余輝文炳　　詹好徳懿子　洪擬祖季擬
　方若水善甫　朱淮長源　　洪􁫷汝忠
　方應旗正甫　汪自強行之　洪牧尊之
　胡伯驥徳甫
　　人物
郡人物表表相望大抵尚氣節而輕功名有子陵一絲
之風南渡人物前志尚闕如也今嗣書之
　詹至字及夫郡人父安為鄉先生躬教四子皆登進
　士第公其次也建炎初通判鞏州敵騎將及境郡守
　假它檄去公合民兵七千人授甲登陴入與家人訣
　出約死守敵力攻五日而遁紹興初詔有事于明堂
　公奏與其崇孝饗之虚文曷若厲復讎之大義請移
　費佐軍剋圖恢復事雖不行識者韙之張忠獻公督
　師辟公掌機事以功除直秘閣忠獻去國公不復用
　後為永興等路提㸃刑獄丐祠歸沒張宣公銘其墓
　詹儀之字體仁至猶子也登紹興二十一年進士第
　乾道間張宣公守鄉郡吕成公分教公方家食日以
　問學為事淳熙二年公知信州時朱文公吕成公俱
　在鵝湖往復問辨無虚日及帥廣東首以濂溪舊治
　立祠曲江上張宣公為之記後論廣鹽官鬻之弊孝
　廟韙之除公吏部侍郎知静江府因任六年官鹽弊
　革未㡬代者飛語中公有袁州行光皇登極念公故
　宫僚許自便既歸而沒公論惜之
　胡國瑞字嘉言郡人登崇寧二年進士第以博學稱
　大觀初命修九域志尋為删修官又除為編修官時
　奔競成風公獨以在館中為樂不覬他官宣和㓂起
　鄉郡命公為鄉導勦之後仕至吏部侍郎
　葉三省本郡人以太學生釋褐後入仕為中書舍人
　紹興二十二年坐詆休兵為非下之理責居筠州
　喻樗字子才登建炎二年進士第嘗受業龜山趙忠
　簡公崇尚洛學薦公除正字告詞有曰頃窮西洛之
　淵源遂見古人之大體雖為衆所嫉而忠簡知之益
　信有中庸大學論語解及玉泉語錄行于世寳祐甲
　寅知州季鏞繪肖于學宫祠之
　葉義問字審言郡人登建炎二年進士第紹興二十
　九年為吏部侍郎時相主和議兵備寖弛公奏有備
　無患請防海道守淮甸遣戍卒嚴斥堠揀軍馬牧此
　六者今日急務卒行則不及預備則有餘㝷除兼尚
　書三十一年以知樞宻院視師江淮遂有采石之㨗
　馬大同字㑹叔郡人登紹興二十四年進士第自為
　小官即以剛介聞改秩除國子監簿對便殿上與語
　輒奏不然明日謂宰執曰夜來馬大同奏對朕與之
　辨論凡不然朕說者三氣節可喜由是簡知孝廟有
　大用意後每對上輒陳恢復大計歴中外要官必求
　盡職以洗寃澤物為已任所至雖遐僻童孺無不知
　公名仕至戸部侍郎
　趙彦肅字子欽郡人號復齋先生天資孝友留意聖
　賢之學窮理盡性弗深造自得弗措也登乾道二年
　進士第㑹髙皇遺劔輟三年不仕宰臣周必大薦之
　孝廟甚力先生益以近名為謙仕至寧海軍節度推
　官有易說及廣學雜辨士冠士昏饋食圖行於世朱
　文公觀其書嘆曰近世未有如此看文字者嘉定已
　卯知州鄭之悌即祥符寺遺址建堂祠之命學官春
　秋詣祀寳祐甲寅知州季鏞復繪肖于學宫之先賢
　祠
　鄭頴字茂叔郡人㳺太學有聲登嘉定十年進士第
　宦轍所至輒以最聞守嘉禾以理卿召言者沮之且
　逮吏稽在任出納摘其疵無所得私嘆服之後其子
　璹為大理評事㑹時相以意嫉邉守下之理必死之
　公謂璹曰殺人以茍容如天理何璹奉法如公教竟
　以忤歸公笑曰是足為吾子矣公自嘉禾歸十五年
　竟不復仕
　錢時字子是郡人號融堂少力學自貴重後著書立
　言以鄉先生稱嘗以易領漕舉試南宫輒不利絶意
　仕進嘉熙二年宰臣喬行簡奏上補迪功郎秘閣校
　勘兩人史館終不蘄顯仕有周易釋傳尚書演義學
　詩管見春秋大㫖四書管見兩漢筆記國史宏綱蜀
　阜前後續槀冠昏記等書行于世寳祐甲寅知州季
　鏞繪肖于學宫之先賢祠
　
　
　
　
　
　
　
　
　
　
　
　
　景定嚴州續志巻三
欽定四庫全書
　景定嚴州續志巻四
　　　　　　　　　　　宋方仁榮鄭珤同撰
　　山
郡之鎮山曰仁安支脉蜿蜒下走平曠其繚入郡城者
各有名前志不書乃今書之
　錦砂岡(元字犯光/廟嫌諱)在城内北正脉融結萃為郡治
　東山在縣治東
　秀山以秀亭得名西連東山
　建安山在百順門内
　樊家山在雄節營北
　西山在城内西北舊有孤髙亭今廢
　道場山以陳尊宿得名西連西山
　　水
新安江東陽江合流于城東南前志列於建徳縣下今
不再書摭湖井之宜書者書之
　西湖在城南祝聖放生在焉景定二年秋七月暴雨
　仁安山洪流迸出決湖趨江湖涸遂蕪今侯錢可則
　亟以冬隙堤之明年正月祝堯之日放生于湖如常
　年碧波溶溶鱗介咸遂邦人樂其有愛君之心焉添
　倅東陽樓晏為之記
　郡城岸江枕山泉味甘冽舊為井者九曰桂泉在雙
　桂坊曰清泉在子城外西北曰華泉在兜率寺西百
　步曰甘泉在軍門内西曰釀泉在郡圃(今連筒入公/庫資嵗釀)
　曰秀泉在添差通判衙東曰海底泉在和平門内西
　曰白龍泉在安泰門外曰碧波泉在嘉化門外或謂
　甘泉秀泉不列於九井然皆未有考焉其他綆汲之
　所尚多如雙井在善教坊南小巷中蟹黄泉在樊家
　山下舍人井在舍人橋東丁家井在濠塍墈下路北
　龍泉在錦砂岡西(今連筒入三/務資嵗釀)是皆宜書
　　寺觀
寺觀比前志無大更革摭其闗於郡典者書之
　郡官之祝聖滿散詣天慶觀兜率寺
　郡官之祝國忌香詣能仁院
　郡官之追崇徽廟詣南山光孝禪寺
　郡官之勸農詣近郊寺院無常所
　法善禪寺舊在州城内東今城西九峯菴請其額
　甘泉道院在軍門西井於闤闠中民居偪仄易穢紹
　定戊子知州陸子遹買民地為亭覆之近道院以奉
　佑聖郡以羽士主之
　東山道院在子城外東景定庚申知州謝奕中建以
　羽士主之亦奉佑聖
　　祠廟
郡為吳俗昔多祠宇自張宣公知州斥淫祠之不在祀
典者故今所奉皆稱神摭其更革者志之
　城隍靈應廟在子城内西神以建安王為稱然莫知
　封號之始景定辛酉今侯錢可則荐請于朝始賜額
　靈應更闢廟門以侈新渥
　祠山行宫舊在兜率寺東廡間淳祐辛丑知州王佖
　闢寺東廢址遷焉南臨通衢廟貌斯稱郡博士桂錫
　孫為記
　梓潼真君行祠舊在天慶觀廡間景定庚申今侯錢
　可則拓地于觀之右大飭祠宫南臨通衢面勢軒豁
　明年大比士之領薦者拱前後率有吉䜟今吏書葉
　夣鼎為之記(景定二年大比興賢太府寺丞知嚴陵/錢侯即今之桂華坊作梓潼真君祠世)
　(言帝命司桂籍主人間科第者也介教授鄭君珤以/書來徴記曰惟嚴陵山水秀天下鐘竒産英魁儒相)
　(繼出志道義崇氣節不但以詞藻名世也聲光蕩摩/逹于疃畊瀨釣之區家誦書人業儒交勉為士君子)
　(之行又不但以名第相眩慕也侯始至諗其國俗而/嘉尚之凡學宫俎豆之事庖廩之供必敬必飭迺復)
　(經始斯役揭䖍妥靈蘄以相斯文福多士藝闈設棘/而祠宫適成羣六邑之彦雷動霧滃顧瞻奐輪興起)
　(風烈至冇感吉夣而占上㳺者斯亦異哉余惟上以/徳藝賓士士知自修而不蘄上之知古之道也自科)
　(目興應書自衒而古意日以薄顧復使大冠修劍者/流咸盻盻焉乞靈於神以志一得余始惑焉既乃訪)
　(之蜀珍稽諸誌諜則知神之生也世以忠孝顯夫忠/孝百行之冠冕其剛大浩然之氣精純不二之心耿)
　(耿宇宙間殆日月並揭河漢同流風霆烈而山岳峙/也眉山蘇公所謂不依形而立不恃力而行不待生)
　(而存不隨死而亡者其是物歟是以神之廟食被四/蜀人士嚴奉如錦官夫子石室諸葛忠武祠歴千百)
　(載如一日中更西事拂擾黠酋暴客過輒投戈羅拜/是何威靈氣燄動悟人物如此秉彛好徳無問哲愚)
　(是必冇以觸其天矣國家籲俊尚賢三嵗有詔與郊/見神示之典同萬乘臨軒與冊拜公孤之儀等甚重)
　(事也士由此選盖將致其為臣為子之大節明綱常/以凖世𢎞徳業以庇民顧豈使之弄鈆槧儌祿利而)
　(已今賢侯身勸為駕爾嚴之士方衮衮上春官奉大/對當思天髙地厚中立此身君親之報難窮忠孝之)
　(節易撓惟無負於君親即無媿於天地而亦不為爾/神羞此侯作祠之初意所以望爾士者厚而垂教思)
　(者逺也抑神九十四化之說祝史傅㑹侮聖瀆靈世/未有明辨之者而神隂翼世教之意泯焉夫化者謂)
　(能神其道以化俗非如釋氏以幻為化也故神之福/善也惡者化而為善神之佑順也逆者化而為順神)
　(之好是正直也邪者諂者化而為正直皆忠孝之感/也洋乎在上必有監於斯言侯名可則吳越五王後)
　(丞相魏國忠靖公嫡孫盖世載忠孝云太中大夫權/兵部尚書兼權吏部尚書兼同修國史實錄院同修)
　(撰兼太子詹事寧海縣開國男食邑三百户天台葉/夣鼎記朝奉郎主管成都府玉局觀方逢辰書朝奉)
　(大夫新除宗正少卿兼/太子侍讀留夣炎題)
　靈順行祠為樓跨龍津橋嘉泰元年建
　招商神祠在輯睦坊北祠廢已久地為民居淳祐火
　延數十百家自居祠地者始郡以民請復建祠然舊
　以招商為名豈非土儉俗貧假懋遷之利以粒斯民
　故汲汲然耶
　崔府君祠在子城西巷内
　天王堂在子城西北隅
　　古跡
郡相𫝊有三阜(元字犯光/廟嫌諱)九井若九井既志之矣三阜
俗傳為郭璞窨一在通判㕔治前一在建徳縣㕔治前
一在水南大悲殿北有古井焉陶土為欄識嵗月其上
盖開寳三年三月也且識是年米斗二十錢
　　碑碣
集古錄載此郡唐時石刻頗不一今往往不存其所存
者前志已輯之矣兹志其後來者焉
　御製戒石銘守臣顔為立石
　御書藉田詔守臣羅汝楫立石
　錫宴戒州縣御筆守臣趙孟𫝊立石
　戒貪并錄勲裔御札守臣李介叔立石
　訓㢘御札守臣錢可則立石
　司馬温公訓儉文知州盧憲立石
　申用全㑹入納回降本末知州顔頥仲立石(碑隂舊/為篆書)
　　(大風歌知州/盧憲模立)
　申免嚴婺兩易米絹始末知州王佖立石(碑隂舊為/减免丁錢)
　　(鹽絹本末知/州詹亢宗述)
　　右在設㕔
　知州題名二琴川冷世光撰
　　碑隂(其一張魏公釣臺詩/其一重修軍門樓記)
　范文正髙風堂記(碑隂刻泰/山夀字)
　范文正公桐廬郡十詠(碑隂建千手/千眼觀音記)
　張宣公祀仁安山祝文
　重修浮梁記三
　　其一三省架閣黄顥為知州鄭之悌撰(碑隂舊為/蠲減諸縣)
　　　(賦斂省劄知/州宋釣述)
　　其一朝奉大夫徐邦憲為知州謝徳輿撰
　　其一郡人方逢辰為知州李介叔撰
　修譙樓記校官鄭珤為知州謝奕中撰
　經緫制錢始末知州許興裔立石
　申用全㑹納坊場錢本末知州章大醇立石
　瑞麥宣付史館省劄并圖頌今侯錢可則立石
　平糴倉記郡人黄蛻為知州李介叔撰
　撥代解婺州絹糴米餉軍省劄知州錢可則立石(碑/隂)
　　(同/上)
　四公帖(韓魏公/文潞公)　(冨鄭公公/范文正)
　詛楚亞駝文
　孤髙亭記知州鄭之悌立石
　明道東坡二先生訓語
　　右在髙風堂庭廡間
　通判題名二
　西園記建徳尉嚴康朝撰
　　右在通判㕔
　御製至聖文宣王贊及加號詔(碑隂刻贍學/産段細數)
　御書八刑八行詔
　皇帝賜辟雍詔
　御書孝經
　御書賜學官詔
　　右並立石大成殿
　教授題名
　進士登科記趙清獻公知州日始立石後知州鄭滋
　易石増廣
　續登科記知州謝徳輿立
　趙清獻公勸學詩
　増置學田記郡人詹炎撰
　育英堂記今禮書楊棟撰
　重建學門記校官江一鶚撰
　蘇公簡鄉飲詩
　陸放翁詩帖
　　右在州學
　重建軍門樓記參政徐清叟為知州吳槃撰
　重修西湖放生記添倅樓宴為今侯錢可則撰
　梓潼廟記今吏書葉夣鼎為今侯錢可則撰
　城隍靈應廟記校官鄭珤為今侯錢可則撰
　濟川橋記校官鄭珤為今侯錢可則撰
　溪山偉觀記校官鄭珤為今侯錢可則撰
　吕成公作重修嚴先生祠堂記虞佀良書世稱二美
　舊石燬于火僅存斷闕過者嘆息今侯錢可則礱石
　臨鑱之
　重修釣臺書院記郡人方登為今侯錢可則撰
　　書籍
郡有經史詩文方書凡八十種今志其目
　六經正文　　　　　　語孟正文
　櫟齋禮記集　　　　　玉藻講義
　通鑑紀事本末　　　　南史
　唐鑑　　　　　　　　周子太極通書
　胡氏春秋傳　　　　　胡氏春秋通㫖
　春秋後傳　　　　　　春秋後𫝊補遺
　尚書說命講義　　　　尚書無逸講義
　謝先生論語　　　　　爾雅義
　近思錄(知郡華文錢/寺丞任内刋)　　近思續錄(知郡華文錢/寺丞任内刋)
　横渠集　　　　　　　朱文公家禮
　朱文公小學書　　　　南軒先生文集
　融堂四書管見　　　　師友問答
　鶡冠子　　　　　　　鬻子
　程氏遺書　　　　　　已易
　世說　　　　　　　　新定志
　新定續志(知郡華文錢/寺丞任内刋)　嚴陵集
　嚴陵别集　　　　　　釣臺詩
　釣臺續集　　　　　　釣臺别集
　皇甫集　　　　　　　大字劉賓客集
　咸平集　　　　　　　陶山集
　徂徠集　　　　　　　定肅顔公文集
　劍南詩　　　　　　　劍南續藁
　江諫議奏議　　　　　閫範
　闗化書　　　　　　　洛陽名園集
　開元天寳遺事　　　　聖政草
　老學庵筆記　　　　　鄉飲酒記事
　竇氏聨珠　　　　　　省事老人集
　陳宋集　　　　　　　西崑詶唱集
　唐御覽詩　　　　　　鉅鹿東觀集
　潘逍遥詩　　　　　　東里詩
　千巖集　　　　　　　七里先生自然庵詩
　清真集　　　　　　　順庵集
　史氏指南方　　　　　史載之方
　衛濟方　　　　　　　本事方
　二典義　　　　　　　産寳方
　癰疽方　　　　　　　清真詩餘
　景定嚴州續志巻四
欽定四庫全書
　景定嚴州續志巻五
　　　　　　　　　　　宋方仁榮鄭珤同撰
　　建徳縣
縣為附庸凡賦斂率輸于州縣無贏資亦無逋責土儉
俗醇治貴簡静知縣事率京官為之佐官有丞簿尉主
學兵官有管界寨廵檢
　　學校
縣有宣聖廟圮于水嘉定戊寅宰陳徳一始即縣門内
東建廟淳祐庚戍宰恵徳夫建門廡堂序名講堂曰明
倫即堂廡為逹徳尊徳明徳進徳四齋堂北為直舍曰
忠恕潛齋王埜作記
　　鄉里
縣管鄉九其為里者四十詳載前志獨新亭鄉之孝悌
里淳祐丁未太守髙斯得書里名表之
　　官廨
縣治在子城外東公㕔之左為近民堂右為清白堂中
有遺愛堂
　　知縣題名
綠車青節胙土苴茅紅斾碧油建旄授鉞嚴陵其三聖
之始基乎靣受二江背負一龍弦歌滿城密依治鎮建
徳其六邑之冠冕乎然則綰銅章紆墨綬為邑長于斯
者是不可以無紀也植學製此來竊謂當今天下每嘆
無可為之邑正以賦輸不均催驅良難幸而粗可展布
又不當忘其所自來遂由寳祐令君尹戸侍潜公而下
迺為一碑盖公之為是邦也約供上之所出均田賦之
所入一毫不求多于民民至今利賴之而宰亦藉是多
滿去庸冠首刻敬詔方來使後之縣大夫無忘公意相
與守之則是名也流芳垂榮可千百季庚午長至擬承
議郎知建徳府建徳縣主管勸農公事兼弓手寨兵軍
正賜緋余植記朝請大夫試尚書戸部侍郎兼同詳定
勑今官兼知臨安府浙西安撫使潜説友題蓋
　潛說友(從政郎侍班改寶祐五年十二月到任次年/正月改宣教郎開慶元年十月改添差行在)
　　(㸃檢瞻軍激賞酒/庫所主管文字)
　孫桂𤼵(宣教郎開慶元年十二月十一日到任景/定二年正月二十七日除主管官告院)
　吕寶之(宣教郎景定二年二月十五日到任/至景定四年四月二十八日離任)
　㳺鏞(宣教郎景定四年六月二十八/日到任景定五年十一月離任)
　趙與䆅(奉議郎咸淳元年八月十一日到任當年九/月内准告轉承議郎咸淳二年三月内准勑)
　　(賜緋魚袋咸淳三年七月内准尚書省劄子奉聖/㫖差通判建徳府填見闕先是宰邑之次年民以)
　　(旱澇告遂請于朝得粟一萬斛以濟備暨解任以/積下俸錢併通判㕔辦備堂從物錢預為本邑人)
　　(户代輸咸淳四年茶/租錢一全年于府)
　余植(通直郎咸淳三年十月二十一日到任咸淳四/年五月轉奉議郎咸淳七年正月二十二日滿)
　　(替/)
　　山
邑境皆山也摭其著名者以補前志之闕
　髙峰山去縣東五里許仁安山之支也圓通院居之
　累甓為浮圖在其顛(舊傳冇識云卯巽二峯重建塔/狀元從此冠羣英此正夘位)
　南山與城對峙馬目山之支也光孝禪寺居之有浮
　圗七層
　屯軍山去城西一里許
　屏風山去縣西二里許自舊封禁
　橘山在東陽江之東去縣十里許巔不可登上有羅
　浮橘一本橘熟風飄墮地得者詫為仙人橘
　萬嵗山明山巖山在新亭鄉巒秀環聳為佳山水處
　五寳山在建徳鄉並新安江西泝八十里五山共一
　源曰金山相傳石上有金牛足跡因以為名曰銀山
　銅山緑山鐵山皆以地所産而得名惟鐵山尚資冶
　課餘皆礦竭坑存
　楊溪峯在慈順鄉峯如卓筆
　尖山在宣政鄉峯亦峭拔
　　水
前志不及溪澗今志其逹于江者
　楊溪(𨽻慈/順鄉)　　　　　　下逹溪(𨽻慈/順鄉)
　馬目溪(𨽻建/徳鄉)　　　　　緒塘溪(𨽻龍/山鄉)
　黛潭溪(𨽻龍/山鄉)
　　右在邑之西境入于新安江
　吳家溪(𨽻白/鳩鄉)　　　　　洋㵒溪(𨽻白/鳩鄉)
　大洋溪(𨽻宣/政鄉)　　　　　小洋溪(𨽻宣/政鄉)
　　右在邑之南境入于東陽江
　苔溪新亭兩源之水出焉(𨽻新/亭鄉)
　胥口溪(𨽻芝/川鄉)　　　　　坌伯溪(𨽻芝/川鄉)
　　右在邑之東境入于浙江
　　橋梁
道城北度仁安嶺與驛道合阻溪而為橋者四在龍山
鄉者曰大興橋在芝川鄉者曰朱芝橋治平橋杜息橋
惟治平橋有田百畝給修造費里人董天任所捐者也
今命釣臺九隴寺主之餘橋非驛道者不書
　　寺觀
寺觀在郊闗者已于郡志志之今志其餘以補前志之
闕
　報恩光孝禪寺(前志名/廣孝寺)寺有瀟灑亭為一郡勝處景
　定改元東巖錢公可則由上饒入覲登亭有詩云有
　緣結得南山境瀟灑亭髙最可人此景古今吟不盡
　熙熙客裏且行春明年六月開藩于此豈非有行春
　之䜟與
　九峯法善寺(前志為/九峯庵)後請州城廢寺易其額
　圓通院(即前志/髙峯院)
　普證院在仁行鄉嘉熙間僧維政請處州廢額建
　萬夀寺在芝川鄉淳祐間邑民請南山舊額建
　多福院在龍山鄉嘉熙間邑民請仁安山廢額建
　普濟院在建徳鄉建炎間邑民請桐廬縣廢額建
　善濟庵在仁安鄉寳祐間僧文行請額建
　思濟庵在芝川鄉淳祐間邑民請桐廬縣廢額建
　永隆宫在龍山鄉距城七里曰青山淳祐間道士許
　守正請遂安縣廢額建
　鳳翔觀在慈順鄉之朱池寳祐間邑民請分水縣廢
　額建
　西真宫在建徳鄉之銅山道士邵含光請遂安縣廢
　額建
　龍興觀舊在仁安山之巔觀廢為仁行鄉澤山新觀
　請額云淳祐壬子仁安山復自為觀
　　祠廟
　廣濟廟盖紹興甲子所賜額也前志止云仁安靈應
　王廟紀神號曰忠顯仁安靈應昭恵王嘉熙丁酉改
　昭惠為廣澤淳祐壬子申錫嘉號曰忠顯靈應廣澤
　孚恵王
　順濟廟前志止云兩港龍王廟淳熙已酉始賜廟額
　慶元庚申封新安江之神曰靈濟侯開禧改元封東
　陽江之神曰廣潤侯
　峴山羊太傅廟在新亭鄉之和村神名祜鄉有㳺襄
　峴者夜夢神告之曰吾與汝俱㳺而鄉幸歸而祠我
　夣者槖香火以歸即叢居中隟地為廟後大水漂去
　廟有石香爐髙五尺逆流里許止溪次殆類人徙即
　地建祠水旱禱之率應
　徐偃王廟在慈順鄉昔徐姓自太末徙是鄉因建行
　祠
　蔣山神祠在龍山鄉舊傳即金陵蔣山人也
　翊忠侯廟在龍山鄉姓潘氏名世雄盖里人也宣和
　間以力勇禦宼有功死故廟食嘉熙丁酉始賜侯爵
　校書郎楊幼度為之記
　　古跡
　石舡在胥口西半里瀕江叢石中長一丈半宛然小
　舟也春水退鄉民視舟中沙石多寡占一嵗糴事沙
　淤糴賤盖民食仰泛舟惟恐糴梗故嗜䜟酷至此
　石澳谼在慈順鄉徐村有曠地數十頃無水不可耕
　徐民叟穴山三十丈注水南下遂為良田刻石識崖
　上盖天聖二年也
　　碑碣
　紹興恤刑詔知州楊彦立石
　紹興御筆藉田手詔知縣張華立石
　嘉定蠲减版賦始末知縣潘檜立石
　集義莊記郡人方萬里撰知縣孫自中立石
　縣學記二(其一嘉定戊寅諸葛安節撰/其一寳祐甲寅潜齋王埜撰)
　　救荒記
士大夫有民有社得常相安于豐年樂嵗間非至幸歟
天運靡常饑荒代有載考史籍賑之者亦多術矣大畧
不過發公廪致販商分私積皆因其有焉苟無焉計安
出哉山多田少吾郡為甚建邑為尤甚嵗登甲户無餘
粟中産不足伏臘農可知已仰于鄰邑仰于鄰郡樵蘇
亦仰于京師小歉則直倍他土勢也然射利者趨之民
猶免于莩咸淳四年水易陵谷未㡬而旱方數千里凡
建民所仰之地率自救弗贍顆粒無從至明年春乃𢷬
烏昧採蕪菁至又屑山木之膚以為食形鵠載塗今尹
信安趙公與䆅戚戚不遑寧曰民饑乃爾發廪乎曰無
招商乎曰無勸分乎曰無㡬束手矣幸先是朝廷科糴
豐儲倉米于郡乃轉俸回糴二百斛率鄉都裒助以濟
疾苦矜獨之不聊生者又曰濟有限也則貸楮為之祈
哀請命乞糴于朝忱辭感動廟堂惻然興憫仍撥豐儲
米壹萬斛優其直以賑之暨至曲防諄戒無勺合不粒
饑民之腹迄事而麥已秋田里翕然舉手加額曰恩哉
尹之生我民也異乎彼之因其有者矣鄉之任事者有
黄君炳文謀于衆時同被委者徐夣得李子竒喻于勲
何權何自敬何一之蔣開張大明唐景龍許汝弼方蘭
孫許萬鐘洪榮祖洪友龍劉光祖倪在鈞邵大中徐安
國馮應得錢東陳大林周文中陳化龍葉英發洪奎英
凡二十有六人曰尹其無負新天子撫字之寄者其事
視古人為尤難將紀以示民之不能忘忽郡卒騷動火
民居復灌城城且澒洞尹一言帖然以居未㡬特㫖就
擢貳郡衆益嘆服曰此豈聲音笑貌能為哉乃叙其顛
末屬于余余昨守尹之鄉聞其先君静齋徳祿偕崇倣
文正范公遺意創義田以賙族之貧冠昏䘮葬給
有差里或饑賑施無靳色尹善繼有加焉感而服
者衆矣故其鄉民兩弄兵皆相戒不忍犯宜政行
斯邑若是卓卓也積而大之豈止一鄉一邑䝉其
澤哉于是乎書朝奉大夫主管建昌軍仙都觀黄
宗仁記并書朝請郎新除司農寺少卿兼勅令所
刪修官知臨西府浙西安撫使兼檢㸃行在贍軍
激賞酒庫所潜說友題盖奉議郎知建徳縣主管
勸農公事兼弓手寨兵軍正賜緋魚袋余植立
石
　　咸淳御製字民銘
涖事必公拊民必恵邇者有訓亦既切至咨爾令長守
以勿墜宣朕實意斯為愷悌
　臣恭惟皇帝陛下嗣登寳位七年于茲朝廷清明條
　貫快活普天率土涵泳至仁誕保受民益培邦本迺
　者親灑宸翰申錫嘉銘飭于撫字之臣俾行公恵之
　政其與太宗皇帝戒石御製同一忠厚之心也猗歟
　盛哉臣叨恩學製寔在龍潜之附庸對揚王休尤先
　諸邑敬拜手稽首颺言曰公則律已無私而毫髪之
　不欺恵則撫民以寛而繭絲之不急惟公惟恵愷悌
　之政也敢不恭命謹以聖訓託之堅珉耀當今而詔
　方来垂無窮而施罔極庶可以上副聖天子保民無
　疆之實意云咸淳六年九月十六日奉議郎知建徳
　府建徳縣管勸農公事兼弓箭手寨兵軍正賜緋魚
　袋臣余植百拜謹立
　　建徳縣進士登科記
國朝以人文化天下進士得人最盛新定郡自咸平三
年由鄉貢擢進士第首於建邑得王君冕是自舉不絶
書名踵相望惟斯邑為盛豈非千峯聳翠雙湍㵼玉瑰
竒持傑之觀瀟灑清絶之氣獨萃斯邑乎又得非田范
張吕澄泓演迤之學仁義道徳之化首覃及斯邑乎至如
抗直節于東都圮極之餘倡洛學於斯邑再炎之始又
皆斯邑之景星鳳凰光絢宇宙咸繇科目進者也今天
子即位之元年詔陞藩府遂以邑名其郡粤四年上御
集英親䇿方内之士植適以墨綬學製斯邑未唱第先
黙有感焉已而邑人首以恩貢掇第應益彰也是年斯
邑合得四人其三皆比居于城視他時尤盛顧瞻邑黌
自咸平迄今未有題名以揭斯邑之偉觀殆非所以表
列前修興起斯文者也植兹幸書滿輒采舊聞攻石而
書之斯邑士氣夙醇文風寖盛方来者尚源源也且闕
以竢續書俾後之觀者自其登名以要其逺業之所到
知斯邑有人如此則是記豈徒然哉咸淳庚午長至擬
承議郎知建徳府建徳縣主管勸農公事兼弓手寨兵
軍正賜緋魚袋余植記
　王冕(咸平/)　　　許墀(大中/)　　　許湜(天禧/)
　倪天植(慶厯/)　　倪天鎮　　　　喻房(嘉祐/)
　江公著(治平/)　　江公望(熙寧/)　　江公佐(元豐/)
　倪直侯(元豊/)　　倪直儒　　　　方行可(元祐/)
　方鼎(元祐/)　　　江公明　　　　江公亮(元符/)
　王昇(崇寧/)　　　詹至(崇寧/)　　　朱彪(崇寧/)
　詹公著(大觀/)　　詹大聲　　　　姜師仲
　詹大方(政和/)　　喻彦先　　　　詹大和(政和/)
　喻樗(建炎/戊申)　　　王郊(紹興/壬子)　　　喻仲逺(紹興/戊午)
　汪虚中(紹興/辛未)　　馬大同(紹興/甲戌)　　鄧朴(紹興/丁丑)
　趙彦逾(紹興/庚辰)　　王恬(隆興/癸未)　　　趙彦肅(乾道丙/戌復齋)
　鄧先　　　　　姜大中(乾道/已丑)　　趙仲友(淳熙/壬辰)
　朱承孫　　　　趙彦迵　　　　趙不揉
　詹炎(紹興/癸丑)　　　朱仲河(慶元/丙辰)　　鄭誨(慶元/己未)
　滕承孫(嘉泰/壬戊)　　許大聲　　　趙師諴(開禧/乙丑)
　趙汝端　　　　方柲　　　　趙彦巘
　趙儃夫　　　　馬髙(嘉定/戊辰)　　　胡誠一
　方俌　　　　　柴銳(嘉定/辛未)　　　方萬里
　趙琖夫　　　　林炎(嘉定/甲戌)　　　詹仁澤
　趙榘夫　　　　趙師縡(嘉定/癸未)　　馬登龍(寳慶/丙戌)
　趙孟修　　　　趙師緝　　　　趙爖夫
　趙汝綰　　　　趙汝淂　　　趙彦岳
　方應旗(紹定/已丑)　　洪牧　　　　　姚夣角(紹定/壬戌)
　趙由迪(端平/已未)　　方洪(嘉熙/戊戊)　　　趙綵夫
　邵甲(淳祐/辛丑)　　　趙與□　　　　馬季麟(淳祐/庚戊)
　黄應棪(寳祐/癸丑)　　趙與東(寳祐/丙辰)　　趙□夫(咸淳/乙丑)
　趙必偤　　　　趙由暹　　　　趙必灔
　趙神夫　　　　趙希微　　　　趙□夫
　趙希濿　　　　趙時䚮　　　　周雄(咸淳/戊辰)
　朱文龍　　　　趙必范　　　　趙希洀
　　孝行記
天地之性人為貴人之所以異于物者以其有綱常之
道也則夫事親以孝乃人子當為之事五致未備不足
以為人然自世降俗微知之者鮮有能卓然盡其難能
之孝而出于天性之自然者是忱可嘉尚也已植學製
此來實在聖天子潜藩附庸之邑去天咫尺故斯民之
濡染孝治者最深邇年其民以孝行聞者凡五十人舉
善而勸不能長民之職也用刻姓名以勸来者咸淳七
年嵗次辛未元日擬承議郎知建徳府建徳縣主管勸
農公事兼弓手寨兵軍正賜緋魚袋余植記
　何崇源(居買犢鄉右廂列字井安泰坊母蔣氏年八/十四嵗昨于景定四年七月抱患沉重其何)
　　(崇源于右股割肉煮粥飼母即愈又于咸淳五年/七月其母再疾何崇源復行割股母病隨愈本縣)
　　(審實躬親存問申府/支給仍永免户役)
　陳師清(居仁安鄉十九都謝田母王氏年八十六于/咸淳五年六月抱病危篤其陳師清就右脇)
　　(取肝煮粥餧母即安本縣/審實申府支給仍免户役)
　蔣徳定(居買犢鄉左廂寒字井醋坊巷母吳氏年七/十于咸淳六年九月抱患沉重蔣徳定就右)
　　(股割肉煮粥飼母即愈本縣躬親/存問審實申府支給仍免戸役)
　徐大發(居慈順鄉十三都朱池母劉氏年七十于咸/淳六年七月抱病危重其徐大發同姊徐五)
　　(娘各就左股割肉煮粥餧母即愈/本縣審實申府支給仍免户役)
　徐五娘(大發之姊也與其弟割肉療母不約而/同尤閨房女子之所難盖出于天性云)
　
　景定嚴州續志巻五
欽定四庫全書
　景定嚴州續志巻六
　　　　　　　　　　　宋方仁榮鄭珤同撰
　　淳安縣
縣視他邑為壯民物粗蕃庶昔病版籍漫漶縣計倚鑿
空比更修明病亦仍昔知縣事率京官為之其佐官有
丞簿尉各一員舊有酒官稅官各一員酒官廢已久今
侯錢可則聞于朝併省稅官寨二曰威平去縣西八十
里其官為徽嚴二州都廵檢使曰港口去縣東二十里
其官為淳安遂安夀昌三縣廵檢縣之東鄉曰長樂距
縣最逹期限率不應嘉定初議置東尉不果
　　學校
縣即宣聖廟為學其講堂曰化成為齋四所東西南北
位置得宜堂皇深䆳其直舍曰兊軒嵗久滋弗治淳
祐甲寅知縣石孝聞屬邑寓洪如雲董修造事邑人士
叶力裨助不日輪奐蛟峯方逢辰為之記
　　鄉里
縣官鄉十四為里者一百一十有二
　前志開化鄉有西郭里富皇里據縣志富皇里𨽻梓
　桐鄉而開化不屬西境不應有西郭里盖風潭賚爵
　二里是也
　前志仁夀鄉有飛龍里風潭里賚爵里據縣志風潭
　賚爵合𨽻開化其在仁夀者盖崇貴桐橋二里是也
　飛龍里今改曰雲程里
　安福鄉先是上一字犯光宗廟諱改今名
　和義鄉舊名青溪淳熙已亥知縣陳曄以鄉名首應
　義役白郡改今名
　永平鄉管里十嘉定戊寅知州鄭之悌以其里人方
　彝事父母孝名其里曰孝養又詹時澤兄弟友愛終
　身名其里曰友恭
　招賢里舊名富材融堂先生錢時所居郡侯錢可則
　以先生膺天朝特起之招易以今名併書其扁又建
　坊于郡縣以表之先生講學著書之所為齋者四曰
　冬窩安素髙齋蜀阜為堂者三曰此山敬止慶光登
　臨吟詠之所為亭者五曰巋然嵗寒詠歸野翁吟光
　風霽月其歸自史館也乃創經史閣以貯所著書籍
　云
　雙玉里舊名賚爵以里人盧珏居産雙竹知州李介
　叔易今名表之(珏能詩瀕江為/樓曰天邉風露)
　　官廨
縣治在縣城正北其公退有學愛堂製錦堂讀書林正
已軒縣圃有亭曰秋風曰凭逺
丞㕔有亭曰見山曰勝最
尉司有軒曰梅隐曰桂笏
萬夀亭在縣西瀕溪為祝聖放生之所
　　知縣題名
縣志題名自至道三年孫讜始今自寳慶以後併紀其
次
　戴師聖　　　　趙希瓘　　　　楊希瓘
　祝孝頴　　　　莊夣說　　　　蔣衡
　王昱　　　　　黎祖昭　　　　王垍
　謝挺之　　　　錢難老　　　　趙崇嶓
　虞兟　　　　　馮如愚　　　　吳楹
　石孝聞　　　　趙與渥　　　　史琦卿
　張壎　　　　　葉漢老　　　　葉瀾孫
　　山
　南山在溪南為縣治對山巖石層繚林木隂翳有亭
　曰物外一色竒觀也
　聖姥山在龍山鄉山巔有平地餘一頃洞泉冬夏不
　竭祈禱輒應
　紫盖峯在安福鄉山腰微痩上乃旁拓形如擁盖因
　以為名
　並桃山跨常樂永平兩鄉髙出衆山上一登絶頂杭
　歙衢婺之山依約在目山下望之如二桃因以得名
　　水
　放生池在縣西轉教寺前即溪禁採捕臨流為亭曰
　萬夀靣對雉山亦禁剪伐
　古渠在縣城内引西山泉經縣市東注嵗久淤塞雨
　潦無所决洩居民病之淳熙已亥知縣陳曄庀夫浚
　治力復其舊民以為便
　清心泉在縣門治東
　西井在縣西護以鐵欄圍一丈五尺政和七年鑄
　　坊市
縣市為坊者一十有二曰宣化曰佐理曰登雲曰擢桂
曰叢桂(以胡氏/世科名)曰延桂(以鄭氏/世科名)曰還淳曰阜民曰恵安
曰時雍曰固業曰熙春
　狀元坊二
　　一在縣學前(以淳祐丁未邑人黄蛻為/大對第二知縣虞兟建)
　　一在邑東新橋(以淳祐庚戌邑人方逢辰為大對/第一權縣趙汝瀍即逢辰所居建)
　　橋梁
縣市瀕溪即稅務之南跨溪為浮梁舊名百丈橋淳祐
丙午知縣虞兟改曰青溪橋
　縣市石橋四東曰新橋社橋西曰白塔橋西硎橋
　恵人橋在龍山鄉跨合陽溪三十大累石為趾架屋
　其上後經水毁未復
　馬巖橋在安福鄉制如合陽橋而其長過之
　蜀溪橋在威平寨西北五里
　　寺觀
　上善觀在溪南二里嘉定甲戌道士唐師直請龍山
　鄉廢額建今龍山亦自有觀
　神景宫即舊真應廟開禧乙丑道士聞若訥請縣西
　廟額名之
　建興寺在永平鄉
　神景寺在永平鄉乾道間請縣東尼寺廢額建
　桐山院在長樂鄉後唐長興三年建
　龍嚴寺在和義鄉紹興甲子僧善慶請尼寺廢額建
　法華在永平鄉嘉定乙亥僧道冲請在城兜率寺子
　院廢額名之
　　祠廟
　東嶽廟在縣東南
　五靈王廟在城隍廟左
　戈府君廟在縣西五里舊𫝊神事吳越提兵禦敵不
　利敵斷其頭併棄之神右手持劍左手自提其頭行
　至今祠所仆焉既而風雨晦㝠雷電震耀鄉人駭其
　神異即地為廟祀之水旱禱焉
　𢎞仁廣信王廟在永平寨西
　賀太守祠堂在永平鄉邑人以其始分葉鄉為郡目
　為葉鄉土神
　王押衙廟在安樂鄉舊𫝊神事吳越以勇力聞禦盗
　有功押衙藩鎮時官稱也
　忠烈侯廟即都督廟前志遺其侯爵嘉定丙子縣尉
　何元夀訪得之始以爵名
　靈佑廟在長樂鄉神姓范氏名稔宣和中以隂兵助
　辛興宗討賊有功興宗表聞于朝詔賜今額邑人邵
　拱記
　忠助廟在縣西神封忠濟侯姓汪氏即歙郡英濟王
　子紹興已未賜今額
　廣恵行祠在縣治南嘉定乙亥知縣應與權建
　英烈廟在永平鄉神歙人姓錢氏長名嶨季名觷生
　有别業在永平宣靖間團民兵衛鄉井有方畧衆服
　其令建炎已酉烏珠大舉來侵駕幸海道敵犯臨安
　泝浙江而西二侯與邑人方庚率民兵三千人東赴
　至桐廬縣西視牛頭山迫險可得志布置迎敵大敗
　敵衆敵遽北遁後以功各補承信郎紹定庚寅江東
　部使者列其功請立祠于嚴賜廟英烈紹興癸已歙
　民復請賜爵乃封嶨為恵顯侯觷為恵濟侯
　　古跡
　仙居洞在龍山鄉漸山之麓洞有石龍水從龍口流
　注盆池中常滿不溢人不知所從泄遇旱迎水禱之
　隨應
　太子城在梓桐鄉普慈山之巔相傳晉太子避城築
　城其上今迹猶存
　　碑碣
　重修放生池記奉議郎羅頌撰知縣陳曄書
　社壇記承議郎陳愿撰
　縣㕔題名記知縣俞彦與撰
　重修縣學記四
　　一係邑人朝奉大夫方聞撰
　　一係邑人方有開撰
　　一係從政郎鄭煜撰
　　一係邑人方逢辰撰
　進士登科題名記知縣吕南夫撰
　元祐黨籍碑縣尉司馬逨刋于縣學與紹興求賢碑
　對立
　紹興御書藉田守詔碑丞相曾懐立
　蠲减經緫制錢記奉議郎應鏞撰
　韓昌黎遺像碑知縣陳曄立并贊
　重修譙樓記寳章待制程公許撰
　
　
　
　
　
　
　
　
　
　
　
　景定嚴州續志巻六
欽定四庫全書
　景定嚴州續志巻七
　　　　　　　　　　　宋方仁榮鄭珤同撰
　　桐廬縣
縣瀕浙江上流以舟東所至素號佳邑今雖不逮於昔
而俗醇事簡不害為易治知縣事率京官為之其佐官
有丞簿尉各一貟酒稅務舊有官今郡侯錢可則始奏
省之由合江而東有寨為嚴衢婺三州廵檢
　　學校
縣舊有學在縣治東北其講堂曰明倫四齋曰進徳曰
育英曰上逹曰尚志嘉定間始建櫺星門寳慶間乃建
御書閣
　　鄉里
縣管鄉十八前志為里四十有二今凡四十有四
　桐廬鄉有衣冠里常樂鄉有守直里孝仁鄉有孝義
　里水濱鄉有桃嶺里而前志俱不載
　孝泉鄉前志管里三今為里者二曰仁孝曰邑瑞
　金牛鄉前志管里二今為里者三曰通溪曰孝泉曰
　侯渚
　定安鄉前志管里五今為里者四曰懐仁曰横山曰
　桐洲曰新興
　至徳鄉前志管里九今為里者八曰如曾曰下村曰
　潮逆曰原倫曰移風曰普賢曰白石曰凍洲
　　坊市
縣為坊者一十有九
　依徳　贊治　近民　熙和　閱武　育英　慈孝
　閱禮　富民　宣化　旌義　雙桂　甘泉　興賢
　仁榮　攀桂　朝京　曲阜　壽域
　　官廨
縣衙在縣市西其公㕔之左為讀書林右為虚舟齋縣
圃有樓曰雙清亭曰更清曰西麓曰山亭
丞簿尉廨皆在縣東淳祐壬子水毁後惟簿廨尚可居
丞占桐江驛為廨而尉乃下僦民屋
慶豐樓在縣衙外東酒壚寄焉
稅亭在縣市瀕江其街北為酒務
皇華亭在縣東北三里
拱翠亭在縣西二里
馬驛在圓通寺西
合江亭在縣市東知縣楊瑱重建潜齋王埜書其扁天
台吳子良為之記
恵民倉在常平倉後山下為小樓以居掌鍵者知縣趙
汝漟建糴米有餘賑不足邑人便之今惟倉存
　　知縣題名
　趙汝憚(奉議郎嘉定十七年三月二十七日到任在/任轉承議郎又轉朝奉郎寳慶三年正月特)
　　(差臨安府/城北廂)
　章栱(承議郎寳慶三年二月十七日到任在/任轉朝奉郎紹定元年三月通理滿)
　莊夣說(通直郎紹定元年/三月十七日到任)
　劉揚祖(通直郎紹定二年六月十四日到任在任四/年轉奉議郎又轉承議郎五年十一月替)
　趙汝驤(奉議郎紹定五年十一月十六日到任在/任轉承議郎端平二年十二月十一日潜)
　洪薿(宣教郎端平二年十二月二/十二日到任在任轉通直郎)
　趙汝漟
　季著(奉議郎嘉熙四年閏十二月初十日到任/在任轉承議郎淳祐四年二月十一日替)
　潘大雅(奉議郎淳祐四年二月十二日到任/在任轉承議郎淳熙七年四月替)
　何處仕(宣教郎淳祐七年/四月十二日到任)
　楊瑱(宣教郎淳祐八年六月初八日到任在任轉/奉議郎淳祐十一年六月二十五日滿替)
　葉揆
　徐鏄(承事郎寳祐元年三月十五日到任在任/轉宣義郎寳祐四年四月初四日滿替)
　吳衍(奉議郎寳祐四年四月初四日到/任當年七月二十一日除奏院)
　盖澄(奉議郎寳祐四年十月初十日到/任開慶元年十月初三日去任)
　蔣之瑞(宣教郎開慶元年十月初三日到/任景定三年十二月十一日去任)
　胡太占(通直郎景定三年/正月十六日到任)
　　山
　金紫巖在桐廬鄉距縣十五里相𫝊巖有異光若金
　紫因以為名
　白霧巖在桐廬鄉山最髙將雨先霧
　龍洞山在常樂郡行羊塲半舍許有石曰洞門中乃
　夷曠廣法寺居之山巔有龍門池流水溉田足以供
　僧
　獨髙峯在常樂鄉嘉定間徑山僧妙機為浮圖其上
　郡人楊纉書其扁
　牛山在孝泉鄉去縣西十五里並浙江而北南渡時
　鄉兵敗烏珠於此(前志冇金牛山在縣東南/十五里盖非此牛山也)
　金雞山在孝泉鄉去縣西十三里
　鳳凰山在縣東北
　　水
浙江自縣而東至錢塘凡六合縣境諸溪入于江者有
五
　蘆茨溪(𨽻金牛鄉/出白雲源)
　清渚港(𨽻孝/泉鄉)
　穰溪(一名剪溪𨽻金牛鄉出歌舞山下溪水舊/不通溉里人諸寀鑿岩引水溉田數百畝)
　東溪(即桐□在縣東/源出天目山)
　窄溪(𨽻水濱鄉與新/城港口相對)
　　橋梁
縣市有橋曰寳慶有浮梁跨東溪距縣五里曰政恵諸
鄉石橋十在安樂者曰龍伏在常樂者曰通濟在孝泉
者曰黄蔣曰香山在金牛者曰栁浦曰登雲曰龍津在
定安者曰小潘曰月梁曰馬浦
　　寺觀
　白塔院在縣西一里半
　禪定院在桐廬鄉距縣四里昔黄裳讀書於此自號
　紫元翁今院有紫元洞堂紹興中張魏公憩此經宿
　隨有芝草生所憩處僧為作瑞芝軒
　静林院在縣西五十里
　静居院在桐廬鄉距縣二十五里晉髙僧曇翼誦經
　之所
　勝因院在安樂郡距縣四十里嘉定間僧梵迪請廢
　額建
　新㑹院在孝仁鄉距縣十里居萬山間地乏水紹興
　間有羣峰屯佛殿側僧鑿之得甘泉
　石佛院在孝仁鄉距縣十里宣和間僧法真建
　長樂院在定安鄉距縣三十五里唐乾符間建地名
　吳村吳琠捨水竹園為院基今吳姓有家存焉
　棲霞院在定安鄉距縣四十里乾徳間建
　建平院在定安鄉距縣四十里吳越時建
　吉祥院在定安鄉距縣四十里晉天福間建
　建興院在質素鄉距縣三十里周顯徳間建(前志並/不載)
　洞明宫在定安鄉距縣三十五里嘉定間道士張守
　廉請遂安廢額建今遂安亦有宫
　雪水庵在水濱鄉距縣七十里
　漏澤庵距縣西三里餘
　　祠廟
　祠山行祠在縣西一里邑令陳凖感夢立
　鎮寧侯廟在桐廬鄉距縣五里即州東之行祠也
　靈佑廟二一在金牛鄉一在至徳鄉即栁山𢎞仁廣
　信王也
　珠山龍王廟在水濱鄉距縣二十五里山有乳泉溉
　田甚多紹興間乃立祠端平丙申文林郎陳一中因
　重修為記
　嘉應侯廟在水濱鄉距縣二十五里神即張廵也
　徐偃王廟在水濱鄉
　　古跡
　龍潭在金牛鄉距縣十五里潭在山谷間相𫝊有龍
　宅焉淳熙壬寅邑令邵普迎水禱旱有應因作送龍
　祠其一曰四山迴環兮古龍湫山木隂翳兮枝相樛
　轟雷掣電兮耀靈虬膏澤霶霈兮嵗有秋其二曰奠
　桂酒兮椒漿雜肴蔬兮薦堂皇願龍垂休兮時厥雨
　賜豐年之報兮不敢忘山下有洞泉溉田數百畝
　　碑碣
　重修釣臺書院記二(一係淳祐辛丑郡守王泌撰撰/一係淳祐辛亥敷文吳子良)
　閬仙洞記政和壬辰尚書黄裳撰
　乳泉龍王廟記嘉熙丁酉浙西倉幹陳一中撰
　
　
　
　
　
　
　
　
　
　
　
　
　景定嚴州續志巻七
欽定四庫全書
　景定嚴州續志巻八
　　　　　　　　　　　宋方仁榮鄭珤同撰
　　遂安縣
縣與淳為鄰邑而版籍之弊亦如之修明至再公私尚
俱困也知縣事無問京選其佐官舊有丞而尉乃兼領
簿事宣和以後丞為省員而嘉定間析置簿尉各一員
稅官雖有員屑至者鮮其兵官鳳林寨有廵檢
　　學校
縣即宣聖廟為學前志在縣南二十步紹熙癸丑邑民
徐嘉師弗戒于火延燬廟學因獻地鳩工於縣西改建
焉縣有田百八十畝與他産俱列于石前此延師廪士
皆取給焉三山林坰東陽陳大猷皆嘗就聘主學後乃
虚席
　　官廨
縣治在縣城内北公㕔之左為至善堂依山為巖姿亭
(縣衙舊頗宏麗有堂曰製錦閣曰戴星亭曰清心曰登/雲曰飽山曰魴橋曰貯清紹定已丑燬于火因不復建)
簿自創員後即縣西廢驛為廨尋燬于火僦民屋居之
縣尉兼簿有廨在縣治南今悉頽圯惟古木與石刻尚
存尉亦僦居
稅尉燬不復建
淳祐平糶倉淳祐甲辰知縣傅兖以酒務廢基改建郡
博士桂錫孫為之記
　　知縣題名
縣有壁記刻知縣姓名自宣和三年知縣徐鎮始今例
自寳慶以來序其次
　王深(承直郎/)　　朱澳(文林郎/)　　吳澄(從事郎/)
　趙時伸(文林郎/)　莫俁(儒林郎/)　　張思兼(承直郎/)
　葉明道(從事郎/)　樓大年(從事郎/)　趙時柔(儒林郎/)
　傅兖(儒林郎/)　　趙汝□(文林郎/)　趙□夫(從政郎/)
　魏端介(通直郎/)　徐商霖(宣義郎/)　髙徳一(奉議郎/)
　趙必袗(奉議郎/)　趙正卿(宣教郎/)
　　門闗
縣郭之為門者三東曰熙春西曰龍津南曰鳳林
　　坊市
縣市之為坊者六曰招賢曰潯陽曰積慶曰宣仁曰育
英曰里仁縣之正南闢縣學舊址為頒春宣詔二亭中
直縣街為新街
　　山
霧山在縣東南二里許孤峰峭立為一邑望紹興中有
避地者李季精天文謂二浙上當牛女之分今婺州與
徽之婺源縣皆以女宿得名此邑介其中宜曰婺山作
霧非也
　　水
縣冇溪曰武強以山得名今摭溪澗之入于武強者書
之
　雙溪(自歙山發源東至三渡與邑境諸小/澗合又東至于縣又東入于武強溪)
　罟網溪(自衢境發源與邑境諸小澗合流至/于東亭與雙溪諸水合是為武強溪)
　龍溪(自淳安縣界發源至縣東五里/與雙溪諸水合東入于武強溪)
　　橋梁
縣南跨溪為浮梁舊有圮不時治邑士王緫得捐田五
十畝命永濟庵僧掌其入隨圮即修往來者徳之
東自界首至縣其為橋者五曰解林曰東亭曰余村曰
烈橋曰龍渡
西自界首至縣其為橋者四曰豹石曰豐祈曰西鮑曰
嚴橋其自新安横出有黄村橋
　　寺觀
前志有寺無觀今補其闕
　洞神宫舊在縣西四十里額存宫廢縣嶽祠東偏舊
　有道院紹興間縣白郡以官額𨽻焉因為祝聖之地
　洞明宫舊在縣東今在富汪村中
　毓真庵在嶽廟東道士詹師慧即其祖故居建之
　白馬乳洞庵在鳳林鄉紹興間官兵擒繆羅於此其
　鄉人建屋居僧兼奉孔釋意以化暴戾云
　鰲山白佛庵寳祐間知縣髙徳一建
　花果庵在新安鄉
　永濟庵邑士王緫得捐田居僧主浮梁修造
　　祠廟
　魁星祠在縣南淳祐辛亥知縣魏端介建
　三聖廟在縣南(據王象之輿地紀勝紹興府三聖廟/即普州三景兄弟以死國列祀典神)
　(名思忠思立思誼張魏公奉立廟和尚原/今行都旌忠觀亦冇廟焉此又其别廟云)
　祠山行祠在縣西
　許應侯廟在三渡神周姓
　英濟王廟三一在歙嶺一在神嶺一在柏山神汪姓
　歙之土神也縣與歙隣故多奉之
　三井龍王廟二一在靈巖一在新安
　　古跡
　乳洞在鳳林鄉距縣八十里洞門容三丈許仰視五
　六十丈青石如斵中有泉極旱不涸溉田六百餘畝
　獅子洞在鳯林鄉洞門僅一大許中有白石罇踞狀
　類獅子
　雙龍洞在龍津鄉洞門餘五六丈仰視碧石如覆釡
　中有兩石龍附壁而起洞泉極旱不涸祈禱輒應
　百丈漈在龍津鄉霞源山臨崖有三石池㵼作瀑布
　百餘丈下有叢石激水聲震巖谷
　　墳墓
　唐交州都督李夀墓在鎮基山中夀封遂安縣公太
　平興國中郡守田錫以夀名聞奏真宗東封詔褒贈
　前代忠臣於是封夀為忠勇侯賜廟英烈今廟廢惟
　碑趺尚存
　　碑碣
　縣㕔題名記知縣錢建撰
　山亭記知縣孫應時撰
　清暉閣記郡人姜師仲撰
　重修宣聖廟碑隂記埌山楊戸撰
　雲宅亭記吏部員外郎朱異撰
　縣學教導碑朱異撰
　毓真庵詹中大墓誌銘張宣公撰朱文公書
　
　
　
　
　
　
　
　
　
　
　
　
　
　景定嚴州續志巻八
欽定四庫全書
　景定嚴州續志巻九
　　　　　　　　　　　宋方仁榮鄭珤同撰
　　分水縣
縣在前志為中縣領以選人其佐官惟尉兼簿嘉定壬
午始創簿貟地拱行都民俗日蕃阜淳祐壬子陞上縣
以京官知縣事開慶已未冬省稅官置廵檢剏寨曰定安
　　鄉里
官鄉六為里者十八
　生仙裏鄉嘉徳里前志訛謂家徳
　生仙外鄉普樂里前志訛謂普落
　招延鄉真素里前志訛謂真表畢山里今改延徳
　　學校
縣舊有宣聖廟在縣治西治平間縣令蘇㲄遷之縣治
東經宣和兵火廟巋然獨存紹興間知縣李端民始置
門廡後知縣章涓始創講堂攻媿樓鑰書其扁曰振文
為齋二曰明徳曰升俊直舍之後有亭曰髙青樗寮張
即之書
　　官廨
縣衙在縣市中前揖巖山後帶雙峯公㕔之東為近民
堂東北為琴齋縣圃名昇平亭館久廢
主簿自剏員後以東昭徳驛為廨
尉廨在縣衙西相𫝊謂唐時建政和間簷瓦墜有唐㑹
昌四年八月字
定安寨在縣東二十里吳村(開慶已未冬糝塢民張鬍/十三嘯聚宼畢浦民何氏)
(縣不能戢州若帥府遣兵/致討事平奏即其地建寨)
玉華樓在縣衙東酒坊在焉
咸若亭在縣東二里為祝聖放生之所
濯纓亭在甘泉寺東五十步
望江亭在縣東五里
窪泉亭在縣東南五里白沙嶺
　　知縣題名
　羅闓(寳慶二年十二月到任/紹定二年十二月滿)
　盧岳(紹定二年十二月/到任三年六月替)
　黄仁楙(紹定三年十二月到/任五年十一月滿)
　趙師㟒(紹定六年到任端/平三年六月滿)
　孫次山(端平三年七月到任/嘉熙二年五月滿)
　趙汝櫧(嘉熙二年八月到/任三年八月替)
　毛肇(嘉熙三年十月到任/淳祐二年十月滿)
　趙汝僐(淳祐二年十月到/任五年八月滿)
　何處寛(淳祐五年八月到/任七年九月滿)
　沈柬(淳祐七年十月到/任九年二月滿)
　柴士表(淳祐九年三月/到任十一年滿)
　趙希瑈(淳祐十一/年到任)
　江鍈(寳祐元/年到任)
　何宗禹(寳祐四/年到任)
　楊仲方(寳祐五/年到任)
　錢廙之(開慶元年/七月到任)
　蔣曉(開慶元年十/二月到任)
　　坊市
縣市為坊者十有二
　觀政　宣化　景泰　慶雲　阜民　朝京　靈巖
　社壇　雙桂　延鴻　聨魁　行原(景定庚申知縣/蔣曉為分水鄉)
　(民陳氏三子同日刲股/療父疾為立功表之)
　　橋梁
縣舊有浮梁在縣東天目溪咸若亭之下今廢
　縣治西有橋曰雙桂諸鄉橋而屋者四在分水者曰
　邵舍在栁柏者曰廣濟在生仙者曰陳村曰寳定
　　山
　雙峯山在縣之北縣治依為主山
　紫龍山在縣南二十里分水鄉上有龍池(前志云在/縣西南三)
　(百九十/步非也)
　湧泉巖在縣南四里下有唐令公廟廟前有湧泉
　池
　雲峯巖在縣西北二十五里生仙外鄉四靣如削一
　峯宛在雲中
　百聖巖在縣東十五里定安鄉其髙為最相𫝊神鞭
　其峯墮洛口為梁明山(梁明山止一小峯立平/地中梁明府君廟在焉)
　　水
　天目溪源出天目山繚縣境而南逹于浙江可勝百
　斛舟若於潜若昌化舊航粟浙江胥此焉入故客艘
　輻湊於縣後京府嚴糴禁航粟遂梗縣市亦蕭條矣
　前溪在縣南源出栁栢鄉經分水鄉入定安㑹于天
　目溪
　廣陵溪在縣東六十里招延鄉源出新城縣
　滄父溪在縣東五里
　　寺觀
　靈巖宫在縣衙西北百步紹興間縣人王司諫白縣
　即禪定院廢址剏為祝聖朝拜之所請淳安廢額名
　之
　塔院在五雲山北
　安寧尼院在生仙外鄉去縣二十里(前志不/曰尼院)
　孝明尼院在分水鄉大雛源去縣五十里錢王時鄉
　民駱業以親病祈福獨緣建其開山尼曰善通寺有
　都元帥判押執狀
　　祠廟
　東嶽行宫在甘泉寺東建炎間建後邑民有羅其姓
　者親走奉香火以歸靈貺響荅
　五顯行祠在縣圃後
　栁山靈祐廟在栁栢鄉去縣三十里廟有栁侯墓據
　廟記神姓栁本河東人東晉為新安内史卒柩經此
　山馬駭人愕百夫不能舉因𦵏焉民廟而祠之梁貞
　明四年贈尚書左僕射廣信侯後唐清泰三年封鴻
　仁廣信王告命在州西别廟中今縣西仍有行祠以
　便祈禱
　靈休廟在縣東一十五里定安鄉洛口有墓存焉神
　姓張國朝賜今額
　廣恵行祠在縣東南百步瑞雲山之巔
　英烈王廟在縣西南四十五里分水鄉歌舞嶺相𫝊
　謂子胥避難至此喜而歌舞後人因以名嶺廟左有
　小池舊云與錢塘潮候相應
　唐令公廟在縣南湧泉鄉之左其神為邑令有恵政
　民祠之嵗旱禱之必應
　靈應廟在湧泉鄉神姓方自後晉即有祠嘉泰中賜
　今額
　紫龍王廟在縣西南十五里乃紫龍山之神山有三
　池嵗旱請水祈禱以水中得生物為雨䜟端平乙未
　知縣趙師㟒新其廟以荅神賜
　麻姑廟在生仙裏鄉去縣四十里
　葛仙翁廟在招延鄉横塘源去縣四十里
　　古跡
　石佛在玉瑞寺長不盈尺刻石為之舊𫝊陳時所造
　寺於鄧原别為石佛庵併貌陳主奉之
　仙人跡在月溪寺外小澗中相𫝊嘗有仙人濯足於
　此其跡尚存
　鐘潭在生仙外鄉去縣二十五里相𫝊有古鐘沒潭
　中其紐猶見漁人撼之莫能動
　擔石去縣三十五里在招延鄉舊𫝊有郎將軍者以
　勇力稱肩石至此層絫成臺今其上有偃松十數本
　方春和時野花泉竹四靣環合逰賞留題者甚衆邑
　令奚君所謂松懸雙石上者即此石也
　柱石在擔石之東石紋層疊過者輒以木梗支之云
　可健歩
　錢王拄杖孔在縣東北三里圓徑一尺中有泉一泓
　清冽可愛冬夏不竭相𫝊為錢王經行植杖之地
　　碑碣
　修學記三其一紹興二年知縣李端民撰其一紹熙
　二年知縣奚士逹撰其一淳祐六年前學長何雷撰
　放生池記知縣李端民撰
　施肩吾寄徐凝詩熙寧間知縣齊諶刻建中靖國諶
　為轉運使再刻肩吾及第告于石隂
　王司諫書鞠大夫事紹興間知縣奚士逹立石(鞠名/嗣復)
　(錢塘人宣和中以正郎權縣㑹宼至無援為賊所執/輒罵賊不屈賊不敢害寓慶雲寺中尋除知睦州不)
　(及/上)
　郭祥正題名(郭與東坡為詩友熙寧中因/訪邑宰題識嵗月後乃刻石)
　　右並在縣學
　放生亭記紹興癸丑史彌忠撰
　栁山廟記紹興間知縣王瑋撰寓公大理寺丞俞公
　明重立石
　創定主簿㕔記嘉定間吳興祖撰
　創定安寨記景定庚申通判曹元發撰
　
　
　景定嚴州續志巻九
欽定四庫全書
　景定嚴州續志巻十
　　　　　　　　　　　宋方仁榮鄭珤同撰
　　夀昌縣
縣為孔道應酬日不給而土地狹隘犬牙衢婺之鄉至
無所責賦難亦甚矣知縣事率選人為之其佐官惟縣
尉一員兼領簿事若港口三縣廵檢置寨於淳安縣符
移得加焉
　　學校
縣即宣聖廟為學嘉定已已知縣鞏嶠鳩田二百畝以
資縣治刻石寘于學今存者百五十一畝
　　官廨
縣衙在縣市正北舊枕山為思遜堂極目亭與縣南燕
喜樓相望山川之勝映帶左右後乃鞠為棄壤景定庚
申知縣黎舉徳即燕喜故地為坊曰化龍即思遜堂故
地之側為亭曰南昌勝境亭之南植木為表榜曰屏山
第一峯又南倣舟為亭曰涵碧庶㡬續舊觀云
　　知縣題名
縣舊無題名嘉定甲申知縣黄棨始考舊聞刻石寘縣
治今自黄棨以後序其次
　黄棨(嘉定十五年正月到任寳慶/元年三月二十一日滿替)
　趙繇夫(寳慶元年三月二十一日到任/紹定元年六月十二日滿替)
　沈紹逺(紹定元年六月/十三日到任)
　趙崇魯(紹定三年十一月十五日到任衢宼猖獗被/檄節制官兵督捕五年五月二十六日改差)
　　(江東/提榦)
　楊華
　髙不倨(端平二年三月/初二日到任)
　黄愷(端平三/年到任)
　趙希楘(嘉熙元/年到任)
　劉師臯(嘉熙三/年到任)
　劉常明(淳祐二/年到任)
　趙必常(淳祐四/年到任)
　陳應先(淳祐五年十二月到任七/年十一月考舉及格離任)
　陳宗
　趙汝羾
　朱渙
　趙與鑇
　劉廉
　黄士慶
　程直翁
　黎舉徳
　　山
　青龍山在縣東一里由縣治來崗分繚通衢出臨艾
　溪上勢若昂首景定庚申知縣黎舉徳與邑人徐南
　一等築亭其上命之曰龍首
　梅峯在縣西南二十里
　硯山在縣東南三十里
　　水
　艾溪發源自縣西境曰雞籠山過縣東七里為於堨
　渡又東為湖神溪實一源也至茭塘入建徳縣界逹
　于新安江
　户部泉元祐間知縣陳澤民鑿山得泉味甘冽甚愛
　之後去邑未㡬為户部郎邑人思之故以户部名其
　泉
　　橋梁
縣為驛道要衝由梅嶺而東凡為橋者五
　大同橋在縣東二十里邑人葉三省建鄭穎重葺
　顔公橋在縣西十里曰航頭長四十二丈絫石釃水
　為十道郡守顔頤仲捐郡帑倡建因以為名
　宋公橋在縣西二里長一十五丈郡守宋鈞捐郡帑
　倡建因以為名
　㑹通橋在縣西市中跨湖表為之
　朝京橋在縣南長五十四丈絫石釃水為十二道毎
　遇溪水暴漲行旅前阻於堨渡不得進景定辛酉知
　縣黎舉徳率邑人徐南一等經始斯橋以便行者
　　寺觀
　接待院在夀昌鄉下梅嘉定初元徑山僧祖隆建
　崇恩院在永平鄉
　靈耀宫在夀昌鄉南山
　　祠廟
　東嶽行祠在縣東
　　古跡
　朱佛庵在縣西六十里崇恩寺側庵有塑于龕者曰
　曰朱佛嵗旱祈禱輒應相𫝊昔有農朱姓耕山誦佛
　於此遇亢旱常有雲覆之諾人以雨輒應邑人指為
　活佛後趺坐示化人為立庵寳祐間知縣劉㢘狀其
　靈異請賜號未報
　龍潭在縣西相𫝊常有龍見毎嵗旱縣官於此祈禱
　　碑碣
　重修縣學記嘉定已已朝奉大夫徐邦憲撰郡守謝
　徳輿立石
　學田記知縣鞏嶠撰
　蠲減官錢始末嘉定癸酉吏侍俞烈撰
　縣㕔題名記知縣黄棨撰
　
　
　
　
　
　
　
　
　
　
　
　景定嚴州續志巻十
