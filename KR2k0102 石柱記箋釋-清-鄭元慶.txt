#+TITLE: 石柱記箋釋-清-鄭元慶
#+DATE: 2016-06-11 12:22:13
#+SOURCE: github.com/kanripo/KR2k0102 master 764cc3a4                
欽定四庫全書　　　　　史部十一
　石柱記箋釋　　　　　　地理類七(古蹟之屬/)
　　提要
　　　　(臣/)等謹案石柱記箋釋五巻
　　　國朝鄭元慶撰元慶字芷畦歸安人呉興山水
　　　　清佳自六朝以來稱東南名郡自唐時刻有
　　　　石柱記樹之杼山載其山川陵墓古蹟古器
　　　　甚詳迨傳世既久嵗月名字遂漫漶不可考
　　　　歐陽修作集古録以為筆畫奇偉非顔真卿
　　　　不能書孫覺知湖州聚境内碑碣築墨妙亭
　　　　貯之凡三十二通石柱埋填淤泥而石柱記
　　　　遂淪沒不復見康熈辛巳元慶重修府志既
　　　　成復訪得宋槧石柱記為世所罕覯惟湖州
　　　　五縣原本祇載其三秀水朱彞尊乃依仿體
　　　　例摭徳清武康二縣事跡輯而補之元慶採
　　　　掇諸書為之注釋其徵據詳明考證精核頗
　　　　為贍博可取雖於一郡之勝尚未能包括無
　　　　遺而軼典遺聞其梗槩已畧具於此固亦徵
　　　　文考獻者所必資也乾隆四十六年正月恭
　　　　校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
欽定四庫全書
　石柱記箋釋巻一
　　　　　　　　　　　　　歸安鄭元慶撰
　　湖州石柱記文字殘缺其存者僅可識讀考其所
　　記不可詳也唯是筆畫竒偉非顔魯公不能書耳
　　公忠義之節明若日月堅如金石自可以光後世
　　傳無窮不待其書然後不朽然公所至必有遺跡
　　故今處處有之唐人筆蹟見於今者唯公最多視
　　其鉅書深刻或託於山厓其用意未嘗不為無窮
　　計也蓋亦有趣好所樂爾其在湖州所書為世所
　　傳者唯干禄字書放生池碑尚多見於人家而干
　　禄字書乃楊漢公摹本其真本以訛缺遂不復傳
　　獨予集録有之唯好古之士知前人用意之深則
　　其湮沈磨滅之餘尤為可惜者也(集古/錄)
　　石柱記殘缺不見年月及書撰姓名其字畫顔魯
　　公書也凡湖州諸縣皆記其山川前古陵墓(集古/録目)
　　石柱記舊在杼山今在墨妙亭(輿地碑/記目)
　　　(按魯公年譜大歴七年壬子公年六十四九月/至東京除湖州刺史十一月發東京八年癸丑)
　　　(正月至任七月追建放生池碑銘是年有題三/癸亭酬陸處士折青桂花見寄詩水堂送諸文)
　　　(士戲贈潘丞聮句十二月有沈氏述祖德碑隂/記𤣥靖李先生碑銘公在郡及門生弟姪遊峴)
　　　(山觀左相石罇聮句九年甲寅正月作干禄字/書序書於刺史宅東㕔院韻海鏡源纂成三百)
　　　(六十巻是年有乞御書題額恩敕批荅碑隂記/妙喜寺碑            贈僧皎然詩十年乙)
　　　(卯有元次山表墓碑銘歐陽領軍碑銘十一年/丙辰四月有崔孝公陋室銘記初霅溪東南有)
　　　(白蘋洲梁太守柳惲江南曲汀洲采白蘋日暮/江南春後人因以名洲至是公始剪榛導流作)
　　　(八角亭及茅亭書惲詩於上有康使君碑銘十/二年丁已公年六十九四月有柳惲西亭記是)
　　　(月内召五月有項王碑隂述呉興集尚書年譜/                  八月為刑部)
　　　(所載魯公刺湖事績如此獨不及石柱記故不/知其作於何年考之唐㑹要烏程縣大歴十二)
　　　(年二月二十一日新陞望公記烏程注云舊緊/今望則知其為十二年二月後所作也時公膺)
　　　(召尅期進都猶㽞心郡事勒之貞石用垂久逺/更數百年風雨剥蝕薶没荒山非孫莘老力為)
　　　(收貯幾乎不與蠶頭鼠尾碑胥歸銷滅也邪謹/識之見魯公用意之深且以補年譜所未逮云)
　　　湖州沿革
　　湖州禹貢揚州之域斗牛之分(清𩔖天文/分野之書)
　　士防風氏之國也春秋時吳地後屬越越為楚所
　　滅屬楚(十道/志)
　　楚為菰城即春申君之邑(方輿/勝覽)
　　秦始皇二十六年置㑹稽郡改菰城為烏程縣隸
　　㑹稽又置故鄣縣隸鄣郡(呉興/記)
　　秦始皇至㑹稽徙大越之人于烏程(越絶/外傳)
　　烏程故鄣漢屬㑹稽丹陽二郡東漢屬呉郡吳孫
　　皓分置吳興郡晉宋齊因之(輿地/廣記)
　　梁紹泰元年改吳興郡為震州蓋取震澤為名陳
　　初罷州復為郡(元和郡/縣志)
　　隋仁夀二年改吳興郡為湖州(太平寰/宇䚰)
　　五湖之表州以為名也(郡國/志)
　　隋煬帝初廢湖州分其地入餘杭及吳二郡(通/典)
　　唐武徳四年平李子通置湖州天寶元年改吳興
　　郡乾元元年復為湖州(舊唐/書)
　　湖州吳興郡上土貢御服烏眼綾折皂布綿綢布
　　紵糯米黄□(疑作/糙)紫筍茶朩𤓰杬子乳柑蜜金沙
　　泉戸七萬三千三百六口四十七萬七千六百九十
　　六縣五　烏程望　長城望　安吉緊　徳清上
　　　武康上(新唐/書)
　　　(按談鑰呉興志唐歳貢御服折造布二百九十/端    紫筍茶一萬串又供尚食㕑糙糯米一)
　　　(千三百八十三石有奇黄糙米一百九十八石/朩𤓰糝四坩朩𤓰煎三坩單杬子一千三百五)
　　　(十顆重黄杬子一千三百顆又白蜜三石砂盆/一百枚金沙泉一銀缾乳柑五百個統記云龍)
　　　(德三年貢布三十端供御服折造布二百九十/疋大歴六年始進朩𤓰糝大歴元年進木𤓰煎)
　　　(單黄杬子二年進白蜜重黄杬子五年進黄糙/米貞元十三年進糙糯米十四年進砂盆十五)
　　　(年進元和五年減米六十六石本郡未嘗經兵/火架閣典籍具在統記興國中攝長史左文質)
　　　(纂有所考據故所載年代數目可以補史之遺/缺又按唐之歳貢如烏眼綾綢布紵唐初所貢)
　　　(數雖不詳統記載龍德三年貢布三十端可見/其不多矣供御服折造布與木𤓰杬子茶蜜大)
　　　(歴元年至六年始進唯是以兩稅錢和市供故/不至甚病民糯米黄糙與砂盆貞元十三年至)
　　　(十五年始進至元和中米已三損其一乳柑不/載所進之年紫筍茶大歴五年始於顧渚置貢)
　　　(茶院院側有碧泉涌沙粲如金星則金沙泉亦/大歴後所進也唐自髙祖太宗以仁慈保養天)
　　　(下物貢有常未嘗妄取下迨肅宗不聞更易大/歴貞元之間洊經兵革貴官用事口腹之奉責)
　　　(貢於逺不憚煩費累増不已亦足見唐室盛衰/之故矣宋初呉越歸命郡始修貢每歳唯貢乳)
　　　(柑/)　　(編布記所茶角唐數己瓶泉又減茶泉/如統    載視      大歉)
　　　(故舊圗經唯載柑布二物後巳免進柑故九域/志唯載白紵二十疋漆器三十事紹興以後又)
　　　(獨貢白編布而已宋世相承以節儉為家法先/王所謂物土之宜而致其利者代益以損可為)
　　　(萬世/法)
　　　(按夫戸口者租庸調所由起也唐之口四十七/萬有竒今止二十九萬有竒唐之租庸調其數)
　　　(己不可考今銀則四十萬四千有竒米則三十/九萬一千有竒苕霅野史曰有田則有租有家)
　　　(則有調有身則有庸古之制也今庸浮於調調/過於租而租又居天下三分之一嗚呼蘇湖熟)
　　　(天下足和以滋味養以參苓毋勞手足衞我腹/心德清陳志曰呉中之田賦役之重視他道較)
　　　(甚推厥弊源呉越以貢獻之故而賦斂者重南/宋以和糴之困而經量者密賈似道之公田甚)
　　　(於經量張士誠之横賦劇於呉越是故版籍相/仍官田之多幾半於民而科則之緐莫革其弊)
　　　(真隠齋槀曰以一夫十畞之家論之一夫終歳/勤動可耕十畞一畞米二石亦稱有年計為米)
　　　(二十石一夫食用可五石而嬴蓋所存止十石/矣實徴銀米畝可六斗而辦        餘米止)
　　　(四石耳而妻孥之待哺衣縷之蓋形皆取資焉/又有遞年因糧耗費因銀銷費不在此數以畞)
　　　(之所入較糧之所出則收穫雖極豐稔所/餘無幾而民力竭矣戸口安得不消耗邪)
　　　(按呉初置呉興郡領九縣烏程永安餘杭臨水/陽羨故鄣安吉原鄉於潛晉析烏程置長城東)
　　　(遷為縣十一後割陽羡置義興郡為縣十宋以/故鄣屬丹陽歴齊梁陳仍九縣隋平陳郡廢縣)
　　　(或并省各他屬仁夀二年以武康烏程長城三/縣置湖州未幾復廢唐武德四年復置湖州止)
　　　(領烏程一縣七年始以武康長城來屬又并安/吉原鄉入長城麟德中復置安吉天授中析武)
　　　(康置武源尋改臨溪又改德清乾寧三年陞湖/州為忠國軍終唐之世凡五縣後梁開平中以)
　　　(武康屬杭州後周顯德中改為湖州宣德軍宋/仍之太平興國四年復武康七年析烏程置歸)
　　　(安為縣六景祐元年改為湖州昭慶軍寳慶二/年改湖州昭慶軍為安吉州縣仍為六元為湖)
　　　(州路陞長興為州餘五縣如故眀為湖州府長/興仍為縣陞安吉為州析安吉置孝豐定為一)
　　　(州六縣至/今不改)
烏程縣(宋太平興國七年分烏程東南十五郷置歸安/縣因吳越錢氏初歸命故名與烏程對治俱附)
　　　(郭/)
　舊緊今望郷四十里二百東去蘇州二百一十里南
　去杭州一百八十九里西北去揚州六百四十七里
　西去宣州三百一十七里北去東都二千八百七十五
　里北去上都三千七百七十六里
　　　(按元和郡縣志州境西北至上都三千二百四/十里              西北至東都二千二百)
　　　(四十里至宣州三東北至蘇州二百一十里正/南微北        百七十里東北至常州和睦)
　　　(路三百里東至杭州私路一百九十里杜氏通/典呉興郡東至呉郡三百一十里南至餘杭郡)
　　　(一百九十里西至宣城郡三百八十七里北至/呉郡二百一十里東南到餘杭郡鹽官縣界一)
　　　(百七十二里西南到宣城郡界二百六十一里/西北到晉陵郡三百三十二里東北到呉郡二)
　　　(百二十二里再按太平寰宇/記九域志談志俱與記互異)
　　秦置烏程縣介於㑹稽鄣二郡之間(清類天文/分野之書)
　　秦時烏巾程林以釀美酒縣因得名(吳興/雜録)
　　㑹稽郡烏程有歐陽亭(漢書/注)
　　吳郡烏程左傳襄公三年楚伐吳至於衡山杜預
　　曰在縣南或云丹陽縣之横山去鳩兹不逺子重
　　所至也吳興記曰縣西北卞山有項羽祠興平二
　　年太守許貢奏分縣為永安縣(續漢/書注)
　　吳興烏程令漢舊縣先屬吳(宋/書)
　　吳郡烏程舊置吳興郡平陳郡廢并東遷縣入焉
　　仁夀中置湖州大業初州廢有卞山(隋/書)
　　烏程望東一百二十三里有官池元和中刺史范
　　傳正開東南三十五里有淩波塘寶歴中刺史崔
　　元亮開(即歸安之菱/湖今成鎮市)北二里有蒲帆塘刺史楊漢
　　公開開而得蒲帆因名有卞山有太湖(新唐/書)
　　烏程縣治舊在子城内晉義熙六年始移今處唐
　　太和二年縣治生蓮花名蓮花閣(菰城/文獻)
　　　(按子城即今府治周一里古烏程縣治呉興郡/舊城也統記云秦時為項羽故城唐武德四年)
　　　(趙邵王孝恭始於外築羅城周二十四里而以/子城為刺史廨署談志云舊傳郭璞欲移郡於)
　　　(東遷每立標輒為飛鳥銜去其女亦善地理啓/璞毋徙因舊址損益之可以永無殘破之虞璞)
　　　(從之其女今號遷城小孃子從璞廟食續圖經/云郡置於吳而璞當晉惠懐之際避地東南事)
　　　(不相𩔖乃於菰城云秦改縣為烏程至晉始移/於苕霅之上烏程縣治即古郡治又自相牴牾)
　　　(切詳烏程治所當秦漢間已徙今之郡中故呉/寳鼎置郡詔謂永安故鄣等水悉注於烏程若)
　　　(在菰城豈得云此夫旣以縣為郡則必即縣治/為郡治而縣治他徙矣璞隨元帝渡江仕為尚)
　　　(書郎損益古城之制相隂陽審向背庸有是理/今羅城内苕水入西門餘不諸水入南門至江)
　　　(渚匯合為霅溪出北門趨太湖西南諸山屛列/於前北有弁山盤踞於後子城居中受衆水之)
　　　(衝挹羣山之秀又四面多大溪廣澤故立郡以/來永無兵革之患意非璞不能定不必引飛鳥)
　　　(以神其事也載按郡置於呉寳鼎即縣治為郡/治距晉義熈計一百五十餘年縣治他徙何所)
　　　(舊志不詳又郡治為項羽故城晉宋齊梁間二/千石至皆畏羽為厲祀之㕔事而避居他室天)
　　　(監末蕭琛守郡始遷去之仍為太守㕔事載在/史冊今俗傳府治為梁沈約故宅稱呉興地主)
　　　(不知始自何人說鬼說/夢也因記縣治附及之)
　帝顓頊冢
　　晉初衡山見顓頊冢有營丘圖衡山在州之東(吳/興)
　　(續圗/經)
　　或疑顓頊都帝丘今濮州是無縁冢在此古今流
　　傳雖不可盡信然舜葬蒼梧禹葬㑹稽何必其都
　　邪今州之杼山相傳夏杼巡狩所至杼夏之七王
　　也禹葬㑹稽則杼之至此固無足怪庸俗之言未
　　可為全無據也(避暑/錄話)
　　予攷皇覽云顓頊冢在東都濮陽縣頓丘城門外
　　廣陽里中山海經云顓頊葬鮒嵎之陽魯公何不
　　深究遽信圗經之說(吳興掌/故集)
　　山海經鮒嵎之山漢水出焉帝顓頊𦵏於其陽九
　　嬪葬於其隂水經沔水注引之鮒嵎即嶓冢在今
　　陜西寜𦍑州北九十里與沔縣接界帝王世紀顓
　　頊葬濮陽頓丘今直隸開州是濮陽帝顓頊之墟
　　故曰帝丘見左傳謂陵在頓丘者是開州即濮陽
　　也今祀典亦在此地(三餘/漫鈔)
　　水經注南嶽岣嶁山下舜廟南有祝融冢楚靈王
　　之世山崩毁其墳得營丘九頭圗非吳興之衡山
　　也且祝融火官亦非顓頊續圖經本以衡山傅㑹
　　魯公沿誤蓋亦未之考也(石虹/日記)
　吳大帝陵
　　大帝陵在上元縣東北蔣山八里(太平寰/宇記)
　　　(按呉志孫權本傳權薨諡大皇帝葬蔣陵丹陽/記云蔣陵因山為名六朝事迹云今蔣廟相對)
　　　(向西有曰孫陵岡是為蔣陵是大帝陵確有定/所也權太子和以皇后失寵廢為庶人徙故鄣)
　　　(改封烏程侯遣之國後薨葬弁山子皓即位追/尊為文皇帝墓曰明陵呉興記云西陵山孫皓)
　　　(改葬父和於此即弁山之别嶺也記作大帝蓋/文字之譌耳文帝有廟在儀鳯橋南呉志寳鼎)
　　　(元年冬十月永安山賊施但聚衆數千出烏程/取明陵上鼓吹曲蓋比至建康衆有萬人丁固)
　　　(等逆戰但敗走尋滅因詔立呉興郡以藩衞明/陵命太守四時奉祠此呉興設郡所自昉也幷)
　　　(建廟郡中後人稱為呉興地主廟西呉里語云/呉文帝廟宋崇寧中訛作沈約祠菰城文獻云)
　　　(嘉靖九年知縣戴嘉猷毁其像撤其祠二十四/年又復之今稱沈為著姓約為地主有司以時)
　　　(致祭於是天下競稱呉興有地主沈云呉興沈/氏竹墩馬要族最著竹墩祖元三史纂修官國)
　　　(祥馬要祖元撝和處士德竝未嘗逺追武康德/清諸沈或祖建威將軍林子或祖侍中司空慶)
　　　(之或祖織簾先生麟士雖同本述善侯亦不祖/休文譜牒具在班班可考也而謂沈為著姓約)
　　　(為地主義何取乎况呉文帝以嫡嗣而遭廢黜/小心翼翼恪守侯封毋論其肇造呉興即以揆)
　　　(之忠孝大倫允稱無媿祀典亦可以不廢今訛/作約祠有司以時致祭其與祭法義又何取乎)
　　　(抑不特此也如郡中銅官趙監廟孃孃訛作武/安王廟昇山沈將軍祠    訛作    廟道塲)
　　　(山東坡書院訛作觀音堂竹墩朱奉議文公長/春書院訛作三官道院忽又訛作徽國    祠)
　　　(愛山臺安吉趙太守為其婦幸列祀典忽借池/州殉難趙通判之婦      忽借本州殉難徐)
　　　(提刑之子為其子訛作節義成雙男女雜沓寄/食叢祠當事不及聞吾輩不致辯嗚呼魂一變)
　　　(成虹血三年藏碧豈無靈爽豈無怨恫森森熌/熌神杳杳以何歸慘慘悽悽恨深深而莫訴嗚)
　　　(呼是誰/之過與)
　吳景帝陵
　　孫吳景帝葬定陵吳志不言所在南畿志云在太
　　平府城東凌家山魯公又記之均屬可疑近年海
　　寜祝仲基家一日有僧叩門請齋祝與之僧留不
　　去逾月告祝堂側有窖珍寶無算導祝篝火掘之
　　有隧道數百歩見石門金戸環兩狻猊坐門左右
　　中樹一碑隸書吳景帝陵門堅閉不能發期以次
　　日發之適祝以小過責僕僕潛赴縣告訐縣令遣
　　吏且至祝亟塞之而賄隸以事虚覆乃止予聞諸
　　家孝亷近修時祝尚存惜未及親詢之也(竹垞/說證)
　鈕皇后陵
　　魯公記吳景帝陵後即繼以鈕皇后陵勞鉞志著
　　姓謂吳景帝有鈕后然吳志孫休止有朱夫人竝
　　無鈕后惟陳武帝后章要兒本姓鈕永定元年正
　　位中宫太建二年崩諡宣太后祔葬萬安陵建康
　　實録云萬安陵在縣東南古彭城驛側六朝事迹
　　云今縣東崇禮郷地名陵里有曰天子陵其地有
　　石麒麟二里俗相傳即陳髙祖墓然則鈕后之葬
　　亦在金陵矣陳書章皇后父景明追封廣徳縣侯
　　母蘇拜安吉縣君安吉君卒與后父合葬吳興竊
　　疑魯公所記鈕皇后陵殆其父母墓爾頃聞之茝
　　畦云十年前天寜寺西南居民馮氏堂後地忽䧟
　　窺之得空穴中縣二棺土人層級而下隂風刮靣
　　遂出以土覆之天寜寺為鈕氏捨宅建則此或即
　　后之父母墓未可知也(竹垞/說證)
　　　(按舊志青塘在迎禧門外呉景帝鈕皇后父葬/卞山令百姓開之以通墓所自城入法華寺路)
　　　(也據此則呉景帝果有鈕皇后矣然云父/葬卞山亦不當以景帝鈕后二陵並載也)
　呉丹陽太守蕪湖侯太史慈墓
　　太史慈字子義東萊黄人仕郡奏曹吏北海相孔
　　融以黄巾寇暴出屯都昌為賊管亥所圍慈從遼
　　東還赴融求兵出斫賊融不聽而圍日逼融欲告
　　急平原相劉備慈自請求行到平原說備備即遣
　　精兵三千人隨慈賊聞兵至解圍走揚州刺史劉
　　繇與慈同郡慈往見之㑹孫策至或勸繇可以慈
　　為大將軍繇曰我若用子義許子將不當笑我邪
　　但使慈偵視輕重獨與一騎卒遇策便可鬭正與
　　䇿對得其兜鍪繇奔豫章慈為䇿所執即解縛捉
　　其手曰寜識神亭時邪即署門下督還呉授兵拜
　　折衝中郎將繇亡於豫章士衆未有所附䇿命慈
　　徃撫安焉還為建昌都尉治海昏卒(吳/志)
　　太史慈葬于新吳今洪府奉新縣也邑人立廟敬
　　事乾道中封靈惠侯予在西掖當制其詞曰神早
　　赴孔融雅謂青州之烈士晚從孫䇿遂為吳國之
　　信臣立廟至今作民司命攬一同之言狀擇二美
　　以建侯庻幾江表之間尚憶神亭之事蓋為是也
　　(容齋/二筆)
　　太史慈墓在奉新縣南郷十都地名感古(江西/通志)
　　　(按慈墓郡志俱不書惟烏程徐/志傳會云在法華寺東石塢)
　吳大將軍朱治墓
　　朱治字君理故鄣人漢末為縣吏州辟從事隨孫
　　堅征伐累遷督軍校尉堅卒奉孫策平江東定㑹
　　稽領太守事䇿亡奉孫權為九真太守行扶義將
　　軍征討夷越佐定東南黄武元年封毘陵侯二年
　　徙封故鄣卒贈大將軍(吳/志)
　　朱治墓在歸安縣南一十二里(談/志)
　吳蕩宼將軍程普墓
　　程普字徳謀右北平土垠人初為州郡吏從孫堅
　　征伐堅卒復隨孫䇿以功為吳郡都尉徙丹陽拜
　　蕩寇中郎將領零陵太守䇿卒與張昭等共輔孫
　　權周旋三郡平討不服領江夏太守遷蕩冦將軍
　　卒(吳/志)
　　程普墓在瑞昌縣安泰郷桂林橋西南(江西/通志)
　晉侍中羅含墓
　　羅含字君章耒陽人初為郡功曹轉州主簿桓温
　　臨州補征西參軍徵為尚書郎累遷廷尉長沙相
　　致仕還家階庭忽蘭菊叢生人以為徳行之感年
　　七十七卒(晉/書)
　　羅含墓在耒陽縣南四十里(湖廣/通志)
　　　(按普含二墓顯然不在湖州與/本傳相符魯公何據而書之)
　晉黄門侍郎潘尼墓
　　潘尼字正叔中牟人舉秀才為太常博士累官中
　　書令永嘉中遷太常卿洛陽將沒擕家屬東出成
　　皋(即今/鞏縣)欲還郷里道遇賊不得前病卒于塢壁(晉/書)
　　潘尼墓在縣東一十里(太平寰/宇記)
　　　(按本傳尼卒于塢壁何縁墓在/此寰宇記想亦因石柱而載之)
　齊宣城太守丘靈鞠墓
　　丘靈鞠烏程人仕宋累官本郡中正兼中書郎入
　　齊歴通直常侍東觀祭酒再遷長沙王車騎長史
　　大中大夫卒(齊/書)
　　丘靈鞠墓不詳所在(談/志)
　梁中書侍郎丘遲墓
　　丘遲字希範靈鞠子仕齊歴殿中郎車騎録事參
　　軍入梁遷中書郎歴司徒從事郎卒官(梁/書)
　　丘遲墓在縣南一十六里(太平寰/宇記)
　　沈太虚侍郎虚中言昔湖州有人發古冢得碑乃
　　南朝丘遲其言遲乃左史丘明之後然則丘明竟
　　不姓左邪(能改齋/漫録)
　　　(按諸道石刻錄云呉興丘氏大宗碑唐元和四/年十月二十二日建虚中言所發之碑殆即是)
　　　(歟急就篇注左丘明本魯之左史繼守其職遂/為姓韻㑹云丘姓出呉興河南二望風俗通曰)
　　　(魯左丘明之後藁簡贅筆亦云呉興丘墓一村/之人皆姓丘有大碑列其墓上稱左史丘明之)
　　　(後談志之著姓歴叙丘氏世系何不主此說豈/以諸書為不足據邪又輿地碑記目云呉興丘)
　　　(氏墓碑在烏程縣霅水鄉淋谷考劉宋晉陵太/守丘傑烏程人年十四母卒止啖生菜歳餘得)
　　　(腹疾痛甚一日夢母曰死生是分别耳何爾徒/苦啖生菜遇煅蟇毒靈牀前有藥三丸可取服)
　　　(之傑驚起果得一甌藥服之下蝌子數升疾頓/愈丘氏世保此甌傑居縣南七里鄰人胡氏築)
　　　(牆侵其界傑時未成童輒夜移籬退三尺胡氏/慚亦退三尺遂成大路至今稱為丘路傑卒葬)
　　　(縣西一十八里疑即在/霅水郷也淋谷未詳)
　梁司空康絢縝墓
　　　(按絢縝不知何許人南史有康絢藍田人仕梁/至司州刺史領安陸太守普通元年除衛尉卿)
　　　(未拜卒今云司空又贅一縝字恐未必/是或者疑即康翼之後康宗之攴族)
　陳五兵尚書康宗墓
　　汲郡蘭陵令奮節將軍康翼隨晉元帝渡江為吳
　　興郡丞因居烏程事見吳興記翼生豫章太守鎮
　　鎭生征擄司馬建武將軍欽信欽信生宋晉熙王
　　兵曹參軍黯黯生南臺郎髙髙生齊驃騎大將軍
　　孟眞孟真生梁散騎侍郎僧朗僧朗生陳給事中
　　五兵尚書宗先為山隂令子孫始居㑹稽(顔魯/公集)
　　　(按二康墓俱/不詳所在)
　
　
　
　
　
　
　
　
　石柱記箋釋巻一
欽定四庫全書
　石柱記箋釋巻二
　　　　　　　　　　　　歸安鄭元慶撰
長城縣(朱梁避廟諱/改曰長興)
　　吳興長城令晉太康三年分烏程(宋/書)
　　　(按輿地廣記輿地紀勝俱云長興安吉二/縣梁陳屬陳留郡史無明文不知何所本)
　　吳郡長城縣平陳廢仁夀二年復有雉山(隋/書)
　　　(按雉山在縣北五里梁陳故事云梁武帝時童/謡鳥山出天子江表凡以鳥名山者悉鑿之獨)
　　　(此山不鑿陳髙祖/為皇帝追贈之)
　　長城縣㑹昌四年十一月陞望(唐㑹/要)
　　長城望大業末沈法興置長州武徳四年更置綏
　　州因古綏安縣名之又更置雉州并置原郷縣七
　　年州廢省原郷以長城來屬有西湖漑田三千頃
　　其後湮廢貞元十三年刺史于頔復之人頼其利
　　顧山有茶以供貢有銅(新唐/書)
　　　(按顧山即顧渚在縣西北四十二里元和郡縣/志及輿地紀勝析而為二非也顧渚以呉王夫)
　　　(槩顧其渚可為都邑故名唐有貢焙院院側有/清風樓絶壁峭立於大澗中流亂石飛走曰明)
　　　(月峽茶生其閒尤為絶品張文規詩清風樓下/草初出明月峽中茶始生讀書後志云陸羽與)
　　　(朱放輩論茶以顧渚為第一羽著茶經有云紫/者上緑者次筍者上芹者次膳夫經云茶古不)
　　　(間食之晉宋以降呉人採其葉煮是為茶粥至/開元天寶之間稍稍有茶至德大歴遂多建中)
　　　(以後盛矣茗絲鹽鐵管𣙜存焉元和郡縣志云/顧渚每歳進奉茶役工三萬人累月方畢南部)
　　　(新書云顧渚貢焙歳造一萬八千四百斤建中/二年袁髙刺郡進三千六百串□詩開成三年)
　　　(以貢不如法停刺史裴充官舊編云貞元五年/貢限清明到京謂之急程茶張文規詩牡丹花)
　　　(笑金鈿動傳奏呉興紫筍來自袁髙以詩進規/遂為貢茶輕省之始牟氏陵陽集云宋朝重建)
　　　(茗顧渚寂寥幾三百載元復修唐貢焙設湖常/等處茶園提舉領之長興顧志引蕭洵顧渚採)
　　　(茶記有云國朝自丁酉年至洪武七年歳貢葉/茶増至千斤又末茶變易價錢時值九十六萬)
　　　(奇八年革罷每歳止貢芽茶二斤永樂二年増/至三十斤與㑹典開載相同今東南盛行嶰茶)
　　　(嶰茶箋云環長興境産茶者曰羅嶰曰白巖曰/烏瞻曰青峴曰篠浦曰顧渚不可指數獨羅嶰)
　　　(最勝環嶰境十里而遥為嶰者亦不可指數嶰/而曰􁥙兩山之介也羅氏居之在小秦王廟後)
　　　(所以稱廟後羅嶰也嶰茶彚鈔云羅嶰介於山/中羅隠隠此故名羅嶰今唯洞山最佳縣西一)
　　　(百二十里曰九龍山山上有古石城乂名石郭/山輿地志云呉採章山之銅即此與安吉接界)
　　呉王闔閭使其弟夫槩王居此築城狹而長因以
　　為名(元和郡/縣志)
　　初置縣冨陂村晉咸康元年徙若溪北即今重光
　　觀地隋大業十一年徙於夫槩王廢城唐武徳七
　　年始移今所(太平寰/宇記)
　大雷山
　　大雷山在縣東北六十里髙一百二十丈(太平寰/宇記)
　　小雷山洞庭之東山屬烏程大雷山洞庭之西山
　　屬長興(吳興/舊編)
　　兩山南北相對而不相見見即有風雷之異曰大
　　雷小雷(震澤/編)
　　大雷山小雷山澤山三山包山俱在太湖中舊屬
　　烏程今并屬蘇州吳縣(勞鉞/府志)
　　　(按大小雷分屬二縣魯公何以獨記大雷勞志/又何以皆屬之烏程也太湖志大雷在洞庭山)
　　　(西北小雷在洞庭山西南續志兩山相去六十/里在晉陵縣馬跡山西舊編之說誤也予問之)
　　　(前太湖守備牛龍光斗云長興夾浦之東三里/即大雷山長興分界烏程大錢之北二十里即)
　　　(小雷山烏程分界俱在西洞庭之西勞志云幷/屬蘇州亦誤也晏氏𩔖要輿地紀勝明一統志)
　　　(俱云歸安縣三山在太湖中大/誤蓋歸安不能與太湖相接也)
　芳巖
　　　(按輿地紀勝引寰宇記云芳巖又名童山在宜/興縣南六十里風土記云芳巖即此山也豈魯)
　　　(公時屬在/長興邪)
　震澤
　　震澤吳南太湖名(孔氏/書傳)
　　孔氏以太湖為震澤非是周官九州有澤藪有川
　　有浸揚州澤藪為具區其浸為五湖旣以具區為
　　澤藪則震澤即具區也太湖乃五湖之總名耳凡
　　言藪者皆人資以為利故曰藪以冨得民而浸則
　　但水之所鍾也今平望八尺(一作/測)震澤之間水瀰
　　漫而極淺與太湖相接而非太湖積潦暴至無以
　　洩之則溢而害田所以謂之震蒲魚蓮芡之利人
　　所資者甚廣亦或可隄而為田與太湖異所以謂
　　之澤他州之澤無水暴至之患則為一名而巳而
　　具區與三江通塞為利害故二名以别之此非吳
　　越之人不知而先儒皆北人但據文為說宜其顯
　　然失之地理而不悟也(避暑/録話)
　　　(按爾雅呉越之間有具區郭注今呉縣西南太/湖即震澤亦非是禹貢長箋云職方具區即禹)
　　　(貢震澤胡氏禹貢錐指從之今烏程有震澤上/下二鄉自上林軋村至南潯鎭皆是其地濵太)
　　　(湖蓋取諸此與葉氏之說相合魯/公獨記長興而不及烏程何與)
　若溪
　　若溪在縣南五十歩輿地志云夾溪悉生箭箬亦
　　名箬溪(太平寰/宇記)
　　箬溪南岸曰上若北岸曰下若人取下若水釀酒
　　極美勝於雲陽俗稱下若酒(程縯蘇/詩注)
　　　(按臧衍長興志剏為中若之說至今有稱長興/為三若者謬矣白居易詩勞將下若忘憂酒寄)
　　　(與江城愛酒翁錢几詩上箬溪頭老圃家古若/箬通用張景陽七命云酒則荆南烏程說者以)
　　　(荆州有烏程鄉也藝苑雌黄云非也即烏程荆/溪之南耳荆溪本在烏程後置長興故在長興)
　　　(境内二說未知孰是今下若絶無羙酒唯烏程/之南潯歸安之菱湖溪流淸冽釀酒最佳花果)
　　　(之𩔖隨意投入味益増勝其優劣以麯之粗細/米之糙白水之清濁為差優者為三白聲聞輦)
　　　(下曰潯酒/曰湖酒云)
　　箬溪源出合溪在畫溪下流穿城東注明初耿炳
　　文築城開濠環城遂分流於城外繞過龍潭灣至
　　下箬寺㑹南溪諸水從新塘入太湖(長興/顧志)
　吳王夫槩廟
　　夫槩廟在縣東一百歩(太平寰/宇記)
　　夫槩廟二一在縣東一在縣西南七十里俗呼為
　　都監以其曽監築城故也(勞府/志)
　　　(按語林狄仁傑為江南安撫使以周赧王項羽/呉夫槩等神廟七百餘所有害於民悉除之魯)
　　　(公在梁公後仍記此廟豈未嘗毁乎圖經作呉/王棠谿氏廟即夫槩也𩔖要作夫差王廟非是)
　陳景帝陵
　　齊太常卿道巨生皇考文纘文纘生霸先永定元
　　年霸先即皇帝位追尊皇考曰景皇帝廟號太祖
　　皇妣董太夫人曰安皇后墓曰瑞陵(陳/書)
　　瑞陵在縣西北五里(談/志)
　陳錢皇后陵
　　錢氏長城人父仲方髙祖㣲時先娶之早卒及即
　　位追尊為昭皇后墓曰嘉陵(陳/書)
　　嘉陵在縣北五里(談/志)
　陳昭烈王陵
　　髙祖兄道談梁太平二年詔贈散騎常侍使持節
　　平北將軍南兖州刺史長城縣公加義興郡公諡
　　曰昭烈髙祖即位追贈驃騎大將軍太尉封始興
　　郡王(陳/書)
　　道談仕梁為東宫值閤將軍侯景亂領弩手二千
　　援臺城中流矢卒葬縣西北五里文帝即位尊為
　　明陵(談/志)
　謝安墓
　　謝安字安石陽夏人簡文帝時桓温請為司馬弟
　　萬病卒安求歸尋除吳興太守在官無當時譽而
　　去後為人所思嘗開城西官塘民獲其利號曰謝
　　公塘召拜侍中進太保卒贈太傅諡文靖(晉/書)
　　　(按太平寰宇記云謝公塘在烏程縣西四里唐/大歴中刺史裴清於州西起謝塘舘復齋碑目)
　　　(云謝公塘碑唐刺史裴清撰僧道詵書大歴七/年十月十一日龍興寺沙門皎然建魯公題碑)
　　　(隂曰太保謝公東晉咸和中以呉興山水清逺/求典此郡郡西至長城縣通水陸今尚稱謝公)
　　　(塘及遷去郡人用懷思刻石紀功焉歴代至皇/唐天寶末羣盜起公之碑誌失於所在眷求蕪)
　　　(沒深為愴然借舊史遺文敬刋息石公之雅量/蓋嗟歎之不足此碑隂不知魯公何年所書年)
　　　(譜不載集古録云射堂記唐顔眞卿撰幷書碑/石缺壞不可考以大歴十二年立年譜亦不載)
　　　(射堂者吾湖古教場㕔事也六一題跋云魯公/在湖州所書刻於石者子家集録多得之今僕)
　　　(射相公筆法精妙為予稱顔氏書射堂記最佳/遂以此本遺予以予家素所藏諸書較之唯張)
　　　(敬因碑與斯記為尤精勁陵陽集云魯公乞米/鹿脯二帖舊刻在忠烈廟廡苕記云魯公蠶頭)
　　　(䑕尾碑在明月峽宋時州縣數來摹拓土人憚/費擊碎之又有斷碑二在墨妙亭烏程有浪迹)
　　　(先生𤣥眞子碑皆魯公書年譜俱不載再按談/志放生池在駱駝橋東距羅城有閶門遺跡池)
　　　(周數十畆唐乾元三年春三月詔洋州之興道/泉山南劒南黔中荆南嶺南江西浙江諸道迄)
　　　(於昇州之江寜秦淮太平橋臨江帶郭上下五/里各置放生池凡八十一所此其一也魯公立)
　　　(碑池上又以所賜敕書批荅中諸事志之碑隂/輿地紀勝云宋嘉祐六年州人建魯公祠於池)
　　　(上知州事張田移公所書干禄字碑放生池碑/項王碑射堂碑列於兩廡繫年録云紹興三年)
　　　(三月庚申名湖州唐太子太師顔眞卿廟曰忠/烈用守臣汪藻請也      勞志載駱駝橋東)
　　　(有能仁院放生池並廢今東街尚有承天寺巷/疑即能仁院相近有池俗名秤錘潭却有閶門)
　　　(遺跡即放生池也此皆郡/人所罕知者故附見於此)
　　謝安墓在縣南六十五里初葬建康梅山陳始興
　　王叔陵發其冢裔孫夷吾為長城令徙於縣南三
　　鵶岡(吴興/雜錄)
　　　(按宋康定中知州事胡宿奏乞於冡㫄申禁樵/採給復五家以備洒埽守護之役敕州縣官吏)
　　　(歳時祠祭以明聖朝紀元功褒有德之意從之/長興顧志云三鵶岡在縣治西南四十里與雜)
　　　(録不/合)
　殷仲文墓
　　殷仲文陳郡人吳興太守殷康子㑹稽王道子引
　　為驃騎參軍後為元顯征虜長史㑹桓𤣥與朝廷
　　有隙𤣥之娣仲文妻也疑而間之左遷新安太守
　　𤣥平京師便棄郡投𤣥為諮議參軍𤣥將為亂使
　　總領詔命以為侍中領左衛將軍𤣥九錫仲文之
　　辭也初𤣥簒位入宫其牀忽䧟羣下失色仲文曰
　　將由聖德深厚地不能載𤣥大恱尋敗仲文隨𤣥
　　西走因奉二后投義軍為鎮軍長史轉尚書帝初
　　反正抗表自解遷東陽太守義熈三年伏誅(晉/書)
　　殷仲文墓在縣東三十二里(太平寰/宇記)
　　　(按仲文人品如此其墓亦可以不記况江/南通志載其墓在太平府城南一十五里)
　陳武帝故宅
　　髙祖武皇帝諱霸先字興國長城下若里人仕梁
　　累官太傅進相國總百揆加封十郡為陳王永定
　　元年冬十月受梁敬帝禪即皇帝位三年六月崩
　　年五十七諡武皇帝廟號髙祖(陳/書)
　　廣惠教寺在縣治東九里相傳為陳武帝故宅(談/志)
　　陳武帝故宅或云在報徳寺或云在廣惠寺未知
　　孰是或者廣惠乃其所生之地而報徳則其所居
　　之處也(長興/顧志)
　陳文帝故宅
　　世祖文皇帝諱蒨字子華昭烈王長子髙祖崩遺
　　詔徵繼大統七年崩年四十五諡文皇帝廟號世
　　祖(陳/書)
　　長城宫在縣西二里陳文帝所居天嘉二年置于
　　大寜寺後(談/志)
　吳均故宅
　　吳均字叔庠故鄣人好學工詩文天監初栁惲守
　　吳興舉補主簿後以薦召入賦詩待詔著作累遷
　　奉朝請普通元年卒(梁/書)
　　吳均居青山在吳興之西柳太守惲召補主簿始
　　入東境乃作入東記以辨山川故實(吳興掌/故集)
　　　(按太平寰宇記青山在長興縣南六十里安吉/江志州東北三十五里曰青山一名均山以呉)
　　　(均名又云呉均故宅在順安鄉青山長興安/吉二縣接界均本傳故鄣人其宅當在安吉)
　陳氏五主屏風
　　　(按陳氏五主髙祖霸先世祖蒨廢帝伯宗髙宗/頊後主叔寶釋名屛風以屛障風也扆在後所)
　　　(依倚也禮記明堂位天子負斧扆南面而立三/禮圖扆縱廣八尺畫斧文今之屛風則遺像也)
　陳髙祖竹帳
　　　(按唐書唐髙祖時呉王杜伏威獻竹帳上/以勞人不受則竹帳匪獨陳髙祖有之)
　國朝髙僧南山律主道宣
　　道宣姓錢氏長城人唐武徳中住終南山與處士
　　孫思邈結林下之交毎一徃來議論終夕西明寺
　　初就詔充上座撰法門文記廣𢎞明集續髙僧傳
　　卒諡澄照(髙僧/傳)
安吉縣(明成化二十三年十一月甲辰開設孝豐縣割/安吉縣之九郷及長興縣之三鄉隸之見實録)
　　　(今志作𢎞治二年者誤也又正德元年十一月/乙丑改安吉縣為安吉州見實録今志作二年)
　　　(者誤/也)
　　丹陽郡故鄣莽曰候望(漢書/注)
　　丹陽郡故鄣秦鄣郡所治吳興記曰中平二年分
　　縣南置安吉縣光和末張角亂此鄉守險助國漢
　　嘉之故立縣中平二年又分立原鄉縣(續漢/書注)
　　安吉縣㑹昌四年十一月陞緊(唐㑹/要)
　　安吉緊義寜二年沈法興置武徳四年賊平因之
　　以縣隸桃州七年省入長城麟徳元年復置北三
　　十里有邸閣池北一十七里有石鼓堰引天目山
　　水溉田百頃皆聖歴初縣令鉗耳知命置有銅有
　　錫(新唐/書)
　　　(按桃州以山得名今孝豐縣西南五十里有桃/花山出桃花石皎然詩桃州採得桃花石史記)
　　　(呉王濞傳呉有豫章郡銅山韋注今故鄣此有/豫字誤也當云章郡章鄣古字通今州東三十)
　　　(里有銅山括地志云呉採鄣山之銅即此輿地/紀勝云安吉有銅祠古出銅處又州東南二十)
　　　(二里有白楊山括地志/云上有兩穴古採錫處)
　　安吉舊治在天目鄉今孝豐縣址是也唐開元中
　　縣令孔志道移治於玉磬山東南無城洪武丙申
　　總管張徳始城之元帥費愚監其事(安吉/江志)
　天目山(今屬孝豐縣在縣/西南六十五里)
　　勾餘山東五百里曰浮玉之山北望具區東望諸
　　毗有獸焉其狀如虎而牛尾其音如吠犬其名曰
　　彘是食人苕水出於其隂北流注於具區其中多
　　鮆魚(山海/經)
　　　(按爾雅鮤鱴刀郭注今之鮆魚也異魚圖贊云/鮆魚蝴蝶所化列□長䰅今太湖有之大者名)
　　　(刀鮆小者亦可作鮓張文規詩食有呉興鮓蔡/寛夫詩話云呉中作鮓多就溪池中荷葉包為)
　　　(之味比缾缶中者尤佳白居易詩就/荷葉上包魚鮓當石渠中浸酒尊)
　　近世道士唐子霞謂圗經天目山一名浮玉山連
　　亘四州(杭宣/徽湖)周回二千里上有養生之藥蓍草元
　　華皆名著仙經(咸淳臨/安志)
　　　(按天目山山之最大者也山海經多記天下名/山大川是以及之時但名浮玉不名天目也太)
　　　(平寰宇記記天目而不言浮玉各志遂於天目/山後另列一浮玉山皆非也當依唐子霞為是)
　　天目山以其上有兩湖似左右目名天目也(趙次/公蘇)
　　(詩/注)
　　天目山左髙於地七千五百丈右髙於地七千丈
　　縱廣三千里(雜道/書)
　　天目有二峰東峰從臨安入西峰從孝豐入有十
　　二龍潭六潭屬孝豐六潭屬於潛(天目/山志)
　　天目之頂有龍居焉中常出水四方而下南派由
　　睦西派由歙皆入浙江東派由餘杭北派由安吉
　　皆㑹太湖入吳江(徑山山/門事狀)
　　天目山神形如白鹿每歳五月與震澤龍㑹多暴
　　風雨(六研齋/筆記)
　　　(按山海經南次二經諸山神狀皆龍身而鳥首/其祠毛用一璧瘞糈用梌李太僕不知何據云)
　　　(形如白鹿也今天目山之神廟在孝豐縣金石/鄉舊制歳以六月六日有司致祭後更春秋二)
　　　(仲/月)
　崑山
　　玉磬山髙五百尺在縣東北十五里(太平寰/宇記)
　　梁僧曇諦吳興人居故鄣崑山每夜聞有聲尋其
　　發聲之所得玉磬因以為名(髙僧/傳)
　横溪
　　　(按舊志無横溪孝豐新志云横溪在縣西北當/即苕水太平寰宇記所謂苕水在安吉縣治西)
　　　(南七十五里者此也談志云苕溪之源有二一/發自天目山之隂廣苕山東過金石鄉又東過)
　　　(靈奕鄉又東過安吉縣南之郡渡乂東南過章/渡又折而北至丘渡與獨松水合一發自獨松)
　　　(嶺西合衆山之水東過浮石山南又折而西北/至丘渡與廣苕水合二水合而東過倪渡又折)
　　　(而西又折而東北過梅溪鎭北為龍溪又北過/呉山又北過彭匯又東過和平入凡常湖箬溪)
　　　(四安塘諸水北來注之匯為西溪北過釣魚灣/又北過迎禧門又折而東至臨湖門與霅溪水)
　　　(合又自西溪東入清源門至於霅溪又自清源/門折而南又折而東出愈思橋與峴山漾南來)
　　　(水合又自西溪北過迎禧門又東/北下横涇港經小梅湖口入太湖)
　梅溪
　　梅溪一名東海堰(統/記)
　　梅溪在縣東北三十里溪上多梅故名或曰昔年
　　嘗有紫梅花盛開又號紫梅溪(談/志)
　　梅溪以梅得名而烏梅特為名産他方所製取自
　　殘落安吉特摘完好者為之其得名非徒然也(吳/興)
　　(掌故/集)
　蛟龍池
　　天目山東南有瀑布下注數畆深沼名曰蛟龍池
　　(水經/注)
　　　(按說文云蚊龍屬也無角曰蛟池魚滿三千六/百蛟來為之長能率魚飛置笱水中則蛟去埤)
　　　(雅云龍八十一鱗具九九之數九陽也廣雅云/有鱗曰蛟龍郭璞云蛟似蛇四脚細頸故杜氏)
　　　(編珠作虵龍/池虵俗蛇字)
　翔鳳林
　　天目山上有霜木皆是數百年樹謂之翔鳳林(水/經)
　　(注/)
　　翔鳳林在天目之東北峰髙峻𩔖天柱廬阜(咸淳/臨安)
　　(志/)
　　　(按龍池鳳林俱在/東峰恐非湖境)
　裴子野故宅
　　裴子野字幾原聞喜人初仕齊入梁歴著作郎掌
　　國史起居注尋除通直正員外又勅掌中書詔誥
　　歴鴻臚卿領歩兵校尉卒贈散騎常侍諡貞子(梁/書)
　　裴子野寓居湖州之故鄣著諸侯略宅在縣西南
　　三十六里永昌郷(輿地/紀勝)
　　裴子野曽祖松之令故鄣有善政邑人愛之子野
　　因寓居焉(談/志)
　周𢎞讓故宅
　　周𢎞讓安城人天嘉初以白衣領太常卿光禄大
　　夫加金章紫綬(陳/書)
　　周𢎞讓兄𢎞正仕梁為安吉令𢎞讓結宇山中耽
　　玩文史其故宅在縣南三十六里(談/志)
　姚萇雉尾扇
　　姚萇赤亭羌虜苻堅以為龍􁑂將軍後自稱秦王
　　太元十年弑堅據長安僭稱帝一夕夢堅率鬼兵
　　刺之出血數斗死(晉/書)
　　商髙宗有雉雊之徵章服多用翟故有雉尾扇(古/今)
　　(注/)
　施世瑛金鐘
　　施世瑛字玉華安吉人家世農不親襏襫喜騎射
　　隋末多盜紏合少年膂力保禦鄉境唐興以衆歸
　　附積功拜洮州刺史賜金鐘一口錦五段敕書褒
　　美(舊唐/書)
　　屏風竹帳雉尾扇金鐘皆先代遺物流傳於世者
　　然魯公何至刻而記之(吳興掌/故集)
　
　
　石柱記箋釋巻二
欽定四庫全書
　石柱記箋釋巻三
　　　　　　　　　　　　　歸安鄭元慶撰
山川
　卞山　法華寺　金井　玉澗　乳竇　石膏　温
　泉　項王走馬埒　項王飲馬池　項王繫馬石
　　卞山峻極非清秋爽月不見其頂望氣者云常有
　　黄氣紫雲居者(吳興/雜録)
　　卞山有石匱每欲開則風雨晦冥(輿地/志)
　　卞山郡國志作卞和採玉處非也周處風土記云
　　卞山當作冠弁之弁徐陵孝義寺碑云髙弁蒼蒼
　　遥聞天語(太平寰/宇記)
　　卞和採玉以在荆山當陽縣者為的餘非是是時
　　吳楚參隔和得玉不獻吳君而僕僕楚庭必無是
　　理風土記說是(石虹/日記)
　　　(按卞山在烏程縣西北一十八里髙六千丈為/呉興主山雖四㪚各表為名其實皆卞也諸史)
　　　(俱作卞圖經亦云卞山卞姓居之演緐露為山/形如弁亦與卞通勞府志云古卞弁通用不必)
　　　(強為穿鑿周氏之言何足/據也其山西北屬長興縣)
　　法華山太平寰宇記謂之石斗山王羲之嘗遊處
　　焉梁尼道蹟號總持得法於達磨居卞山書夜誦
　　法華經二十年不下山後歸寂即葬其處大同元
　　年塔内忽生青蓮花道俗異之州郡録實表奏敕
　　置法華寺(談/志)
　　　(按法華山即今白雀夾道松隂坡陀直上皎然/詩路入松聲逺更奇山尤水色共參差蘇東坡)
　　　(題曰青/蓮道塲)
　　金井在卞山東麓梁貞明初有黄龍見易名黄龍
　　洞洞口黄山谷題額刻於石(談/志)
　　　(按制每歳五月二十日有司致祭湖人稱是日/為分龍日農政全書云五月二十日大分龍無)
　　　(雨而有雷謂之鎻/雷門霓見則旱)
　　石林在卞山之陽葉少藴之所居也其鄰有朱氏
　　怡雲菴涵空橋橋下為玉澗故少藴以玉澗名其
　　書(吳興園/林記)
　　　(按石林即玲瓏山唐宋人題名最多一巖上題/云前湖州刺史杜牧大中五年八月八日來有)
　　　(歸雲洞宋道士張有篆於石宣和石譜云湖石/出卞山者最為奇秀布滿山間嵌空礧塊色𩔖)
　　　(靈璧而青潤可愛癸辛雜識云艮嶽興大役連/轤輦致不遺餘力其大峰特秀者不特封侯或)
　　　(賜金帶且各圖為譜其工人多出於呉興謂之/山匠四方之為山者皆於此取之盧氏雜說云)
　　　(唐有達僚差軍將於湖州買石軍將申狀云前/狀石蛀蚛不堪買此言甚鮮可作呉興佳話)
　　乳竇
　　　(按舊志不載乳竇明一統志云烏程卞山出石/鍾乳疑即乳竇中所滴也先給諫鳴缶集云卞)
　　　(山之陽有黒龍洞郡志不載其洞庳前軒後如/夏屋之半廣可肆十筵其石都垂垂下懸如綴)
　　　(上産石鍾乳/潤白如蜃灰)
　　石膏文理細密曰細理石性寒如水曰寒水石有
　　軟硬二種自陶𢎞景蘇恭大明雷斆蘇頌閻忠孝
　　皆以硬者為石膏軟者為寒水石至朱震亨始斷
　　然以軟者為石膏而後人遵用有驗今人以収豆
　　腐乃昔人所不知(本草/綱目)
　　　(按别録石鍾乳生少室山谷及泰山𢎞景曰第/一出始興而江陵及東境名山石洞皆有之恭)
　　　(曰第一始興其次廣連澧朗郴等州今陜州青/溪房州二洞出者亞於始興頌曰今道州江隂)
　　　(縣及連英韶階峽州山中皆有之又别録石膏/生齊山山谷及齊盧山魯蒙山𢎞景曰二郡之)
　　　(山即青州徐州也今出錢唐縣斆曰石膏出剡/州頌曰今汾孟虢耀州慶元亦有之俱不及卞)
　　　(山豈諸人未見魯公/所記故不入録邪)
　　温泉
　　　(按舊志不載温泉卞山志法華寺有五靈泉資/福寺冇露泉碧巖有珠簾泉石林有品泉蒼山)
　　　(有鳳咮泉白鶴寺有豢龍泉二致泉有人題白/鶴山十二景詩其八詠二致泉云九夏寒凝雹)
　　　(三冬燠若湯不随人冷熱豈逐世炎凉斯即所/稱温泉歟丹鉛總録云温泉所在必有白礬丹)
　　　(砂硫黄三物為之/根乃蒸為暖流)
　　卞山有項王走馬埒飲馬池繫馬朩石間又有項
　　王馬跡(山墟/名)
　　　(按異苑云卞山舊名土山有項羽廟號卞山王/故名卞山卞山志云山之西南夾作橋有廟焉)
　　　(廟中石像冠通天冠幷祀虞姫及父老而郷人/以為關帝云郡中亦有廟在奉勝門内俗呼為)
　　　(霸王門者謂此廟中有碑魯公作碑隂述云西/楚霸王當秦之末與叔梁避仇呉中蓋今之湖)
　　　(州也雖滅秦而宰制天下其魂魄猶樂兹邦至/今廟食不絶其神靈事迹具竞陵子陸羽所載)
　　　(圖經大歴八年眞卿䝉刺是州十二載姦臣伏/法恩命追真卿上都克期首路竟陵是諗予以)
　　　(故碑顚趾嘗因仍草莽已而復之眞卿乃命再/加崇樹以紀之時則仲夏方生明之日勞志又)
　　　(載有廟碑宋雍熈四年九月一日宣奉郎守太/子中允湖州通判張懌撰今廟與碑竝不存)
　衡山　帝顓頊冢　春秋鳩兹城
　　夀夢十六年楚恭王怨吳為巫臣伐之也乃舉兵
　　伐吳至衡山而還注云見左傳襄公三年楚克鳩
　　兹至于衡山(吳越/春秋)
　　衡山一名横山在烏程縣南一十八里兩山夾峙
　　中流北駛為郡城南形勝之地(談/志)
　　帝顓頊冢(見/前)
　　左傳襄公三年春楚子重伐吳為簡之師克鳩兹
　　至于衡山杜注鳩兹呉也在丹陽蕪湖縣東衡山
　　在吳興烏程縣南太平府志蕪湖縣東三十里故
　　蕪湖城即春秋鳩兹城也蓋鳩兹之克始入吳境
　　而至于衡山則深入腹地矣二地不相附近楚以
　　舟師伐吳其所由者中江也漢地理志云中江出
　　蕪湖縣西南至陽羡縣入海今髙淳之胥溪溧陽
　　之永陽江宜興之荆溪皆中江也楚師蓋由荆溪
　　入太湖抵衡山而還耳哀公十五年楚子西子期
　　伐吳及桐汭杜注宣城廣徳縣西南有桐水出白
　　石山西北入丹陽湖此亦是中江之路楚舟師伐
　　吳輒由蕪湖入自西而東而南至於衡山極矣若
　　菰城則更在衡山之南楚師決不由東南入也且
　　凡言至於者皆自此至彼中間相去頗逺今菰城
　　在縣南十八里去衡山無幾何得稱至於此理亦
　　甚明謂鳩兹在烏程一誤以菰城為鳩兹再誤(三/餘)
　　(漫/鈔)
　　　(按郡國志烏程縣南十八里有下菰城呉時鄭/嫗善相人者居此又云春申君立菰城縣在郡)
　　　(南二十五里秦改為烏程至今有城因山宋為/牧馬所則是一地而指為兩處也海録亦云烏)
　　　(程縣乃古菰城楚以封春申君今俗呼下菰城/而舊經謂之五菰城諸書皆不足據也按史記)
　　　(楚封歇為春申君賜淮北十二縣後十二年復/獻淮北地請封於江東因城故呉墟以為都邑)
　　　(今姑蘇城内西北隅四縦五横之迹皆是則其/封邑安得在呉興邪吾意下菰城者或春申君)
　　　(伐呉時屯/駐之處)
　峴山　顯亭　故别駕李適之石酒罇　五花亭
　　峴山在烏程縣南五里本名顯山晉太守殷康於
　　山上起顯亭以避唐諱改之(寰宇/通志)
　　　(按唐中宗諱顯魯公旣書峴山何以又書顯亭/也問之竹垞先生先生示予唐大詔令顯慶五)
　　　(年正月詔曰孔宣設教正名為首戴聖貽範嫌/名不諱比見鈔寫古典至於朕名或缺其㸃畫)
　　　(或隨便改換恐六籍雅言會意多爽九流通義/指事多違誠非立書之本意也自今己後繕寫)
　　　(舊典文字竝宜使成不須隨義改易則/知魯公之書顯亭者遵顯慶之詔爾)
　　唐開元中李適之為湖州别駕峴山有石觴員可
　　貯酒五斗適之每挈所親登山酣飲望帝鄉時時
　　以醉土民呼為李相石罇顔真卿及門生弟姪多
　　攜壺檥檝以遊作李相石罇聨句詩叙云因積溜
　　潨石嵌為罇形公注酒其中結宇環飲之處(𩔖/要)
　　　(按唐書適之恒山愍王孫天寳元年進左相後/為李林甫所構遭貶尋自殺飲中八仙歌所謂)
　　　(左相日興費萬錢飲如長鯨吸/百川銜杯樂聖稱避賢者也)
　　石罇聨句　李公登飲處因石為窪罇顔真卿人事
　　歳年改峴山今古存劉全白蓁蕪掩前迹苔蘚餘
　　舊痕裴循叔子尚遺徳山公此迴軒張薦維舟陪
　　髙興感昔情彌敦吳筠藹藹賢哲事依依離會言
　　強蒙嶇嶔横道周迢遞連山根范縉餘烈(一作/列)曖
　　林野衆芳揖蘭蓀王純徳輝映巖足勝賞延髙原
　　魏理逺水匹明練因晴見吳門王修甫陪遊追盛
　　美揆徳欣討論顔峴器有成形用工資造化元左
　　輔元流霞方泔淡别鶴遽翩翻劉茂舊規傾亦賞
　　新興麗初暾顔渾醉後接䍦倒歸時騶騎喧楊徳
　　元遲回向遺迹離别益傷魂韋介覽事古興屬送
　　人歸思繁釋晝懷賢久徂謝贈逺空攀援崔𢎞公
　　案鐫懿躅髙名播乾坤文仲宣松深引閒歩葛弱
　　供險捫陸羽花氣酒中馥雲華衣上屯丘子中(一/作)
　　(權/器)森沉列湖渚牢落望郊園陸士修白日半巖岫
　　清風滿丘樊裴幼清旌麾間翠幄簫鼔來朱轓柳
　　淡閒路躡雲影清心澄水源釋塵外萍連浦中嶼
　　竹遶山下村顔顓景落全溪暗烟凝半嶺昏顔頎
　　去日往如復換年凉代温顔須登臨繼風騷義激
　　舊府恩李萼(美合/集)
　　　(按掌故集云魯公聮句者二十有九人公之二/子亦與焉内劉全白先以評事遊湖後貞元為)
　　　(守呉筠入嵩山為道士來此李萼先仕殿中侍/御史公辟為防禦副使左輔元先因公刺撫州)
　　　(増廣韻海五百巻至是來湖三教俱集且不遺/後進公之襟度如是真可謂之雅集惜未有泐)
　　　(之石者神仙張志和趙東坡詩魯公賔客皆詩/酒誰是            次公注云𤣥眞子姓張)
　　　(名志和顔魯公與之友善魯公刺湖州與門客/會飲乃唱和為漁父詞其首唱即志和之詞曰)
　　　(西塞山前白鷺飛桃花流水鱖魚肥青篛笠緑/蓑衣斜風細雨不湏歸魯公與陸鴻漸徐士衡)
　　　(李成矩共唱和二十五首遞相誇尚名畵録云/志和漁釣呉興顔魯公典郡知其髙節以漁歌)
　　　(五首贈之張乃隨句賦象人物舟船烟波風月/鳥獸皆依其文寫之曲盡其妙西塞山在縣西)
　　　(一十八里經鉏堂雜志云下菰菁山之間一帶/逺山為西塞勞府志因之云在縣西南二十五)
　　　(里非也趙次公謂西塞為湖州磁湖鎭道士磯/尤謬蓋磁湖鎮在武昌野客叢書云天下有兩)
　　　(西塞一在霅川一在武昌按唐書張志和願浮/家泛宅往來苕霅間又志和詞中有霅溪灣裏)
　　　(釣魚翁之句明此知志和之西塞正在霅川而/在武昌乃曹武成王用師之城洪内翰作西塞)
　　　(漁社圗亦嘗辨此而劉氏漫録乃/謂志和西塞在武昌所見誤矣)
　　唐天寶中刺史韋景先起五花亭(太平寰/宇記)
　　唐選士用五花判事為韋氏所建白韋璋韋南金
　　韋景先三世為湖守因以名亭(談/志)
　　　(按清異録云峴山有洛如花似竹而叢生郡有/文人則出山南曰蘇灣蘇子瞻常游之蓴菜生)
　　　(焉菰城八諎云蘇灣之蓴勝於蕭山湘湖每誦/鶴生嫩頂浮新紫龍脱香􁐠帶舊涎便令季鷹)
　　　(思切山上有三賢伺明正德已卯督學使者劉/瑞建祀顔魯公蘇東坡王梅溪皆嘗守湖州而)
　　　(有功德於民者明季増入監司王鳳洲稱四賢/今為歴代名守祠矣峴山志云予友程學顔嘗)
　　　(聞諸唐一菴先生曰峴山舊有髙風堂祀隱逸/諸公披裘翁呉慶之沈闕沈警沈顗沈道䖍沈)
　　　(徽賈收胡仔林静章得一沈貞夏義甫王升呉/珫凡十五人後増衛冨益一人其址即逸老堂)
　　　(是又有嘉客祠祀流寓諸公錢林呉𦍑沈戎丘/騰裴子野張志和陸羽呉筠陸龜䝉姜䕫何彦)
　　　(猷程大昌蔡洸方淑劉光祖程公許髙斯得牟/子才游佀呉潛貢師泰呉玠共二十二人後増)
　　　(張羽徐賁二人其址即滴翠軒是第未知建自/何年毁自何歳予考呉慶之濮陽人衛冨益崇)
　　　(德人應入嘉客祠丘騰烏程人應入髙風堂呉/潛德清人貢師泰呉玠未嘗寓湖州不應入嘉)
　　　(客祠再欲於髙風堂增呉馮錢選周密趙金龎/太元呉夢暘六人於嘉客祠増温祥卿劉麟孫)
　　　(一元徐獻忠呉炯李樂黄周星楊爾銘夏古丹/九人一幷請之當事仍列祀典逸老堂嘉靖二)
　　　(十六年湖州通判楚東湯世賢為劉南坦蔣石/菴諸老建春秋社㑹之所滴翠軒今為僧寮堂)
　　　(下數十武即窪罇亭今圮又前為浮碧亭下瞰/峴山漾漾納衆山之水清而碧每風生浪湧其)
　　　(色可觀故又名碧浪湖中央巨石如積不以水/盈縮為髙卑曰小浮玉山以别孝豐之大浮玉)
　　　(也家有浮圖竹垞先生語予曰揚子金山名浮/玉安知小浮玉之名不以是山比之乎其說頗)
　　　(可聽今湖中泥沙淤塞漸成洲渚遇旱熯舟楫/罕通此亦呉興之一患也司民社者曷留意焉)
　杼山　妙喜寺　黄浦橋　避它城　何楷釣臺
　　杼山在烏程縣西南三十里山墟名曰昔夏后杼
　　巡狩之所舊名東張多勝景游者忘歸因號稽留
　　山(太平寰/宇記)
　　杼山之陽有妙喜寺梁武帝之所置也寺前二十
　　歩跨澗有黄浦橋其水自杼山西南五里黄檗山
　　出故號黄浦寺東偏有招隠院其前堂西廈謂之
　　温閣從草堂東南屈曲有懸巖徑行百歩至吳興
　　太守何楷釣臺西北五十歩至避它城按說文云
　　它蛇也上古患它而相問得無它乎蓋徃古之人
　　築城以避它也竟陵陸羽杼山記所載如此(顔魯/公集)
　　　(按黄浦發源黄檗山呉興記傅會春申君及後/漢司隸校尉黄向皆非也福建建寜府浦城縣)
　　　(昔為呉興縣亦有黄檗山歐餘漫録云分呉丹/陽為呉興郡者呉寳鼎元年也置呉興縣於建)
　　　(安郡者呉永安三年也郡縣名雖同而地之相/去逺矣宋江淹為呉興今嘗自叙云呉興地在)
　　　(東南嶠外閩越之舊境其游黄檗山詩亦云閩/雲連越邊何顔魯公杼山碑摭淹賦詩事乎太)
　　　(平寰宇記晏氏類要輿地紀勝諸書俱仍其譌/曰黄檗山梁尤祿卿江淹賦詩之所再按晉陸)
　　　(邁宋賀道力梁王琰俱呉興令宋檀道濟沈懷/明唐沈佺期封呉興侯與子男其明冠以建安)
　　　(郡者封懐明詔及淹本傳也栗祁府志混入江/淹王琰在守令表中後魏改襄州為湖州樂遜)
　　　(冀儁廣固皇甫道李夀俱湖州户曹參軍西呉/里語亦混載之長興舊名長城武康舊名永安)
　　　(唐改武康為安州又改為武州考諸史書三山/縣舊名長城百泉縣後魏置長城郡黄石縣西)
　　　(魏改為長城如北齊信都芳後周令狐整封長/城縣子是也陽安縣西魏置武康郡如崔士謙)
　　　(令狐熙封武康郡公是也洋州趙宋置武康軍/如福王與芮及韓琦姚麟俱武康軍節度使畢)
　　　(再遇武康軍承宣使是也浠水舊置永安郡黄/岡亦名永安普安郡梁改為安州武陵郡梁改)
　　　(為武州又開徳冇德清軍保安冇德清砦括蒼/冇霅川荆州有烏程鄉輿地之名相混如此汲)
　　　(古者不可/不察也)
　　妙喜寺碑云大歴七年蒙刺是邦觀察判官御史
　　袁君髙巡部㑹於此山遂立亭於東南陸處士羽
　　以癸丑歳冬十一月癸卯二十一日癸亥建名之
　　曰三癸又云自典校時著韻海鏡源未遑刊削壬
　　子歳叨刺於湖公務之暇與金陵沙門法海前殿
　　中侍御史李萼陸羽國子助教州人禇沖評事湯
　　衡清河泉太祝柳察長城丞潘述縣尉裴循常熟
　　主簿蕭存嘉興尉陸士修後進楊遂初崔𢎞楊徳
　　元胡仲南陽湯渉顔祭韋介左興宗顔策以季夏
　　於州學及放生池討論至冬徙於兹山來年春遂
　　終其事考之乞御書題額恩敕批荅碑隂記云七
　　年秋九月歸自東京起家除湖州刺史來年春正
　　月至任放生池碑亦書云七年秋九月巳亥䝉除
　　不應壬子之九月至京癸丑之正月至任而壬子
　　之季夏巳與羣士討論於州學冬復徙於杼山癸
　　丑之春遂成書而終事碑銘云三癸嶙峋又云紛
　　吾著書羣彦惠臻言羣彦著書於三癸之亭也夫
　　既大歴七年蒙刺是邦癸丑十月方有此亭安得
　　壬子之冬羣彦巳集是必寺碑傳寫於金石剥落
　　之餘誤以癸丑為壬子當終事於甲寅之春也(顔/魯)
　　(公年/譜)
　　顔魯公於杼山起桂棚三癸亭及謝臨川寫真堂
　　(類/要)
　　　(按謝靈運官臨川内史嘗遊寓呉興相傳謝村/福田寺其故宅也僧皎然自稱靈運十世孫寫)
　　　(真堂想魯公/為皎然起耳)
　昇山　吳均入東記　晉吳興太守王羲之烏亭
　　昇山一名歐餘山又名歐亭山晉越王無疆之子
　　蹄封於歐餘山之陽為歐陽亭侯子孫因以為氏
　　(明一/統志)
　　　(按漢書注云烏程/有歐陽亭即此)
　　昇山在烏程縣東二十里入東記云晉王羲之為
　　太守嘗遊踐因昇此山顧謂賔客曰百年之後誰
　　知王逸少與諸卿遊此乎因有昇山之號(太平寰/宇記)
　　　(按入東記呉均所著昇山云云出其記中魯公/何以割裂書之晉書羲之本傳竝未有呉興太)
　　　(守之文呉興名郡六朝諸公紛紛奏乞以為韻/事凡典郡者史必大書特書何獨於逸少而佚)
　　　(之吾終不/敢信也)
　　烏亭在昇山上王羲之造以烏巾氏所居也(寰宇/通志)
　　　(按談志昇山一名烏山舊編云古烏巾氏所居/也今縣東八里有烏山一名别鮮山爾雅小山)
　　　(别大山鮮疏云不相連屬者予嘗讀書烏山登/其巓望西余山下有小山似相屬及至其處又)
　　　(相去里許則所謂别鮮山者疑即西余而非烏/山也至問烏山何以名土人曰古烏巾氏所居)
　　　(山上有烏亭舊址即今烏巾菴山下有烏板橋/舊有烏氏聚族於此則梁呉均同柳呉興烏亭)
　　　(集送柳舎人詩蓋即此山而非昇山也二山離/郭不逺極易考見乃蒙混至此又按晉書羲之)
　　　(為會稽内史晉作中替重以王敦蘇峻鼓亂羲/之自負經濟知時事不可為遂稱病去郡與東)
　　　(土人士盡山水之遊則義之雖未嘗守郡然來/遊踐此山亦未可知羲之子獻之嘗為呉興此)
　　　(亭或獻之造當/時人或誤書之)
　金蓋山　何氏書堂　張邵丘道祚禪幽寺
　　晉何楷居金蓋山修儒業後為吳興太守改為何
　　山(括地/志)
　　何山亦曰金蓋山蘇子瞻遊之有詩(方輿/勝覽)
　　　(按何山與道場連接為北一支金蓋山是南一/支汪藻記云東有道場西有何山金蓋固在道)
　　　(場之東南自不容混蘇子瞻詩云今古何山是/勝遊亂峰縈轉繞滄洲雲含老樹明還滅石礙)
　　　(飛泉咽復流遍嶺烟霞迷俗客一溪風雨送歸/舟自嗟塵土先衰老底事孤僧亦白頭山上有)
　　　(宋安定先/生胡瑗墓)
　　金蓋山故多雲氣乙未三月擕伴曉入山觀望四
　　山繚繞如垣中間田段平衍環視如在甑中受烝
　　潤也少焉日出雲氣漸散惟金蓋獨遲越不易解
　　予謂氣盛必有佳泉乃南渉坡陀見大楊梅樹下
　　汨汨有聲清泠可愛急移茶具就之茶不能變其
　　色土人言十里内蠶絲俱汲此煮之輒光白大售
　　下注田段可百畝名曰雲泉(水/品)
　　　(按金蓋山在烏程縣南十二里頂常出雲諺云/金蓋戴帽要雨就到農家以此為驗道場山亦)
　　　(名雲峰唐中和間僧如訥建伏虎道場蘋洲可/談云道場在州之離方山背建一浮圖文筆峰)
　　　(也蘇東坡詩有道場山頂何山麓之句汪藻云/遊道場者如入王侯之家過何山如造髙人隱)
　　　(士之/廬)
　　何氏書堂圗記相承以何氏為晉何楷楷嘗讀書
　　此山後為吳興太守以其居為寺而名其山顔魯
　　公書杼山碑亦曰寺西南有何楷釣臺則楷嘗居
　　此山無疑然楷之姓名於晉史無所見惟沈約宋
　　書敘何子平曽祖楷為晉侍中而唐林氏姓纂亦
　　云何叡渡江生楷為晉侍中晉書稱叡有子五人
　　獨充準有傳而不及其餘括地志謂楷為吳興太
　　守宋書乃以楷為晉侍中豈沈約見何充嘗除侍
　　中因誤謂充為楷抑為吳興太守後亦至侍中邪
　　皆不得而知也(浮溪/集)
　　宋元嘉十四年張邵丘道祚共建禪幽寺於何山
　　即崇報禪寺(談/志)
　　　(按張邵字茂宗呉郡人宋元嘉中為呉興太守/丘道祚不知何許人姓系姓纂諸書竝載呉興)
　　　(丘氏有新安太守道護建安/太守道成則道祚亦郡人也)
　
　
　
　
　
　
　石柱記箋釋巻三
欽定四庫全書
　石柱記箋釋巻四
　　　　　　　　　　　　　歸安鄭元慶撰
　太湖周迴四萬八千頃
　　太湖周三萬六千頃其千頃烏程也去縣五十里
　　(越絶/書)
　　　(按呉郡續圖經云太湖吐吸江海包絡丹陽義/興呉呉興之境其所容者大故以太稱焉七修)
　　　(類纂云太湖之名不一禹貢曰震澤爾雅曰具/區國語曰太湖呉越春秋曰笠澤周官職方曰)
　　　(五湖而五湖之義亦不同呉録云周行五百里/以五湖為名川瀆記云太湖東通松江南通霅)
　　　(溪西通荆溪北通滆湖東通韭溪凡五道謂之/五湖三呉郡國志又以胥湖蠡湖洮湖滆湖四)
　　　(湖合太湖為五笠澤叢書云太湖上稟咸池五/車之氣故一水五名曰菱湖曰莫湖曰胥湖曰)
　　　(游湖曰貢湖未審孰是太湖自古相傳三萬六/千頃魯公何以云四萬八千頃也太湖今去烏)
　　　(程縣止一十八里越絶書何以云去縣五十里/也王鏊姑蘇志云太湖東西二百餘里南北一)
　　　(百二十里占蘇湖常三州今蘇之呉呉江湖之/烏程長興常之宜興武進無錫七縣皆瀕太湖)
　　　(新唐書志以為占蘇宣常湖四州/之境誤也明一統志亦承其誤)
　　吳越天寶八年置都水營田使以主水事募卒為
　　部號曰撩淺軍亦謂之撩清命於太湖㫄置撩清
　　卒四部凡七八千人專為田事治河築隄一路徑
　　入吳淞江一路自急水港下澱山湖入海居民遇
　　旱則運水種田澇則引水出田又開東府南湖立
　　法甚備(十國/春秋)
　　　(按呉越錢氏在東南專享水利是時歳屢稔錢/五十文糴米一石自歸宋後農政不修田圍河)
　　　(港大半毁壞然田稅每畝不過一斗創買公田/    民猶易辦自景定四年賈似道)
　　　(之說浙西六郡買田至三百五十餘萬頃姑蘇/志云宋之田有曰公田毎畝起租上自一石五)
　　　(斗下至七斗七升四合曰圍田租四斗或三斗/曰沙田租三斗或二斗曰成田納糧二斗曰營)
　　　(田租四斗或三斗二斗曰職田上自八斗七升/下至六斗三合五勺曰常平田曰義役田曰社)
　　　(倉田曰局官租田曰養濟局田曰居養院田曰/囚糧田曰役官田科髙下有差髙者不踰一石)
　　　(五斗下至二斗夫圍田沙田成田皆民田也其/餘皆官田也故宋史有一曰公田之賦一曰民)
　　　(田之賦元有天下取之江南者曰夏稅曰秋稅/而不言官民田之分日知録云元之重租田皆)
　　　(别領於官松江府志言元時苗稅公田外復有/江淮財賦都總管府又有江浙財賦府各領官)
　　　(田籍没田皆不繫州縣元額而元史所記賜田/大臣無不以平江等處是時官田甚多張士誠)
　　　(竊據姑蘇明太祖命大將軍徐逹等統兵攻之/相抗十餘年太祖怒其城久不下惡民之附寇)
　　　(籍没義兵頭目田及給賜功臣田以租簿付之/有司照租為稅額每畝科糧七斗五升及一石)
　　　(以上其民田仍不過五升起科其載從信録及/周文襄年譜又冨民沈萬三等多以事被籍而)
　　　(浙西之官田多而益多此三呉重賦之大凡也/再按宋史吾湖當景定時臨安府通判陳訔催)
　　　(督謝奜燾趙與訔王唐珪馬元演等至州買田/獨多又按明太祖實録及平呉録元至正十六)
　　　(年四月壬子張士誠將趙打虎陷湖州有烏程/歸安德清武康四縣地十七年二月丙午朔太)
　　　(祖遣耿炳文劉成自廣德取長興九月丙戌廣/興翼元帥費子賢率兵取武康十八年元帥費)
　　　(子愚總管張德下安吉各築城相持且戰且守/者十年至丙午年十月始下湖州太祖之怒自)
　　　(不能免以故烏程歸安德清三縣田糧比長興/安吉武康三縣獨多此其明驗也又洪武間南)
　　　(潯冨民沈冨璉市沈明前坵馮璋士林金鈿俱/以廣貲被籍湖州没官田又最多孝陵雖有減)
　　　(租之詔七斗五升至四斗四升者不過減十之/二民困未甦然其時建都金陵糧運不逺耗輕)
　　　(易舉及遷北平轉輸煩費民不堪命宣德五年/侍郎周忱廵撫南直隸兼管嘉湖二府始於額)
　　　(外加徴耗米用以兊軍攴運其法正糧一石加/耗七斗而攴兊逺近就中伸縮有差於是民得)
　　　(免逺漕之苦法行至今所謂稅糧改為増耗者/此也是時田上起科尚分官民等則官田自重)
　　　(至輕凡五百九十九則民田自輕入重凡三千/八百四十一則夫民田以已業稅輕輕之極畝)
　　　(止五升而耗之増也無幾官田以承佃稅重重/之極畆至七斗而耗之増也益多雖嘗調劑其)
　　　(間重者凖折金花輕者盡派白糧而則之名目/旣衆下之姦弊日緐鬻業者旣減額以求售豪)
　　　(強者復行賄以游移版籍同彼絲棼訟牒幾至/山積於是景泰二年從浙江右布政使楊瓚之)
　　　(言將湖州官田重租分派民田輕租之家承納/正德十五年湖州知府劉天和議將官民田各)
　　　(均為一則嘉靖二十年知府張鐸又議將官民/田共均為一則從此官民田混而為一相沿至)
　　　(今欲知何者為官田何者為民田民田仍舊輕/科官田籲恩減額而冊籍無憑顚連莫告甚矣)
　　　(湖州民力之不支也禹貢揚州厥土惟塗泥厥/田惟下下厥賦下上上錯而今何如哉祝枝山)
　　　(前聞有云三呉在古其民皆斷髮文身以與蛟/龍雜處若空其地為最下也今財賦日煩而古)
　　　(之遺跡不异其水之不為害者天幸爾/萬一洚水不知何以處之吁可畏哉)
　　太湖有沿湖之隄多為漊漊有斗門制以巨朩甚
　　固門各有牐版旱則閉之以防溪水之走洩有東
　　北風亦閉之以防湖水之暴漲舟行且有所檥泊
　　官主其事為利浩博後漸堙廢頗為郡害予觀蘇
　　東坡水利奏議云太湖受諸州之水先治吳江南
　　岸茭葑蘆葦之積則水東瀉而無壅滯之患諸州
　　利矣今吳江茭葦屯結尤甚皆成圩田其長橋諸
　　洞湮塞殆盡近來十水九渰不可救捍後之治水
　　者宜究心當先務也(談/志)
　　烏程縣水總瀦之地為太湖瀉水之口小梅以東
　　凡八西金港顧家港官瀆港張家港宣家港楊瀆
　　港泥橋港寺橋港大錢以東凡二十八計家港湯
　　漊沈漊和尚漊羅漊大漊新涇漊潘漊諸漊張港
　　漊幻湖漊西金漊東金漊許漊楊漊謝漊義髙漊
　　陳漊薄漊五浦漊蔣漊錢漊新浦漊石橋漊盛漊
　　宋漊喬漊胡漊(烏程/唐志)
　　長興沿湖水口凡三十有四斯圻港響水澗金村
　　港蘇家港上周港長大港夾浦港謝莊港丁家港
　　雞籠港大陳瀆杭瀆港石屑港莫家港盧瀆港金
　　雞港新塘港徐家港百歩港竹篠港殷瀆港楊家
　　浦福縁港石瀆港新開港花橋港坍湀港蘆圻港
　　白茅港竇瀆港涇山港小陳瀆蔡浦港小梅港(太/湖)
　　(圗/考)
　　　(按宋程大昌修湖漊記云湖漊三十有六其九/屬呉江其二十七屬烏程惟計家港近溪而闊)
　　　(獨不置閘紹興二年知州事王回修之又改二/十七漊名曰豐登稔熟康寜安樂瑞慶福禧和)
　　　(裕阜通惠澤吉利泰興冨足固益濟而皆冠以/常字明沈􁥖水利考云長興荆溪以下洩入太)
　　　(湖之港凡三十有四舊傳七十有二呉越錢氏/時港各有閘年久湮廢所存止此古今稱謂不)
　　　(同不可考伍餘福三呉水利考云諸漊界烏程/長興之間岐而視之烏程三十九長興三十四)
　　　(總而計之共七十有三其圖畫所載名號古今/不同訪之父老亦罕有知其詳者今大半湮塞)
　　　(湖濵居民嘗有自捐己資開濬深廣置/閘啓閉之議而格於時勢事不果行)
　　環湖之水悉注于太湖微太湖民其魚乎所謂導
　　水以疾趨太湖者水之道也決之而已矣(議者謂/朩簰魚)
　　(籪樁橛之類皆能/壅水亦一說也)至于決太湖之水以放于海其
　　事固在蘇松(張鐸/府志)
　　明永樂中夏公原吉治水東南有功吳人尸祝之
　　正統間勢家奪水利溝防盡壞周文襄公治之纔
　　十餘年又壞景泰中李侍郎敏治之𢎞治中又壞
　　徐侍郎貫治之正徳末又壞李尚書充嗣治之隆
　　慶中又壞海忠介公治之(明名臣/言行録)
　　　(按隆慶三年忠介公因饑興役借支軍餉及各/處贓罰導河夫等銀五萬有竒開南倉口至黄)
　　　(渡平陸六十餘里後十年廵江御史林應訓開/黄渡以西千墩上流三十餘里江亦加闊又三)
　　　(年副使許應逵奉勅開江求通反塞内帑十萬/盡付東流海公遺跡不二十年復為平陸厥後)
　　　(廵撫曹時聘周啓元張國維巡按/馬從聘薛貞歴有咨議費大莫舉)
　　崇禎元年員外蔡懋徳疏言三吳水利輔臣亦有
　　吳人為上言之上疑其勞民命撫臣議撫臣李待
　　問適以擢漕督將去謂挑濬不可巳然人有言三
　　江總開一勞永逸者有言物力難措先開吳松江
　　而後徐議之者有言且就内河疏導其溝澮者而
　　皆苦於費無所措上輒罷之上初念恐其勞民疑
　　士大夫自為反以厲民耳惜無有為上言勞民所
　　以利民雖小費而東南財賦之地國計根本則未
　　有不汲汲行之者矣(暇老齋/雜記)
　　　(按三呉之水利在下流而吾湖之水利在漊港/自宋迄元代有治績載在史冊明洪武廿七年)
　　　(遣國子生人才分詣天下郡縣督吏民修治水/利廿八年奏開天下郡縣塘堰凡四萬九百八)
　　　(十七處河四千一百六十二處陂渠隄岸五千/四十八處載在實録時烏程縣主簿王福濬三)
　　　(十六漊港後典史姚章繼為之永樂以後自監/司以及郡縣俱設有水利官專治農事每圩編)
　　　(立塘長即其有田者充之歳以農隙官率塘長/循行阡陌間督其築修圩塍開治水道水旱之)
　　　(歳責其啓閉溝缺時其守護而檢報災數焉迨/至中葉農政不修水利官漸次裁去所謂塘長)
　　　(者徒以勾攝公事起滅詞訟而已遑問其為水/利哉近年沈樂存侍御上疏請開太湖下流并)
　　　(漊港章下所司勘覆不行因作東南水利編大/指以為湖水為患要在疏橋口以出江濬江以)
　　　(達海而湖州所屬各漊港築隄置閘以捍風/濤亦與疏濬相表裏要言不煩可當石畫也)
　　湖州當澤國上游其為民政莫要於水利故安定
　　先生在湖學特設水利一齋以教士子當時劉□
　　遂以水利名於官後世乃不講此是豈有用之學
　　哉且太湖受天目諸山之水其治之之法不患源
　　之不通而患流之不洩故蘇松興利之處即吳興
　　去害之所由也近自吳江垂虹湮塞之後而吳興
　　之害加甚為政者當思其洩水之處不必企仰於
　　垂虹則凡所以思患預防多為之慮立必守之法
　　資無窮之利庻幾不失安定先生立教之意則東
　　南民力雖窮猶可勉為奔命以供賦役此區區屬
　　望之念尤所加意云(吳興掌/故集)
　　康熈三十八年四月初四日
上幸太湖凖吳縣百姓奏水東地方産去糧存
上問扈駕守僃牛斗太湖幅員廣狹對周廻八百五里
上云為何具區志上止五百里對積年風浪衝攤隄岸
　　故今有八百餘里
上問去了許多地地方官何不奏聞開除對非但水東
　　一處即如烏程之胡漊長興之白茅觜宜興之東
　　塘武進之新村無錫之沙灣長洲之貢湖吳江之
　　七里港處處有之
上云朕不到江南民間疾苦焉得知道
　　　(按太湖舊稱三萬六千頃魯公志已四萬八千/頃矣水經注引韋昭云方員五百里牛斗所對)
　　　(又八百五里矣可見積年風浪齧去隄岸不知/其凡幾也産去糧存之所民困極矣安能如水)
　　　(東成例一槩邀/  恩豁免也)
　霅溪
　　霅溪在烏程縣東南一里凡四水合為一溪自廣
　　苕山曰苕溪自銅峴山曰前溪自天目山曰餘不
　　溪自徳清縣前北流至州南興國寺前曰霅溪東
　　北流入太湖興國寺今廢為霅溪舘(太平寰/宇記)
　　　(按霅溪之水東北過駱駝橋直出臨湖門分流/於北者經奉勝門趨小梅港出太湖分流於東)
　　　(者折而北大㑹諸水於毘山漾直北趨大錢港/出太湖又自駱駝橋南折而東過倉橋又東至)
　　　(歸安縣前過花樓橋直出迎春門東過八里店/又東過舊館又東過南潯鎭入呉江平望之鸎)
　　　(脰湖霅溪館即白蘋館梁太守蕭琛建顔魯公/改為霅溪館館後有碧瀾堂唐大中四年刺史)
　　　(杜牧建書史會要云牧善行書亦能大字嘗有/分書碧瀾堂三字在湖州驛經二尺許茂宻滿)
　　　(楠都欲滅縫世少識之紹興續編到四庫闕書/目有碧瀾堂詩一巻墨妙亭有張逸碧瀾詩石)
　　　(刻今竝不存駱駝橋唐垂拱元年造顔魯公書/額東坡詩注以橋形似駱駝背名之談志云取)
　　　(駱駝知水性以鎭水非以形也劉禹錫詩駱駝/橋上蘋風起鸚鵡杯中若下春蘇軾詩今日駱)
　　　(駝橋下泊恣看修網出銀刀毘山當城北突然/鐲峙呉興之水口也山上舊有亭梁太守柳憚)
　　　(所剏明一統志訛作唐之柳渾渾惲之六世孫/也王氏讀史訂疑嘗辨證之倉橋舊名採蘋橋)
　　　(元時橋南有倉因改稱之花樓橋舊名人依/橋最髙偽呉時剗平之覆以樓故曰花䄛)
　　唐韻霅水衆流之聲霅霅然三吳土地記云烏程
　　縣東南有霅溪水至深處徐陵孝義寺碑云清霅
　　瀰瀰深窮地根又字書霅者四水激射之聲故徐
　　仲謀詩四水交流霅霅聲張世奕詩霅溪深極地
　　根清四派交流激射聲李直方白蘋洲記五溪叢
　　流而導其氣說者謂四水并霅水而五也鄭戩浮
　　玉亭記霅水合四水則四水為霅有自來矣(談/志)
　　　(按輿地紀勝引皇朝郡縣志云自清源門入曰/苕溪其流濁自定安門入曰霅溪其流清不過)
　　　(二溪耳且餘不溪與苕溪皆出天目山前溪雖/出銅峴山然至德清縣東已與餘不溪合而北)
　　　(流至定安門外通謂之霅溪不待與苕溪合然/後名之其說又與談志相左矣予據諸書考之)
　　　(知郡中之水自西來者曰苕溪入清源門東過/儀鳳橋                  至於江渚匯自)
　　　(南來者曰前溪曰餘不溪曰北流水三水會於/峴山漾入定安門過潮音橋折為前溪匯)
　　　(湾過北東至於月河昔人所謂水晶宫也從月/河西北隅過長橋)
　　　(至於江渚匯然後謂之霅溪今人誤以打柴灣/為倒霅灣謂霅水自南來又誤以閘水橋為霅)
　　　(水橋謂霅水自西來至於苕水發源廣苕在天/目山之隂湧幢小品云廣苕遍山生苕望之翩)
　　　(翩作鳯尾形苕水出焉自頂及麓處處涌溢山/水草合而為一以此稱竒此苕之所由名也今)
　　　(人傅會苕水自南來剏為南苕之號殊不知山/海經言浮玉之山苕水出於其隂而未嘗言出)
　　　(於其陽也談志云統紀載興國寺在霅溪館西/霅溪館今雙溪亭是也而烏程縣南浮玉亭舊)
　　　(名霅水堂縣西有霅水鄉二處所臨乃是苕水/今餘杭乃有苕溪館定安門内有四水亭皆相)
　　　(承之/誤)
　　湖州城中之水曰霅溪以四水奔㑹激射霅然有
　　聲故名(薛氏浙/江通志)
　　　(按太平御覽引輿地志云霅水亦若水之異名/也水深不可測俗謂之若水又山海經浮玉之)
　　　(山苕水出其隂中多鮆魚今亦謂之霅烏山也/殊屬賞解唐一菴作烏程歸安二縣志俱云霅)
　　　(溪合苕溪前溪餘不溪北流水四水相合/霅然有聲故名與談氏薛氏之說相合)
　　霅溪即江子匯在郡治南其源自南來者曰前溪
　　曰餘不溪曰北流水三水㑹於峴山漾入定安門
　　自西來者曰苕溪入清源門四水總聚於江子匯
　　霅霅然有聲謂之霅溪又名霅川(水利/考)
　　霅川平波漫流有水之利而無水之害羣山環列
　　秀氣可掬卜居於此殆復何加諺云放你生放你
　　命放你湖州作(去/聲)百姓此唐末五代之語是時天
　　下皆被兵獨湖州獲免至於本朝太平又二百年
　　靖康建炎復免兵厄今尚有唐末五代時屋宇夫
　　為湖之百姓猶為至幸况為士大夫乎(經鉏堂/雜志)
　　　(按唐宋之時湖之百姓為生人至幸今大不然/菰城文獻云湖民最苦四體焦瘁終歳不休無)
　　　(産者雇倩受直盡心殫力謂之長工夏秋農忙/短假應事謂之忙工收穫之際公私責償而場)
　　　(遽空者十恒七八婦人事蠶夏初餵葉晝夜毋/怠三眠之後繭白如山下繭繅絲辛勤備至至)
　　　(於貿絲而終身無得一/繭者殆將遍於村落矣)
　白蘋洲
　　經典言蘋者多先儒罕有解釋毛詩草朩疏亦未
　　為分了而湖州圗經謂之不滑之蓴大謬矣爾雅
　　釋草云蘋大萍左傳云蘋蘩蕰藻之菜然則蘋為
　　萍類根不隨泥生於水上今人呼為浮萍者是也
　　入夏有花其色正白故謂之白蘋或曰蘋花夏生
　　而柳惲詩汀洲採白蘋日莫江南春何也荅曰以
　　蘋花色白故通無之時亦可呼為白蘋也(兼明/書)
　　白蘋洲在霅溪東南去州一里有顔魯公芳菲亭
　　洲内有池池中有千葉蓮今惟地名故址存焉(太/平)
　　(寰宇/記)
　　　(按魯公年譜白蘋洲上公作八角亭及茅亭不/聞有芳菲亭也寰宇記或有所本樹萱録云張)
　　　(確嘗遊霅上於白蘋洲見二碧衣女子攜手唫/詠云碧水色堪染白蓮香正濃分飛俱有恨此)
　　　(别幾時逢藕隱玲瓏玉花藏縹緲容何當假雙/翼聲影暫相從確逐之化為翡翠飛去又珍珠)
　　　(船云湖州碧瀾堂素有奇怪宋郡士晁子芝嘗/見一女子踏波而吟曰水天日暮風無力斷雲)
　　　(影裏蘆花色折得芙蓉水上游兩鬢蕭蕭玉釵/直吟畢由東岸而去或曰此皆水仙也吾不敢)
　　　(信姑存之以資談柄可也地名故址者即今之/蓮花莊也爾雅荷芙蕖其莖茄其葉蕸其本蔤)
　　　(其蕐䓿萏其實蓮其根藕其中的的中意今俗/荷皆謂之蓮千葉蓮者不但以實為華且以華)
　　　(為葉矣㑹昌一品集重臺芙蓉賦序云呉興郡/南白蘋亭有重臺芙蓉本生於長城章后舊居)
　　　(之側移植蘋洲至今茂盛郭璞注荷别名芙蓉/江東呼荷本草衍義云荷花粉紅千葉白千葉)
　　　(者皆不實姜堯章云呉興號水晶宫荷花盛麗/陳簡齋詞今年何以報君恩一路緐花相送到)
　　　(青墩蘇東坡守湖時與王郎昆仲及兒子過遶/城觀荷花詩云環城三十里處處皆竒絶浦荷)
　　　(浩如海時/見舟一葉)
　　唐刺史楊漢公疏四渠濬二池立三園建五亭以
　　復顔真卿之舊白居易為文以記曰以其架大溪
　　跨長汀者謂之白蘋亭介二園開百卉者謂之集
　　芳亭靣廣池目列岫者謂之山光亭翫晨曦者謂
　　之朝霞亭狎清漣者謂之碧波亭其建置也始則
　　太守柳公濫觴之次則顔公推輪之終則楊公繪
　　素之又曰五亭間開萬象迭入今五亭已不存五
　　亭碑記白居易撰馬纘書開成四年建白蘋亭碑
　　記李直方撰史鎬書元和元年建俱在墨妙亭白
　　蘋洲碑記在州大㕔壁中中和五年刺史孫儲撰
　　進士王溥書(輿地/紀勝)
　　吳興山水清逺城據其㑹狀其景者曰水晶宫(楊/漢)
　　(公詩呉興城闕水雲中画舫青簾處處/通溪上玉樓樓上月清光合作水晶宫)曰水雲郷
　　(王唯正詩苕溪水雲郷蘇東坡詩方/丈仙人出渺茫髙情猶愛水雲郷)曰極樂國(林/希)
　　(上地圗詩遶郭芙蕖拍岸平花深蕩槳不/聞聲萬家笑語荷花裏知是人間極樂城)城之内
　　觸處見山觸處可以引溪流(俞秀老詩沽酒店穿/斜巷出採蓮船傍後)
　　(門歸翠沾城郭山千/㸃清蘸樓臺水一圍)故凡為苑圃必景物幽雅雖近
　　市如在雲巖江村所以為趣也唐開成中白蘋洲
　　有三園錢氏時清源門内有芳菲園國朝寶元中
　　定安門内有南園今廢為庾廪矣居宅矣招提矣
　　園之亭舘自白蘋外俱不可見鄉老寓公多為芳
　　圃亭宇相望沼沚旁聨花木蓊茂游者爭眩物固
　　不能兩盛也(談/志)
　　白蘋洲考其名始於柳太守之詩至顔魯公為郡
　　始葺八角亭後楊漢公拓為五亭至光啟中李師
　　恱廢而為倉宋朝以為秀王大府至元泰定復為
　　倉(今為𢎞/文舘)李直方白蘋洲記乃謂吳江之南震澤
　　之隂為湖州巳謬至云洲在郡城東南則又似列
　　於城外明洪武中土人有作記者乃云在江子匯
　　之西尤謬矣(吳興掌/故集)
　　　(按癸辛雜識云呉興郡中二溪横貫此天下之/所無故在在多園池之勝予嘗聞之善游者言)
　　　(足跡遍天下而城垣以内之水有溪有漾有河/有瀆有潭有洲未有如呉興之深且廣者厓岸)
　　　(多生紅蓼曰紅蓼灘曲洧舊聞云紅蓼即詩所/謂游龍也俗呼水紅詩傳云龍紅草箋云游龍)
　　　(猶放縱也紅草放縱枝葉於隰中疏云一名馬/蓼葉大而赤白色生水澤中髙丈餘今月河蓮)
　　　(莊一帶蓼紅蘋白當夏秋之交花影參/覃水尤瀲灩扁舟泛焉不減武陵源也)
　
　
　石柱記箋釋巻四
欽定四庫全書
　石柱記箋釋巻五
　　　　　　　　　　　　　歸安鄭元慶撰
徳清縣
　　徳清天授二年分武康置武源縣景雲二年改為
　　臨溪天寶元年改為徳清縣(舊唐/書)
　　唐初置武源縣縣治在下蘭山南天寶中改徳清
　　移置於百寮山南(談/志)
　市亭山
　　市亭山在縣西南二百歩王敬𢎞涖郡欲此立宅
　　以其靣谿背山也(呉興/記)
　　古十里一亭以寓止賔旅因以名山(圖/經)
　　　(按宋書王敬𢎞晉末以太尉從事中郎出為呉/興太守尋拜侍中入宋歴左光禄大夫開府儀)
　　　(同三司致仕隱居餘杭舍亭山德清在宋齊之/間正并入餘杭故德清之市亭山即餘杭之舍)
　　　(亭山也呉興記以敬/𢎞作逸少誤今正之)
　金鵞山
　　金鵞山上有池深五尺其水冬夏不竭時有金鵞
　　翔集或風清雨霽樵夫耕父聞山上鵞鳴(山墟/名)
　　　(按金鵞山在縣西北五里談志云後漢海昬侯/沈戎于永平元年葬金鼇山葬時金鵝飛集三)
　　　(鳴而去童謡云金鵝鳴沈氏興代代出公卿遂/更名其山曰金鵞今山南有三村號上初鳴中)
　　　(初鳴下初鳴山上有沈氏祖德碑記梁天監癸/未春三月系孫麟士述唐大歴癸丑冬十二月)
　　　(刺史顔眞卿撰碑隂記二記文多不載復齋碑/録云沈氏遞祖徳碑并碑隂下半缺不見書撰)
　　　(人名氏大歴八年十二月立德清陳志云梁沈/氏祖德碑沈麟士製立之金鵞山忽有樹生其)
　　　(龜股間盤旋夾持碑有所倚嶷然不動號慶樹/碑後裂為十六叚藏之縣帑今無一存焉者矣)
　　　(再按山上有四墓一沈戎一尚書令沈禮一河/間相沈景一荆州刺史沈彦統記載沈氏先賢)
　　　(傳諸書云沈戎子孫見史傳者一百五十八人/三十八人有正傳一百二十人附傳宋梁陳間)
　　　(皇后三人尚主者五人唐睿眞太后亦呉興/人至今人物稱盛金鵞發祥地理果不爽乎)
　吳𦍑山
　　漢髙士吳𦍑避王莽之亂寓居此山後人名焉宋
　　沈麟士講經教授於此從學者數百人時為語曰
　　吳𦍑山中有賢士閉門教授居成市(入東/記)
　　縣東南一里吳𦍑山俗呼乾元山當縣而峙蓋邑
　　之鎮也山之陽有織簾先生祠祀名賢沈麟士麟
　　士織簾為業時稱織簾先生卒後鄉人重之即其
　　隠居立廟廟前古井相傳先生舊井廟後其墓在
　　焉(徳清/陳志)
　　　(按呉𦍑山之隂枕餘不溪沈麟士隱居於此南/史云麟士居呉差山南齊書亦云居餘干呉差)
　　　(山以𦍑為差以餘不為餘干殆傳寫之譌邑中/胡朏明先生語予曰安知非以呉王夫差得名)
　　　(則又不敢/臆斷也)
　餘不溪
　　餘不溪在縣南一百歩沈氏家傳云後漢沈戎居
　　烏程餘不郷即此(類/要)
　　餘不溪水清與餘溪不類如㑹稽秦望其山秀發
　　餘山莫與等也(太平寰/宇記)
　　餘不溪出天目山之陽經臨安縣又經餘杭縣至
　　安溪奉口經徳清縣折而東北至敢山過菱湖及
　　湖蚨漾又西北㑹前溪水至峴山漾入定安門至
　　江子匯為霅溪(談/志)
　　　(按留青日札云不作秋韻方鳩切非也當作虞/韻風無切木作柎說文鄂足也草朩房為柎一)
　　　(曰花下萼通作不詩棠棣之華鄂不韡韡鄭注/承華者鄂不當作柎鄂足也即今言花蔕也此)
　　　(地有苕溪其流相通故曰餘英餘不其義可見/若作方鳩切則本注說文云不鳥下翔不下來)
　　　(也與溪水全不干渉李宗諤/圗經及寰宇記通作方鳩切)
　北流水
　　北流水在徳清縣前其水從餘不溪至縣東分派
　　折入清河橋下北流至沙村與武康前溪水合又
　　北至峴山漾與餘不溪合入定安門至江子匯為
　　霅溪(談/志)
　苧溪
　　苧溪在縣東二十五里山墟名云苧溪以貢苧為
　　名南岸有藺相如廟北岸有青州刺史姚恢囚女
　　城(太平寰/宇記)
　　　(按通典云湖州貢苧布三十端通志略云湖州/貢白苧布則唐時所貢之苧本出於此乂按相)
　　　(如趙人當戰國時未嘗游行至此縣有蘭村溪/南有廟未審何故入東記云後漢姚恢與海昏)
　　　(侯沈戎為婚過江隂欲於柯田山居之恢女宻/報戎戎先居焉姚氏三代不養女養女則囚於)
　　　(此山後人因呼為囚女/山其說誕甚不足信)
　餘不亭侯廟
　　孔愉字敬康山隂人建興初除駙馬都尉參丞相
　　軍國事討華軼功封餘不亭侯嘗行經餘不溪見
　　籠龜於路者愉買而放之龜中流左顧者數四及
　　是鑄侯印而印龜左顧三鑄如初印工以告愉乃
　　悟遂佩焉累遷吳興太守沈充反愉棄官還京師
　　歴㑹稽内史散騎常侍卒贈車騎將軍開府儀同
　　三司諡曰貞(晉/書)
　　餘不亭侯廟在徳清縣東南二百歩自晉迨宋廟
　　食不絶(談/志)
　　　(按縣西南城山之陽亦有孔侯廟圗經云愉從/子嚴為呉興太守後人立廟於此舊圖經云即)
　　　(愉也縣南之廟乃祭祀之處此則墓前祠堂餘/不志亦云孔侯墓之祠堂後人因以為廟廟後)
　　　(有大冢上有古木數株堅如鐵石故老相傳愉/塟後龜銜窠木種於此至今號龜銜樹驂鸞録)
　　　(云范至能嘗道龜溪登覽於廟時見愉之像席/地而坐廟前古柏合抱焉今像設據榻而古柏)
　　　(絶無則知廟非/唐宋之故矣)
　梁吏部尚書沈約墓
　　沈約字休文武康人仕宋至尚書度攴郎齊初為
　　征虜記室帶襄陽令事文惠太子歴司徒左長史
　　進號征虜将軍南清河太守佐蕭衍簒位弑齊和
　　帝梁臺建為尚書左僕射封建昌縣侯累加特進
　　光禄侍中太傅卒有司諡曰文帝曰懷情不盡曰
　　隠故改諡隠(梁/書)
　孝鵝冢
　　唐天寶末邑人武義主簿沈朝家養母鵝一因育
　　卵腸出乃自驚鳴鼓翅竄於波渚之隅其長雛悲
　　呌屢絶家人飼之水榖不復飲啄及母鵞死雛仰
　　天號切遂取倉舎下敗薦以覆其母銜庭砌間芻
　　草列於母所若人之祭奠長吁數聲而死沈氏家
　　人因作二函薶於山中土人呼為孝鵝冢(太平寰/宇記)
　　　(按一統志列孝鵝冢在長興縣東蔣彎者非也/沈約歴事三朝恬不知恥至弑其君而不顧眞)
　　　(禽獸之不若矣其諡曰隱隱者貶辭呉興故有/地主廟祀呉文帝而約竊冒之扁曰隱侯祠春)
　　　(秋血食祀典之濫也夏明誠嘗作八詠樓賦序/直斥沈約詩為是樓之辱人服其卓見寰宇記)
　　　(類要俱志其墓不明著所在胡宿詩注云在縣/之藺村湖廣通志云約卒於荆門州墓在州西)
　　　(墓銘云時日不利不能歸葬則是約之墓終無/定所也竹垞先生補志其墓與鵞冢竝列約其)
　　　(有知能/不恧而)
　武康縣
　　吳興武康令吳分烏程餘杭立永安縣晉太康元
　　年更名(宋/書)
　　武康平陳廢仁夀二年復有封嵎山青山白鵠山
　　(隋/書)
　　　(按封嵎即封禺二山也青山縣北一十/五里白鵠山縣西北十里一名鵲山)
　　武康上李子通置安州又曰武州武徳四年平子
　　通因之七年州廢縣𨽻湖州有封山有銅(新唐/書)
　　縣治舊在餘英溪北隋移溪南唐仍治溪北(談/志)
　防風山
　　防風山在縣東一十八里先名封禺山唐天寶六
　　年敕改焉一名風公山一名風渚山古防風氏之
　　國公者以山上有風公洞渚者以山下有風渚湖
　　封山者以其禁采樵漁獵也山東南二里曰禺山
　　禹十二代孫帝禺所居輿地志云古防風氏之都
　　也(太平寰/宇記)
　　吳伐越隳㑹稽獲骨一節專車吳子使來好聘問
　　之仲尼仲尼曰吾聞之禹致羣臣于㑹稽之山防
　　風氏後至殺而戮之其骨專車焉此為大矣客曰
　　敢問誰守為神仲尼曰山川之靈足以紀綱天下
　　者其守為神社稷之守為公侯皆屬于王客曰防
　　風何守仲尼曰汪芒氏之君守封禺之山者也為
　　漆姓在虞夏商為汪芒氏于周為長翟今為大人
　　客曰人長之極幾何仲尼曰焦僥氏長三尺短之
　　至也長者不過丈數之極也(國/語)
　　　(按防風氏有廟在封禺二山之間晉元康中縣/令賀循立述異記云防風廟土朩形其貌龍首)
　　　(牛耳連/睂一目)
　武康山
　　武康山在縣西一十五里舊名銅官山唐天寶六
　　年敕改焉輿地志云山下有兩坎深數丈方圎百
　　丈古采銅處有趙監廟漢吳王濞鑿山采銅銅監
　　趙氏遇山崩壓死降靈於此後人立廟(太平寰/宇記)
　　　(按舊志郡中亦有銅官趙監廟在烏盆巷口與/長橋相直後唐同尤中敕封通靈王却埽編云)
　　　(銅官廟中偶像衣冠甚古其婦人皆如世所藏/周昉畫人物蓋唐人之遺蹟也翟公㢲尢愛之)
　　　(多至廟中觀焉往往徘徊/終日今訛作漢夀亭侯祠)
　七里嶠
　　七里嶠山頂有石橋長一丈六尺甚峻滑一名石
　　橋山(山墟/名)
　　石嶠山在縣西南四里(一統/志)
　　七里嶠度其圍以表山也南有嶗嶺過嶺而東
　　康城又北為烏龍山南為寨山中有畈曰寨山畈
　　有祠焉兜鍪被甲執戈而坐其神曰嚴康相傳康
　　屯兵處人代莫詳野老之言曰康邑人也竒醜而
　　力爪牙為兵革膚為鐵刀鏃莫之刺也唯喉三寸
　　肉耳妻曰鮑三孃美而勇夫婦各治兵為幕府今
　　姚塢關内鮑家莊有三孃遺壘時有花關索者年
　　少美容儀鮑恱而私之矢貫康㗋而噎至今村莊
　　雜劇演其遺事而康城廟像歳祀夫婦二人别祀
　　索於何村獨無匹里人號曰孤土地廟云康怙力
　　強死世祀里社鮑滛奔殺夫鬼復配享花竊妻暴
　　行祠宇相望是崇姦教亂也何以風世且康不能
　　厲廟不為災意者傳聞乖實乎姑志之以廣風土
　　之異聞(前溪/逸志)
　　　(按陜西通志商南縣有亷康太子墓世傳太子/三國時人炎祚衰微據土僭號為關鎻所平歸)
　　　(安縣西南七十五里有亷山新志注云亷康太/子墓在此不知何據烏程北山亦有鮑三孃屯)
　　　(兵處俚俗相傳三孃為花關索所平如前溪逸/志所云略同嚴亷索鎻其音髣髴何適與秦志)
　　　(相類邪總之湖俗信鬼神好淫祠山之麓水之/涯有村落必有廟宇奉一神以主香火而好事)
　　　(者遂至訛傳周彭祖安吉人齊管仲烏程棲賢/山人晏嬰長興晏子郷人呉伍員烏程伍村人)
　　　(燕荆軻長興荆溪人趙藺相如德清藺村人漢/樊噲武康丄柏人晉王衍歸安千金人郭巨孝)
　　　(豐鄉人紛紛傅㑹唐宋以後更指不勝屈修/志者並不考覈混書之惑人耳目吁可怪也)
　前溪
　　前溪者古永安縣前之溪也晉車騎將軍沈充家
　　此樂府有前溪曲充自製詞云當曙復未曙百鳥
　　啼悤悤後宋少帝續為七曲其一云憂思出門倚
　　逢郎前溪渡莫作流水心引新都舎故(統/紀)
　　前溪一名餘英溪每春夾岸花開通夏不歇(山墟/名)
　　前溪在縣南一百歩其源出銅峴山東流四十九
　　里至縣前千秋橋又東至縣學前分為二派其一
　　北流經黄隴山又東至沙村號沙溪與徳清縣北
　　流水合入郡之定安門經前溪匯(在慈感/寺前)至霅溪
　　其一東流經下渚湖之南㑹於餘不溪武康縣後
　　又有一溪亦出銅峴山謂之後溪(談/志)
　　于兢大唐傳徳清縣南前溪村南朝習樂之處今
　　尚有數百家習音樂江南聲伎多自此出所謂舞
　　出前溪者也復齋漫録言陳劉刪詩山邉歌落日
　　池上舞前溪唐崔顥詩舞愛前溪妙歌憐子夜長
　　按智匠古今樂録晉車騎將軍沈充作前溪曲非
　　舞也蓋復齋不曽見于兢大唐傳故不知舞出前
　　溪耳(漁隠/叢話)
　阮公溪
　　石靈寶者㑹稽上虞人寓武康其女有殊色天監
　　元年選為采女及生元帝為修容賜姓阮氏拜其
　　父為奉朝請時人名所居溪為阮公溪靈寶以承
　　聖二年追封武康侯溪中有大青石俗謂之美女
　　石(梁陳/故事)
　　阮公溪在縣西十五里與餘英溪連接(太平寰/宇記)
　郭先生祠堂
　　武康有郭文先生廟堂(九域/志)
　　郭先生祠堂在縣北郭林村晉郭文也文河内軹
　　人中原亂避地江南居此謝安聞其名延至西園
　　祠南有郭林橋西有招賢山皆其遊息之地(談/志)
　沈道䖍石山精舍
　　沈道虔字汝恭武康人性仁愛好老易居縣北石
　　山下與孤兄子共釜庾之資困不改節州辟凡十
　　三命皆不就宋太祖遣使存問賜錢三萬米二百
　　斛悉供孤兄子嫁娶徵為員外散騎侍郎不赴敕
　　州郡隨時問遺元嘉二十六年卒(宋/書)
　　　(按一統志石山在縣北二十里沈道䖍隠居石/山精舎即此太平寰宇記云精舎在石城山縣)
　　　(西南三里/者非也)
　吳太常卿姚信墓
　　漢青州刺史姚恢尚書左僕射姚皓吳太常卿姚
　　信三墓俱在石城山景徳中碑碣尚存(談/志)
　　　(按阮孝緒云姚信字元直呉興人呉太常卿陸/德明云信字德祐未知孰是隋經籍志信有易)
　　　(注十巻集二巻録一巻唐藝文志作十巻士緯/十巻新書二巻三國志陸績傳注有表請賜績)
　　　(女鬰生以義姑之號又陸遜傳姚信以親附太/子枉見流徙又孫皓傳寶鼎二年十二月遣守)
　　　(丞相孟仁太常姚信等備官僚中軍步騎二千/人以靈輿法駕東迎神於明陵又南史姚察傳)
　　　(譲選部書云臣九世祖信名髙往代信有戒子/書及昕天論載呉興藝文補九域志載姚信丁)
　　　(固二墓寰宇記亦載固墓按丁固葬餘/杭縣西丁橋北山下見宋咸淳臨安志)
　晉吏部尚書沈嘉墓
　　沈嘉墓在縣東一十五里鳳皇山山下有皇覺寺
　　漢沈戎故宅也(談/志)
　　　(按嘉字長茂武康人善草書仕晉為呉興/太守重開荻塘人獲其利歴吏部尚書卒)
　晉揚威將軍東陽太守沈勁墓
　　沈勁字世堅武康人哀父充死於非義志欲雪恥
　　年三十餘以刑家不得仕進郡將王胡之器之及
　　遷鎮洛陽表為參軍升平中慕容恪侵逼山陵勁
　　求効力補冠軍長史令自募壯士擊賊㑹許昌寇
　　逼將軍陳祐率衆而東留勁以五百人守洛陽恪
　　攻城城䧟被執勁神氣自若恪殺之事聞贈東陽
　　太守子赤黔官至大長秋廷尉卿孫叔任官至建
　　威將軍益州刺史(晉/書)
　　沈勁墓在小山赤黔祔焉(談/志)
　宋吏部尚書吉陽侯沈演之墓
　　沈演之字臺真武康人祖赤黔父叔任演之折節
　　好學以義理業尚知名襲父别爵吉陽縣五等侯
　　舉秀才歴嘉興錢塘武康令俱有能名元嘉十二
　　年東南諸郡大水演之為散騎常侍巡行拯恤百
　　姓䝉賴屢遷左衛將軍與范曄等掌禁旅同參機
　　宻加侍中歴吏部尚書太子右衛率卒贈金紫光
　　禄大夫諡曰貞侯(宋/書)
　　演之墓在小山(談/志)
　
　
　
　
　
　
　
　
　石柱記箋釋巻五
