#+TITLE: 會稽三賦-宋-王十朋
#+DATE: 2016-06-11 12:22:14
#+SOURCE: github.com/kanripo/KR2k0113 master 98216183                
欽定四庫全書　　　　　史部十一
　會稽三賦　　　　　　　地理類八(雜記之屬/)
　　提要
　　　　(臣/)等謹案㑹稽三賦三巻宋王十朋撰十朋
　　　　字龜齡樂清人紹興二十七年進士第一官
　　　　至龍圖閣學士諡忠文事迹具宋史本𫝊所
　　　　著有梅溪集此賦三篇又於集外别行一曰
　　　　㑹稽風俗賦仿三都賦之體厯叙其地山川
　　　　物産人物古蹟一曰民事堂賦民事堂者紹
　　　　興中添差簽判㕔之公堂也元借寓小能仁
　　　　寺嵗久圮廢十朋始重建於車水城一曰蓬
　　　　萊閣賦其閣以元稹詩謫居猶得住蓬萊句
　　　　得名皆在㑹稽故統名曰㑹稽三賦初嵊縣
　　　　周世則甞為註會稽風俗賦郡人史鑄病其
　　　　不詳又為增註併註後二賦末有嘉定丁丑
　　　　鑄自跋十朋文章典雅足以標舉兹邦之勝
　　　　鑄以當時之人註當時之作耳聞目見言必
　　　　有徵視後人想像考索者亦特為詳贍且所
　　　　引無非宋以前書尤非近時地志杜撰故實
　　　　牽合名勝者可比與十朋之賦相輔而行亦
　　　　劉達張載分注三都之亞也乾隆四十六年
　　　　十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
欽定四庫全書
　會稽三賦巻上
　　　　　　　　　　　　宋　王十朋　撰
　會稽風俗賦(周世則注/)　(史鑄增注/)
　　(并序增注紹興戊寅冬作夏本紀太史公或言禹/會諸侯江南計功而崩因𦵏焉命曰會稽會稽者)
　　(會計也裴駰注曰越𫝊曰禹到大越上苗山大會/計爵有徳封有功因而更名苗山曰會稽案圖經)
　　(禹會稽志云秦始皇二十五年定荆江南地置會/稽郡漢興高帝以其地封荆王賈後封呉王濞景)
　　(帝四年誅呉王復為會稽郡前漢志領縣二十六/後漢順帝永建四年分浙江以東十四縣為會稽)
　　(郡其地南踰閩越西限浙江東北至海提封數千/里自秦漢常為都會晉以為王國領縣十隋大業)
　　(中改為越州唐末錢鏐兼兩浙節制時升為大都/督府領縣八會稽山陰剡諸暨蕭山餘姚上虞新)
　　(昌是也皇朝因之宣和一年改剡縣為嵊縣○西/漢地里志凡民函五常之性而其剛柔緩急不同)
　　(繫水土之風氣故謂之風好惡取舍/動靜無常隨君上之情欲故謂之俗)
㫺司馬相如作上林賦(㫺𨽻/作昔)設子虚烏有先生亡是公
三人相畣難(畣古/荅字)子虚虚言也烏有先生者烏有是事
也亡是公者亡是人也故其詞多夸而其事不實(增注/西漢)
(相如請為天子遊獵之賦以子虚虚言也為楚稱烏有/先生者烏有此事也為齊難亡是公者亡是人也欲明)
(天子之義故虚藉此三人/為辭以風諫夸與誇通用)如盧橘黃甘之類蓋上林所
無者(增注上林賦盧橘夏熟黃甘橙楱枇杷橪柹云云/羅乎後宫列于北園史記相如傳盧橘注郭璞曰)
(今蜀中有給客橙似橘而非若柚而芬香冬夏華實相/繼或如彈丸或如拳通嵗食之即盧橘也史記索隠應)
(劭云伊尹書曰果之美者箕山之東青島之有盧橘夏/熟晉灼曰此雖賦上林博引異方珍奇不係於一也廣)
(州記云盧橘皮厚大小如甘酢多九月結實正赤明年/二月更青黒熟呉録云建安有橘冬月樹上覆裹明年)
(夏色變青黑其味甚甘美盧即黑色是也顏師古注盧/橘亦曰盧黑也左思三都賦序曰相如賦上林而引盧)
(橘夏熟考之則生非其壤劉逵注曰此非西京之所有/也藝苑雌黃云古今文章中多言盧橘李白詩盧橘為)
(秦樹宋之問詩盧橘漢家園又云冬花掃盧橘戴叔倫/詩盧橘花開楓葉衰蔡君謨荔枝譜云道里遼絶曽不)
(得班於盧橘江橙之右皆不顯言盧橘為何物東坡有/與劉景文同賞枇杷詩云盧橘是鄉人盖指盧橘為枇)
(杷也不知何所據而言相如之賦既言盧橘夏熟又言/枇杷橪柿豈用之重複耶復齋後録亦有辨論謂其未)
(可以相如為失也愚按吕氏春秋與許慎説文亦曰箕/山青島處有櫨橘        考二書注釋皆不聞秦漢)
(之世有為枇杷之説惟趙師尹注坡詩引談助云盧橘/枇杷也愚又考古今數家類書詳審盧橘枇杷各是一)
(物然談助以一果無二名蓋後世假借耳橙楱/上直耕切下音湊橘屬也柹而紙切亦橘屬)猶莊生之
寓言也(增注史記莊子著書十/餘萬言大抵率寓言也)余賦會稽雖文采不足
以擬相如之萬一(增注文選左思詠史詩辭賦擬相如○/選班孟堅典引雖不足雍容明盛萬分)
(之一又江文通詣建/平王上書少謝萬一)然事皆實録(增注西漢司馬遷傳/贊不虚美不隠惡故)
(謂之/實録)故設為子眞無妄先生有君畣問之辭子眞者誠
言也無妄者不虚也有君者有是事也以反相如之説焉
有客過越自稱子眞介于無妄先生(增注導賔客曰介/禮記介紹而傳命)
贄見于有君(增注儀禮士相見之禮贄冬用雉夏用腒/注摯所執以至者禮記魯有周豐哀公執)
(贄請/見之)謁入迺膝而前曰(增注列子黃帝篇楊朱膝行而/前曰請問其過史宋世家武王)
(伐紂微子膝行而前又見西/漢項籍傳呉越春秋有云)聞有君之名雅矣今幸際
顏色聆話言(增注毛詩告之話言話/户扶切合會善言也)瞨輙有請(䑑古/文僕)君
其聴焉君世家于越以風流自命(增注唐書杜如晦少/英爽以風流自命)
業傳緗素(增注淺黃色書衣曰緗帙書縑曰素緗素猶/言縑緗也晉書禮志齊魯諸生各携緗素隋)
(書經籍志盛以縹囊書用/緗素縹匹妙切青白色)才播歌詠(增注唐讓皇帝憲/傳形於音聲播之)
(歌/詠)越之山川人物古今風俗載在君腹(增注韓文送諸/葛覺往隨州讀)
(書詩偉哉羣聖/文磊落載其腹)願聞其畧可虖(增注唐李泌傳泌/逡巡曰愿聞其畧)有君
歛袵肅㝐謝曰唯唯(增注戰國策一國之衆見君莫不/歛袵而拜○禮記氣容肅色容莊)
(晉裴楷傳見肅然改容○戰國策秦王曰先生何以教/寡人范雎曰唯唯按宋玉諸賦及子虚長楊西都諸賦)
(皆用唯唯之語袵而審而/鴆二切襟也㝐古文容)客姑坐焉吾以語爾越於九
域(增注周禮周知/九域之地域)分曰揚州(禹貢淮海惟揚州周禮東/南曰揚州山曰會稽圖經)
(大都督府越州禹貢揚州之域增注李巡爾/雅曰江南之氣躁勁厥性輕揚故曰揚州)仰瞻天文
(增注易繫辭仰/以觀於天文)度當斗牛(漢書地里志呉地斗分野晉/書天文志自斗十三度至女)
(七度為星紀於辰在丑呉越分曰揚州而會稽入/斗一度白樂天詩云牛斗天垂象台明地展圖)在辰
為丑自夏而□(史記越王句踐其先禹之苗裔夏少康/之庶子也封於會稽以奉禹祀圖經封)
(少子於餘於越是/為越侯□古侯字)郡於秦漢(秦始皇城荆置會稽郡漢/以地屬呉國景帝誅呉王)
(復為會/稽郡)霸於春秋(春秋哀公十三年於越入呉史記/記句踐巳平呉兵横行號稱霸王)州
於隋而使於唐(隋大業中改為越州唐乾元中/置浙江東道節度觀察等使)公有素
而王有鏐(隋楊素封越國公唐末錢鏐/平董昌後封呉越國王也)因種山而中宅
(圖經種山一名重山即今卧龍山也呉越春秋越王𦵏/文種於國之西山一年伍子胥從海上穿山脇而持種)
(去與之俱浮於海今/西山有缺處是也)廓蠡城而外周(呉越春秋句踐自/呉還范蠡築小城)
(周千一百二十二步一貟三方西北立為龍翼之樓以/象天門東南伏漏石竇以象地户陵門四達以象八風)
(外郭築城而缺西北示服事呉也圖/經會稽治山陰以來此城即為郡城)龍樓翼而乾峙石
竇伏而巽流(見上/注)□天門兮墬戸惟崐崘兮是侔(呉越/春秋)
(范蠡曰臣之築城也其應天/矣崑崙之象存焉墬籀文地)實東南之大府(增注圖經/唐景雲二)
(年定為中都督府乾寧/四年升為大都督府)號天下之無厹(元微之詩會稽/天下本無仇厹)
(渠尤􁂒/匹也)其山則鬱鬱蒼蒼巖巖嵬嵬磅礴蜿蟺(增注韓/文送廖)
(道士序郴之為州在嶺之上又當中州清淑之氣蜿蟺/扶輿磅礴鬱積注云皆氣積之貌又引選云虬龍騰驤)
(以蜿蟺沈佳期西嶽詩云磅礴壓洪源磅礴上音滂又/披庚切下音薄磅礴猶混同也蜿蟺上於元於阮二切)
(下市衍切五臣注靈/光殿賦蜿蟺盤屈貌)崷崪崥崹(增注上疾由切下才建/切山高貌崥崹上步兮)
(切下大兮/切山低貌)若騫若犇若闔若闓(闓與開/通用)或凸或凹或□
或􁃛(□扶九切與􁂅阜同見夏英公古文四聲韻說文/曰􁂅大陸山無石者􁃛都囬切小塊也説文曰小)
(阜也俗/作堆)或㫁而連或昻而低虎卧龜蹲龍盤鳯徊(增注/此言)
(衆山之貌騫騰謂石鷂之類奔趨謂秦始皇/所驅之類龜蹲龍盤謂龜山卧龍之類也)舒為屏障
峙為楼臺(增注元稹州宅詩四面無時/對屏障一家終日在樓臺)掩映江湖明滅
雲霓(增注李白夢遊天姥吟越人/語天姥雲霓明滅安可覩)八山中蔵(府城之内/有八山種)
(山龜山蕺山火珠山鮑郎山彭山白馬山蛾眉山今所/存者惟四山爾鮑郎彭山白馬蛾眉俱已湮滅僅存其)
(名蕺側/立反)千峯周回(增注元微之詩千/峯鈿朶㑹稽山)彭鮑名存(圖經彭/山在會)
(稽縣北五里典録云彭祖所隠居之城鮑郎山一名陽/堂山在今大能仁寺之前郡國志云山有鮑郎祠本名)
(蓋後漢/人葬此)蛾馬迹迷(蛾眉山不見於圖經父老云在府橋/之東軒亭之西今醋庫之前形如蛾)
(眉掘鑿磨滅地為民居白/馬山在會稽縣北五里)鉅者南鎭是為會稽(史記禹/會諸侯)
(江南計功命曰會稽會稽者會計也皇覽曰會稽山本/名苗山唐開元十年封四鎭為公故會稽山為南鎭永)
(興公増注周禮職方氏東/南曰揚州其山鎭曰會稽)洞曰陽明羣僊所棲(龜山白/玉上經)
(曰會稽山周回三百五十里名陽/明洞天皆僊聖天人都會之所)石傘如張(圖經石傘/山在會稽)
(縣東南十五里玉笥側狀如傘增注唐丞相齊杭依/此山為書堂顧況過之作石傘峰銘刻于崖石之間)石
帆如揚(石帆山在會稽縣東十五里夏侯曾先地志云/射的山北有石壁高數十丈中央少紆狀如張)
(帆下有文石狀如鷂/人亦謂之石鷂山)石蕢如蔵(輿地志云宛委山上有/石蕢壁立干雲升者累)
(梯而至增注太平御覽會稽石蕢山上有/金簡玉字之書夏禹發之得百川之理)石鷂如翔石
壁匪涯(並見石/帆注)石甕匪携(巨石云在照湖東狀如酒甕/時人謂之秦皇酒甕石也)
香罏自□(會稽一峯狀如香罏人謂之香/罏峯一名覆釡山□古文煙)天柱可梯(呉/越)
(春秋九山東南天柱號曰宛/委圖經望秦山一名天柱山)韞玉有笥(圖經玉笥山在/會稽縣東南十)
(五里出美玉其形如笥/因以為名一名茅峴)降僊有臺(皇覽云宛委山上有/一巨石屹然如𤣥臺)
(嘗有神僊降其上為降仙/臺苗龍先生於此臺上昇)禹宂窅而叵探(史記司馬遷/登會稽探禹)
(宂唐鄭璹有禹穴碑增注太史公自序及西漢本傳上/會稽探禹穴張晏注曰禹巡行至會稽而崩因𦵏焉上)
(有孔穴民間云禹入此穴駕知章龍瑞宫圖經纂山記/云禹穴黃帝號為宛委穴赤帝陽明之府於此蔵書焉)
(大禹始於此穴得書復於此山蔵書會稽志云自舊經/諸書中以禹穴繫之會稽宛委山里人以陽明洞外飛)
(來石下為禹穴昌黎送惠師詩云嘗聞禹穴竒東去窺/甌閩越俗不好古流傳失其真則禹穴不可定名久)
(矣先生有禹穴詩云不知禹穴從何探洞鎖陽明石/一拳窅烏皎切深逺貌亦作窃叵普可切不可也)葛
巖蜚而自來(龍瑞圖經禹穴北有石巖高丈餘南面側/平如削眞誥云此石於赤烏二年天降從)
(安息國飛來上有索痕三條名為飛來石晉葛仙/翁曾築壇煉丹後人名葛仙巖煉丹井蜚古飛字)射堂
豐凶之的(孔曄會稽記云射的山半有石室迺仙人射/堂東峯有射的遙望山壁有白㸃如射候土)
(人常以占穀貴賤故語云射/的白米斛百射的𤣥米斛千)宛委日月之珪(增注甲開/山圖云禹)
(到宛委山得珪如日碧/珪如月長一尺二寸)應天上之玉衡(輿地志云會稽/山一名衡山呉)
(越春秋禹聞黃帝蔵書于此迺東巡登衡嶺龍瑞圖/經注云謂天文蓋度中權衡星名非南嶽之衡山嶺)直
海中之蓬萊(舊志蓬萊山正偶會稽沈紳蓬萊閣詩云/三山對峙海中央增注東方朔十洲記瀛)
(洲在東大海中對會稽郡又/云蓬萊山對東海之東北岸)至若嵊山巋其東(圖經嵊/山在剡)
(縣東三十四里唐武徳四年置嵊州因/山為名今曰嵊縣巋丘軌丘媿二切)嵞山屹其西(塗/山)
(在山陰西北四十五里舊圖經云禹會諸侯之所應劭/云塗山在永興北按永興即蕭山也杜預注左傳云在)
(淮南壽春亦未詳在何所增注夫塗山之名在於天下/者非一蘇鶚演義云塗山有四會稽渝州濠州宣州當)
(塗縣而世謂禹為諸侯之會者由越之圖經有承襲之/誤是以後人言之失眞惑亂莫辨今裒衆説詳為訂正)
(云按左傳哀公七年諸大夫對孟孫曰禹合諸侯於塗/山執玉帛者萬國杜預注云塗山在壽春東北孔穎達)
(云壽春縣也又淮南子原道訓禹會諸侯於塗山執玉/帛者萬國許愼注曰塗山在九江當塗縣愚按漢之當)
(塗晉之壽春此相接之境也當塗後廢壽春今存其説/與杜氏相苻矣越之舊經典太平御覽並引郡國志云)
(塗山禹會萬國之所有石船長一丈云禹所乘者此以/為在越中也其說與許氏杜氏相戾矣按說文云塗山)
(會稽山也一曰九江當塗也據此則塗山古有二所豈/皆為禹會諸侯之地且羣言或是或非其孰為確說耶)
(嘗觀柳子厚塗山銘云惟禹體道功厚徳茂會朝侯衞/統壹憲度云云乃舉明刑以弼聖模則戮防風遺骨專)
(車按家語呉伐越隳會稽獲巨骨一節專車焉問於孔/子孔子曰丘聞昔禹致羣臣於會稽之山防風後至禹)
(殺而戮之其骨專車焉故此銘云則戮防風遺骨專車/胡曾塗山詩云大禹塗山御座開諸侯玉帛走如雷防)
(風謾有專車骨何事兹辰最後來盧驤西征記云過塗/山思神禹會諸侯之盛尚有專車之骨枕荒草而凄凄)
(者乎凡三賢所作皆涉會稽而言之雖似合於舊經然/猶未為得實豈亦本郡國志而成文邪豈正為壽春者)
(作其引事未嘗深考邪此皆混淆難據以為證其前既/考於經傳及子書兹復㕘究諸史而覈之按通鑑外紀)
(曰禹南巡狩會諸侯于塗山承唐虞之盛此句見於帝/王世紀執玉帛者萬國又曰禹致羣臣於會稽防風氏)
(後至禹戮之史記以禹致會稽為東巡狩又嘗觀書史/中夏商國都地理圖列其禹都安邑今河東路禹會諸)
(侯于塗山今淮南路又會諸侯于會稽今兩浙路若按/圖以方隅論之禹都安邑是居北也故劉恕以塗山為)
(南巡狩司馬遷以會稽為東巡狩在理果當皆與圖合/可見其先會於塗山則是禹娶之地太平辨覽載大唐)
(地記曰九江當塗縣有禹娶之地後會於㑹稽則是禹/崩之地此當取信於吾夫子所言禹致羣臣於會稽之)
(山而有防風之戮者乃昔之茅山也呉越春秋云禹登/茅山以朝四方羣臣防風後至斬以示衆乃大會計治)
(國之道遂更名茅山曰會稽之山史紀夏本紀注作苗/山若曰會稽之山乃郡境諸山之通稱故以為塗山則)
(惑也何則蓋當時之巡狩其朝會不於方岳而於會稽/亦以形勝而巳然此塗山未足與之班也又按通典云)
(塗山在濠州西南二百二十里春秋末鍾離子之國昔/禹會諸侯於塗山即其地也通典唐杜岐公佑撰又按)
(本朝九域志濠州古跡有當塗城塗山氏之邑鍾離徐/之别封也禹廟在塗山上乃知漢晉之世塗山則屬壽)
(州在唐及本朝則屬濠州按晉安帝時置鍾離郡隋改/曰濠州又按濠梁圖經云塗山在鍾離縣西八十里周)
(三十七里高二百五十八丈禹治水時娶於此即位後/會諸侯也故東坡過濠州有塗山詩曰川鎖支祁水尚)
(渾地埋汪罔骨懸存樵蘇巳入黃熊廟烏鵲猶朝禹會/村坡自注云下有鯀廟山前有禹會村愚觀此詩則又)
(得其詳矣然泛及於汪罔骨何率爾言之而混淆如此/若觀者不知所自復疑為會稽耳知乎此則知前三賢)
(所作其從一也又與二子迨過遊塗山詩曰此生終安/歸還軫天下半朅來乗樏廟復作微禹嘆從祠及彼呱)
(像設偶此粲秦祖當侑坐夏郊亦薦祼可憐淮海人尚/記弧矢旦坡自注云淮南人相傳禹以六月生是日數)
(萬人會山上愚觀此注其陳公傅良所謂塗山以禹重/者斯可知矣若越之塗山烏見其所重歟或難之曰吾)
(鄉塗山其所表見亦不一山有長丈之石船稱為禹所/乘來者其隣境今有禹廟又有禹會鄉是豈不足以取)
(信哉愚應之曰禹功被天下故祠廟在在有之安可輒/取以為據至若石船之説殆不可信必是後人為此以)
(神其事在昔禹之治水也陸行乘車水行乘舟泥行乘/橇山行乘􁆬無非各適其宜惡有乘石船而涉風濤之)
(險哉必不如是求異於世也縱使可信若謂禹乘此到/越會於茅山則可若謂乘此到越會於塗山則不可也)
(而其鄉以禹會為名者亦猶是矣兹皆辨其所在如此/今更復論三家所述之文兼明之且許愼之注説文則)
(曰嵞山會稽山也一曰九江當塗也及為淮南子之注/不曰在會稽而獨曰在九江當塗者必有據於前世而)
(然至杜預集解左傳凡釋山川地理未嘗不詳此不過/祖述於舊文如是則塗山之注以為壽春地者其來者)
(逺斯二者是確乎不可易之説也故愚所以有取焉耳/至於舊經所載良由後世夸誕者傅會其説為之粉飾)
(有戾於古故愚所以無取焉耳夫何鄉元注水經與李/坊太平御覽類皆不究其原妄非杜預壽春之注是以)
(撰會稽志諸公亦就證在越州惜乎不為甄明如此惟/曾子開等為九域志不膠承襲之非故越州古跡不書)
(塗山及華安仁作會稽覽古詩不梏聞見之粗故塗山/特不形於賦咏是皆得其實審此則不復有兩岐之惑)
(矣嵞同都􁂒今作塗屹魚乞􁂒橇丘遙切漢書音茅蕝/之絶尚書注作泥乘輴􁆬紀録􁂒漢書作梮居足􁂒尚)
(書注作山乘樏/力軌切力追􁂒)阜至繇蜀(蜀阜山在山陰縣北三十五/里舊經按地志云昔自蜀飛)
(來帶兒婦二十餘人隨山而至善戲美錦自云家在西/蜀今忽至此又云句踐將伐呉置婦女於山上以邀軍)
(士後訛為阜/也繇音由)龜來自齊(龜山在山陰縣東八十步下有/東武里或謂之怪山呉越春秋)
(范蠡築城既成怪山自琅邪東武海中山也一夕自來/故名怪山越絶書云句踐游臺也東海司馬門所以灼)
(龜又望天氣觀天經也一云逺望似龜形故或名龜山/增注一名飛來徐浩詩云兹山昔飛來逺自琅邪臺孤)
(岫龜形在深/泉鰻井開)梅山迺隠吏之窟(梅山一名巫山在府城/北一十八里梅子眞所)
(隠之地也其西則有梅市里梅福里陸農師適南記華/安仁梅山詩並記其事增注西漢梅福九江壽春人為)
(南昌尉後去官棄妻子去九江至今傳以為仙後人有/見福於會稽者舒信道詩梅福逍遙隠吏間世說晉孫)
(綽嘗鄙山濤而謂人曰山濤/吾所不解吏非吏隠非隠)紵羅葢西子之閨(輿地志/云諸暨)
(縣羅山西施鄭旦所居有方石云是西施浣紗處今名/紵羅山增注樂史寰宇記諸暨縣有苧羅山山下有石)
(跡水是西施浣紗之所至今有西施家東施家則西施/者姓施而在西也李白詩西施越溪女出自苧羅山)
五泄爭奇於鴈蕩(掇英集五泄瀑布也在諸暨西四十/里有兩山夾溪造雲壁立高二百丈)
(廣數十丈水瀉五節故曰五/泄山多奇峯或比之鴈蕩云)四明競秀於天台(圖經云/四明山)
(在餘姚縣孫綽天台賦云涉海則/有方丈蓬萊登陸則有四明天台)五雲中令之故居(晉/義)
(熈三年中書令王獻之居是山有/五色祥雲見安帝詔建雲門寺)十峯曇翼之招提(法/華)
(山在會稽縣南四十里晉僧曇翼棲此誦法華經因置/寺焉其山十峯其水雙澗今天衣寺是也增注李紳法)
(華山詩十峯排碧落雙澗合清漣○僧史後魏大武帝/始光元年創立伽藍為招提之號隋大業中改天下寺)
(為道塲至/唐復為寺)故越為之首兮剡為之面兮沃洲天姥眉兮
目兮(白樂天沃洲山記云東南山水越為首剡為面沃/洲天姥為眉目二山今屬新昌縣增注沃洲天姥)
(本屬剡縣以唐末錢氏折置新昌故也唐朱放詩月在/沃洲山上人歸剡縣溪邊○文選謝靈運登臨海嶠詩)
(暝投剡中宿明登天姥岑/高高入雲霓還期那可尋)金庭桐柏仙子㡯兮(金庭觀/在剡縣)
(東王子晉學道登仙之所眞誥曰南岳眞人云越有桐/柏之金庭養眞之福地神仙之靈壚也增注選孫綽天)
(台山賦靈仙之所/窟宅㡯古文宅)南明嵌崆寶湘湧兮(新昌南明山有/寶相寺梁建安)
(王造石佛一軀高一百丈增注蓮經云於十方國各得/成佛皆同一號名曰寶相如來又云多寶如來塔從地)
(湧出嵌崆上口/銜􁂒下口公􁂒)南巖嵯峨海跡古兮(南巖在新昌縣西/南唐李紳龍宫寺)
(碑云南巖海跡高下猶存增注會稽志南巖世稱任公/子釣魚之所莊子任公子以五十犗為餌蹲於會稽投)
(竿東海經年而得巨魚唐齊顗南巖感興詩南巖寺本/滄海任子釣臺今尚在見説垂鈎于此中犗牛作餌莊)
(書載滄海竭任子沒波濤打處為巖窟不知任/子何所之唯見釣臺空突兀犗古邁􁂒犍牛也)陟秦望
而望秦兮(史記秦始皇三十七年上會稽祭大禹望于/南海立石刻頌圖經秦望山在㑹稽南四十)
(里又有望秦山始皇登/山羣臣於此以望秦中)登洛思而思洛兮(洛思山在蕭/山縣東輿地)
(志云永興縣有洛思山洛下人朱雋來會稽/三年不得反乃登山北顧而嘆因以為名)采葛食蕺
敬弔前王兮(葛山在會稽縣東一十里呉越春秋云句/踐使衣織布以獻呉王采葛是山蕺山在)
(府治東北三里趙璘直碑云蕺蔬類音越王所嗜常采/於此遂用名之在晉為王逸少别止尚留故池與祠堂)
脩竹茂林緬想陳迹兮(輿地志云山陰縣西有蘭亭王/羲之叙云此地有崇山峻嶺茂)
(林脩竹又云俛仰/之間以為陳迹)連山如珠秦皇之所驅兮(連山在蕭/山縣西夏)
(侯曾先志云連山長岡九里西北至定山秦始皇欲置/石橋渡浙江今尚有石柱數十列於江際世傳秦始皇)
(驅山塞海增注會稽志唐人於越溪獲鐸以問僧一行/荅云此秦始皇驅山鐸也殷芸小説始皇作石橋欲過)
(海觀日出有神驅石入海其城陽/等山皆起立東傾有趨赴之狀)擪山如玦亞父之所
割兮(擪烏山在蕭山縣南東方朔神異志云此山是亞/父割㫁蕭山南嶺擪於烏江增注東坡詩亂山如)
(玦環擪烏協反江東呼擲為擪玦/居穴切玉珮也如環而缺不連)北幹隠兮明月在(北/幹)
(山在蕭山縣北孔靈符地志云許詢家於此山之陽詢/詩云蕭條北幹園劉員長嘆曰清風明月恨無𤣥度)
東山卧兮白雲迷(東山在上虞縣西北三十里謝安石/高卧之處李白憶東山詩云白雲他)
(自散增注會稽志云東山在上虞縣西南四十五里舊/經以為在西北三十里非也東山因謝太傅而名者三)
(一在臨安山中一在金陵建康志云謝安本居會稽東/山後入朝乃於此營築以擬之二山雖太傅之所㳺非)
(故居之東山惟上虞乃故居也世説注引續晉陽秋曰/安石家於上虞因咸康初辟召不起高卧歴年正在此)
(山/)少微寂兮幽鳥怨(少微山在會稽五雲門外十里職/方員外郎齊唐墓表云公退居湖)
(山曰少微依山有亭榭獨以書史音樂自適/增注北山移文蕙帳空兮夜鶴怨之句也)太白空兮
埜猿啼(太白山在嵊縣西六十里與少白山連侯曾先/地志云峻極于天連巖崔嵬趙廣信煉丹登仙)
(之處上有白猿赤玃吐綬鳥/埜古野字玃居鎛切狙也)其水則浩淼泓澄散漫縈
迂漲焉而天(増注昌黎至潮謝表/州之南境漲海連天)風焉而波(增注賀知/章還鄉詩)
(唯有門前鏡湖水/春風不改舊時波)淨焉如練(增注選謝眺望京/邑詩澄江淨如練)瑩焉如
磨(增注洪覺範詩一蒿湘水/碧於羅瑩淨無痕不受磨)溢而為江(增注禹貢溢為/滎○為江大小)
(凡十所其名見/會稽志所載)瀦而為湖(增注湖之載於圖經者凡五/十一所皆瀦水以溉田今會)
(稽志所載大小凡一百一十/三所瀦陟魚􁂒水停所也)為沼為沚(増注詩采蘋于/沼于沚注沼池)
(沚渚/也)為潢為汚(增注周語塞川原而為潢汚文粹陸龜/䝉江湖散人傳水之局為瀦洳為潢為)
(污潢音黃積水也/汚音烏濁水也)滙為陂澤(滙胡罪􁂒書東滙澤/又胡對􁂒水回合)疏為
溝渠寖而田疇(寖與浸同/又子稔切)淤而泥塗(淤音於又依/倨􁂒濁也)生我
稻梁溉我果蔬(增注西漢溝洫志史起為鄴令民歌之/曰鄴有賢令兮為史公決漳水兮灌鄴)
(旁終古舄鹵兮生稻粱掇英集載/蔣堂棹歌溉我田疇兮生我稻梁)集有鳬雁(增注王充/論衡鴈鵠)
(避寒集於㑹/稽雁通作鴈)戲有龜魚實有菱芡(増注㑹稽志越中所/產唯羅文菱最大山)
(陰梅市之雞頭最盛/芡巨險切雞頭也)香有芙蕖(增注㑹稽志山陰荷最/盛出偏門至三山多白)
(蓮出三江門至梅山多紅蓮/夏夜香風率一二十里不絶)鶻舟如擊(晉安海物異名/記越人水戰淩)
(波赴敵則/有鶻舟名)馬檝如驅(呉越春秋越人以船為/車以檝為馬檝與楫同)船龍夭矯
橋獸睢盱(白樂天詩船頭龍夭矯橋脚獸睢盱夭矯上/於兆切下居表􁂒自恣之貌睢盱上呼維􁂒)
(下休俱/切視貌)堰限江河津通漕輸航甌舶閩(增注甌今之温/台按郭璞注山)
(海經云今臨海永寧縣即/東甌也○閩今之福建路)浮鄞達呉(增注鄞明□/○呉浙西山)浪槳
風帆(増注孟浩然宿天台桐柏觀詩海行信風帆歐陽/永叔有美堂記風帆浪舶出入於江濤浩渺烟雲)
(杳𠖇之/間云云)千艘萬艫(増注白氏六帖千艘萬舸山谷寄劉/泗州詩萬馬千艘要路半艘蘇刁切)
(船之縂名艫音盧/船前頭刺櫂處也)大武挽繂(增注記曲禮牛曰一元大/武○唐書何易于傳刺史)
(崔朴乘春汎舟索民/挽繂繂音律索也)五丁譟謼(増注揚雄蜀玉本紀天/為蜀王生五丁力士能)
(徙山又使鑿山開道通秦致糞金石牛於成都杜甫橋/陵詩論功超五丁○東漢冦恂傳恂令士卒鼔譟大呼)
(東坡進策養兵若有所/負則羣起而譟呼呌)榜人奏功(増注文選司馬長卿/子虚賦榜人歌聲流)
(喝注榜人船長也又張景陽七命淵客唱淮南之曲榜/人奏采菱之歌記月令命漁師伐蛟取鼉注今月令漁)
(師為榜人○詩六月薄伐獫狁以奏膚公注奏為膚大/公功也韓文南海神廟碑櫂夫奏功梅聖俞廟子灣辭)
(舟師奏奏功兮濁水湍/流榜補孟􁂒喝於邁􁂒)千里須臾(增注文選左太沖呉/都賦篙工楫師選自)
(閩禺習御長風狎玩靈胥責千里於寸隂聊期先而須/㬰文粹孟郊送從叔簡南歸詩北騎達山岳南帆指江)
(湖高蹤一超越/千里在須㬰)境絶利博莫如鑑湖有八百里之回環
灌九千頃之膏腴(圖經後漢馬臻字叔荐山陽人也為/太守創立鑑湖在㑹稽山陰二界築)
(塘蓄水水高田丈餘田又高海丈餘若水少則洩湖溉/田如水多則開湖洩田中水入海所以無凶年其塘堤)
(周回三百十里溉田九千餘頃一說鑑湖八百里蓋緫/言之錢昭度詩云越國荷花八百里增注西漢張禹買)
(田至四百頃皆涇渭灌溉極膏腴上價宋書㑹土帶海/傍湖良疇數十萬頃膏腴上地畝直一金按晉宋間謂)
(㑹稽為/會土)浮賀監之家(唐書賀知章以秘書監請為道士/詔許之以宅為千秋觀賜鑑湖剡)
(川一曲增注唐張志和舟敝顔眞/卿請更之志和曰願為浮家泛宅)寖允常之都(史記少/康庶子)
(封于會稽後二十餘世至於允常/呉越春秋云越之興霸自允常矣)人在鑑中舟行畫圖
(輿地志山陰南湖縈帶郊郭欵屬峰岫白水翠巖互相/映發若鑑若圖王逸少云從山陰上路行如在鑑中游)
(増注山谷登南樓詩江東湖/北行畫圖鄂州南樓天下無)五月清涼人間所無(杜甫/詩鑑)
(湖五/月涼)有菱歌兮聲峭(謝靈運詩菱歌調易急王翰詩不/知湖上菱歌女幾箇春舟在若耶)
(增注舊注菱歌調易急按/文選本是采菱調易急)有蓮女兮貌都(西施采蓮於/若耶溪李白)
(有采蓮曲增注詩有女同車彼美孟姜洵美且都注都/閑也言閑習婦禮楚詞比徳好閒習以都只王逸注曰)
(美人容貌都閑習於禮節西漢司馬相如傳車騎雍容/閒雅甚都顏師古注曰都閑美之稱也梅聖俞詩昔聞)
(桓司馬娶妾貌甚都閒音/閑下同只音止語巳詞)日出兮煙銷(增注柳子厚為/翁詩頌有日出)
(不見人欸乃一聲山水緑/欸乃上音襖下音靄同)漁郎兮嘯嘑(増注王荆公桃/源行漁郎放舟)
(迷逺近○楚辭宋玉招魂招具該備永嘯呼些東漢方/術傳趙炳嘗坐船中長嘯呼風亂流而濟些蘇賀切語)
(詞/也)東泛曹江哀彼孝娥(曹娥江在會稽東四十里娥上/虞人父溺死不得尸娥年十四)
(沿江慟哭晝夜不絶旬/有七日遂投江而死)西觀驚濤弔夫子胥(浙江在蕭/山縣西十)
(三里史記呉王殺伍子胥取其尸盛以鴟夷革/浮之江中呉人憐之為立祠於江上命曰胥山)槩浦思
夫槩之封(縣浦在諸暨縣北呉闔閭弟之/子夫槩所封之地因以為名)翁洲訪偃王
之廬(翁洲屬會稽郡國志云徐偃王昔居於翁洲增注/十道志翁洲在海中徐偃王所居會稽志翁洲在)
(會稽縣東今𨽻慶元○博物志徐君宫人娠而生卵以/為不詳棄於水濵孤獨母有犬名鵠倉御以歸母母覆)
(煖之遂成小兒生而偃故以為名長襲為徐君通鑑外/紀徐子嬴姓處潢池東自號偃王周穆王聞其僭使楚)
(伐之詳見後漢東夷/傳及楚辭七諌補注)簞醪投兮沼呉國(簞醪河在會稽/南三里句踐投)
(醪之所左傳伍子胥曰呉其沼乎○増注黃石公三畧/昔良將用兵有饋簞醪者使投諸河與士卒同流而飲)
(夫一簞之醪不能味一河之水而三軍思為致死者以/滋味之及巳也一説古烈女傳楚將子發母曰昔越王)
(句踐伐呉王夫差客有獻醇醪一器者王使注江之上/流使士卒飲其下流云云簞醪或作單字單即言其一)
(器耳/亦通)扁舟去兮變陶朱(史記范蠡事越既滅呉乃乘舟/浮海以行終不反止于陶天下)
(稱陶朱公増注呉越春秋范蠡乃乘/扁舟出三江入五湖人莫知其所適)鼓樵風兮遊若耶
(若耶溪在會稽縣東南後漢鄭𢎞字巨君山陰人孔靈/符會稽記云射的山南有白鶴山此鶴為仙人取箭鄭)
(𢎞嘗采薪得一遺箭頃有人覔𢎞還之問何所欲𢎞識/其神人也曰常患若邪溪載薪為難願朝南風暮北風)
(後果然故溪風至今猶爾呼為鄭公風亦名樵風○增/注九域志若邪溪即歐冶子鑄劒之所徐浩㳺之云曽)
(子不居勝母之閭吾豈游/若邪之溪因改為五雲溪)興䨮棹兮尋隠居(剡溪一名/戴溪晉書)
(云王子猷嘗居山陰夜雪初霽四望浩然忽憶戴逵時/在剡便夜乘小船詣之經宿方至造門不前而返人問)
(其故子猷曰乘興而來興盡/而反何必見戴䨮與雪同)禊事脩兮觴蘭渚(蘭渚即/蘭亭也)
(羲之序云會于山陰之蘭亭修禊事也有清流激湍引/為流觴曲水増注史記漢安帝禊霸上徐廣曰三月上)
(巳臨水袚除謂之禊也應劭風俗通褉者潔也故於水/上盥潔之也○輿地志山陰縣西有蘭渚渚有亭曰蘭)
(亭晉時太守王羲之所立禊胡計切除惡祭/祓敷勿􁂒除災求福周禮女巫掌嵗時袚除)陶泓沐兮
池戒珠(戒珠寺在蕺山本王羲之别業有鵞池硯池題/扇橋在焉増注韓文毛頴傳頴與𢎞農陶泓友)
(善/)了谿鑿兮禹功畢(了溪在剡縣東北源出了山越絶/書云禹蹊了谿人方宅土增注先)
(生有了溪詩禹跡始壺口禹功終/了溪餘粮散幽谷歸去錫𤣥圭)刑塘築兮長人誅(刑/塘)
(在會稽縣北越絶記云禹㑹諸侯於塗山執玉帛者萬/國防風後至禹乃誅之於塘賀循會記記云防風氏其)
(身三丈刑者不及乃築高塘刑之故曰刑塘增注郭璞/會稽山賛禹徂會稽爰朝羣臣不䖍是討乃戮長人○)
(舊注引越絶記此據圖經/所載愚檢越絶今亡此文)酌菲泉兮懐古(㑹稽山大禹/寺有泉名曰)
(菲泉増注先生有菲飲泉詩梵王宫近夏王宫一水/清含節儉風越俗不知王好惡泉名却在酒名中)飲
清白兮自娯(卧龍山下州宅之西隅有清白堂/清自泉太守范文正公命名有記)其物則
有魚鹽之饒(沈立越州圖序瀕海居人以魚鹽為生增/注會稽典録虞翻對王景興曰山有金朩)
(鳥獸之殷水有/魚鹽珠蚌之饒)竹箭之美(爾雅東南之美者/則有會稽之竹箭)山㴠海蓄
吂其有幾(吂莫桑切/不知也)貢入王室(増注史記管仲責楚/包茅不入貢於周室)利
周遐邇耕焉㠯火耨焉㠯水(漢書地理志云江南地廣/火耕水耨民食魚稻耨奴)
(豆􁂒耘/田也)南風翼苗翠浪千里(增注東坡登玲瓏山詩翠/浪舞翻紅䆉稏見耆英集)
𥝧稏一空(增注梅聖俞和永叔晉祠詩下溉平田幾百/頃稻苗𥝧稏曽不枯張伯玉蓬萊閣周望詩)
(䆉稏西成稻逍遙北海樽○范希文岳陽樓記長烟一/空皓月千里𥝧䆉並步化􁂒稏衣駕􁂒𥝧稏稻多貌一)
(曰稻/名)玉粒如峙(增注王子年拾遺記員嶠之山名環丘/粟生穗髙五丈其粒瑩然如玉也杜甫)
(茅堂收稻詩玉粒未吾慳○峙謂山也戰國/策粟如丘山歐陽詹徳勝頌序餘糧嶽峙)炊粳釀秫
(增注韓文城南聮句淅玉於香粳○東坡超然/臺記釀秫酒為脱粟而食之秫者术稷之枯者)既甘且
㞓(増注凡甘㫖多連用析而言之者見/孝經詩君子有酒多且旨㞓古文㫖)檿桑之奇號為
第一(呉錄太康地記並云諸暨境上諸山出苐一檿桑/文采如列棊方正駢次有如畫作可為屐□上品)
(者一兩至數十萬檿於琰切/山桑也□思積切履底也)龍精㒩㒩吐絲滿室(蠶書/曰蠶)
(為龍精荀郷蠶賦云有物於此㒩㒩然其狀屢化如蟫/增注荀子賦篇蠶冬伏而夏㳺食桑而吐絲㒩讀如蟲)
(倮之倮無/羽毛貌)萬草千花機軸中出(增注杜甫白絲行繰絲/須長不須白越羅蜀錦)
(金粟尺象床玉手亂殷紅萬草千花動凝碧巳悲素質/隨時染裂下鳴機色相射趙次公注曰萬草千花言錦)
(上羅上之繁紋也○江淹雜體詩䊵扇/如圓月出自機中素殷烏閑􁂒赤黒色)綾紗繒縠䨮積
縑匹(圖經越貢花紗白編綾交梭綾輕容生/縠呉絹十様綾大花綾編文紗花羅)朩則楓挺
千丈(名山志云天姥山/有楓朩千餘丈)㮤封五夫(上虞有地名五夫始/皇封松朩為五大夫)
(之處增注此蓋牽於世俗之傳按史記/封松樹為五大夫在泰山㮤古文松)桐柏合生(嵊縣/金庭)
(觀道經云上/有桐柏合生)檫棐異隅(輿地志云餘姚有太平山四角/各生一種朩不雜他朩一角純)
(檫一角純/粹一角)文梓楩楠(呉越春秋呉王好起宫室越王使/工入山伐朩天生神朩一雙大二)
(十圍陽為文梓陰/為楩楠以獻呉王)櫟柞櫧榆(郡國志若耶溪有櫟朩謝/家兒惠連作詩聮句刻於)
(其上上虞有歴山山下多柞朩呉越名柞為歴故曰歴/諸暨有櫧山剡有榆朩山皆以朩得名櫟柞上來的􁂒)
(下才落子/各二􁂒)連理之柯(諸暨有朩連院因有連理朩故得/名增注後漢安帝紀東平陸上言)
(朩連理白居易長恨/歌在地願為連理枝)合抱之株(増注老子曰合抱/之朩生於毫末)迺斧
迺斤以輿以廬迺有蕭山陸吉(東按黃甘陸吉/傳吉隠蕭山)諸暨三
如(圖經諸暨出三如謂如錦/之桑如拳之栗如絲之苧)胡柟□林賀𤓰滿區(爾雅/梅柟)
(任昉述異記越中有王氏橘園胡氏梅山賀氏𤓰丘陳/家白蓮增注山谷兄大臨寅菴詩春糞辰𤓰滿百區)
(古文/成)棗實全赤樆腮半朱(増注越俗言高公山出千貫/文林樆項里出千貫文樆梅)
穴榧殻玉櫻桃薦珠(增注白樂天詩櫻/桃子綴小紅珠)鴨脚含黃(增注/鴨脚)
(子銀杏也歐陽永叔謝梅聖俞寄銀杏詩鴨脚雖百箇/得之誠可珍山谷送舅氏野夫之宣城詩霜林收鴨脚)
(春絪薦本高陳後山無巳寄張芸/叟詩秋盤堆鴨脚春味薦猫頭)雞頭去盧(增注方言/曰北燕謂)
(之䓈青徐淮泗之間謂之芡南楚江湘之間/謂之雞頭○盧芒刺苞也䓈音役又羊捶􁂒)百益七絶
之奇(爾雅楙朩𤓰埤雅梨百損一益楙百益一損陶隠/君云山隂蘭亭尤多朩𤓰人以為良果酉陽雜俎)
(柿有七絶一夀二多隂三無烏巢四無蟲五/霜葉可愛六佳實七落葉肥大楙莫候切)雙頭四角
之殊(雙頭謂蓮也越多雙頭蓮埤雅云俗言菱芰而/不分别惟武陵記云四角三角曰芰兩角曰菱)蔗
有崐崘之號(本草注甘蔗有兩種赤色名崐崘蔗白色/名荻蔗赤蔗出江東會稽作乳糖蓋用此)
(蔗/)梅有官長之呼(越有楊梅二種絶佳/一曰官長一曰稜梅)蔓生則馬乳蘡
薁(増注南部新書太宗破高昌收馬乳葡萄種於苑中/韓文葡萄詩若欲滿盤堆馬乳莫辭添竹引龍鬚○)
(謝靈運山居賦野有蔓草獵涉蘡薁蘡薁/上於莖切下於六切詩六月食䖇及奠)土實則鳬茈
慈菰(茈才/支􁂒)野蓛溪毛(増注歐陽公醉翁亭記山肴野蓛/○左傳隠公三年澗溪沼沚之毛)
(注毛草也蔌蘇谷/􁂒萊茹之總名)園蔬朩菌(菌巨隕切爾/雅地簟似蓋)湘湖之蓴箭
里之筍(蕭山湘湖出蓴萊會稽有美/箭里張伯玉云越經冬食笋)可薦可羞采擷無
盡鱗蟲水族海生池養(増注會稽志會稽諸暨以南大/家多鑿池飬魚為業每春初江)
(州有販魚苗者買/放池中輒以萬計)丁首丙□(増注爾雅魚枕謂之丁□/謂之丙注其骨形似篆書)
(丁字丙字因以名焉/首古文首□與尾同)皤腹縮項(増注韓文月蝕詩弊蛙/拘送主府官帝著下腹)
(嘗其皤注腹下白也左氏皤其腹○襄陽耆舊傳宋張/敬兒為刺史齊高帝求漢水鯿魚敬兒作六槽船置魚)
(而獻曰奉槎頭縮項鯿一千八百頭杜甫解悶詩謾釣/槎頭縮項鯿王洙注曰孟浩然詩鳥泊隨陽鴈魚藏縮)
(項鯿楚人云長腹粳米縮項鯿魚為美味/也皤步何切左傳注皤大腹鯿卑連􁂒)赤鯶文鱧元
鰆黃􁮩(以上魚名並載於圖經越所有者餘皆類此増/注酉陽雜爼唐律捕魚得鱧即放號赤鯶公輒)
(殺者抵罪以䜟言鯉為李也○韓文城南聮句/庖霜鱠𤣥鯽鯶户衮切鱧力啟切􁖫與鯽同)䱷人駢
集(䱷與/漁同)㠯鈎㠯網羮金鱠玉(増注黃􁮩烹為羮越俗謂/之金羮○鱧鯉鯽皆堪作)
(鱠隋唐佳話呉都獻松江鱸魚鱠煬帝曰所謂金羮玉/鱠東南之佳味也蘇子美詩笠澤鱸肥人鱠玉吕吉甫)
(詩魚出清/波庖鱠玉)不數熊掌(増注孟告子魚我所欲也熊掌亦/我所欲也二者不可得兼舍魚而)
(取熊掌者也注熊掌熊蹯也先生於此反其意而用之/蹯音煩獸足熊踏者至美味也左傳楚成王請食熊蹯)
(又宰夫胹熊蹯不熟晉/靈公殺之胹音而煑也)能言之鶩譱鳴之鵞(陸龜蒙養/能言之鴨)
(王羲之愛善鳴之鵞鵞鴨蠃蟹皆越產之最多者陸龜/䝉有鬬鴨一欄驛使挾彈斃其尤者龜䝉駭之曰此能)
(人語見待附進斃之奈何使人恐盡與槖中金問人語/之由曰能自呼其名○晉書王羲之性愛鵞會稽有姥)
(養一鵞善鳴求市未得遂就觀之/鶩莫不􁂒野生曰鳬家生曰鶩)輸芒之蟹(增注酉陽/雜俎八月)
(蟹腹有真稻芒長寸許向東/輸與海神末輸芒不可食也)孕珠之蠃(蠃廬戈切蚌屬/望月而孕海賈)
(云中秋有月則/是嵗珠多而圓)文身蛤氏之子(蛤有文故謂之文蛤元/微之詩鄉味尤珍蛤合)
(氏子見東坡/江瑤柱傳)跛足從事之徒(元微之詩鼈解稱從事增/注荀子躓步不休跛鼈千)
(里跛去/鬼切)街填巷委(增注文粹辛替不䟽腐/栗爛帛填街委巷云云)與土同多(增/注)
(東坡詩地上戢戢多於土南史/齊高帝曰當使黃金與土同價)異獸珍禽(増注書旅契/珍禽奇獸不)
(育于國王禹偁瑞蓮歌/云異獸珍禽不為貴)屑銅吐綬(銅牛山在會稽縣夏/侯曽先地志云昔有)
(銅牛見於靈汜橋人逐之奔入山山掘地視之悉銅屑也/圖經剡縣有太白山有鳥尾似鷊文采五色口吐絲綬長)
(數尺號吐/綬鳥也)猛虎負子(蕭山有去虎山本名虎子山有猛虎/子傷人景徳四年六月晦日虎負二)
(子西渡浙江而去知/縣杜守一因改名焉)靈鳥送􁈸(法華山有雙鳥􁈸長則送/出之故唯此鳥在焉唐萬)
(齊融寺碑云雙鳥所以示兆今尚翔鳴􁉵苦/候居候二切鳥子生而須哺曰􁈸自食曰雛)鳯棲鹿化(會/稽)
(有鳯林鄉按呉越春秋禹會諸侯于稽山因為國政鳳凰/棲于朩百鳥伺于澤草公鳯林詩苗山會計圖書日威鳳)
(曽棲碧玉枝龍瑞圖經葛仙翁有桐/木憑几化為白鹿三足號為鹿跡山)鶴拾鴈耨(孔靈符會/稽記云射)
(的山西南有白鶴為仙人取箭因號箭羽山上虞有鴈田/州志云夏禹與諸侯宴樂於此人咸烏服故其地鴈為民)
(田春拔草根/秋銜其穗)熊羆貍豹猴玃猿狖(玃居縛􁂒母猴也/狖余救􁂒黑猿也)鵁銜
鸕吐(埤雅鵁鶄子銜母翅鸕鷀吐而生子/鵁鶄上古爻􁂒下子盈􁂒鵁鶄似鴨)鸎求鶉鬬(越人/多畜)
(鸎及鶉鸎能/求友鶉善鬬)鷗浮鷸浴(禽經曰鳬善沒鷗善浮埤雅鷸翡/翠也衒其毛羽日浴澄波洄淵之)
(間鮮縟可愛鷸余律/切知天將雨鳥也)鵶寒鳦瘦(越多寒鵶秦少㳺詞寒鴉/萬㸃黃巖叟詞寒鴉如豆)
(俱得其實鳦燕也有二種有/胡燕有越燕胡燕肥越燕瘦)巧婦錐喙(埤雅鷦鷯性巧故/俗呼巧婦其喙尖)
(利如錐巢/至精密)舂鋤雪脰(爾雅鷺舂鋤埤雅歩於淺/水好自低昂故曰舂鋤)林棲水宿
修尾長咮(禽經曰陸鳥曰棲水鳥曰宿又曰山禽之咮多/短水禽之咮多長山禽之尾多修水禽之尾多)
(促咮竹救/􁂒喙也)江湖為籠山林為囿㠯牡㠯牝㠯蜚㠯走甲
第名園奇葩異香(增注東坡雨中花詞甲第名園有國/艷帶酒天香染袂先生和濮十太尉)
(詠知宗園牡丹詩香苞初柝/曉霞凝甲第名園冠紹興)牡丹如洛芍藥如揚(歐陽/公花)
(品序牡丹西出丹州延州東州青州南出越州/出洛陽者為天下第一揚州出千葉芍藥花)水蘭載
新(呉蛻鎭東軍監軍使院記云大厦之前木蘭特異越/城之中稱為一絶當前政不軌之際忽為凋零逮彭)
(城王之鎭臨也緑/葉紫苞載新陽艷)海榴懐芳(州宅舊有海榴亭唐李紳/詩懐芳不作翻風艶列萼)
(猶含泣/露妍)蘜山黃華(圖經蘜山在蕭山縣西山多甘菊唐/縣令李萼尉丘丹目之曰菊山增注)
(禮記菊/有黃華)蘭亭國香(越絶書蘭亭在山陰越王種/蘭處增注左傳蘭有國香)天衣杜
鵑(天衣寺有杜鵑花最奇/每嵗競開觀者雲集)東山薔薇(李白詩不到東山/久薔薇幾度花)
湖映香䨮(越多梅花又餘姚有梅澳湖以梅得名增注/古樂府宋蘇子容梅花落云越溪花似雪不)
(俗有香來王介甫梅詩遥/知不是雪為有暗香來)鑑生水芝(李白詩荷花鑑裏/生増注按李白集)
(只有荷花鏡裏香之句崔豹古今/注云芙蓉一名荷花一名水芝)鴛梅並蒂(越有鴛鴦/梅雙頭千)
(葉/)僊桂丹枝(越有丹桂俗/名紅木穉)司華騁巧天女效竒(增注續/仙傳鶴)
(林寺有杜鵑唐貞元中外國僧以藥養其根來植此寺/人有見女子紅裳艷冶遊於花下俗傳花神也一日周)
(寳謂殷七七曰鶴林寺花天下奇絶嘗聞能開頃刻花/未識能副重九乎曰可也乃前二日往鶴林寺宿中夜)
(女子來謂七七曰妾為上蒼所命下司此花非人間所/能有今為道者開之南部烟花記煬帝御女袁寳奴艷)
(冶多慧從洛陽進合蒂迎輦花帝令持之號司花女○/文選扁輸騁巧又具質答東阿王書步武之間不足以)
(騁巧又左太冲魏都賦工徒擬議而騁巧○韓文公芍/藥歌霜刀剪汝天女勞何事低頭學桃李維摩經天女)
(散花○吕温賀雨雪表/盈尺而成花效奇云云)桃李漫山臧獲眡之(増注會稽/縣鏡湖之)
(西如花注容山諸處東坡定恵院海棠詩嫣然一笑竹/籬間桃李漫山總麄俗○風俗通古制本無奴婢即犯)
(事者或原之臧者被臧罪没入為官奴婢獲者逃亡獲/得為奴婢也方言曰臧獲奴婢賤稱也荆淮海岱雜齊)
(之間罵奴曰臧罵婢曰獲注俗不純為雜東坡梅詩天/教作輿臺陳去非水墨梅詩桃李依然是僕奴眡古文)
(視/)藥物之產不知其名白􁌂丹參甘蘜黃精(增注圖經/諸暨石鼓)
(山多多黄/精白术)呉茰越桃(山栀子一/名越桃)禹糧石英(嵊縣了山出/禹餘糧諸暨)
(扁常山出/紫石英)薊訓鬻之以療疾(圖經古廢市在州南輿地/志曰昔薊訓賣藥於此中)
彭祖服之而延齡(彭山在會稽縣北典/録云彭祖隠居之城)秦皇求之而莫
致(史記始皇令方士徐市等/入海求神藥數嵗不得)葛僊餌之而飛昇(葛仙翁/煉丹飛)
(昇禹穴北/有葛仙巖)日鑄䨮芽(日鑄山在會稽東南五十五里歐/冶鑄劍之處覽古集云會稽日鑄)
(鐵崖雙井不在建蠟之後増注歐陽公歸田録草茶盛/於兩浙兩浙之品日鑄為第一○東坡茶詩雪芽雙井)
(散神/仙)卧龍瑞草(卧龍山亦產奇茗范文正公清白堂記/以建溪日鑄卧龍雲門之茗試之甘液)
(華滋悦人襟靈張伯玉云卧龍茶冠/呉越增注杜牧茶山詩茶稱瑞草魁)瀑嶺稱仙(茶經云/餘姚縣)
(茶生瀑布嶺/者號仙茗)茗山鬬好(圖經茗山在蕭山縣西其上多/奇茗增注范希文和章岷門茶)
(歌北苑將期獻天子林下雄豪先鬥美云/云鬥茶味兮輕醍醐鬥茶香兮薄蘭芷)顧渚爭先(增/注)
(南部新書唐制湖州造茶最多謂之顧渚貢焙嵗造一/萬八千四百八斤陸羽與楊凝書顧渚山紫筍茶色如)
(膩粉最難得蔡寛夫詩話云紫筍生顧渚在湖常二境/之間當采茶時兩郡守畢至最為盛會每嵗以清明日)
(入/貢)建溪仝蚤(增注遯齋閒覽云唐以䝉山顧渚為上品/今建安為天下第一蔡寛夫詩話云建茶)
(至江南李氏時漸見貴始有團圈之製今出處壑源沙/溪丁謂北苑焙新茶詩序云惟建溪出茶有焙焙有三)
(十六三十六中惟北苑發早而味尤佳社前十五日即/采其芽日數千工聚而造之逼社即入貢蚤音早古借)
(為朝暮/字也)碾塵飛玉甌濤翻皓(增注白樂天詩酒嫩傾金/液茶新碾玉塵青瑣高議)
(蔡君謨謂范文正曰公采茶歌云黃金碾畔緑塵飛碧/玉甌中翠濤起今茶絶品其色甚白翠緑乃下者耳欲)
(改為玉塵飛素濤/起如何希文曰善)生兩液之清風興飄飄于蓬島(增注/盧仝)
(謝孟諫議茶歌七盌喫不得也唯覺兩腋習習清/風生蓬萊山在何處玉川子乘此清風欲歸去)剡藤
番番(越紙出於剡舒元輿有悲古剡藤文/增注國史補紙之妙者則越之剡藤)管城班班(圖/經)
(越出/筆管)氷敲嵊水(張伯玉詩敲氷呈巧手注云越俗呼敲/氷紙為巧手增注梅聖俞詩寒溪浸渚)
(舂夜月敲氷/舉簾勻割脂)竹翦顧園(述異記越中/有顧家斑竹)製於䝉蔡之手(增/注)
(秦將蒙恬嘗製筆○後漢宦者蔡倫造意用樹/膚麻頭及敝布魚網以為紙自是莫不從用)游於羲
獻之間(增注晉王羲之字逸少王獻之/字子敬父子能書號大王小王)友陳元與端紫
(增注韓文毛穎傳穎與綘人陳𤣥𢎞農陶泓及會稽楮/先生友善○蘇易簡硯譜端州石山半者其色紫琢之)
(為硯可/直千金)仝文字於人寰(增注選鮑明逺舞鶴賦歸人寰/之喧卑柳子厚詩和氣滿人寰)
至若龍䕶金書(龍瑞圖經黃帝藏金簡玉字書於宛委/山禹探得之唐開元二年投金龍於禹)
(穴俄有一龍自穴出現/于壇上賜號龍瑞宫)苔封石刻(齊書志云會稽剡縣/刻石山相傳為名不)
(知文字所在宋昇明本縣民家兒聚祀行獵忽見石上/有文凡三處苔生其上字不可識刋苔去之有大石文)
(小石文云云或云衛夫/人碑墮此中因此為名)苗山金玉(山海經會稽山上多/金石下多玞石注賦)
(砆似/玉)邪堇銅錫(呉越春秋云歐冶子為越王鑄劒破赤/堇之山而出錫涸若邪之溪而出銅堇)
(音/謹)黃帝之鑑(述異記世傳帝鑄/鑑于此故名鑑湖)神禹之璧(紹興丁丑禹/祠之前有光)
(見人即其/處得圭璧)歐冶之劒(見邪堇/銅錫注)蔡邕之笛(輿地志蔡邕辟/難於越宿千秋)
(亭仰見榱竹知有奇響因取以/為笛遂為寶器榱初危􁂒椽也)虞翻之牀(圖經五官省/相傳有虞翻)
(牀翻為呉長沙王所禮/特設此床以表賢客)秦皇之石(輿地志秦始皇刻石/前有方石廣數十丈)
(云是始皇座兩邊有方石/八所云是丞相以下座)淳碑斯篆(漢邯鄲淳作曹娥/碑蔡邕題曰黃絹)
(幼婦外孫虀臼秦望山有始皇頌徳碑李斯篆増注先/主嘗勉邑尉梁安世搜訪秦碑得之於何山之顛其石)
(殘缺已甚字皆磨滅梁與長生因賦長篇述其事以示/後人按何山在秦望東南其實亦古之秦望也以宋何)
(𦙍居之故/别其名也)江筆肅墨(府治之北有筆飛巷江淹夢筆之/所也漢王肅隨父在郡東齋夜有)
(女子從地中出與肅語將曉辭别贈墨一員時肅方注/周易多有疑滯旦用此墨覺才思開敏增注簫山縣有)
(江君里今覺苑寺即淹故宅/也寺前有夢筆驛二說並存)靁鼓銅漏(漢書王尊傳母/持布鼓於雷門)
(注云雷門會稽城門也有大鼓聲聞洛陽會稽黃閣故/有銅漏古制甚精王羲之書陸機漏賦鐫刻于上歴代)
(以為寶增注會稽志雷門上有大鼔圍二丈八尺/聲聞洛陽孫恩之亂軍人打破忽有雙鶴飛出)梅梁
窆石(越絶書少康立禹祠於陵所梁時脩廟欠一梁木/夕有風雨漂一木至乃梅梁也今存窆石在禹陵)
(之前書經云禹葬會稽取此石為窆秦少游詩云一代/衣冠埋窆石千年風雨鎖梅梁窆陂驗切葬下棺也)
罍金履鐵(晉太康中上虞縣於道觀井中獲金罍故縣/以金罍名驛郡國志云塗山有石船長一丈)
(云禹所乘來宋元嘉中於船側掘得鐵履一雙會稽記/云梁初又得青玉印増注愚詳石船鐵履之説必是後)
(世莫瘞之物若謂為禹生時服御之器則㫁無是理/其塗山有辨疑見于前此故併及之罍力回􁂒樽也)􁂭
銅印玉(晉太元年中謝輶為郡守抵郡㕔柱下深八尺/得古銅􁂭可容數斗欵題作越王字文甚分明)
(是今𨽻書餘不可識輶以為范蠡厭勝之術/速埋之今不識其處玉印即上文云青玉印)胎草蹄石
(圖經獵士陳惠度剡山射孕鹿鹿傷產下一子以舌䑛/子身乾而後鹿母乃斃惠度棄弓矢為僧鹿死之處生)
(草號鹿胎草諸暨有馬蹄石傳云/始王東遊馬蹄踐此其跡存焉)黃竹神木(蕭山黃竹/山越絶書)
(云范蠡遺鞭於地生笋為林竹色皆/黃狀如刀割神朩見文梓楩楠注)流黃溪簟(西京雜/記會稽)
(貢竹簟號/流黃簟)錞于周樂(會稽記塗山廟中有周時樂器名/錞于錞常倫􁂒樂器鳴之所以和)
(鼓/)活人之草(郡國志云會稽横山有草/華赤葉青人死覆面便活)止痛之木(圖經/郡五)
(官廨兩杉梁相傳勾踐聴事之舊梁歴代雖逺材質/不異俗諺云千年之木能止心痛有削服者多愈)柘
敷榮而華含戚(石氏宗譜新昌石氏墓前有柘朩生而/内向覆墳如盖然守墓者言每有登科)
(者則柘有枝特生一枝一人或二三枝則二三人云㑹/稽覽古集四明山有雙石如筍高數尺野花叢生其頂)
(杜鵑鳴時爛若霞錦國朝祖宗遏密皆三年不榮職方/齊唐嘗為之賛華鎭詩云鼎湖龍去蒼髯㫁三載樷華)
(不記/春)天雨錢而山儲粟(剡有禪房寺舊經云齊安南將/軍黃僧成有徳政感天雨錢數)
(億萬遂捨造寺號錢房院梁天監中改禪房寺儲山在/會稽東南有粟山周處風俗記舜時供儲在此雨王遇)
(切自上而/下曰雨)皆希世之奇跡(增注文選魏文帝與鍾繇書/猥以䝉鄙之姿得希世之寶)
(司馬温公後漢論皆希世之奇功○文/選陸士衡漢高祖功臣頌獨昭奇迹)蓋欲言而不足
(增注詩闗雎序言/之不足故嗟嘆之)其人則見於呉越春秋會稽典録(增/注)
(後漢趙曄山陰人著呉越春秋/○晉虞預餘姚人著會稽典録)□經墬志(□古文圖出/王存又􁂒韻)
歴代柬牘(增注書竹曰簡書版曰牘春秋左傳序周禮/有史官諸侯亦各有國史大事書之於策小)
(事簡牘/而巳)大書特書(増注韓文答元微之書嗣徳有繼/將大書特書屢書不一書而已也)班
班滿目孝者悌者忠者義者廉者遜者知者健者優於
文䛐者(䛐與/詞同)長於吏事者擢秀科目之榮者(增注晉書/文苑傳擢)
(秀士林杜甫醉歌行偶然擢秀非難/取趙次公著自言科舉奉擢英秀)策名卿相之貴者
(增注左僖二十三年策名委質/西漢李陵答蘇武書策名清時)□身㠯成仁者(増注無/求生以)
(害仁有殺身以成仁□/古文殺出崔希哲纂古)隠居(㠯/)求志者(増注論語隠/居以求其志)埋
光屠釣之微者(增注唐竇威贊埋光鏟采○文選羊祜讓/開府表有隠求於屠釣之間李白樂府吟)
(風雲尚會起屠釣杜/甫詩賢多隠屠釣)晦迹佛老之異者(增注北史齊宗/室傳論晦迹於)
(佛老之異陶靖節詩集/序至人達士因以晦迹)虞翻之言有所不能盡朱育之
對有所不能既(會稽典録云孫亮時山陰朱育少好奇/字仕郡門下書佐太守濮陽興正旦宴)
(見掾吏問昔王景興問士於虞仲翔而未覩仲/翔對也書佐寧識之乎育對云云府君稱善)予亦焉
能縷數之哉(增注山谷集安常傷寒論後/序起人之術不可縷數也)姑摘其尤之
一二前則種蠡計􁞰號賢大夫(按呉越春秋越王有八/臣四友文種范蠡計􁞰)
(最顯􁞰/倪堅􁂒)後則嚴助買臣直承明廬(漢書嚴助朱買臣皆/會稽呉人武帝時俱)
(為侍中後皆為會稽太守増注武帝賜嚴助書曰制詔/會稽太守君厭承明之廬勞侍從之事懐故土出為郡)
(吏云/云)孝悌則張萬和之父子(唐張萬和諸暨人遭父母/喪兄弟廬墓二十餘年萬)
(和終子/亦廬墓)韓靈敏之弟昆(齊韓靈敏剡人早孤與兄靈珍/並有至性母亡無以營凶共種)
(𤓰半畝朝采暮/生遂辦𦵏事)鄧斯祈樊自殺以代辠(朱育對曰處士/鄧盧叙弟犯公)
(憲自殺乞代呉寧斯敦山隂祈/庚上虞樊正咸以代父死罪)董黯朱魏報讐而名聞
(虞翻對曰句章董黯盡心色養喪致其哀怨親之辱白/日報讐海内名聞又魏朱恭明永興人父為烏傷長陳)
(頵所殺恭明志在報讐未間頵滅亡刺殺其子逐奔魏/後漢魏少英上虞人兄為鄉人所殺少英報讐訖遂亡)
(命頵於/倫􁂒)或濕衣以障火(丁興會稽人家近荒野野火沿/燒興母老病乃濕衣覆母以身)
(障火身/死母存)或泣血以戢焚(許伯會蕭山人遭母喪結廬墓/側野火將及墳所乃悲號慟哭)
(天忽降雨/火則隨滅)或銜哀而廬墓(山陰鍾離表剡郯僧保諸暨/張萬和蕭山許伯㑹戴恭皆)
(以廬墓/著名)或負土以成墳(諸暨張孝和屠氏女申屠氏女/蕭山郭世道許伯㑹並以負土)
(成/墳)或㠯行而名里(剡王知𤣥父喪哀毁卒高宗改為孝/嘉里諸暨賈思㑹母亡以至孝聞有)
(司奏改其里為孝義里永興郭世遒負土/成墳袁愉表其行勅改所居里為孝行)或以義而旌
門(山隂嚴世期好施慕善有司奏榜其門曰義行剡公/孫連居喪事母名聞郡縣詔表門閭蕭山俞種一門)
(四代兄弟十五人老幼八十餘口為鄉里/所稱觀察使孟簡書于圖經以勵風俗)懿矣三女(齊/書)
(會稽陸氏有三女無男祖父母年八九/十相繼卒三女自營殯葬為菴舍其側)賢哉二娥(曹娥/見曹)
(江注國史朱娥上虞朱四女也母亡養于隣媪甫十嵗/里中朱顏與媪競持刀欲殺媪一家驚駭娥獨號呼于)
(前擁蔽媪手挽顏刀曰寧殺我毋傷我媪媪脱娥死事/聞賜其家粟帛其後㑹稽令董錫為娥立像于曹娥廟)
(四時配/享焉)處子之孝凜然可多(增注莊子姑射神人綽約/若處子○西漢季布傳諸)
(公皆多布霍光傳衆庶莫不/多光師古皆注曰多猶重也)節義則黃公居四皓之列
(虞翻對曰鄞大里黃公潔巳暴秦之世髙/祖即祚不能一致惠帝恭遜出則濟難)魏少英㕘八
雋之儔(少英見後漢黨錮傳虞翻曰少英遭世/屯蹇忘家憂國列在八雋為世英彥)蒙難衞
主則有若丁潭(晉丁潭字世康山陰人蘇峻亂成帝䝉/塵於石頭潭隨從不離帝側增注史臣)
(曰丁潭等罄心力以/佐時竭股肱以衞主)委身授命則有若王脩(虞翻曰句/章王脩委)
(身授命垂聲來世句/章縣名舊屬會稽)虞喜躬歲寒之操(晉虞喜字仲寧/餘姚人太寧中)
(詔曰喜潔靜其/操嵗寒不移)孔愉洪止足之謀(晉孔愉字敬慶山陰/人史賛曰愉𢎞止足)
(之分有廉讓之風增注山陰縣西南四里有侯山即孔/愉棲隠之所按孔愉及下文孔奐孔述􁧬孔充符孔琳)
(之皆先聖之後蓋始因二十二代濳漢末辟地會稽/遂家焉故濳後葉為山陰人其世代並列闕里世系)或
　一門死三世之義(虞翻曰决曹掾上/虞孟英三世死義)或一邑萃三康之
㳅(山陰孔愉敬康張茂偉康丁潭世康/齊名時人號為會稽三康㳅古文流)至若㮤陽柳朱
永寧瞿素婦節崢嶸蹈死不顧(朱育對其女則松陽柳/朱永寧瞿素或一醮守)
(節喪身不顧或遭冦/刼賊盜死不虧行)卓行則鄭洪韓說鍾離意朱雋戴
就舉於孝廉(後漢鄭𢎞韓說鍾離意/皆上虞人並舉孝廉)虞潭孔奐沈融朱
仕明舉於秀茂(晉虞潭餘姚人魏孔奐山陰人唐沈融/會稽人並舉秀才齊朱仕明剡人舉茂)
(才/)虞寄起於對策(虞寄餘姚人弱冠/對策高第起家)趙曄擢於有道(後/漢)
(趙曄山陰/人舉有道)陳子公還侵墬之藩(會稽陳囂字子公以遜/為行與紀伯為隣伯竊)
(囂藩地自益囂見之不言移一丈以益紀伯伯覺之慙/懼乃還所侵之地兩邊俱退乃為一路鴻嘉二年太守)
(右扶風周府君刻石旌表號曰讓里/長簷路退古文退出崔希哲纂古)鍾離牧拒慙還之
稻(呉鍾離牧山陰人居永興種稻二十畝臨熟/民認之牧遂與稻後民慙還牧閉門不受)循吏則
有還珠孟嘗(後漢循吏孟嘗字伯周上虞人為合浦太/守郡無耕穫所資珠璣前政貪殘珠徙交)
(趾嘗清潔無/求珠乃還郡)致雁虞國(孔曄記云虞國餘姚人漢時為/日南太守有惠政行部有雙雁)
(隨軒翔舞及還餘姚雁亦隨歸國卒雁/棲於墓側後遂成羣今餘姚有雙雁鄉)希銑遺四州之
愛(唐康希銑會稽人為饒海台陸四州刺史顏魯/公撰碑今斷碑猶存増注左傳子產古之遺愛)夏香
著歴任之績(夏香字曼卿蕭山人會稽典録/云香歴任邑長皆有聲績著聞)儒學則王
充㠯論衡顯(後漢王充字仲任上虞人/著論衡八十五篇傳世)沈珣㠯大義稱
(唐沈珣會稽人撰/九經大義百巻)謝沈謝承之史學(晉謝沈字行思山/陰人明練經史撰)
(晉書三十餘巻承字偉平亦山陰/人博學洽聞撰後漢書一百餘巻)孔僉孔袪之明經(梁/孔)
(僉山陰人通五經尤明三禮生徒數百人三為五經博/士孔子袪亦山陰人講尚書聴者嘗數百人著尚書義)
(二十/巻)賀孝先擅儒宗之號(晉賀循字孝先山陰人/經學第一為江東儒宗)虞伯
施剸博學之名(唐虞世南字伯施太宗稱世南五絶其/一博學也剸朱縁􁂒擅也通作専字)
文章孫興公掞金聲之賦(晉孫綽字興公會稽人作天/台賦成示友人曰卿試擲地)
(當作金/聲云云)徐季海揮玉堂之策(唐徐浩字季海為中書舍/人詔令誥策皆浩為之)
曄若春榮則任奕虞翔(朱育對曰文章之士則任奕/虞翔各馳文檄曄若春榮)文
不加㸃則四明狂客(唐賀知章字季眞永興人自號四/明狂客醉後屬時動成篇卷文不)
(加/㸃)二賀二虞蜚聲籍籍(唐賀徳仁山陰人與從兄徳基/以文辭稱人為語曰學行可師)
(賀徳基文質彬彬賀徳仁虞世南與兄世基俱善屬文/時人方之二陸增注文選司馬相如封禪文蜚英聲騰)
(茂實又盧謀贈劉琨詩日磾效忠蜚聲有漢○李白贈/韋秘書詩高名動京師天下皆籍籍黄魯直送魏君俞)
(詩云江湖作/吏聲籍籍)呉融十詔成於俄刻(唐呉融山陰人昭宗/時為翰林學士中書)
(舍人帝有指授疊十許槀/融跪作詔少選成語當意)隠逸則嚴謝秦方述睿充符
(後漢嚴光子陵餘姚人晉謝敷會稽人月犯少微星占/者以隠士當之俄而敷死唐秦系會稽人初隠居剡後)
(居泉州南安人號其山為高峯方干字雄飛今五雲門/外有方干島澄波坊有方干花皆隠所也唐孔述睿山)
(陰人與兄充/符偕隠嵩山)方術則介象呉範嚴卿夷吾(呉介象字元/則學氣術能)
(於茅屋上煑物而火不焚呉範字文則明厯數知風氣/晉嚴卿善卜筮皆會稽人後漢謝夷吾字堯卿山陰人)
(學風角占/侯克曰卒)丹青則孫遇道芬(名畫録孫遇僧道芬皆/會稽人以善畫著名)筆
札則孔琳徐嶠(宋孔琳之山陰人徐嶠/之會稽人皆善草𨽻書)浮屠則道林靈
澈(晉僧支遁字道林居沃洲山與王謝諸公遊/唐僧靈澈會稽湯氏子善歌詩與劉柳善)神僊則
劉晨阮肇(續齊諧記漢永平十五年剡縣有劉晨阮肇/入天台山采藥因遇女仙半年還家並無相)
(識驗得七代孫至太/康年失二人所在)迺有溪上浣紗之女(諸暨有西施/浣紗石增注)
(㑹稽志云浣紗蓋苧/沙非紗帛之紗也)林間舞劒之姝(呉越春秋越有處/女出於南林越王)
(聘之問以劒㦸之術姝春/朱切美色也詩靜女其姝)色白天下(杜詩越女/天下白)氣雄萬
夫(越女論劒曰聞斯道者一人當百/百人當萬王欲試之其術即見)故句踐復國也有
六千君子(史記越伐呉發教士四萬人君子六千人增/注索隠曰教士謂常所教練之兵君子謂君)
(所子養有/恩惠者)項氏崛起也有八千子弟(史記項羽起會稽/得精兵八千人渡)
(江今山陰有項里乃羽與叔父梁辟仇之/地增注索隠曰項羽崛起爭雄假號西楚)霸有江淛橫
行當代(增注史記句踐已伐呉致貢於周當是時越兵/横行江淮東諸侯畢賀號稱霸王○項籍與季)
(父梁舉兵會稽西渡江憑陵天下三年遂將五諸侯滅/秦自立為西楚霸王李白廣武懐古詩項王氣盖世紫)
(電明雙瞳呼吸八千人/橫行起江東淛與浙同)彼二霸之得人尚斗量而車載
(增注通鑑魏文帝紀帝問趙咨曰呉如大夫者幾人對/曰如臣之比車載斗量不可勝數又唐武后紀長夀元)
(年時人語曰補闕連/車載拾遺平斗量)矧歴世之人材亦足明其大槩(增/注)
(唐劉蕡傳贊仲舒/所對陳天人大槩)逮我國朝尤號多士(增注毛詩思皇/多士生此王國)
(東漢任延傳會/稽頗稱多士)二百年間不可勝紀(増注西漢公孫𢎞/等贊其餘不可勝)
(紀/)大則杜正獻之勛徳(杜祁公衍字世昌/會稽人謚曰正獻)次則孫威敏
之功名(孫大資沔字元規/會稽人諡曰威敏)姚夕郎司元祐之直(姚給事/勔字輝)
(中山陰人元祐中/為諫官有直聲)顧内相號江南之英(顧内翰臨字子/敦會稽人東坡)
(贈以詩云君為江南/英而作河朔偉云云)萬石雲仍匪建則慶(新昌石氏為/東南名族國)
(朝登第者幾三十人增注西漢石奮并四子長建次甲/次乙次慶官皆至二千石時號奮為萬石君○爾雅𤣥)
(孫之子為來孫來孫之子為晜孫晜孫/之子為仍孫仍孫之子為雲孫晜音昆)二陸棠棣如雲
與衡(陸左丞佃字農師弟傅字巖老俱有才名比晉二/陸増注毛詩棠棣之華鄂不韡韡穎逹疏由華以)
(覆鄂鄂以承華華鄂相承覆故得韡韡然而光明也猶/兄弟相順而榮顯顧伯邶詩傳類證云常棣或作棠棣)
(漢世傳詩者四家故多有異同也愚按唐宋詩人多用/棠棣白居易詩棠棣輝榮並桂枝○晉陸機字士衡少)
(有異才弟云與/兄齊名號二陸)呉先生風高於賀老(呉先生名孜嘉祐/治平間名士捨宅)
(為泮宫吟有祠堂存君/子以為賢於賀監一詩)齊職方迹擬於淵明(齊賢良唐/字祖之仕)
(至職方員外郎退居湖山名曰步微自為/詩云直當山面開三徑平截波心種緑楊)錢氏世賢科
之盛(錢内翰易㑹稽人景徳三年中制科子明/逸慶厯二年明逺慶厯六年並中制科)史門繼
衣錦之榮(剡中史氏兄弟相繼登科鄉號繼錦増注繼/錦舊名台化會稽志云繼錦鄉在嵊縣以史)
(氏所號得名先是史屯田綸登科至其姪中令安民子/兵部侍郎叔軻繼以科名顯今案宗譜安民當為姪孫)
(登科在叔軻之後次第如此列於登科記今郡庠有進/士題名石刻其名皆逸而不載由登科記舊不著鄉里)
(以表之故/失次爾)劉求㠯義門顯(會稽求氏上虞劉氏並號義/門増注會稽志云求氏自齊)
(梁以來積世無異爨至國朝郡守李待制兊有詩云夫/何於會稽卓然有求氏同居六百年相聚三千指昔賢)
(欽義行列奏聞天子旌詔表門閭光華映鄉里今案裘/與求皆姓也而義門之姓見於書者多用裘字○上虞)
(劉氏聚族四百餘口内外無間言熈寧中/郡守趙清獻公抃奏于朝詔旌表門閭)杜趙以處士
稱(王荆公寄贈越中處士杜醇詩/趙處士仲淵祥符中辟召不赴)或覽古以㳅咏(故朝/奉大)
(夫華君名鍾字安仁嘗著/會稽覽古詩一百餘篇)或編圖而著名(諸葛深字通/甫撰集歴代)
(帝王年紀自三皇至于大/宋編之為圖名曰紹運)至若聮翩桂籍(増注選陸士/衡文賦浮藻)
(聮/翩)焜燿簪纓(增注左昭二年齊侯焜燿/寡人之望柳文焜燿儒林)名登史策足疊
天庭(増注柳文荅問推類/援朋疊足天庭云云)蓋嘗詢之故老(増注詩正月/召彼故老詢)
(之占/夢)徃徃莫識其名矣故千巖競秀萬壑爭㳅者顧長
康之言也(劉義慶世說云顧長康從會稽還人問/山川之美顧云千巖競秀萬壑爭流)山轉
逺轉高水轉深轉清者李浙東之記也(唐李遜遊妙喜/寺記越州好山)
(水山轉逺轉高/水轉深轉清)瑰奇市井佳麗闉闍者白餘杭之詩也(白/樂)
(天和元稹陽明洞天詩云/瑰奇摸市井佳麗溢闉闍)忠臣係踵孝子連閭者虞功
曹之對也(虞翻對王府君曰海嶽精液善生俊異是以/忠臣係踵孝子連閭下及賢女靡不育焉係)
(如字連係也/又吉詣切)越之山川風物其大略如此(增注孟滕文/公此其大畧)
(也/)子眞始驚而疑卒嘆而喜曰壯矣哉盛矣哉山川如
斯人物如斯吾未之前聞也(增注禮記檀弓曰何/居我未之前聞也)然越
在春秋僻處東夷(增注呉越春秋子貢東見越王王問/曰此僻狹之國蠻夷之民大夫何不)
(辱乃至/於此)夫子作經□為於越(增注春秋定公五年於越/入呉又十有四年於越敗)
(呉於檇李又哀公十有三年於越入呉左傳杜預注云/於發聲也公羊傳於越入呉於越者未能以其名通也)
(越者能以其名通也何休註曰越人自名於越君子名/之曰越治國有狀能與中國通者以中國之辭言之曰)
(越治國無狀不能與中國通者以其俗辭言之因其俗/可以見善惡故云爾榖梁傳於越入呉范寗注云舊說)
(於越夷言也春秋即其所以自稱者書之見其不能慕/中國故以本俗名白通圖經云周敬王時有越侯大鐔)
(大鐔子曰允常拓土始大稱王春秋貶之號為於越□/與貶同說文曰從寸以巢省漢書司馬相如傳作□晉)
(灼曰古貶字檇音醉/鐔徐心徒含二􁂒)其人材風俗固未可與齊晉魯衞
諸列國抗衡也(增注史記陸賈傳與天子抗衡為敵國/索隠曰按崔浩云抗對也衡車軛上横)
(朩也抗衡言兩衡相對拒不相避下也文選陳琳檄呉/將校部曲文抗衡上國李善注云抗衡謂對舉以爭輕)
(重也今詳/崔説近是)今有君所稱幾不㝐口(增注西漢趙廣漢傳/京兆政清吏民稱之)
(不容/口)豈昔日逺於京畿含香未越如王景興之言邪(王/景)
(興問虞翻曰聞玉出崐山珠生南海逺方異域各生珍/寶曽聞士人嘆美貴邦舊多英俊徒以逺於京畿含香)
(未越爾功曹雅好博古/寧識其人邪翻對云云)抑山川降靈孕秀固自有時邪
(增注文選王褒四子講徳論品物咸亨山川降/靈○江淹詣竟陵五牋衡梁孕秀璿璣流品)抑亦因
人作□而致然邪(增注史記/因人成事)有君曰㫺嚴朱二子為漢
名卿晝繡故鄉夾衟郊迎爭觀快覩歆艷其榮故其俗
始尚文學而□功名(嚴助朱買臣貴顧漢朝文辭並發/上拜買臣會稽太守謂曰富貴不)
(歸故鄉如衣繡夜行今子何如買臣頓首辭謝增注魏/志夏侯𤣥傳注云許允為鎭北將軍大將軍曰建末節)
(歴本州此所謂著繡晝行也此盖借用○歐陽公畫錦/堂記買臣見棄於其妻一旦高車駟馬旗旄導前而騎)
(卒擁後夾道之人相與駢肩累迹瞻望咨嗟○戰國策/蘇秦過洛陽父母聞之郊迎三十里此亦借用按買臣)
(𫝊長安厩吏乘駟馬車來迎又云會稽聞太守且至發/民除道縣吏並送迎○韓文與李渤書若景星鳯凰之)
(始見也爭先說之為快○唐朱/克融傳使北方歆艷無甘亂心)晉王右軍為越内史雅
會蘭亭㳅觴曲水臨池墨妙輝映千祀能使遺文感慨
君子故其俗始尚風流而多翰墨之士(晉王羲之除右/將軍會稽内史)
(以上巳日與謝安孫綽許珣之流㑹于蘭亭流觴曲水/自為之序其末云後之君子亦將有感於斯文增注晉)
(改太守為内史○海録碎事蘭亭㑹者四十/一人羲之製序用蠶繭紙鼠須筆遒勁絶代)唐元微之
　一代奇才罷侍玉皇謫居蓬萊賔竇隣白唱酬徃徠由
是鑑湖秦望之奇益聞故其俗至今好䪩詠而多風騷
之才(唐元稹字微之罷相為浙東觀察使辟竇鞏為副/鞏天下工為詩與之酬和故鑑湖秦望之奇益傳)
(時號蘭亭絶倡微之州宅詩云我是玉皇香案吏謫居/猶得小蓬萊時白樂天守杭常以詩筒往來後白赴闕)
(留贈云從此舟人應省事寂寥無復逓詩筒增注唐白/居易傳居易除杭州刺史元稹自馮翊轉浙東觀察使)
(交契素深杭越隣境篇詠往來/不間旬浹徠與來同䪩與吟同)不獨此數君子也任賢
張霸㠯尚賢為治而俗始貴士(後漢任延為都尉會稽/稱多士延皆聘請高士)
(如董子儀嚴子陵待以師友之禮郡中賢士大夫爭往/宦焉張霸為守表用處士顧奉公孫松等其餘有業行)
(者皆見擢用郡中爭厲/志節習經者以千數)劉寵車俊㠯潔巳化下而人斯
尚清(後漢劉寵為太守郡中大化召為將作大匠山陰/五六老叟人齎百錢送寵寵為人選一大錢受之)
(呉車俊為太/守在公清忠)第五倫下令而淫祀之風革(後漢第五倫/為太守俗多)
(淫祀常椎牛祭神財產困匱其自食牛肉而不以薦祀/發病且死先為牛鳴前後郡將莫敢禁倫到官移書屬)
(縣曉告百姓/祀後遂㫁絶)諸葛恢􁍤政而陵遲之俗興(諸葛恹為太/守元帝謂曰)
(今之會稽昔之闗中政之所先君為言之恢曰今天下/喪亂風俗陵遲尊五美屏四惡進忠實退浮華帝納之)
(以政績第/一増秩)至若李唐刺史九十八公首有龎玉顯有姚
宗□經十子郡績稱雄(唐太守題名記凡九十八人治/績龎玉為首其最顯者姚元之)
(後為開元賢宰相以名見于圖經者十人李大亮竇/懐貞薛苹陸亘楊於陵李遜薛戎元稹王式式弟龜)國
朝逮今蓋百餘政前有文簡後有文正題名所記比唐
為盛(宋太守題名記始於畢文簡公士安其/間通顯者非一而无賢者范文正公)承宣得人
(增注西漢董仲舒傳守令民/之師帥所使承流而宣化)風俗斯美(增注荀王霸篇/政令行則風俗)
(美矣宋太祖紀江/左風俗於斯為美)蓋亦理之然也子眞曰是誠有之然
皆二千石之事爾(增注古人謂郡守為二千石者以其/有二千石之榖禄也按顏師古曰漢)
(制秩二千石者月加百二十斛一嵗得一千四百四十/石實不滿二千也其稱中二千石者月各百八十斛一)
(嵗二千一百六十石舉成數言之故曰中二千石中者/滿也又曰比二千石者月得百斛眞二千石者月得百)
(五十/斛)未足多也(増注周易略例據會要以觀/方來則六合輻凑未足多也)願聞其上
者有君曰昔句踐懲會稽之棲也(史記越伐呉呉敗之/夫椒越王乃以餘兵)
(五千人保棲/于㑹稽云)痛石室之辱也(呉越春秋越王入臣於呉/拘於石室之中越王服犢)
(鼻著樵頭/斫剉養馬)蓼目水足抱氷握火(越王念復呉讐苦身勞/心夜以接日目卧則切)
(之以蓼足寒則漬之以水冬/常抱氷夏還握火􁂒一作攻)采蕺于山(越王為呉王嘗/惡遂病口鼻范)
(蠡乃令左右皆食岑草以亂其臭越人至今以為俗岑/草蕺也見前注蕺祖立切菜名擷之小有臭氣凶年民)
(斸其根食之諺曰豐年/惡爾臭凶年頼爾救)置膽于坐(史記句踐反國置膽/于坐坐卧即仰膽飲)
(食亦嘗膽也曰汝/忘㑹稽之恥邪)葛婦興歌名曰何苦其詞曰嘗膽不
苦味若飴令我采葛以作絲(呉越春秋越王使國中男/女入山采葛作布以獻呉)
(王呉王大悦葛婦傷越王/用心之苦乃作何苦之詩)二十年間焦心苦志(増注呉/越春秋)
(勾踐伐呉傳范蠡曰且君王切齒名骨謀之二十餘/年○句踐歸國傳愁心苦志懸膽於戸出入嘗之)卒
滅强呉(增注史越世家太史公曰/句踐苦身焦思終滅强呉)㠯䨮前恥(增注史越/世家范蠡)
(辭句踐曰臣聞主憂臣勞主辱臣死昔者君王/辱於會稽云云今既以雪恥臣請從會稽之誅)越絶之
稱權輿於此(越絶書問者曰何謂越絶曰越者國之氏/也絶者絶也謂句踐時也増注爾雅權輿)
(始也邢昺疏云權輿者天地之始也天圓而地方故以/權輿始之顧伯邶詩傳類證云權輿之號果如邢昺之)
(説即圓之象爾烏有始初之理哉聞之師曰權輿與物/鈞而生衡衡運生規規貟生矩矩方生繩繩直生準此)
(權所以為衡與䂓矩凖䋲之始也其於車也輿為始輿/成然後成其廣崇為軫為軾為較為軹為轛此輿所以)
(為軫與軾較軹轛之始也較古學/切軹音只轛音對並見考工記)故其俗至今能慷慨
㠯復讐隠忍㠯成事(増注呉越春秋越王念復呉讐非/一旦也西漢司馬遷傳隠忍茍活)
若是何如子眞曰兹霸者之事也傳不云虖粹而王駁
而霸(増注荀子/王霸篇)彼齊威晉文之盛猶不足稱於大君子
之門(增注孟梁惠仲尼之徒無道桓文之事荀仲尼篇/仲尼之門人五尺之竪子言羞稱乎五霸是何也)
(曰然彼誠可羞稱也齊桓五伯之盛者也前事則殺兄/而稱國内行則姑姊妹之不嫁者七人閨門之内般樂)
(奢㑀外事作詐邾襲莒并國三十五行/事若是彼固曷足稱乎大君子之門哉)況句踐乎有君
曰昔禹治水既畢與羣后計功苗山更名會稽卒而𦵏
焉(增注越絶書禹救氷到大越上茅山大會計更/名茅山曰會稽及其王也巡狩大越死𦵏會稽)祠廟
陵寢于今尚存(圖經禹陵在會稽山呉越春秋禹到越/因病死𦵏焉葦椁桐棺穿壙七尺下無)
(及泉墳高三尺土階三等越絶書/少康立祠於禹陵所葦于鬼切)上有遺井(賀循地誌/云會稽山)
(冇禹井去禹穴二十五/步謂禹穿鑿故因名之)下有菲泉過而飲者莫不發免
魚之嘆興河洛之思(增注左傳昭公元年天王使劉定/公勞趙孟於潁館於雒汭劉子曰)
(美哉禹功明徳逺矣㣲禹吾/其魚乎注見河洛而思禹功)不獨句踐有其烈(史記句/踐有禹)
(之烈/風)馬侯嗣其功(馬臻創立鑑湖增注先生有鑑湖行/云禹跡茫茫千載後疏鑿功歸馬太)
(守/)至今其俗勤勞儉嗇(增注書大禹謨克/勤于邦克儉于家)實有禹之遺
風若是何如子眞曰美哉禹功宜其代聖而有天下也
(增注語泰伯巍巍乎/舜禹之有天下也)游於是穸於是(增注左襄十三年/唯是春秋窀穸之)
(事注窀厚也穸夜也厚夜猶長夜長夜謂𦵏埋一說長/埋謂之窀長夜為之夕窀穸上音迍又音屯下音夕)
廟食於是(增注東漢梁竦傳生當封侯死當廟食○/左昭七年正考父罍銘云饘於是粥於是)兹
所以化被萬世之久也然説者㠯為入聖域而未優(增/注)
(西漢賈捐之傳堯舜聖之/盛也禹入聖域而未優)其必有大於此者乎有君曰
舜生於諸馮孟子以為東夷之人歴世逾逺㳅傳失眞
(增注韓文送惠師/詩流傳失其眞)太史公以為冀州然邪否邪(史記舜/冀州人)
(冀在河南非東夷也與孟子之説異增注按爾雅兩河/間日冀州河南曰豫州周禮職方氏亦云河内曰冀州)
(舊注以冀在/河南誤矣)然越之邑則有上虞餘姚(圖經夏禹與諸/侯會計因相虞)
(樂於此故曰上虞周處風土記云舜後支庶所封舜姓/姚故曰餘姚一説謂邑有姚丘即舜握登感大虹生舜)
(之/地)山則有虞山歴山(圖經虞山在餘姚西三十里一云/在上虞之東太康地志云舜避丹)
(朱於此歴山在㑹稽東南八十四里舊圖經云昔舜耕/之所增注按史記舜本記注歴山在河東若取孟子之)
(言以舜為東夷人則會稽之說亦有/所自王荆公嘗望此山而作賦云)水則有漁浦三憮
(圖經上虞縣北有漁浦河是舜漁之處又上虞有地名/虞濵水經媯石入東海浦裏有上中下三憮言二女降)
(時媯地高險囬曲使舟至險輒憮然而嘆故曰/三憮憮荒胡切憮然失意貌乂音武媯矩為􁂒)墬則有
姚丘百官(風土記舜生於姚丘去上虞四十里有桃丘/即姚丘也新記云書平章百姓今上虞有百)
(官里會稽記百官/者丹朱從舜於此)里焉有㮚(上虞有㮚里舜/時供儲在此)陶焉有竈
(古虞有古陶/竈言舜所作)汲焉有井(舜井在上虞西北三十五里又/有舜水在縣南二百五十步)
祀焉有廟(舜廟在上虞縣/西三十五里)此其遺跡也意者不生於是
則遊於是乎舜為人子克諧以孝故其俗至今烝烝是
傚(增注書堯典瞽子父頑母嚚象傲克諧/以孝烝烝又不格姦注諧和烝進也)舜為人臣克
盡其道(增注孟離婁欲為君盡君道欲為/臣盡臣道二者皆法堯舜而已矣)故其俗至今
孳孳是蹈(增注孟告子雞鳴而起/孳孳為善者舜之徒也)舜為人兄怨怒不藏
故其俗至今愛而能㝐(增注孟子萬章問曰象日以殺/舜為事立為天子則放之何也)
(云云曰仁人之於弟也不藏怒/焉不宿怨焉親愛之而已矣)舜為人君㠯天下禪(增/注)
(西漢律厯志帝系曰鯀生禹虞/舜嬗以天下嬗即古禪字也)故其俗至今廉而能遜
(增注史本紀舜耕歴山歴山之人皆/遜畔漁于雷澤雷澤之人皆遜居)若是何如子眞矍
然離席而立(矍音句通作戄敬貌/又厥縛􁂒急遽貌)拱手而對曰(增注記/曲禮遭)
(先生於道趨而/進正立拱手)於戲噫嘻(增注詩有噫嘻篇箋云噫嘻/有所多大之聲也宋景文筆)
(記云蜀人見物驚異輒曰噫嘻茗溪漁隠曰蘇子瞻蜀/人也作後赤壁賦云嗚呼噫嘻我知之矣洞庭春色賦)
(云嗚呼噫嘻吾言夸矣皆用此語於戲古鳴呼/字顔師古曰嗚呼歎辭也或嘉其美或傷其悲)盡譱盡
美(增注語八佾子謂韶盡美矣/又盡善也譱古篆文善字)雖甚盛徳蔑有加矣昔
季札觀樂而止於韶自韶之外不敢觀(增注左襄公二/十九年呉公子)
(札來聘請觀周樂云云見舞象箾南籥者曰美哉猶有/憾見舞大武者曰美哉周之盛也其若此乎見舞韶濩)
(者曰聖人之𢎞也而猶有慙徳聖人之難也見舞大夏/者曰美哉勤而不德非禹其誰能脩之見舞韶箾者曰)
(徳至矣哉大矣如天之無不幬也如地之無不載也雖/甚盛徳其蔑以加於此矣觀止矣若有他樂吾不敢請)
(巳象箾音朔/韶箾音簫)余問風俗亦極於舜自舜之外不復問矣
無妄先生粲然失笑於旁曰(增注穀梁傳昭四年軍人/粲然皆笑注粲然盛笑貌)
(宋景文筆記云粲明也知萬粲/皆啟齒齒既白以粲義包之)固哉子真之問有君之
畣也(增注孟子曰固哉高叟/之為詩也注固陋也)兹皆古之越非今之越也
人死骨朽(增注史記老子傳子所言者其人與骨皆巳/朽矣獨其言在耳歐陽公石篆詩其人巳死)
(骨巳/朽)世變風移(増注書/畢命)山川雖在人物巳非(增注選魏/文帝與呉)
(質書物/是人非)前日淳朴變而澆偽前日廉遜變而爭􁑤(􁑤古/奪字)
前日勤儉變而侈怠前日忠孝變而凶悖尚何執紙上
陳迹而譊譊其頰舌邪(増注唐書徐曠從耆儒沈重質/問不數日辭去或問其故答曰)
(先生所說紙上語耳莊子天運篇老子曰夫六經先王/之陳迹也蘭亭序俛仰之間已為陳迹○莊至樂篇奚)
(以夫譊譊為乎揚寡見篇譊譊之學各習其師○易咸/其輔頰舌滕口説也譊女交􁂒譊譊語也揚子注爭聲)
(也/)有君曰先生之言是也然風俗不常美亦不常弊譱
焉惡焉維人是繫(增注唐魏元忠傳人無常俗政有治/亂穆宗紀舊史臣曰世無常治亦無)
(常亂在/人而巳)今朝廷駐蹕東南(增注選左太沖呉/都賦齊鑣駐蹕)越為鉅藩
密邇堯天(增注書畢命密邇王室○/史記堯仁如天又見家語)蓋尺五間(増注雞/跖集韋)
(曲杜鄠近長安諺云城南韋杜去天尺五/杜甫贈韋七贊善詩時論同歸尺五天)帝命重臣來
鎭是邦(增注栁文送文暢上人序/天子分命重臣典司方岳)入境問俗(増注記曲/禮入境而)
(問禁入國/而問俗)登堂觀風(卧龍山有觀風堂增注記王制天/子巡狩命太史陳詩以觀民風)
因舜禹之遺化明吾君之至仁(增注西漢司馬相如傳/盖聞中國有至仁焉)
布徳教於黃堂(增注記月令命相布徳和令○東漢郭/丹傳敇以丹事編署黃堂以為後法注)
(黃堂太守/之㕔事)變薄俗而還淳(増注老子有俗薄還淳二章/詩小雅谷風天下俗薄杜甫)
(上韋相詩風/俗盡還淳)矧何世之無才(増注文選左思咏史詩何/世無奇才注引孫子曰何)
(世之無才何才之無施唐魏元/忠傳何世不生才何才不資世)亦奚有於古今子不見
夫銜命北庭死於王事如陳公張公者虖(陳公名過庭/張公名宇發)
(靖康間為和議使咸死於敵中增注記檀弓銜君命而/使○左僖四年凡諸侯死王事加二等於是有以衮)
議禮靖康赴難建炎如華君傅君者乎(華君名初平靖/康初為太常博)
(士議禮不屈事見李㕘政所作墓誌傅君名崧鄉建/炎間敵犯浙東越守以城降公舉兵赴難越人賴之)是
豈異代之人邪又不見夫姚江陳公(陳公/名)所臨有聲亦
克知退身名兩榮(增注公為台州功曹攝天台臨海黃/巖三縣皆有異政後以徽猷閣待制)
(知潁昌府至徙知/婺州告老遂致仕)執政李公(李公/名)忤意權臣老於淪落
世賢其人(增注公上虞人於參知政事時敵方通和宰/臣秦檜議欲撤邊備公極言其不可檜以為)
(害和議嗾言官論之安置越州後遇郊恩復官還至蘄/州卒年八十三諡曰莊節忤五故􁂒逆也嗾蘇后先奏)
(二􁂒本使/大聲也)愍孝蔡子捐生可悲同彼旌忠廟食于兹(蔡/孝)
(子名定父以罪繫獄請代弗許遂自沈於河竟脫父罪/事聞於朝立廟號愍孝建炎間越守以城降敵班直唐)
(琦奮挺擊敵首嫚罵而死廟號旌忠增注選潘安仁寡/婦賦感三良之殉秦兮甘捐生而自引○先生有會稽)
(三賢祠詩呉先生祠旌忠廟愍孝廟皆長篇記述其美/下句王君斬讐先生亦嘗賦詩凡此作皆以勵風俗)
隠吏王君斬讐著名(王君名公衮手斬發/母冡之讐自投于府)一門可稱賢
父難兄(增注公衮父名俊彥並進士起家兄名佐狀元/及第○唐杜正倫傳一門三秀才皆高第為世)
(歆美○孟離婁故人樂有賢父兄○世説陳元方子長/文即陳羣也與季方子孝光各論其父功徳爭之不決)
(諮於陳太丘曰元方難為兄李方難為弟○晉書王珉/少有才徳名出珣右時人語曰法䕶非不佳僧彌難為)
(兄法䕶珣小字僧彌珉小字魏野贈宋逸人詩内翰/是難兄東坡詩議論凋零三益友功名分付二難兄)兹
固先生目所親覩也安知後之眡今不猶今之視古虖
(増注呂氏春秋今之於後世亦猶今之於古也西漢京/房傳臣恐後之視今猶今之視前也蘭亭序後之視今)
(亦猶今/之視昔)先生曰有君越人也知越之風俗而巳矣昔子
虚夸雲夢(增注子虚賦注張揖曰楚藪也在南郡華/容縣愚按九域志云華容縣今屬岳州)烏
有先生詫齊(詫丑亞/􁂒諤也)亡是公折之以上林之事今越未
足侔齊楚之大(增注孟子齊楚/雖大何畏焉)尚何足以夸之有君曰
昔呉子問栁先生以晉國之事而栁以晉對(增注詳見/栁文晉問)
今子真問余以越國之俗而予以越對亦各因其所問
而及之爾予豈瞢然無聞無知於越之外哉(增注唐居/易傳闗東)
(一男子除讀書屬文外其他瞢然無知書無逸昔之人/無聞知瞢與懵通母互切目不明也懵又無總􁂒今讀)
(準/此)今天子披輿墬之□(增注東漢鄧禹傳/光武披輿地圖)思祖宗之績求治
如不及(增注通鑑齊武帝紀上曰應天以實不以文我/克巳求治思隆惠政○西漢公孫𢎞等贊上方)
(啟用文武求/之如弗及)見賢而太息(增注按屈宋之/詞多云太息)文徳既修(增/注)
(語季氏逺人不服/則修文徳以來之)武事峕閱(增注詩常武有/常徳以立武事)蓋將舞干
戚而服逺夷(增注書大禹謨帝乃誕敷文徳舞干羽于/兩階七旬有苗格此用其意記文王世子)
(大樂正學舞干戚又明堂位朱干玉戚冕而舞大武注/干盾也戚斧也武舞所執也○後漢种暠傳宣恩逺夷)
(學戸教/􁂒教也)復侵疆而旋京闕(增注楊子寡見孔子用於魯/齊人歸其侵疆○崔豹古今)
(注闕觀也古每門樹兩觀於其前所以標表宫門也人/臣朝至此則思其所闕多少故謂之闕唐文粹祇命朝)
(于京/闕)余竢其車書同(增注記中庸今天/下車同軌書同文)南北一(增注文/選王元)
(長曲水詩序一尉候於西東合車書/於南北文粹杜牧阿房宫賦四海一)傚吉甫美周室賦
崧高歌吉日(增注詩崧高尹吉甫美宣/王也吉日美宣王田也)招魯公命元結
磨蒼崖禿鉅筆(增注唐元結作中興頌顏魯公序其末/云湘江東西中直浯溪石堂天齊可磨)
(可鐫刋此頌焉張文潛題磨崖碑元功高名誰與紀風/雅下繼騷人死水部胸中星斗文大師筆下龍蛇字天)
(遣二子傳將來高山十丈磨蒼崖○杜牧寄李/玭尚書詩書功禿三千管東坡巨筆屠龍手)頌中興
紀洪烈(増注東坡蔡邕傳大/漢紹陶唐之洪烈)邁三五(增注選王元長曲/水詩序邁三五而)
(不追注引史記楚子西曰今孔丘述三五之/法高適贈别韋㕘軍詩國風冲融邁三五)夐前諜(夐/渠)
(政切逺也舊齊書夐高前代/諜與牒通用前諜猶言往牒)亘天地昭日月(增注選顔/延年參軍)
(紀歌亘地稱罄天作主○莊子昭昭若掲日月而行此/賦之㫖蓋言功業隆盛亘極於天地之大昭顯於日月)
(之/明)於是窮章亥之所步(增注晉地理志夏后氏東漸于/海西被于流沙南浮于江而朔)
(南暨聲教窮竪亥所步莫不率俾韓文請上尊號表章/亥所步禹契所書按帝王世紀及韓文注皆引山海經)
(云禹使大章步自東極至于西極二億三萬三千五百/里七十一步又使竪亥步自南極盡於北極二億三萬)
(三千五百里七十五步四海之内東西二萬八千里南/北二萬六千里愚考地極本出淮南子地形詞其許慎)
(注云大章竪亥善行人皆禹臣也海内有長短極内等/也今按山海經海外東經第九與帝王世紀及韓文注)
(所引之辭不同故併録其文並郭璞注附於此云帝/命豎亥步自東極至於西極五億十選選萬也九千)
(八百八步豎亥右手把算左手指青丘北詩含神霧/曰天地東西二億三萬三千里南北二億三萬一千)
(五百里又楚辭屈原天問篇東西南北其修孰多洪/興祖𥙷注曰軒轅本紀云帝令豎亥步自東極至於)
(西極得五億十萬九千八百八步南北二億三萬二/千三百里東西二億三萬三千三百里南北則短減)
(千里東西則廣增千里其諸異同今並列之大音泰與/太通用姓也見古今姓氏書豎與竪通用臣庾􁂒姓也)
(近世所傳書文或作監/亥賢亥堅亥三者皆非)攷神禹之所别(增注莊子齊物/論雖有神禹且)
(不能知○書禹/貢禹别九州)覽四海九州之風俗(增注西漢宣帝紀/遣大中大夫等十)
(二人循行天下覽觀風俗○記王制凡四海/之内九州唐書列𫝊四海九州盡為臣妾)掩兩京三
都之著述(增注東漢張衡擬班回兩都作二京賦十年/乃成○晉左思欲賦三都遂構思十年偶得)
(一句即便疏之賦成張華/見而嘆曰班張之流也)騰萬丈之光芒(增注韓文調/張籍詩李杜)
(文章在光/焰萬丈長)有皇宋一統之賦出(增注文選曹伯求自試/表天下一統九州晏如)
(注引尚書大傳曰周公/一統天下合和四海)回眡㑹稽蓋甄陶中之一物(增/注)
(後漢郅惲傳甄陶品類東坡詩年抛造物甄陶外博雅/曰甄陶窑也○列子天瑞篇夫天地空中之一細物文)
(粹陸龜䝉江湖散人傳天地/大者也在太虚中一物耳)無妄先生自知失言(增注/語衞)
(靈公不可與言/而與之言失言)色有餘媿迺與子眞逡□而避(增注新/序孟嘗)
(君聞楚丘之對逡巡避席面有媿色莊子/子貢逡巡而有愧色廣雅逡巡却退也)有君還而寄
傲於南窓(增注陶淵明歸去/來倚南窓以寄傲)有飄飄凌雲之氣(增注西/漢司馬)
(相如奏大人賦天子大悦飄飄有凌雲/之氣似游天地之間意揚雄傳作陵)
　
　
　㑹稽三賦巻上
　　增注補遺
　謁入(史記高祖本紀乃紿為謁謁入索隠曰/何休云謁謂以札書姓名若今之通刺)聞有君
　之名雅矣(史記高祖本紀雍齒雅不欲屬沛公/注服䖍曰雅故也蘇林曰雅素也)世家
　于越(孟子仲子齊之世家也○大戴禮勸學篇于越/戎貉之子西漢貨殖𫝊辟猶戎翟之與于越師)
　(古曰于發語聲也東漢宋儁傳贊亦弭于越注于語/辭呉仁傑西漢刋譌補遺曰于越之稱本於春秋所)
　(謂於越於聲/轉而為于)火耕水耨(西漢武帝紀詔曰江南之地/火耕水耨應劭曰燒草下水)
　(種稻草與稻並生髙七八寸因悉芟去復/下水灌之草死獨稻長所謂火耕水耨)
欽定四庫全書
　㑹稽三賦巻中
　　　　　　　　　　　　宋　王十朋　撰
　民事堂賦(史鑄注/)
　　(并序剏戊寅冬作㑹稽志云民事堂王龜齡僉判/日始  嵗丁丑季冬先有民事堂詩云親擢深䝉)
　　(聖主恩宜知民事訓詞温仰惟睿意思邦本要使/書生識治原不憚勤勞馳禹㑹敢忘精白奉堯言)
　　(它時上問蒼生事願竭孤忠慷慨論按此堂乃紹/興間添差僉判㕔之公堂也元寓小能仁寺厥後)
　　(既無添差之職堂亦隨廢至嘉定壬午僉判王公/文若以先生之職乃是特差蓋同正員由是於下)
　　(車時修宇葺堂立/扁以踵其舊焉)
堂名民事志天語也(高宗皇帝玉音王某作朕親擢第/一人欲試以民事云云○徐寅𤣥)
(宗御製盧徵君章堂銘/賦王刋乎帝寵天語)十朋備員越幕(史記補郡屬備/員又備員而行)
嵗將朞顧惟不才(左傳季札曰/札雖不才)瞢然無補(唐白居易傳/懵然無知○)
(西漢董仲舒傳/又將無補與)日㠯敗官曠職為憂(左昭公十四年叔/向曰貪以敗官為)
(墨○韓文諍臣論不敢曠其/職白居易文臣等深慚曠職)所幸黃堂主人甚賢(時太/守王)
(尚書師心○漢郭丹傳/注黄堂太守之㕔事)同僚皆士君子(左文公九年苟/林父曰同官為)
(寮吾甞同僚敢不盡心乎/詩既醉人有士君子之行)　朝夕講論無非民事之要
者因為之賦㠯志其一二云
繄越幕有下僚兮(班彪冀州賦陪幕府之下僚左思詠/史詩英俊沈下僚繄於兮於計二􁂒)
(發語之/辭也)名所寓曰民事之堂(寓所已見/於題注)誦天語之丁寧
兮(歐陽公拜官詩丁寧天語深曠蕩皇恩濶東/坡謝宣召表學士院狀使華寵賁天語丁寧)衘聖恩
而不敢忘(文選陸士龍詩/衘恩非望始)啖民脂㠯飽妻子兮(容齋續/筆乾徳)
(三年成都景煥撰野人聞話一書首載蜀王孟昶頒令/箴凡二十四句太宗皇帝嘗取二聮先後互換言之云)
(爾俸爾禄民膏民脂下民易虐上天難欺以賜郡國立/為戒石銘○白樂天贈友詩惜哉萬鍾粟多為飽妻兒)
猶鼠雀之偷太倉(韓文和盧郎中送盤谷子詩家請官/供不報答無異雀鼠偷太倉東坡寄)
(劉孝叔詩方將雀鼠偷太倉未肯衣冠挂/神武山谷送朱中允詩我官雀鼠盜太倉)茍不民事之
是思兮又將奚逭虖天殃(記月令稱/兵必天殃)嗟㑹稽之大府兮
(九域志大都督/府越州㑹稽郡)罹荐嵗之凶荒(選王元長策秀才文中/產闕洊嵗之貲○周禮)
(縣都之委積/以待凶荒)颶風作於孟秋兮(南越志熙安間多颶風/者具四方之風也常以)
(五六月興未至時雞/犬為之不鳴颶音具)雨浸淫而異常天呉怒而江濤沸
溢兮(栁文招海賈文天呉九首兮更笑迭怒文選朩𤣥/虛海賦天呉乍見而髣髴杜甫北征詩天呉及紫)
(鳯注曰山海經云朝陽之谷有神曰天呉是為水伯虎/身人面八首八尺八尾皆青黄愚按山海經又載一説)
(今併附于此云蓋余之國有神/八首人面虎身十尾名曰天呉)漂廬舍而壊隄防(是嵗/上虞)
(縣申漂蕩屋宇者四百五十三家蘇子由黃樓賦方水/之淫也漂廬舍敗塚墓○董仲舒策其隄防壊也慶厯)
(中謝師厚董投海塘詩五行交相凌海/水不潤下處處壊隄防白浪大於馬)粢盛害而嵗大
侵兮(左莊公十一年天作淫雨害於粢盛○榖梁/襄二十四年五榖不升謂之大侵注侵傷也)民餓
踣而流亡(毛詩民卒流亡禮記民多流/亡踣匹候蒲北二􁂒倒也)射的黒而米斛
千兮(孔曄㑹稽記射山半有石室迺僊人射堂/東峯有射的白米斛百射的𤣥米斛千)擷蓼花
㠯為糧(増注是嵗飢民擷/蓼花掘草根而食)痛瀕海之蚩蚩兮(毛詩氓之/蚩蚩注蚩)
(蚩敦/厚貌)𦵏江魚之腹腸(增注上虞縣溺死者幾二百人○/楚辭屈原漁父篇寧赴湘流𦵏於)
(江魚之/腹中)予嘗告其故於前使君兮(前使君乃趙/殿撰令詪)請敷奏
於巖廊(書舜典敷奏以言唐王珪傳敷奏詳明/又西漢董仲舒傳虞舜㳺於巖廊之上)顧幕中
平日之辨兮人迺靳其為狂(韓文言箴幕中之/辨人反以汝為叛)㑹伯尊
之傳召兮(王介甫雜詠召公方伯尊○左成公五年梁/山崩晉侯以傳召伯宗注傳驛傳中戀􁂒)
達民瘼於九重(東漢循吏傳序光武廣求民瘼○楚辭/宋玉九辨君之門以九重唐孫伏伽傳)
(天子之居/禁衛九重)予殆有𩔖於輦者兮亦何恨夫言之不庸(榖/梁)
(成五年梁山崩壅遏河三日不流晉君召伯尊而問焉/伯尊來遇輦者輦者不辟使車伯尊下車而問焉曰子)
(有聞乎對曰梁山崩壅遏河三日不流伯尊曰君為此/召我也為之奈何輦者曰天有山天崩之天有河天壅)
(之雖召伯尊如之何伯尊由忠問焉輦者曰君親素縞/帥羣臣而哭之既而祠焉斯流矣伯尊至君問之曰梁)
(山崩壅遏河三日不流為之奈何伯尊曰君親素縞帥/羣臣而哭之既而祠焉斯流矣孔子聞之曰伯尊其無)
(績乎攘善也注取輦者之言而行之非巳之功也爾雅/徒御不驚輦者也注步挽輦車○韓文進學解名一藝)
(者無不庸尚書/弗詢之謀勿庸)洪惟當宁之至仁兮(記曲禮天子當宁/而立爾雅門屛之)
(間謂之宁○西漢司馬/相如傳中國有至仁)視赤子其如傷(書康詰若保赤/子惟民其康乂)
(西漢路溫舒傳文帝愛民如赤/子○孟離婁文王視民如傷)蠲常賦而救天菑兮(有/常)
(額曰賦非常額曰貢○左僖公十三年秦大夫百里/曰天災流行國家代有救災恤隣道也菑與災通用)出
内帑之所藏(是嵗聖㫖蠲免租賦以内帑代/之藏昨郎才壯二􁂒金玉所藏)哀東州之
無告兮(班固薦謝夷吾文㑹稽謝夷吾出自東州○孟/梁惠鰥寡孤獨四者天下之窮民而無告者)
惠吾民兮龔黃(南史陳循吏傳論曰故龔黄之化易以/冇成元微之詩為問龔黃輦白樂天詩)
(政績美龔黃按西漢循吏傳序若/黃霸龔遂所居民富所去見思)左公孝而右孟博兮
(東坡詩左挹公孝右孟博我居其間但畫諾按東漢黨/錮傳序汝南太守宗資任功曹范滂南陽太守成瑨任)
(功曹岑晊二郡為謠曰汝南太守范孟博南陽宗資/主畫諾南陽太守岑公孝𢎞農成瑨但坐嘯晊音質)相
與協贊其惟良(隋書李詢傳同心協賛○西漢循吏傳/序孝宣帝稱曰與我共理者其惟良二)
(千石/乎)先撫字而後催科兮(唐陽城傳撫字/心勞催科政拙)正今日之所
當寛公私之債負兮㠯俟虖嵗之豐穰(按梅溪集中作/積負又代王師)
(上劄子云將本府所有逋負積年公租私債令至來年/蠶麥成熟後理還陸宣公制詰公私債負容待蠶麥熟)
(後徴理○詩烈/祖豐年穰穰)省訟牒之煩苛兮(唐漢彥博傳訟牒滿/庭時譏其煩碎○西)
(漢文帝紀宋昌進/曰漢興除秦煩苛)抑􁑨政之豪强(晉元帝紀詔曰二千/石令長正身明法抑)
(齊豪强唐許孟容傳曰職司輦轂當為陛下抑豪彊○/東漢宦者𫝊序敗國蠹政之事不可單書晉外戚傳叙)
(害時蠹政者/不可勝載)節無用之浮費兮(西漢毋將隆傳不以民/力共浮費秦少游進策)
(理財之術莫若盡地/力節浮費二者而巳)俾斯民之小康(毛詩民亦勞/止汔可小康)兹政
事之所急兮敢不忠告虖黃堂(語顏淵忠告/而善道之)至若鑑湖
利及九千頃兮(通典云東漢永和五年太守馬臻始建/塘立湖周三百十里溉田九千餘頃人)
(獲其/利)日侵削而就荒(先生鑑湖說云國朝之興人始盜/湖為田盜於祥符者纔二十七戸)
(至慶厯間為田四頃而巳至治平熙寧間盜而田之者/凡八千餘戸為田七百餘頃而湖浸廢矣政和中郡守)
(専務掊利遂建議以湖為田而嵗計其所入供京師自/是豪民强族公然侵佔無復知有所謂湖湖亦僅存其)
(名而水旱災傷之患無嵗無之今湖中田凡二千三百/餘頃嵗得田米六萬餘石為郡守者徒見夫六萬石之)
(利於公家而竟不知八千户之被其害也○記/毋或敢侵削衆庶○陶淵明歸去來三徑就荒)嵗和買
無慮十萬縑兮(紹興府和買經建炎兵後嵗/於兩税外入縑一十萬匹)㑹無一錢
之償搉酤之利半奪於有力兮(西漢武帝紀初搉酒酤/又昭帝紀秋七月罷搉)
(酤官㩁酤者禁閉其事總利入官而下無由以得有也/㩁酤上音較下工䕶切謂禁民酤釀獨官開置取利也)
財賦浸㠯荒涼(韓文調張籍詩/家居率荒涼)兼并之弊熾於大族兮
(西漢武帝紀又禁兼并之塗/○西漢高帝紀徙齊楚大族)編氓餒於糟糠(舊唐書韋/承慶諫太)
(子書西土編氓凋喪將盡干戈日用烽柝荐興史平/準書貧者或不厭糟糠陶淵明雜詩寒餒常糟糠)兹又
越中之巨害兮姑略言其大綱(西漢叙傳/略存大綱)若夫民事之
在天下兮固不足以知其詳有一言㠯盡之兮(記中庸/天地之)
(道可一言而盡也/○語一言以蔽之)曰生之而不傷(西漢鼂錯傳人情莫/不欲壽三王生而不)
(傷/)擇守令兮去姦贓(通鑑陳子昻上疏刺史縣令不可/不擇東坡策守令不可以不擇○)
(東漢蘇章遷冀州刺史故人為/清河太守章行部按其姦贓)慎勿擾兮如牧羊(西漢/曹參)
(傳參去齊屬其後相曰以齊獄市為寄愼勿擾也○卜/式傳式為郎牧羊上善之式曰非獨羊也治民亦猶是)
(矣/)兹􁅮畆之惓惓兮(西漢劉向上封事曰念忠臣雖在/􁅮畆猶不忘君惓惓之義也􁅮古)
(文畎田間行水道周禮耜廣五寸二/耜為耦一耦之伐廣尺深尺謂之􁅮)願入告于天王(書/君)
(陳爾有嘉謀嘉猷則入告爾后于内○天王者孔子作/春秋尊同君之稱也蔡邕獨㫁曰天王諸夏之所稱天)
(下之所歸往/故稱天王)
　(此賦凡三十三韻今詳三十一韻即今之所用韻也/其九重不庸二韻乃古之所用韻也古韻其原出於)
　(鄉音則古今所用一韻爾謹按呉棫韻補十陽韻内/重庸二字皆收重傳王􁂒道藏謌神暢感寂庭嘿思)
　(徹九重靈歌理𠖇運百和結朱章庸于方切陳琳車/渠椀賦廉而不劌婉而成章徳兼聖哲行應中庸今)
　(又按進學解方今聖賢相逢治具畢張拔去兇邪登/崇俊良占小善者率以錄名一藝者無不庸爬羅剔)
　(抉刮垢磨光盖有幸而獲選孰云多而不揚凡三/家用韻如此是以先生所用皆與古合蓋本於此)
　
　
　
　
　
　
　
　
　
　
　
　
　
　
　㑹稽三賦巻中
欽定四庫全書
　㑹稽三賦巻下
　　　　　　　　　　　　宋　王十朋　撰
　蓬萊閣賦(史鑄注/)
　　(并序之此作固在二賦之後而成然其中所述即/戊寅  中秋蓋追思而作者也先生又有蓬萊閣)
　　(詩云萬壑千巖氣象雄卧龍山與道山同秦皇辛/苦求仙藥不識蓬萊在此中又云祖龍車轍遍塵)
　　(寰只道蓬萊在海間空上皇/秦山上望不知此處是神仙)
越中自古號嘉山水(晉王羲之傳㑹稽有佳山水名士/多居之唐李遜游妙喜寺記越州)
(好山水山轉逺轉/高水轉深轉清)而蓬萊閣實為之冠(西漢丙魏賛蕭/曹為冠東漢謝)
(夷吾傳聴聲察/實為九伯之冠)㫺元微之作州宅詩世稱絶唱(元稹以/州宅夸)
(於樂天云州城縈繞拂雲堆鏡水稽山滿目來四面無/時對屏障一家終日在樓臺星河影向簷前落鼓角聲)
(從地底回我是玉皇香案吏謫居/猶得小蓬萊○絶唱注見于後)近代張公伯玉三章
膾炙人口(張伯玉荅王越州蓬萊閣詩書報蓬萊高閣/成越山增翠越波明雲收海上天地靜人在)
(月中金翠橫游女㺯芳珠作珮仙人度曲玉為笙㑹須/長揖浮丘伯醉聴銀河秋浪聲又州宅詩萬疊湖山煙)
(水濵朱門畫㦸間松筠登臨不踏紅塵路燕寢長居紫/府春晝靜欲驂風外駕夜寒疑是月中身我慙白首方)
(為吏猶得蓬萊作主人又蓬萊閣醉歸詩蓬萊閣上醉/歸時猶索芳樽步步隨啼鳥似來留翠珮旁人笑為整)
(花枝腰間半嚲黃金印頭上斜敧白接籬拍手向他賓/從道使君未老莫扶持○齊已還人巻詩鏗金戛玉千)
(餘篇膾吞炙/嚼人口傳)好事者從而和之(孟萬章好事/者為之也)獨未聞有
賦之者十朋筮仕之初(左閔元年畢萬筮/仕於晉遇屯之比)辱為蓬萊客
迺者中秋之夕(西漢景帝紀三年正月呉王濞反六月/詔曰迺者呉王濞等為逆曹參傳惠帝)
(面讓㕘曰乃者我使諌君也/師古注曰乃者猶言曩也)與同僚㑹飲于兹閣覽湖
山之勝翫月于樽爼間(文選張景陽雜詩折衝樽爼間/注引晏子春秋曰孔子曰不出)
(樽俎之間而折/衝千里之外)即席賦詩(先生賦詩呈同官見下文注/禮記曲禮將即席容毋怍○)
(詩載馳故賦是詩○南史梁武帝揔延後進置酒/賦詩蕭介染翰便成文無加㸃帝曰即席之美也)諸公
皆和既而念之閣不可㠯常登一詩不足㠯盡意(先生/詩云)
(中秋翫月卜蓬萊風送嬋娟入座來樽爼論文清有味/湖山照眼淨無埃雲生脚底蛟龍卧影落人間鼓角催)
(把酒問天兼問月何時此夜/更衘杯○易繫辭言不盡意)遂從而賦焉
王子游㑹稽客蓮幕(晉郗超在柏温帷下謝安曰郗生/可謂入幕賓矣○王儉為南齊相)
(幕府皆名士世謂紅蓮映秋水韓偓寄湖南從事/詩蓮花幕下風流客李商隠詩下客依蓮幕云)登卧
龍之山(本名種山卧龍之稱始見于呉越王錢倧時嘉/祐中刁景彦望海亭記云山周連數里盤屈於)
(江湖上狀卧龍也龍之腹府宅也龍之口府/東門也龍之尾西園也龍之首望海亭也)躡巨鼇之
閣(列子湯問篇勃海之東有大壑中有五山岱輿員嶠/方壺瀛州蓬萊臺觀皆金玉所居之人皆仙聖之種)
(五山之根無所連著常隨潮波上下往還不得暫峙帝而/恐流於西極失羣聖居使巨鼇十五舉首而戴之始峙)
(不動嶠/音喬)秀閱千巖流觀萬壑(晉書顧愷之至荆州人問/以㑹稽山川之狀愷之云)
(千巖競秀萬壑爭流草/朩蒙蘢若雲興霞蔚)縱逺目於東州(韓文城南聮句/逺目增雙明)
暢幽懐於寥廓(蘭亭序暢叙幽情○賈誼鵩賦廖廓忽/荒與道翺翔李白詩其心在寥廓寥音)
(蓼空虚也/荒音怳)于時天高氣肅(楚辭宋玉九辨天高而氣清/洪興祖補注曰清疾正切古)
(本作/瀞)秋色平分(皇宋百家詩李朴月/詩平分秋色一輪滿)簮盍良朋(易豫/卦勿)
(疑朋盍簮王弼注盍合也簮疾也孔穎達正義羣朋合/聚而疾來也伊川易傳簮之名簮取聚髮也杜甫詩盍)
(簮喧櫪馬列炬散林/鴉亦以器物為對也)把酒論文(杜甫詩何時一樽/酒重與細論文)俯仰
湖山懐古傷今(毛詩君子傷/今而思古)登高賦詩(西漢藝文志登/高能賦可以為)
(大夫陶淵明移居詩春/秋多佳日登高賦新詩)㠯冩我心(毛詩我心冩兮/又以冩我心)周覽
城闉(史記頌秦徳碑一登兹泰山周覽東極一周覽逺/方遂登㑹稽常應物登樂游廟詩周覽京城内○)
(文選謝宣逺詩分手東城闉説文曰/闉城内重門也廣韻為城上門也)鱗鱗萬户(東坡越/州張中)
(舍壽樂堂詩卧龍蟠屈半東州萬室鱗鱗/杭其股○漢志作建章宫度為千門萬户)龍吐戒殊(卧/龍)
(戒殊二山相望戒殊山本名蕺山在戒殊寺内故/俗借寺名呼之杜甫渼陂行此時驪龍亦吐珠)龜伏
東武(龜山在山陰縣東八十步一名恠山下有東武里/元稹酬鄭從事宴望海亭詩一奉□伏東武小注)
(龜山/别名)三峯鼎峙(張伯玉蓬萊閣閒望詩三峯出雉垣注/中有卧龍蕺龜三山焉○文選陸士衡)
(辨亡論鼎峙而立晉宣帝紀唐/太宗制曰逮乎魏室三方鼎峙)列嶂屏布草朩籠葱(元/稹)
(酬鄭從事宴望海亭詩海/亭樹朩何籠葱又見前注)煙霏霧吐(鮑照河清頌煙霏/霧集不可勝紀)
棟宇崢嶸(選楊子雲甘泉賦似紫宫之崢嶸/鄭獬慶壽宫上梁文鯨棟崢嶸)舟車旁午
(禮記舟車所至人力所通○儀禮大射儀度尺而午注/一縱一橫曰午西漢霍光傳使者旁午如淳曰旁午分)
(布也師曰一縱一橫/為旁午猶言交橫也)壯百雉之巍垣(記坊記都城不過/百雉注雉度名也)
(高一丈長三丈為雉百雉為長三百丈左隠元年都城/過百雉注方文曰堵三堵曰雉公羊傳定十二年五板)
(而堵五堵而雉百雉而城注八尺曰板禮天子千/雉公侯百雉伯七十雉子男五十雉又見禮注)鎭六
州而開府(元稹初除浙東詩㑹稽旁鎭六/諸侯○通鑑後梁紀建牙開府)東望稽山(稽/山)
(門外東南/十二里)思禹之功(左昭公元年劉子曰美哉/禹功注見河洛而思禹功)喬松鬱
虖故陵丹青儼於祠宫藏丹書於䰠穴(遁甲開山圖曰/禹治水至㑹稽)
(宿於衡嶺宛委之神奏玉匱之書十二卷以授禹禹未/及持之四卷飛入泉四卷飛上天禹得四卷開而觀之)
(乃遁甲開山圖因以治水訖乃藏書於洞穴此説又見/賀知章龍瑞宫圖經纂山記按纂山記乃更搜真靈之)
(𤣥要集天官之寳書書以漆和丹繒盛以/玉笥藏於𤣥臺之中堅石之下䰠與神同)㳅遺盡於無
窮(左襄四年虞人箴曰芒芒禹迹盡為九州注/畫分也張伯玉蓬萊閣閒望詩禹畫舊書存)南目秦
望(稽山門外南四十里其/山本㑹稽分而為秦望)哀秦之過(史秦始皇紀上不/聞過而日驕西漢)
(項籍賛昔賈生之過秦先生有秦望四言/我瞻秦望哀秦之過嗟彼黔首其誰之禍)方鑱石㠯頌
徳(始皇上鄒嶧山上秦山橝梁父登之罘作琅邪臺上/㑹稽皆立石刻頌秦徳其末後東巡臨浙江上㑹稽)
(在三十七年也罘/音浮之罘山名)驕顏色㠯相賀(前輩謂始皇行封禪/之禮則君臣動色交)
(相慶賀以為/太平之極功)嗟仙藥之不來(始皇紀始皇之碣石使韓/終侯公石生求仙人不死)
(之藥侯生盧生相與謀曰始皇貪於權勢未可求為仙/藥於是乃亡去又方士徐市等入海求神藥數嵗不得)
俄腥風之已播(同上三十七年七月始皇崩於沙丘丞/相斯恐有變秘之不發喪棺戴輼輬車)
(中輼車臭載一石鮑魚以亂其臭胡曾詠史詩堪哭沙/丘纔過處鑾輿風起鮑魚腥輼輬上音溫下音涼卧車)
(也/)西望夕陽送目蘭亭(爾雅山西曰夕陽山東曰朝陽/詩公劉度其夕陽豳居允荒○)
(蘭亭在常喜門外西南二十/五里今天章寺即其地也)懐王謝之風流(杜甫壯遊/詩王謝風)
(流逺闔廬丘墓荒張伯玉蓬萊閣閒/望冩懐詩風流王與謝唱和白偕元)感斯文而涕零(蘭/亭)
(序後之覽者亦將有感於斯文/○詩小明念彼共人涕零如雨)徒觀夫茂林脩竹(蘭亭/序此)
(地有崇山峻/嶺茂林脩竹)鎖煙靄而𠖇𠖇北望滄海(三江門外北十/八里至海塘)
渺其無涯(書微子若涉大/水其無津涯)方呉門之畫龍(呉越春秋闔/閭傳呉在辰)
(其位龍也故小城南門上反羽為兩鯢鱙以象龍角/先生作畫龍未詳鱙未詳何音徧檢字書並不收)視
越國其如蛇(同上越在已地其位蛇也故南大門/上有朩蛇北向首内示越屬于呉也)轟靁
鼓於一處(西漢王尊傳毋持布鼓過雷門師古曰雷門/㑹稽城門也有大鼓越擊此鼓聲聞洛陽○)
(韓文征蜀聮句風旗帀地揚雷鼓轟天殺○文選/孫楚為石苞與孫浩書桴鼓一震而元凶折首)虚呉
國而成窪(左傳伍員曰呉其為沼乎注謂呉宫室/廢壊當為汙池窪烏𤓰􁂒清水又深也)訪麗
譙之故址(譙樓之别稱於城門上起高樓以為守禦之/望故謂美麗之樓為䴡譙華安仁云雷門乃)
(古城北門今府子城也有詩云䴡譙高處有雷霆終使/呉人振大聲圖經云雷門勾踐舊門也名之為雷以威)
(於龍也去/城百餘步)第見虖古朩之號鵶(李白蜀道難但見悲鳥/號古朩東坡詩暮樹號)
(寒/鴉)前瞻鑑湖(𨽻㑹稽曰東湖/𨽻山陰曰西湖)滿目雲水嘉馬侯之偉績
(後漢馬臻為太守始築隄塘□三十/六源之水名曰鏡湖溉田九千餘頃)慕賀監之高軌(唐/書)
(賀知章及秘書外監請為道士還鄉里詔許/之以宅為千秋觀而居詔賜鏡湖剡川一曲)祠荒兮遺
迹半湮(馬太守廟有二一在㑹稽縣稽山門外東南三/里八十步一在山陰縣常僖門外西南六十四)
(里○先生有禹廟歌云又不見馬守開湖利源逈嵗/沃黃雲九千頃年來遺迹半湮蕪廟銷湖邊篆煙冷)宅
冷兮黃冠無幾(賀監宅今天長觀是也千秋天長皆唐/朝慶誕節名而觀名從之即一所也○)
(唐書李淳風父播仕隋/棄官為道士號黃冠子)徒有漁舟賈楫(刁約望海亭記/漕帆商楫往還)
(于/前)風樵航葦(風樵見風俗賦鼓樵濕兮游若邪注圖經/若邪溪北流與鑑湖合故宋之問泛湖詩)
(歸舟何慮晚日暮使樵風孟浩然泛湖詩帆得樵風送/此云風樵謂舟楫乘趂樵風而行也○詩誰謂河廣一)
(葦杭之航與/杭通用度也)往來虖鷗鷺之鄉(蘇東坡詩有流/落鷗鷺鄉之句)欸乃虖
煙波之裏(元次山有欸乃曲栁子厚漁翁欸乃一聲山/水緑○劉長卿詩寄身煙波裏東坡詩孤舟)
(出没煙波裏○元次山集欸音襖乃/音靄轉棹聲山谷云湘中節歌聲)仰瞻高閣翬飛崔
嵬(詩斯干宣王考室也如翬斯飛箋云五色成章曰翬/翬者鳥之奇異也趙誠蓬萊閣詩蓬萊山形倚碧漢)
(翬飛閣靜架空危○東漢梁鴻傳宫室/崔嵬文選何晏景福殿賦高甍崔嵬)俯瞰州宅緬懐
高才(陶淵明扇上載/畫贊緬懐千)面無時之屏障家終日之樓臺(見前/注)
長湖山之價於几席之上惜斯人之安在哉(李白對酒/詩昔人安)
(在/哉)言未畢客有指斯閣而謂予曰子亦知夫閣之所㠯
得名者乎蓋始於元和才子也(錢公輔蓬萊閣行蓬萊/閣居香案吏此語昔自)
(微之始後人千載挹前芬高閣雄名由此起○唐書元/稹傳稹死長於詩天下傳誦號元和體元和憲宗年號)
(往往始樂府憲宗在東宫妃嬪/近習皆誦之宫中呼元才子)㠯玉皇案吏之尊(見前/注元)
(稹同裴度/相穆宗)擁旌麾於千里也(稹罷相為同州刺史再朞/改授越州刺史浙東觀察)
(使楊文公有李光承赴歙州詩江東去去擁旌麾王荆/公送劉和甫奉使江南詩劉郎今日擁旌麾○按周禮)
(道路用旌節注旌節今使者所擁麾是也文選虞子陽/詩擁旌為漢將又文選沈休文安陸昭王碑建麾作牧)
(沈存中筆談云今人守郡謂之建麾愚按麾旗類也以/毛為飾本將兵者所建也○記王制凡四海之内九州)
(州方千里魏氏春秋曹冏上曹爽書曰且今之/州牧郡守古之方伯諸侯皆擁有千里之土)蓬萊隔
弱水三萬里(史記封禪書蓬萊方丈瀛洲此三神山在/渤海中諸仙人有不死之藥皆在焉未至)
(望之如雲及到三神山及居水下臨之風輒引去終莫/能至東方朔十洲記蓬萊山對東海之東北岸周曰五)
(千里昔禹治水畢嘗乘雲車度弱水而到此山祠上帝/於北阿歸大功於九天按十洲記西海有弱水鴻毛不)
(浮不可越也柳文愚溪對西海有水散渙而無力不能/負芥投之則委靡墊没及底而後止故其名曰弱水東)
(坡金山妙高臺詩蓬萊不可到弱水三萬里注曰神仙/傳謝自然入海求蓬萊一道士謂曰蓬萊隔弱水三萬)
(里非神仙不可到愚按神仙傳謝自然就新竹船入海/至一山遇道士問何往曰蓬萊尋師道士笑曰蓬萊隔)
(弱水此去三十萬里非飛仙莫到注以/為三萬里蓋縁坡詩之誤也墊都念切)㠯筆力坐移於
是也(韓文贈張十八詩龍文百斛鼎筆力可獨扛張伯/玉讀杜子美集詩筆力追蓬萊○趙誠蓬萊閣詩)
(六鼇不是湖中蟄/一島疑從海上移)齊名有白(舊唐書元稹傳稹年少有/才名與白居易友善當時)
(言詩者稱/元白焉)從事有鞏(見下/文注)胷中有萬頃之湖(白樂天酬/微之誇鏡)
(湖詩一泓鏡水誰能/羡自有胷中萬頃湖)眞一代之奇偉也(三國志魏鍾繇/傳此三公者乃)
(一代之偉人也史留侯世家太史公曰/余以為其人計魁梧奇偉此皆借用)詩章一出遂能
發秦望之精神增鑑湖之風采蘭亭絶唱亘古今而莫
擬也(山谷煎茶賦發揮其精神○舊唐書稹所辟幕職/皆一時文士為鏡湖秦望之遊月三四焉諷詠詩)
(仆積成巻帙副使竇鞏海内詩名/與稹酬唱最多至今稱蘭亭絶唱)子亦讀夫才子之傳
否虖姑問訊其從何而來集虖彼而至于此也(舊唐書/武儒衡)
(傳元稹依倚内官得知制誥儒衡深鄙之㑹食𤓰閣下/蝇集於上儒衡以扇揮之曰適從何處來而遽集於此)
(同僚失色先生言集乎彼謂微之/知制誥時至于此謂守越時也)才子之才固足㠯起
吾子數百年之聳慕才子之所㠯獲侍玉皇者亦吾子
之所喜攻而深恥也(稹附宫貴得宰相/故云喜攻深恥)夫何惜之有(論/語)
(夫何速/之有)予於是引客之手揚袂而起(左宣公十四年楚/子投袂而起注投)
(振也袂袖也王禹偁魚登龍/門賦揚袂而起臨川而歎)言契予心(晉書史臣曰正/叔契其心而後)
(言正叔潘岳從予尼也唐李貽孫作歐陽/詹集序云忽有一言契于心移日自得)諾諾唯唯(記/曲)
(禮父召無諾先生召無/諾唯而起注唯恭於諾)有是哉有是哉(海溪集只一句/無此重言語子)
(路有是哉/子之迂也)斯人也而至於斯也(語雍也斯人也而有斯/疾也○又述而不圖為)
(樂之至/於斯也)尚忍言之哉俄而鼓角作於人間(此類東漢公/孫瓉傳鼓角)
(鳴于地/中之句)明月出於林端(韋應物秋夜詩明月在林端/邵堯夫月夜吟看月出林端)妙
三㺯之梅花(晉桓伊善吹笛為王徽之作三調㺯畢便/上車去○梅花引笛中所吹之曲也今多)
(於角聲吹之李白青溪聞笛詩羌笛梅花引秦少游桃/源憶故人調無端畫角嚴城動驚破一畨新夢忩外月)
(華霜重聴/徹梅花弄)爛十分之銀盤(文粹盧仝月蝕詩/爛銀盤從海底出)釂一觴而
徑醉(史記淳于髠曰髠恐懼俯伏而飲不過一斗徑/醉矣蘇子田和子瞻詩云一杯徑醉萬事足釂)
(子肖􁂒飲/酒盡也)有不盡之餘歡(記曲禮君子不盡人之歡以/全交也○文選司馬遷報任)
(安書未嘗衘盃酒接殷勤之/餘懽今西漢本傳脱餘字)頃之陰雲忽興㸃綴青天
(晉書謝重為㑹稽王道子驃騎長史嘗因侍坐于時月/夜明淨道子歎以為嘉重率爾曰意謂不如微雲㸃綴)
(道子曰卿居心不淨乃/復彊欲滓穢太清邪)漸山川之蒙籠若有妬虖嬋娟
(潘尼詩西風妬秋月浮雲重疊注東坡詩狂雲妬秋月/怒飛千里黒○李白憶舊遊詩翠娥嬋娟初月輝孟郊)
(嬋娟篇云妓嬋娟不長妍月嬋娟眞可憐夜半姮娥朝/太一人間本是無靈匹漢宫承寵不多時飛燕媫妤相)
(妬嫉廣韻曰嬋/娟好姿態也)倚危闌而感槩(羅隠登城樓詩獨倚危/樓悵望中○西漢郭解)
(少時感槩師古曰感/感意氣而立槩也)覺興盡而思旋矣(世説王子猷曰/乘興而來興盡)
(而/返)於是相與啜茗於清白之堂潄齒於清白之泉(閣西/有清)
(白堂清白泉其名乃范文正公命以為官吏之規焉有/記云堂之西有山巖巖之下獲廢井視其泉清而白色)
(以建溪曰鑄卧龍雲門之茗試之甘泉華潔沁人襟靈/○柳子厚詩汲井潄寒齒姚合贈靈一上人詩清泉潄)
(齒過/齋時)閱唐宋之題名(郡守題/名刻石)終夕為之慨然嗚呼噫嘻
(見風俗賦注按李華弔古戰場/文與歐陽詹弔漢武帝文亦同)死者可作吾誰與歸(記/檀)
(弓趙文子與叔譽觀乎九原文子曰死者如可作也吾/誰與歸作起也叔譽曰其陽處父乎文子曰我則隨武)
(子乎利其君不忘其身謀其身不遺其友晉人/謂文子知人又見國語其注云九原晉墓地)其無出
虖文正范公之賢(宋太守題名記始於畢文簡公其間/通顯者非一而尤賢者范文正公先)
(生後知鄱陽有觀郡守題名詩濫與江湖岳牧羣於中/最慕范希文人才相逺心相似均是慶時與愛君又作)
(蕭灑齋記其名本文正公齋中蕭灑過禪師之句故於/記末又收文正公岳陽樓記云噫微斯人吾誰與歸以)
(是知先生景慕文正之賢友其人/於𠖇䆩則志在於配徳業如此)
　㑹稽三賦巻下
　㑹稽三賦原跋(愚齋史鑄序/)
　㑹稽之山川風物載于圖經地志者固不少也然人
　一一泛觀則興易盡屑屑徧讀則神且疲儻非有所
　去取纂次成文焉能資於玩繹紹興間詹事王公以
　射策冠多士入官越幕賛治之暇乃於圖志掇其□
　奕之事迹(志謂輿地志之類今賦注所引惟㑹稽/志一書非先生作賦之前所有者也)加
　以舊傳新覩可紀之事從類鋪張著為風俗賦以抑
　揚品藻寓於答問其事實其詞贍㫖趣明暢字字淵
　源誠為傑作公之究心可謂平章風物之宗主其有
　光於吾邦者大矣及賦民事堂蓬萊閣文皆醇正語
　亦高妙其有見於奉君命紀勝槩者備矣吁昔人所
　言擲地作金聲者豈得専其美哉竊惟風俗一賦雖
　有剡溪周君之注惟以表出山川事物為意而公之
　文章以經史百家之言盤屈於筆下者殊未究其根
　柢暨民事蓬萊之作其注又缺然無聞遂使覽者惜
　其未備鑄平日嗜公之文至於成癖由是不揆蕪淺
　輒皆為之注雖未必一一盡得公之本意且以補周
　君遺闕至其間固有闕略詳偹之不齊者然而意各
　有所謂(闕謂故闕不注者如西子王室風騷遺跡徳/教民事啜茗之類是也略謂出處非一而只)
　(取一二書為注者如話言處子多士/舞干戚一統甄陶九重之類是也)大率事涉於隠
　者則從詳備目熟乎見者則從闕略蓋非徒事夫繁
　文而貴夫有以證明也(李善注文選云諸引文證皆/舉先以明後以示有所祖述)
　(愚今注賦亦本此意然間有於事不􁂒者恐其繁冗/不敢悉取如黃冠不引禮記之文而引唐書是也)
　若夫士大夫居是邦遊是境則是賦也不可以不知
　其或外此者茍能一目則不必上㑹稽探禹穴不必
　投剡中登天姥其若耶雲門又不必青鞋布韈也或
　從官于此則鏡湖秦望之遊亦不必月三四焉況人
　材風俗與夫登覽之勝班班靡不具在俾盛傳於世
　豈曰小補哉凡讀之者嘗患乎奇字之為梗從而為
　釋音區布於句讀之下(凡檢類篇集韻無見者則據/夏英公古文四聲韻為音故)
　(其中有特該/出處者也)庶幾不俟討論可以助眼過電而口傾
　河也區區釋注之意於是乎併書時嘉定嵗在丁丑
　日長至愚齋史鑄序
　
　
　
　
　
　
　
　
　
　
　
　
　
　
　㑹稽三賦原跋
