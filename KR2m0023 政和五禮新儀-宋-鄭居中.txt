#+TITLE: 政和五禮新儀-宋-鄭居中
#+DATE: 2016-06-11 12:22:32
#+SOURCE: github.com/kanripo/KR2m0023 master eaa9584c                
欽定四庫全書
　政和五禮新儀
　　提要
　　　　(臣/)等謹案政和五禮新儀二百二十卷宋徽
　　　　宗時議禮局官知樞密院鄭居中等撰前有
　　　　徽宗御製序題政和新元三月一日葢政和
　　　　改元之年錢曽讀書敏求記悞以新元為心
　　　　元遂以為不知何解謬也次列局官隨時酌
　　　　議科條及逐事御筆指揮商搉損益如凡例
　　　　然次列御製冠禮葢當時頒此十卷為格式
　　　　故以冠諸篇首次為目録六卷次為序例二
　　　　十四卷禮之綱也次為吉禮一百一十一卷
　　　　次為賔禮二十一卷次為軍禮八卷次為嘉
　　　　禮四十二卷升婚儀于冠儀前徽宗所定也
　　　　次為凶禮十四卷惟官民之制特詳焉是書
　　　　頗為朱子所不取自中興禮書既出遂格不
　　　　行故流傳絶少今本第七十四卷第八十八
　　　　卷至九十卷第一百八卷至一百十二卷第
　　　　一百二十八卷至一百三十七卷第二百卷
　　　　皆已佚第七十五卷九十一卷九十二卷亦
　　　　佚其半然北宋一代典章如開寶禮太常因
　　　　革禮禮閣新儀今俱不傳惟是書僅存亦攷
　　　　掌故所必資也乾隆四十四年三月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
政和五禮新儀原序
禮縁人情而為之節文先王稽其典常制其等差辨其
儀物秩其名位所以正人倫定尊卑别貴賤也故有君
道焉有父道焉有子道焉夫唱而婦隨兄友而弟恭莫
不有叙人倫正也上不可以逼下下不得以僣上大不
可以凌小小不可以加大無得而踰尊卑定也朝廷邦
國鄉黨遂序有典有則有倫有節有條而不紊貴賤别
也天下有萬不同之情先王同之于一堂之上薄海内
外雖愚夫愚婦莫敢以私智側言改度易制者以分定
故也夫人倫正尊卑定貴賤别則分守明分守明則人
志一人志一而好作亂者未之有也下不好亂上無僣
差而天下不治者亦未之有也先王以是成教化移風
俗其和至于廣樂其大至于與天地同節深所慕之朕
獲承至尊洪惟祖考燕翼之謀垂休錫美功成治定歴
考前世承平之久莫如今日然承五季禮廢樂壊大亂
之後先王之澤竭士弊于俗學人溺于末習忘君臣之
分廢父子之親失夫婦之道絶兄弟之好至以衆暴寡
以智欺愚以勇威怯以强陵弱庶人服侯服墻壁被文
繡公卿與皁𨽻同制倡優下賤得為后飾昏冠䘮祭宫
室器用家殊俗異人自為制無復綱紀幾年於兹未之
能革昔在神考憲道立政若稽往古作新斯人以追三
代之隆謂安上治民别嫌明微釋回増美莫善于禮親
降䇿問下詢承學造庭之士將因今之材而起之也命
官討論郊祀之儀服章之飾是正訛舛大勲未集仰惟
先志明發不寐繼而承之罔敢忽怠乃詔有司張官設
局講求比次以書來上朕乙夜省閲考騐先王制禮之
文親加筆削復命有司循古之意而勿泥于古適今之
宜而勿牽于今乃作吉禮以祀以祭以享乃作凶禮以
哀以弔以禬以恤乃作賔禮以朝以㑹以覲以問乃作
軍禮以用衆恤衆簡衆任衆合衆乃作嘉禮以親宗族
親男女親賔客親異國籩豆尊罍冕弁旂常車輿圭璧
羔鴈幣筐有不可施於今則用之有時示不廢古有不
可用于時則唯法其義示不違今又為之多寡之數髙
下之等長短之度疏數之限將自躬而逹之天下自朝
廷而達于庶民使士安于分無見利忘義之心人知所
守無犯令陵政之悖四方以無拂而天下如一家争訟
之端庻幾永息廉耻之道庶幾乎興而刑其措歟𫝊曰
商因于夏禮所損益可知也周因于商禮所損益可知
也其或繼周百世可知也今天下去周千有餘嵗道之
不明未有疏于此時也世染汚俗冐上無等未有甚于
此時也朕因今之俗倣古之政以道損益而用之推而
行之由乎百世之後奮乎百世之上等百世之王若合
符契其歸一揆所謂百世而繼周者也雖其法其制未
頒天下朕將禮刑並用俟之以慶賞刑威遹觀厥成焉
萬機之暇書其意記其制作之因以兼明天下後世政
和新元三月一日序
欽定四庫全書
　政和五禮新儀卷首
　　尚書省牒議禮局
知樞宻院事鄭居中等劄子奏竊以禮有五經而威儀至于
三千事為節文物有防範本數末度刑名比詳遭秦變古書
缺簡脱逺則開元所紀多襲隋餘近則開寶之𫝊間存唐舊
在昔神考躋時極治新美憲章是正郊廟緝熈先猷實在今
日恭惟陛下德偹明聖觀時㑹通考古驗今㳂情稱事斷自
聖學付之有司因革綱要既為禮書纎悉科條又載儀注勒
成一代之典跨越三王之隆臣等偹員㕘訂徒更嵗月悉禀
訓指靡所建明謹編成政和五禮新儀并序例總二百二十
卷目錄六卷共二百二十六册辨疑正誤推本六經朝著官
稱一遵近制上之御府仰塵乙覽恭候宸筆裁定其當以治
神人以辨上下從事新書其自今始若夫蒐補闕遺講明稀
闊告成功而示徳意則臣等顧雖匪材猶當時順聖志而成
之取進止牒奉勅宜頒降牒至准勅故牒政和三年四月二
十九日牒通議大夫守右丞薛大中大夫守左丞候少傅太
宰太師魯國公蔡政和三年四月日進呈宣教郎議禮局檢
討官臣郭熈朝奉郎充權樞宻院編修官充議禮局檢討官
臣丁彬朝散郎秘書省校書郎充議禮局檢討官編修六典
檢閲文字臣王侯奉議郎秘書省校書郎充議禮局檢討官
編修六典檢閲文字臣莫儔朝奉郎八行在尚書吏部貟外
郎充議禮局檢討官臣李邦彥奉議郎守符寳郎充議禮局
檢討官編修國朝㑹要所檢閲文字賜緋魚袋臣葉著朝散
郎試秘書少監國史編修官充議禮局檢討編修六典臣
蘇恒朝議大夫試尚書兵部侍郎同修國史充議禮局詳
議官河南縣開國公食邑五百户臣宇文粹中朝散大夫
試尚書禮部侍郎同修國史充議禮局詳議官陳留縣開
國公食邑三百户臣張漴朝議大夫試尚書吏部侍郎
兼詳定司勅令所充議禮局詳議官東明縣開國公食
邑五百户臣劉煥翰林學士承㫖大中大夫知制誥兼
侍讀監修國史充議禮局詳議官虢畧縣開國伯食邑
九百户臣强淵明中奉大夫試刑部尚書兼侍講充議
禮局詳議官河南縣開國子食邑六百户臣慕容彦逢
通議大夫試刑部尚書兼侍講充議禮局詳定官南陽
縣開國伯食邑九百户臣白時中特進知樞密院事滎
陽郡開國公食邑四千七百户實封八百户臣鄭居中
　　御筆指揮
崇寧二年九月十六日奉手詔王者政治之端咸以禮
樂為急蓋制五禮則示民以節諧六樂則道民以和夫
隆禮作樂實内治外修之先務損益述作其敢後乎冝
令講議司官詳求歴代禮樂沿革酌今之宜修為典訓
以貽永世非徒考辭受登降之儀金石陶匏之音而已
也在博究情文漸熙和睦致安上治民至德著移風易
俗美化成迺稱朕咨諏之意焉耳
大觀元年正月一日奉御筆手詔禮以辨上下定名分
貴不以逼賤不敢廢自三代以迄于今宫室之度噐服
之用冠婚之義祭享之節卑得以踰尊小得以陵大國
異家殊無復防範在昔神考親策多士命官討論父作
子述朕敢忽哉夫治定制禮百年而興於兹其時可以
義起宜令三省依舊置司差官講求聞奏朕將觀覽因
今之材而起之以追法先王而承先志故兹詔示相宜
知悉
本局劄子臣等伏以功成作樂治定制禮國家承祖宗
積累之基陛下以盛德大業緝熈太平視六服承德之
世可謂並隆矣迺者既成雅樂於是又置官設局詔修
五禮臣等竊聞孔子商因于夏禮所損益可知周因于
商禮所損益可知然則禮不可以不因亦不可以無損
益因之所以稽古損益所以趨時不可一也今去唐虞
三代為甚逺其所制作恐當上法先王之意下隨當世
之宜稽古而不迂隨時而不陋取舍合聖心斷而行之
庶幾有以追治古之彌文善天下之習俗以成陛下聖
治之美意一代之盛典取進止大觀元年二月初五日
奉御筆依奏
本局劄子臣等竊以國家祈報社稷崇奉先聖上自京
師下逮郡邑以春秋上下社日行事然大社太學獻官
祝禮皆以法服至于郡邑則用常服豈非因習日久而
未知所以建明歟仰惟陛下若稽前王紹述先志百度
修明禮樂偹舉太平之功千載一時今大晟新樂推行
京輔節鎮而祭服未能如古臣等竊惑之欲望聖明揆
自獨斷命有司降祭服于州郡俾凡祭祀獻官祝禮各
服其服以盡事神之儀以補禮文之缺以竦動士民之
觀聽天下幸甚取進止
貼黄稱臣等伏觀雅樂頒四輔并節鎮今來祭服欲乞
先頒於雅樂去處其餘州郡候頒樂日逐旋施行如允
所奏即乞降付本局討論典禮具合頒名件取禀聖裁
大觀元年七月十六日奉御書可依所奏以衣服制度
頒之使州郡自製則聽其改造庶簡而易成
大觀元年七月二十六日承御筆承平百五十年功成
治定禮可以興而彌年討論尚或未就稽古之制適今
之宜而不失先王之意斯可矣防民範俗在于五禮可
先次檢討來上朕將裁成損益親製法令施行之天下
以成一代之典
大觀元年八月二十一日内降封送下朝奉郎差權提
舉江南東路常平等事何誼直劄子臣聞上下辨然後
民志定制度立然後民德一先王盛時車輿宫室以為
居衣冠弁冕以為服冠婚喪祭以為禮凡繫于守分者
一不假人禁督犯令其嚴故其服習成俗無冒上亡等
之僣無窮欲敗度之戾此三代之治煥乎百世之上也
仰惟國家累聖儲休百度興起陛下繼志揚功去邪用
正太平之嘉祥天地之景貺雜沓薦至功成治定制作
禮樂巍乎三代之隆矣臣竊見豪右兼并之家雕楹刻
桷異服奇噐極珠璣紈綺之飾備聲樂妙妾之奉傷生
以送死破產以嫁子専利自厚莫知藝極臣願申明禁
令事為規制待以期月行之必信蓋防範禮樂以輔太
平之功者有在於是也取進止御筆可詳所奏定五禮
之制條上
大觀二年五月十日尚書省劄子宣德郎起居舍人充
議禮局檢討官俞㮚劄子臣聞時異事殊古今不同然
制度不可不循古者祭服是也且𤣥以象道纁以象事
故凡冕皆𤣥衣纁裳今太常寺祭服則衣色青矣前三
幅以象陽後四幅以象隂故裳制不相連屬今之裳則
為六幅而不殊矣冕𤣥表而朱裏今乃青羅為覆以金
銀飾之佩用綬以貫玉今既有玉佩矣又有錦綬以銀
銅二鐶飾之以至宗彛宗廟之彛也乃為虎蜼之狀而
不作虎彛蜼彛粉米散利以養人也乃分為二章而以
五色圎花為藉其餘不合古者甚多蓋後世諸儒論議
失真故㳂襲至今未之改作恭惟陛下天縱聰明灼見
妙理建官設屬俾討論禮制而臣愚以謂禮莫重于祭
祭者所以追養繼孝也周制適士以上祭於廟庶士以
下祭於寢凡營居室必先建宗廟凡造養噐必先偹祭
器庻饈不踰於牲牷燕衣不踰于祭服自公侯達于比
閭所以致孝於其先者如此故民風以厚國勢以寧有
唐推原周制崇尚私廟侍中王珪通貴已久而烝嘗猶
設于寢太宗為立廟以媿其心及開元制禮自品官薦
享乃至拜掃皆有常儀五代擾攘文物隕缺臣庶薦享
家自為俗革而化之實在聖時所有臣庶祭禮臣等欲
乞參酌古今討論條上斷自聖學施行取進止
大觀二年十一月十六日奉御筆禮以祭為重先王制
禮自士以上皆有廟享其祖考以盡奉先報本之義今
稽古制法明倫厚俗廟制亦當如古然其世數之節薦
享之儀疏數之數與遷徙之不常貧富之有異使不逼
不僣皆得其宜然後為稱可依所奏條畫來上
本局劄子臣等伏聞先王之制昏禮所以成男女之别
明夫婦之義也昏禮行而後父子親君臣正故昏者禮
之本而人倫之所先也是以先王重之秦漢以還典章
廢缺其間建議者多矣迂或泥古陋或狥俗不足以究三
代述作之隆惟禮之情文可以義起推原先王之意與
時宜之屬在今日臣等恭禀聖訓博考載籍本之周禮
参以歴代㳂革撰到皇子娶婦儀注二冊看詳二冊公
主下嫁儀注二冊看詳三冊品官婚禮儀注二冊看詳
三冊庶人儀注三冊看詳二冊凡在昔之可用于今者
因之後世不失先王之意者亦有取焉至於損益裁成
伏乞斷自聖學以幸天下取進止
大觀二年十一月十六日奉御筆禮因時而制故三代
之王皆不相襲非禮不同時異故也去古既逺其宫車
衣服之制祭祀昏聘幣帛之用循㳂千載名殊制異或
古有今無或古無今有不可考合希奇膠古不惟駭聽
亦無補于事閲所上昏禮有用鮮用尊用篚用帨用笲
至於布席設几北牖阼階之數以古之器用責今日之
士庶行之于千載之後非適變從宜之義可並改正昏
禮以親萬民禮之嘉也可依冠禮以降指揮議定
大觀二年本局進冠禮十二月十七日奉御筆下項因
嘉禮以親萬民以昏冠之禮親成男女自本而觀昏以
親之冠以成之先昏而後冠也考于儀禮以嘉為五禮
之首以冠居昏禮之上殆失周王制禮後先之次則知
儀禮乃諸儒之論非先王之典後世因之源流並革本數
末度亂倫失序不足取法今有司以禮來上先冠後昏
習非成誤失禮之意其昏者人道之始冠者人道之成
親之而後成之事之序也可依周制改正餘依所奏
禮縁人情以義而起因時之宜御今之有故商因于夏所
損益可知周因于商所損益可知而不相襲也善法古
者不法其法法其所以為法之意而已去古綿邈禮之
遺文掃蕩殆盡雖間見于書傳類多諸儒之臆説非古
人之大全無所稽考而士或是古非今捨近求逺膠繁
文末節而忘經緯之大體歴千百世莫能興作可勝嘅
嘆今接千歲之統乘久安之運當百年可興之時修前
世已墜之典亦難矣然稽古而不泥於古驗今而不失
於義因今之材而起之雖情文度數與古有異要其辨
上下分貴賤定尊卑别嫌明微移風易俗質諸先王而
不謬貽之後世而可法則庻㡬焉先王有吉凶賓軍嘉
五禮有司講議首以冠禮来上編序靡次恭訂弗審
機事之暇歴觀載籍逺稽成周以迄隋唐指授類例倫
次有秩易于披省然周以吉禮事邦國之鬼神示易與
鬼神合其吉凶則吉者天之所命也以嘉禮親萬民易
曰嘉㑹足以合禮則嘉者人道之美也祭祀祼獻謂之
吉昏冠燕饗謂之嘉其名殊其事異自漢以來失先王
之禮意以冠為吉禮之首有司承誤循㳂豈可以追迹
先王垂訓萬世可依逐項批降禮以序人倫為尊卑先
後之等以辨上下故知禮之序然後可以制禮禮壞久
矣失先後之序無復統紀考于周書其制具在以禋祀
祀天帝以實柴祀日星以槱燎祀司中司命風師雨師
以血祭祭社稷五祀以貍沈祭山林川澤以疈辜祭四
方百物以肆獻祼享先王與禴祠烝嘗為吉禮之事而
冠不在焉蓋先天而後人為禮之序不可踰也今以義
起于千載廢缺之後不追述先王制作之原以冠為吉禮
之首失先王之意逺矣可並改正依周吉禮之制
冠禮冊内奉御筆下項考儀禮祝詞曰令月吉日始加
元服嘉爾幼志順爾成徳夀考維祺介爾景福至三加
祝詞曰以歳之正以月之令咸加爾服兄弟具在以成
厥徳黄耉無疆受天之慶今則一代之典以詔後世不
當循用舊文
古有八酒醴居其一又酌酒於樽罍後世酒無八色而
一器注之令儀言醴言酌者是
古者盥必以罍為位必以席非罍不盥非席不坐此常
用之器常行之禮後世易之洗不以罍坐不以席安便
于古逺矣今猶置洗設席非適今之宜
今天下民雖曰上戸皆僑居寄處至或假賃舍宇或有㕔
而無房或有房而無東西階今著儀具令使之必行其
位于㕔事待於房中陳于西階不可㮣於天下亦膠古
之過可行改正
世異事殊衣冠器用其制不同弁笄組紌篚篋簟筵皆
古人之常用其制度非今人之所見品官之家豈能遵行可
改用今人器用(闕/)
　制禮具令將行天下簡而易行則不為(闕/)　　　　服
遇朝㑹尚假給于官二梁冠豈天下品官之家所能辦具
古冠於廟嘉事之不忘本也今既不即廟而告于廟亦
古重冠之意古者寢不踰廟廟寢之儀同不即廟則必
即于寢廟尊祖寢親親也龍圖閣祖宗藏書之所非廟非
寢於古無稽於義不可宜移就寢
賓對主而言今天子自為主而臣為賓方其為賓則勿
臣其酧幣饗食降階再拜是敵禮若施於今日豈所謂
訓時有不同禮則異制可改命有司行禮
古者禮有賓主示不敢専亦君不敵於臣也至於義所
當専者則必自為之主故于昏則命主於冠則自為之
昏冠之禮異也冠者所以成之也父成其子兄成其弟
父子兄弟相成之道告之冠者父兄自為主後之議禮
者憚送迎酧酢之勞使同姓者為之非先王父兄相成
之意今若稽先王以制一代之典而失其意豈足以訓
萬世禮自漢以迄隋唐其所存法稽諸先王而不合考
于義理而不當不足取法若開元之制以宗正卿為主
不可施行禮當追述三代之意適今之宜開元禮不足為法
大觀二年十一月十七日内降御製冠禮沿革十一卷
奉御筆其餘五禮可並依此編次各有類例易于披閲
大觀二年十一月二十日承尚書省劄子朝議大夫試
兵部尚書兼侍郎充議禮局詳議官薛昻劄子奏臣竊
見有司所用禮器如尊爵簠簋之類與大夫家所藏古
器不同蓋古器多出於墟墓之間無慮千數百年其規
制必有所受非偽為也𫝊曰禮失則求諸野今朝廷欲
訂正禮文則茍可以備稽考者宜博訪而取資焉臣愚欲
乞下州縣委守令訪問士大夫或民間有收藏古禮器者
遣人往詣所藏之家圖其形製㸃檢無差誤申送尚書省
議禮局其采繪物料並從官給不得令人供借及有騷擾
如違並以違制論取進止十一月十五日奉聖㫖依所奏
大觀二年十二月十八日内降下西京左藏庫副使新
就差知登州軍事賈君文劄子臣伏觀陛下即位以來
禮樂政刑典章文物天下煥然一新至于軍容行陣之
間偏裨擬主帥之服飾卒長混將佐之旗幟非所以辨
等列嚴名分也臣愚欲乞申詔講明制度使尊卑貴賤
各有品秩立為一代之典無使司常所頒専美于成周
天下幸甚取進止奉御筆可以於軍禮中參議修入
大觀二年四月初五日内降下朝奉大夫行開封府刑
曹參軍陳仲明劄子臣竊惟神宗皇帝稽古立政垂
裕後昆陛下繼志述事増光前烈文物憲章於兹大偹
頌聞洋溢和樂以興視成周全盛之時宜出其右然禮
禁之設人或未講明訓迪正在今日蓋以承平既久財
豐物阜民庶之家織文組繡被于牆屋泥金理玉施於
器用流競成俗恬不為怪臣願深詔禮官申飭禁約事
為之制典為之防嚴分守而辨等差以崇起敦厚之俗
則制禮作樂明昭帝王之功於是焉至管見妄議惟陛
下裁幸取進止奉御筆禮以别尊卑明分守則器用之
制設飾之文多寡之數等殺之節宜各隨其品秩分其
貴賤以立制度速裁定以聞
本局劄子臣等聞國之事莫大于祀禮之經莫重于祭
所以嚴神祗之奉隆本始之報聖王之以此為先其器
服之用牲幣之等䟽數之節多寡之數則載于周官者
為詳自秦漢以還禮文殘缺謏聞俗學因陋就寡雖天
地大祀所當明察而合祭之失千載莫革則其餘葢可
知矣道興世盛理若有待恭惟皇帝陛下天錫明聖丕
承先志爰詔有司討論舊典親御翰墨著為(闕/)
　　　　　　　　　　　　　　　　　總集該盡
承學之臣獲遵謨訓實千載難逢之㑹臣等今恭依所
頒冠禮格日博極典籍先次編成大觀新編禮書吉禮
二百二十一卷并目錄五卷二百三十六冊祭服制度
一十六卷共一十六冊祭服圗一冊其據經稽古酌今
之宜以正沿襲之誤又别為看詳一十三卷目錄一卷
共一十三冊祭服看詳二冊謹隨劄子上進損益財成
伏乞斷自聖學仍乞降付本局修定儀注取進止大觀
四年一月初九日奉御筆閲所上禮書并祭服制度頗
見詳盡内錄祫祭禮自昔所論不一編次討論尤為允
當除依今來指揮改正外餘依所奏修定
御筆改正下項議先奏六樂後奏黄鍾命用禮神祀神
之禮先王祀天各以象類求之方其求幽則體其道而
象其色璧以圜犢以蒼日以冬至以其幽而逺故備樂
而求之自黄鐘陽生之律至雲門之舞六變而後天神
始降可得而禮其求於顯則體其用而象其色不以璧
之圜(闕/)　故分樂而序之奏黄鐘合大呂舞雲門而已
天一也自其本而求之則曰天自其用而求之則曰帝
其禮其義其所其事各異也禮天者不可以求帝求帝
者不可以祀天天者昊天也帝者感生帝也詩曰皇天
上帝既曰天又曰帝體用不同故也今先禮後祀先六
變後黄鐘先飾以蒼後薦以赤考周官之書有分而序
之之言無合而禮之之説有蒼璧四圭之異無先璧後
圭之制有蒼犢騂牲之殊無先蒼後赤之禮夫牲本赤
而飾以蒼欲以降神格天天其可欺乎蓋自周以迄于
今千數百歲未之有改今無所稽據合其禮于圜丘冬
祀之日違經背義不可施行
議設壺尊於壇下禮之所施各有其宜禮運所稱後聖
有作為臺榭宫室以炮以燔以烹以炙𤣥酒在室醴醆
在户粢醍在堂澄酒在下陳其犧牲列其琴瑟以降上
神與其先祖考其言曰室曰户曰堂曰下蓋在寢在廟
之制非丘壇之禮考周書酒正掌酒之政令有酌數有
器量亦無在上在下之文于古所稽可不湏改
議乞立春後上辛日祈榖先王祀鬼神各隨其事各協
其時各異其禮萬物萌于春新于辛正月春之始和也
上日新之初應也故祈榖以正月之上辛不可易也若
立春前遇辛不祈于立春後别于辛日是為次辛非上
辛也歲在庚寅上辛在丑立春在申次辛在亥遇丑不
祈而祈于亥日則辛之氣已過不逆其氣而求之非禮
也不可施行
議蜡祭増日月于南北壇罷去二十八舍星次重復先
王制禮以求鬼神或于其所出之方或本其所立之地
盖日陽月隂方求神而覲之則禮日于南禮月于北日
出東月出西方求神而祀之則祀日于東壇祀月于西壇
各有所主也先王之於日月或賔其出或致其至或餞
其入或禮之或祀之其義不同祭蜡兼日月既祀于東
西矣而又禮之于南北天無二日豈不凟乎且覲禮所
載覲而禮之非祀禮也今去星次重複而増日月之祠
重複甚矣不可施行
議乞執政以上祭四廟餘通祭三廟禮有等差以别貴
賤故廟祭之數天子七世諸侯五世大夫三世適士二
世不易之道也今以執政官方古諸侯而止祭四世古
無祭四世之文又侍從官以至士庶通祭三世無等差
多寡之别豈禮意乎古者天子七世今太廟已増為九
室則執政視古諸侯以事五世不為過矣先王制禮以
齊萬有不同之情賤者不得替貴者不得踰故事二世
者雖有孝思追逺之心無得而越事五世者正當跂以
及焉今恐奪人之思而使通祭三世狥流俗之情非先
王制禮等差之義可文臣執政官武臣節度使以上祭
五世文武升朝官祭三世餘祭二世
議乞立廟者居處隘狹聴於私第之側又無則隨宜創
置禮以制情使貴賤大小各當其分則禮又有制制必
有數故不敢踰不敢紊也古者廟在大門之内中門之
左内示親左示仁也今臣僚寓居僦舎無有定止禮令
一下人不立廟當麗於法矣可應有私第者立廟於門
内之左如狹隘聴於私第之側力所不及仍許隨宜
議及品官廟視宅堂之制寢勿踰於廟間數以世數為
限庶幾易行陽數奇陰數耦天下屋室之制昏以陽為
數今立廟制寢視其所祭之數則祭四世者寢四間陰
數也古者寢不踰廟禮之廢失久矣士庶堂寢有踰度
僣禮有五楹七楹九楹者若一切使就五世三世之數
則當徹毁居宇以應禮制人(闕/)　豈得為易行可今
後立廟其間數視所祭世數寢間數不得踰廟事二世
者寢用三間者聴
本局劄子臣等謹按古者祫祭朝踐之時設始祖之坐
户西南面昭在東穆在西相向而坐薦籩豆脯醢主則
北面而事之若此者堂上之位也設饌之後設席於室
在户内西方東面為始祖之位次北方南面布昭席次
南方北面布穆席其餘昭穆各依次而坐若此者室中
之位也設始祖南面之位而朝踐焉在禮謂之堂事設
始祖東面之位而饋食焉在禮謂之室事考漢舊儀宗
廟三年大祫祭子孫諸帝以昭穆坐於髙廟隳廟神主皆
合食設左右坐髙祖南面則自漢以前堂上之位未嘗
廢也元始以後初去此禮専設室中東面之位晉宋隋
唐所謂始祖位不過論室中之位耳且少牢饋食大夫
禮也特牲饋食士禮也以儀禮考之大夫士祭無薦腥
朝踐之事故惟饋食于室至於天子祭宗廟則堂事室
事皆舉堂上位廢而天子北面事祖之禮缺矣伏請每
行大祫堂上設南面之位室中設東面之位始祖南面
則昭穆東西相向始祖東面則昭穆南北相向以應古
義取進止大觀四年三月六日奉御筆堂室各異而朝
踐設饌禮亦不同廢其一而止舉室中之禮歴代沿習
之誤也可依所奏
本局劄子臣等聞古之祭祀必七日戒三日齋戒者防
其非僻以無為也齋者一其思慮以無思也無為無思
以致一則能神明其德然後可以交于神明所以齋則
見其所為齋者有能一日盡其誠於此則可以承祭祀
矣必期以十日者何也人之精神易動而難靜非俟之
以久則夜氣之所息不足勝旦晝之所為今夫自甲至
癸日一周也五行剛柔氣一成也周官太宰祀五帝則
前期書帥執事而卜日遂戒謂散齋七日致齋三日也
秦變古法改用三日漢則天地七日宗廟五日魏晉因
之唐則大祀七日雖多寡不同皆非先王之制臣等欲
乞明詔有司郊廟大祭祀皆前期而誓戒散齋七日以
定之致齋三日以齊之以應典禮取進止大觀四年三
月九日奉御筆祭祀雖有不同而其齋明致一以交神
明者不可異也宜依所奏
本局劄子臣等伏觀陛下度律均鍾更造雅樂頒之天
下為萬世法至於禮器尚仍舊制未聞有所改作禮樂
有國之大本而其末起於度數度數得則權量正法
度一而民不疑今禮樂異制不相取法非所以一民之
道臣等欲乞明詔有司取新定律樂之度審校禮器有
不合者悉行改正以副制作之意取進止大觀四年一
月初九日奉御筆律度量衡先王之制不相襲而歴代
亦不同人以身為度起律作樂則於禮制宜依所奏
本局劄子臣等謹按周官五禮以吉凶賓軍嘉為序自
唐正觀中所列叙次與周官不同開元因而不改至本
朝開寶通禮亦遵用之今來議禮局除已進古禮於其
見討論禮書次序伏乞斷自聖裁取進止大觀四年二
月十五日奉御筆先王制禮有不可易有不可循者各
以其宜而已故禮以義起不必同也吉凶相生古人以
為必然之理故先吉後凶然以情考之凶事當後於諸
禮可依開寶之序
大觀四年二月十八日内降下宣德郎新差權發遣提
舉淮南東路學事于權劄子臣聞詩曰古長民者衣服
不貳從容有常以齊其民則民德歸一臣謂作此詩者
其知道乎黄帝堯舜垂衣裳而天下治蓋衣裳所以
示上下之分明尊卑之等辨隆殺之節聖人寓道德之
意順性命之理於其間深知其意者禮實由已聖主盡
知焉陛下設官置局討論禮制親灑宸翰屢煩訓詞所
以齊民德者可謂至矣臣愚以為衣服之制尤不可緩
今閭閻之卑倡優之賤男子服帶犀玉婦人塗飾金珠
尚多僣侈未合古制臣恐禮官所議止正大典未遑及
此伏願明詔有司嚴正法度酌古便今以義起禮俾閭
閻之卑不得與尊者同榮倡優之賤不得與貴者並麗
此法一正名分自明陛下髙拱無為于一堂之上而風
俗移易于萬里之外矣平澆偷以歸忠厚豈曰小補之
哉取進止大觀四年二月十六日正奉大夫知樞密院
事鄭居中於崇政殿進呈奉聖㫖送議禮局留俟
大觀四年三月内降指揮臣僚之家霑被恩典澤及祖
先最為榮遇其追贈官爵雖是寵以虚名縁直下子孫
皆得用蔭及本户差科輸納類便為管户故所贈三代
愈多所庇之子孫愈衆不特虚名而已今司格三公以
下至僉書樞密院初除及每遇大禮並封贈三代節度
使雖封三代遇大禮方許封贈尚不在初除封贈之例
其次官雖主東宫三師階雖至特進職雖至大觀文
亦止封三代有以知祖宗以來慎惜名器之意又髙祖
之上又有一祖未有稱呼(闕/)
　
本局劄子臣等看詳家祭之禮子孫所以致孝也其世
數之逺近必視爵秩之髙下以為之等是以或祭五世
或祭三世或祭二世封贈之制朝廷所以廣恩也其世
數之逺近亦必視爵秩之髙下以為之等是以或贈三
代或贈二代或贈一代蓋朝廷之典以義制恩人子之
心奉先以孝故逺近雖不同乃所為稱也今來家廟所
祭世數儀注已遵依御筆修定其封贈自合依司封定
格施行至于髙祖以上一祖稱呼臣等檢詳爾雅曰父
為考父之考為王父王父之考為曽祖王父曽祖王父
之考為髙祖王父至髙祖而止按禮記王制諸侯五廟
二昭二穆與太祖之廟而五則所謂太祖者蓋始封之
祖不必五世又非自下所可通稱祭法諸侯立五廟曰
考曰王考曰皇考曰顯考祖考則祖考亦王制所謂太
祖不必五世者也今髙祖以上一祖欲乞稱五世祖庶
于禮經無誤更乞斷自聖學取進止大觀四年四月初
八日奉御筆依所奏施行
本局劄子臣等契勘議禮局見編修賔軍已下四禮謹
具下項一賔禮據周禮春官以朝宗覲遇㑹同問視為賓
禮蓋以古者天子之于諸侯有不純臣之義故其來也
以賔禮待之開元及開寶惟以蕃國使朝見為賔禮自
大朝㑹以下並於嘉禮修入一軍禮除依周禮合編外
有大均大役之禮乃均賦貢力政及修築宫邑之事看
詳古者六師出于六卿軍政寓于井田故大均大役列
為軍禮降周以來兵農判而為二其事又非禮官所掌
故開元及開寶軍禮並不編入又有大封之禮自置郡
縣其禮不存開元開寶雖存冊拜諸王公儀俱于嘉
禮中編入一嘉禮除依周禮合編外有飲食之禮親宗
族兄弟有饗燕之禮親四方之賔客古者飲食燕饗之
禮其事不同行之或在路寢或在祖廟今朝廷所行均
謂之燕禮又有脤膰之禮親兄弟之國賀慶之禮親異
姓之國説者謂兄弟同姓之國也異姓婚姻甥舅之國
也今雖有賜胙之禮祀事既畢止及羣臣其儀已具吉
禮昏姻甥舅置第京師非如昔時裂土受封開元及開
寶定禮並無上件儀注右伏乞斷自聖裁降本局遵依
編修取進止大觀四年四月九日奉御筆指揮下項賔
禮鹿鳴之詩以燕羣臣而其詩曰以燕樂嘉賔之心蓋
方其燕樂則羣臣亦謂之賔非特諸侯也王尊賔卑君
為主而尊臣為賔而卑此賔主尊卑之義辨矣今雖不
封建諸侯賔禮豈可廢缺自罷侯置守守臣亦古諸侯
也其赴闕來朝被召奏事之類則朝覲㑹遇之禮豈可
廢乎唐不知此而移于嘉禮非先王制禮之意可依周
禮叅詳去取修立　軍禮兵農雖分均而恤之役而任之
固在也大均之禮恤衆恤其事也大役之禮任衆任其
力也恤其事非特地賦地職而已任其力非特築宫邑
而已也今諸侯軍三年一戍無久近之差無勞逸之異無
逺邇之殊均之也營建城邑起保甲興兵夫之類役之
也則均役之禮豈可無之禮春也故軍禮在焉其事則
各隨所𨽻如大蒐禮在春官而蒐田之制在夏官朝宗
在春官而國事比功在秋官則豈害於所掌乎至如大
封今有五等封爵然無合衆之事在所去取禮縁人情
因情立制古有今無則不必膠古古無今有則自我有
作惟當而已嘉禮飲食以親宗族兄弟今宗室親王皆
有嵗時生餼酒食之賜是也脤膰以親兄弟之國今兄
弟雖不之國祭而受福豈可不與兄弟共之有司自當
叅酌時事考循古意以立禮制
大觀四年四月二十八日尚書省劄子朝奉郎試給事
中蔡薿劄子臣聞虞舜五載一巡狩則必同律度衡量
成王制禮作樂頒度量而天下大服然則度量權衡之
致謹者聖人所以行四方之政也恭惟陛下與神為謀
以身為度因帝指之尺以起鍾律之制奏之郊廟八音
克諧而天地和應矣臣尚願頒指尺于天下以同五度
五量五權之法區區之愚於今日初用度之長短量之
多寡權之輕重非將有所増損也特因仍其舊悉使考
恊于新尺之度數而定為永法則自我有作無駭於俗
備一代之典昭示無窮實天下幸甚如䝉聖慈允俞乞
即詔有司討論施行取進止四月二十五日奉聖㫖依
奏令議禮局討論申尚書省
大觀四年八月六日尚書省劄子中大夫試尚書户部
侍郎鄭僅奏准御史臺牒八月一日文德殿視朝輪當
接對臣聞正分明理則風俗淳敦本抑末則民生厚先
王之時崇車輿衣服之制故奢侈不戢而自禁斥彫巧
浮偽之作故財用不費而自給後世禮浸不講法亦不
明是以下僣上而世不以為奢賤越貴而衆不以為過
臣庶宅王侯之第倡優服嬪御之飾爭華競麗棄本
而逐末妄費無節靡然成風國家承列聖之德天下熈
洽陛下克以儉勤焦勞圗治法度修而上下之分明近者
又禁民庶用真珠為飾足以見抑豪富弭僣侈之意在
人謂事雖小而關于理者不可失失之則亂所由生至
此得其㫖矣然真珠特一事耳至於金玉錦繡衣服之
飾宅舍車馬器用之度賤不得以踰貴卑不得以侔
尊者臣愚願詔有司檢舉著令而申飭之令所未載者
裁為等差而頒行之使天下曉然知分而奢逼之風止
則游手末作復事本業財無妄費力不虚出而家給人
足矣臣不勝區區之愚伏候(闕/)　　　三日奉聖㫖
送議禮局
大觀四年八月十九日降下朝奉郎樞密院編修官陳
元老劄子臣竊謂祀國之大事必齋戒以奉古之齋者
不飲酒不茹葷防其邪物去其嗜慾然後致一之精通
乎神明記曰齋者精明之至也所以交于神明之道也今
州縣社稷釋奠風雨雷師歲凡六祀爾祭祀疏則於禮
宜謹然偏郡左邑齋居之日或將迎過位有不廢宴樂
者肅心不存非事神福民之道按諸祠散齋惟不作樂
而宴飲之禁未有明文臣愚欲乞睿㫖立法俾遐逖之
吏知所祗畏庶幾仰副陛下嚴恭昭事之誠意取進止
奉御筆送議禮局
大觀四年八月初三日被受御筆指揮下項士庶每歲
中元節折竹為楼紙作偶人如僧居其側號曰盂蘭
盆釋子曰薦嚴亡者解脱地獄往生天界以供者聽行
於世俗可矣景靈兩宫祖考靈逰所在不應俯狥流俗
曲信金狄不根而設此物縱復釋教藏典具載此等在
先儒典籍有何據執并是日於帝后神御座上鋪陳麻
株練葉以藉𤓰花不委逐項可與不可施之宗廟詳議
以聞佛乃西方得道之士自漢明帝感夢之後像教流
於中國以世之九卿視之見今景靈兩宫帝后忌辰
用釋教設水陸齋㑹盛陳幃幄掲榜曰帝號浴室僧從
召請曰不違佛勅來降道塲以祖宗在天之靈遽從佛
勅之呼召不亦凟侮之甚乎况胡佛可以稱呼勅㫖乎
有何典常可檢引條陳實封進入犬之為物在道教中
謂之厭獸人且罕食而歲時祭祀備於禮科登於鼎俎
於典禮經據何如該載可檢閲因依詳陳進入
本局劄子奏奉御筆指揮詳議下項盂蘭盆本梵語
譯以華音即救倒垂噐也釋氏之説以為大目犍連為
其母墮餓鬼趣中乃于僧自恣之日具飯五果百味置
盆中以供十方而母得食然則具飯以度苦趣設噐
以救倒垂行於世俗可也景靈東西兩殿嚴事祖考神
靈在天對越在下奈何俯狥流俗設盂蘭盆之儀乎稽
之先儒載籍靡所拘執至若麻株練葉以籍𤓰花亦非
經訓獨出於疏鈔麻榖桑蒿衆草之論及楚人五月五
日記屈原之説尤乖典禮不可施用景靈兩宫帝后忌
辰用釋教設水陸齋供而僧徒召請有不違佛勅之
呼以祖宗而從佛勅以胡佛而稱勅㫖失禮畔經不可
以訓求之典常所宜刋正今景靈宫所用水陸儀式除
功德名位崇寧五年已奉睿㫖編類成用外間應用詞
語臣等以謂亦宜如金籙齋儀令逐一供具明詔所屬
選官一冊行看詳凡渉僣紊悉行刪正庶于行用無誤
太廟親祠雖具犬牲之薦蓋亦未偹矧犬為厭獸人猶
弗食而載之鼎俎以享神明豈事死如事生之意乎臣
等以為宗廟之祭宜如六牲之不具馬雞四豆之弗薦
鴈醢之義去犬牲不用更乞特降睿㫖施行取進止閏
八月十三日奉聖㫖第一第三項依所議並罷第二
項令禮部取索册潤聞奏
大觀四年閏八月八日尚書省劄子朝散郎試給事中
蔡薿奏准御史臺牒閏八月一日文德殿視朝輪當臣
觀輦轂之下士庶之間侈靡之風曽未少革富民牆
屋得被文繡倡優下賤得為后餙殆有甚于漢儒之所
太息者彫文纂組之日新金珠奇巧之相勝富者既以
自夸貧者耻其不若則人欲何由而少定哉願明詔有
司因時立法若衣服之所宜若屋室之所制械器之用
金玉之制辨其等威以示制度惟無駭于俗無甚苛細
而易以遵行者具為品式而頒焉其制一定然後嚴為
之禁孰敢有不從者乎庶幾法完令具仰稱陛下敦厚
風俗之意伏俟勅㫖閏八月五日奉聖㫖送議禮局
大觀四年十月二十四日内降指揮下項二事可更契
勘於儀注内修入一穆清殿門外并皇城重屋角門内
可設仗執擎排列一文德殿角發冊日太尉司徒押冊
寳自文德殿門出由端禮門右長慶門右銀臺門右承
天門至延福宫門内授執事内侍以入
大觀四年十月二十四日奉御筆據所奏皇后受冊
儀制頗未詳備比覽開元禮類釋嘉禮冊命皇后于皇
后殿設幄位展宫架奏樂進重翟諸衛屯門外列仗之
類其禮詳盡今可于非六寢之殿為皇后受冊殿(謂如/延福)
(宫穆清/殿是也)内進重翟諸衛屯門更不施行外其設宮架奏
樂等宜精加討論子細比類參酌古今隨宜増重别儀
定禮制畫開具進入
本局劄子臣等准尚書劄子奉聖㫖中書省㑹議禮局
講究册儀範以聞本局今具儀範節目畫一下項如可施
用即具看詳進納候得㫖修立儀注取進止一臨軒命
使開元開寶禮皆御露寢今乞依近行儀注皇帝御文
德殿一臨軒命使歴代皆服衮冕今乞依近行儀注皇
帝服通天冠絳紗袍羣臣並朝服一臨軒命使開元開
寶禮所司陳黄蓋細仗一臨軒命使乞依古用宫架一
册使開元開寳禮並于發冊殿門外乗輅近儀不用今乞
更不乗輅一奉冊寳授皇后其執事人歴代不同近儀皆
用内侍今乞遵用一皇后受冊開元開寳禮並别有受冊
殿近儀止于穆清殿為受冊殿一皇后受冊服歴代並用
禕衣今乞遵用一皇后受冊及内外命婦班賀開元開寳
禮皆于受冊之殿陳宫架用女工人升降止行並以樂近
儀不用伏乞定皇后受冊及内外命婦班賀樂名仍乞别
撰樂章一皇后受冊開元開寳禮内外命婦並列班稱賀
伏乞遵用皇后受冊開元開寳禮羣臣詣受冊殿稱賀伏
乞近儀于東門内上牋一皇后受冊開元開寳禮皆上表
謝皇帝今乞遵用一皇后受冊開元開寳禮皇后乗重翟
見太廟今參酌乞修立皇后謁景靈宫儀注一冊皇后近
儀羣臣或入殿稱賀或止於東上閤門拜表今乞羣臣入
殿稱賀一冊皇后歴代羣臣皆有上禮儀注今乞進止降
令施行一冊皇后開元開寳禮有㑹羣臣儀注今乞遵用
一皇后受冊開元開寳禮内命婦賀訖次引外命婦稱
賀有㑹外婦儀注今乞遵用大觀四年十一月十一日
崇政殿進呈奉聖㫖並依奏付議禮局
本局劄子臣等昨奉聖㫖講究皇后冊儀禮範以聞恭
惟中宫正位國家大慶載筆議禮臣子至榮臣等皆以
腐儒仰承睿訓謹叅酌古今因時之宜先次修成看詳
七冊目錄一冊隨劄子上進惟是見聞卑淺雖竭疲駑
懼無稱塞明詔伏乞斷自聖學損益裁定降付本局修
立儀注取進止大觀四年十一月十八日奉御筆講究
議論已得備宜依此修成儀注進呈訖頒下
大觀四年十二月初三日内降指揮皇后用二月一日
受冊曲名可依下項出閣神安曲升座和安曲降殿迎
冊寶承安曲冊寶入殿宜安曲受冊寶成安曲命婦入
門咸安曲命婦稱賀惠安曲降座徽安曲歸閣泰安曲
本局劄子臣等准本局承受内客省使賈祥奉宣聖
㫖皇后受冊捧冊寳升殿作至安之曲欲望聖慈許令
修撰樂章添入今來所用儀注取進止大觀四年十二
月二十一日奉御筆依奏
本局劄子臣等恭以選建坤儀莫大之盛禮建隆以來
冊命屢進而當時之臣類皆循沿舊習因仍簡陋未始
蒐裒叅討以著成一王之典恭惟皇帝陛下睿智生知
聖學髙妙受詔儒臣悉加考究蓋欲彌文縟禮炳然追
三代之風以充昭太平典章之盛臣等猥以樸學偹數
書局雖夙夜自竭深慙無以仰承訓勅之餘緒討論上
奏幸䝉賜可俾得修立儀注今斟酌損益譔次到皇
后冊儀禮注四冊目録一冊樂章一冊章服圗二冊并
前所上皇后冊禮儀範看詳七冊目録一冊隨劄子上
進冒塵睿覽伏増戰汗倘合天心乞即頒降付有司施
行取進止大觀四年十二月奉御筆依此頒降施行
本局劄子臣等伏奉聖恩頒降御製御書政和新修五
禮序齊捧跪讀如向天庭以瞻日月之光照曜心目罔知
所踰臣等契勘比年以來所頒御製皆勒金石以垂永
久若恢崇學校之詔載于辟廱賔典八行之訓刻之大
學新學之記立之大晟所有今來頒降御製御書政和
新修五禮序欲望特許依上件體例摹勒立於太常寺
取進止政和元年三月奏御筆依所奏
政和元年三月五日尚書省劄子禮部狀准都省批送
下太常寺劄子契勘聖朝自大中祥符中封五嶽為帝
四海四瀆為王獨五鎮封爵尚仍唐舊至元豐七年神
宗皇帝方加封西鎮吳山為成徳王其餘東鎮沂山南
鎮會稽山中鎮霍山北鎮醫無閭山未及加封欲乞特
降指揮加封王爵本部㸔當依太常寺所申事理施行
二月二日奉聖㫖送議禮局詳議申尚書省
本局劄子臣等竊以五禮之文其詳見于周官而歴世
以還損益因革類多出于一時俗學之陋秕稗罔得厥
中恭惟皇帝陛下天縱成能以義起禮躬灑翰墨著
為科條付之有司俾加考次而臣等猥以承乏獲奉訓
指討論叅訂本末該盡今恭依所頒冠禮格日續次編
成大觀新編禮書賓軍等四禮四百九十七卷目録八
卷共五百五冊又别為看詳一十六卷目録一卷共一
十七冊謹隨劄子進止伏乞斷自聖學制詔裁定仍乞
降付本局修立儀注取進止政和元年三月初六日奉
御筆可依此修定儀注進呈鏤板頒降
本局禮部太常寺劄子准尚書省劄子奉聖㫖可倣古
宜令先蠶壇之側度地築公桑蠶室歲養蠶以供祭
服應合行制度事件令議禮局禮部太常寺限十日
叅詳條具以聞今叅詳條列下項一合置公桑蠶室按
古者公桑蠶室近川而為之築室仞有三尺棘牆而外閉
之後齊之制為蠶室方九千步牆髙一丈五尺被以棘其
中起蠶室二十七間今乞傚後齊之制度地為宫四面
為牆髙仞有三尺其屋室架多寡合視養蠶簿數修
建一合置繭館漢舊儀皇后桑於蠶宫手一盆于繭
館今乞依倣漢制置繭館於蠶宫中度地為之一合置織
室按漢舊儀凡蠶絲絮織室以作祭服故有東西織室
今乞依倣漢制于蠶宫中創立織室一養蠶簿數於經
無見按漢舊儀飬蠶千簿以上今乞依倣漢制一合置
桑林按晉制桑林在東而無多寡廣狭之限今若倣漢
制飬蠶即當約千簿所用之數度地為桑林一合置採
桑壇按晉制築採桑壇于桑林之側至開元禮築于先
蠶牆南相去二十步方三丈髙五尺四出階國朝開寶
通禮因之慮合依此修建一蠶室建殿按後齊制為蠶宫
其中建别殿一區用為親蠶之所今籍田有思文殿以俟
御耕臨幸慮合依倣籍田之制于蠶宫中置親蠶殿一應
縁公桑蠶室踏逐營造及一應事件並乞候得㫖日下合
屬去處條畫申請施行右件如前謹録奏聞伏候勅㫖
觀文殿學士紫金光禄大夫太乙宫使兼侍讀鄭居中
劄子奏臣伏奉聖訓令臣等㸔詳議禮局等所奏今㸔
詳已得允當伏望聖慈更賜詳酌施行取進止政和元
年四月二十一日奉聖㫖公桑蠶室親蠶之殿可以無
斁為名餘依議禮局等所奏施行
政和元年四月二十六日内降下朝散大夫尚書倉部
員外郎充議禮局檢討官張邦光劄子臣竊觀唐開元
禮文多重出如祀五方帝其儀皆同唯時日玉帛小異
祗應用一儀但注其異則粲然畢見而各備載其事若
若此之類不可悉數統例不立倫類不通甚昩作者之
體至國朝開寶定儀姑循唐舊未暇改作且舜典祀四
岳其事同者但云如岱禮周官祀神示其禮類者皆曰
亦如之辭約而意備舉此而彼見未嘗重出也方今修
一代儀為萬世法臣愚欲乞倣舜典周官取儀之同者
類而為一其有小異隨事入注庶幾不至重復取進止
奉御寶批修定儀注進呈
本局劄子臣等今具皇子冠禮儀合奏禀事如後一冠
所臣等看詳古者言寢有二有所謂有廟之寢即爾雅
所謂室有東西廂曰廟無東西廂有室曰寝是也有所謂
朝之寢即周禮宫人所謂路寢一小寢五是也今准御
筆古冠于廟不即廟則必即于寢未委合用何處為寢
一賔賛臣等看詳古者冠必命賔賛齊武帝南郡王昭
業冠用太常掌冠大鴻臚為賛開元開寳禮親王冠止
稱賔賛及無臨軒遣命之儀今皇子冠准御筆命有司
行禮未委合用何官及何稱呼合與不合臨軒又歴代
皆有醴賔儀注今旣命有司恐合更否修立一冠禮不
命主人臣等看詳開元開寳禮皇子冠皆於㕔事並主
行禮天子不自主冠今准御筆昏則命主于冠則自為
之竊縁冠禮有三加之節及醴皇子字皇子等其儀不
一未審皇帝親臨冠所出入升降之節欲乞明降指揮
修立儀注并看詳古者于子父名之賔字之今既以有
司代賔其字皇子及撰字詞慮合専委官及聖裁一冠
位臣等看詳儀禮或冠于阼或冠于房外南面故開元
開寶皇太子皇子冠席不同今乞叅酌一醮醴位臣等
看詳儀禮冠子之位嫡庶不同故醮醴之位亦異開元
開寳禮皇太子皇子冠禮並倣此修立今乞參酌一
冠用樂臣等看詳古者諸侯冠必以樂開元開寶惟太
子加元服有樂而親王冠禮則無之今修立皇子冠儀
乞増用樂右件謹如前謹録進呈并本局元進皇子冠
儀除已奉御筆改正及今来畫一外恐合並依元進儀
注取進止正和元年五月奉御筆指揮下項冠所古者
王居曰宫而享祖宗曰廟通有寢焉王寢以朝羣臣廟
寢以藏衣冠今既不即廟而即寢則禮不在廟矣可以
文徳殿為冠所賓賛冠以成之父成其子於事為重親
臨主冠乃事之稱掌冠之事則禮部太常堂賛之事則
鴻臚閤門是其所職可叅酌修立冠禮不命主人家語
曰主太子庶子冠皆天子自為主其禮與士無變則古
者自天子逹于士為主明矣前已降處分訖所有三加
之節醴字之制出入升降之儀可叅考修立冠位醮醴
位制禮以追先王之緒立萬世法當以禮經為據儀禮
禮之經也冠嫡子於東序冠庶子於房之外醴嫡子於
户西醴庶子於冠之所適庶長㓜之序於是乎辨可依
儀禮冠用樂依所奏用大晟樂餘依議
政和元年九月三日尚書省劄子奉議郎試中書舍人
任熈明劄子奏臣聞古者天子親耕后親蠶以事天地宗
廟其禮甚大故聖王務焉本朝端拱明道中太宗仁宗嘗
親耕于東郊事載國史人到于今頌之然東郊實諸侯禮
則祠壇之位未正也暨我神考稽古制治度地國南肇開
耤田是正祠壇之位然公桑之制未備也乃者陛下訓勅
有司講求公桑制度築蠶室置蠶官其制備矣舉而行之
其不在兹時乎夫躬耕帝耤先王之盛禮也後世常難
之何哉臣嘗考國朝耕耤儀注一凖郊例故後之議因
憚其勞費以為難行遂為濶典臣竊伏思神考既正王
耤而未遑三推之事意者留以待陛下述而成之爾天
錫陛下聖智紹休前烈凡熈寧元豐意有欲為而未臻
厥成者詢求講究細大畢舉緝熈遵揚昭示逹孝雖舜
循堯道武廣文聲無以尚兹臣愚伏願陛下時命諸儒
刺經謀議叅酌故典不牽不拘用適厥中省其文而務
其實略其儀而致其禮然後發徳音下明詔將以某年
某月涓選令旦舉端拱明道之故事躬執耒以勸天下
則不特希闊盛典復見於今而陛下繼志述事恢張増
飾遂臻乎不可加矣兹天下之幸願取進止
政和元年八月三十日奉手詔農天下之本也粢盛于是乎
出古者天子必親耕耤田以為天下先去古逾逺因陋就寡
或憚勞費而莫之舉若周宣不耤千畝則大夫非之祖
宗誕受天命作民父母太宗仁宗聿修上儀洎我神考
緝熈禮文是正位處設倉廪置吏卒以隆一代之典蓋
將躬行而志未及就肆朕纂承遵制揚功㒺敢失墜
比閲臣僚章疏適契朕心其令議禮局禮部太常寺稽
考舊章及合行事件詳具以聞朕將裁處其當擇取歲
月之吉述而成之不其善歟
本局禮部太常寺劄子臣等竊惟國朝耕耤之禮太宗
皇帝仁宗皇帝嘗行于端拱明道之間固隆平之盛舉
也然當時禮官博士往往因襲漢唐未嘗深考典禮以
追叅三代之舊且天子為耤于南郊諸侯為耤于東郊
是為不易之典而歴世帝王循用東郊之制蓋禮之大
者猶若是况其餘哉恭惟神宗皇帝稽古制作度地國
南肇正壇位之禮將以次舉而未遑也皇帝陛下邇進
先志特發德音詔詳具耕耤之禮以聞謹叅酌古今掇
其大者先次條具如右其他以禮例從事者續具奏禀
伏望斷自聖學降付議禮局修立儀注施行取進止一
謹按唐開元禮本朝開寶禮天子耕耤必先享先農並
為中祠無告天告廟之儀而端拱明道儀注權升先農
為大祠前二日告一謹按月令孟春之月天子乃擇元
辰帥三公九卿諸侯大夫躬耕帝耤鄭氏以為元辰郊
後吉亥也而附㑹之説或以隂陽式法正月亥為天倉
以其耕事故用天倉此孔頴達之論也或以為正月建
寅日月㑹辰在亥此皇氏之論也或以為亥為水辰含
育為性此顧嵩之之論也或以為陽生於子元起于亥
取陽之元以為生萬物此桑惠度之論也竊謂禮記止
言擇元辰未嘗有専用郊後吉亥之説若専用吉亥則
不當更為之擇要之不失孟春之月斯足矣後漢以來
有用乙丑辛丑者有用戊子丙子者又有用戊寅者不
必皆用吉亥也參議將來親耕乞下太史局擇日一謹
按歴代耕耤所乗皆耕根車耒耜載于車右端拱中有
司以天子所乗皆合有副今耕根車無副乞約南郊例
止乘王輅而以耕根車載耒耜于仗内有詔從之明道
中因以不改竊謂禮之别見于車服旂常之間為最著
今舉希世之禮以風天下而所乘之車未合于古伏乞
改用耕根車一謹按北齊耕耤禮備法駕耕官具朝服
從宋元嘉儀御乗耕根三蓋車著通元冠青幘朝服青
衮佩蒼玉唐開元禮本朝開寶通禮及雍熈儀注皇帝
起行宫則服通天冠絳紗袍享先農吿昊天上帝及太
廟竊以為圎壇以事帝而配以祖考故有告天告廟之
儀今皇帝躬耕耤田本勸農以先天下而禮不主于祀
不惟告天告廟舊無是禮至于先農之祠乍降乍升亦
近于凟皆于古無考㕘議將来親耕享先農依常禮
為中祠及止命有司攝事皇帝止行耕耤之禮一竊惟
國家三歲大祀于是肆大眚行慶賜以均福于中外而
端拱元年明道元年天子耕耤之禮一準郊例而弗躬
日至之祀明是以享先農而輟事天之禮是為舉小而
遺大二者並行則官兵之費至于不貲今若罷升先農
為大祠特因法駕臨耤田遂舉常祭則是禮不専為祀
事而設不獨躬耕之禮曲盡勸農之實亦深得先王制
禮之本意而非常賚予之費皆為無名一切當略其端
拱明道中命五使及稱賀肆赦之類並乞不行農耕耤
則服衮冕今享先農既當以有司行事伏乞皇帝躬耕
之服止用通天冠絳紗袍百官並朝服一謹按禮記耕
耤天子三推三公五推卿諸侯九推雍熈儀注云三公
諸王五推九卿諸侯九推九卿以左右僕射六尚書御
史大夫攝諸侯以正員三品官及上將軍攝今欲倣此
修立儀注一謹按唐開元禮本朝開寶通禮耕耤不設
庶人耕位雍熈儀注庶人耕位在諸侯耕位之南退近
東十步之外北向以成終畝之禮今乞依此設庶人耕
位修入儀注一謹按隋志耤田令帥其屬耕十畝以青
箱奉穜稑之種跪呈司農請耕所灑之唐開元禮本朝
開寶通禮不載青箱奉種之儀雍熈明道儀注皆備青
箱以設九谷如隋之制今乞依此修立儀注政和元年
十一月十七日奉御筆依此修立儀注進呈
政和二年正月十日尚書省劄子承議郎充顯謨閤待制
知襄州俞㮚奏臣政和元年五月四日准四月十五日聖
㫖依臣僚申請修建州縣社稷等壇臣為所設之色與大
觀四年四月中御筆依議禮局㸔詳指揮不同遂具奏稟
六月二十四日奉聖㫖依申施行臣謹遵依指揮行下諸
路縣續據襄陽榖城宜城中廬等縣申皆稱舊壇地狹
難以修布若依新圖當須増展並無有縣官空地臣切
見聖㫖戒喻不得侵占民居及不必増廣侈華若依所
申實慮有違聖訓續據簽書節度判官㕔公事趙令儦
具到元豐八年十二月四日勅重修諸州社壇方二丈五
尺注云壇壝步如不及量宜為之今臣僚陳請不載元豐
勅注文一十一字是致地狹者未敢修此臣愚竊未喻
也周禮社稷在右而四類之神各以郊兆先儒謂兆風
師於西郊兆雨師于北郊歴代禮樂略曰周立春後丑
日祭風師于東北就畢宿也在漢縣邑立夏後申日祀
雨師于西南禮儀鑑曰祀風師于東北就畢宿也在漢
縣邑之儀則有戌地丑地之别而隋志亦有西方水陸
位之異古人所謂風師雨師之法皆隨其類而祭之者
義出於此今臣僚陳請依唐諸郡之制與社稷等壇同
列恐于禮未合有失各隨其類之意臣愚竊未喻也春
秋文義曰天子社廣五丈諸侯半之其色東方青南方
赤西方白北方黒冒以黄土故將封東方諸侯取青土
奠以白茅蔡邕獨斷曰天子大社封諸侯者取其土苞
以白茅授之以立社其國故謂之受茅土歴代禮要略
曰天子社以五色土各備方色為壇廣五丈諸侯則用
當方色為壇皆以石為主大夫以下則各以所宜木而
立之禮儀鑑曰地有廣狹隨地而立故在國為大祀在
州為中祀非社稷有大小也由是考之國與郡邑其制
果可同乎今臣僚陳請州縣二丈五尺正合諸侯半之
之説然縣邑亦用此制或恐可議至于風師等壇只云
卑小于社未有丈尺且風師雨師壇在通化金光門外
為壇皆三尺此隋國城之制也去通化門十三里為風
師壇髙三尺周迴二十三步去金光門一里半為雨師
雷師壇髙三尺周迴六十步此唐長安之制也或在春
建門之外或在苑中髙廣如長安之數此唐洛陽之制
也風師壇髙四尺東西長四步三尺南北長四步二尺
雨師壇髙三尺方丈九尺此國朝都城之制也郡縣依
倣此制則為不倫且社稷土示也宜有瘞坎風師等天
神也宜建燎壇今圖中無瘞坎方位臣愚竊未喻也且
具五色者都城之制也不備方色諸侯之制也本州
在京西南恐宜以西為飾蓋古有青社𤣥社赤社之
稱若以西南方為間色或慮未合古義至于雨師等壇
其設飾亦在所議也稷神祝板稱以后稷氏配神作主
宣聖祝板稱以先師兖國公顔子鄒國公孟子等配惟
社稷則曰以后土勾龍氏配神作主傳曰共工氏有子
曰勾龍為后土官能平水土故祀以為社又曰勾龍配
食于稷棄后稷之名也勾龍后土之名也考諸禮典
未有名呼以祀者若曰尊社神故稱名則稷神之前當
稱后稷棄矣宣聖之前當稱兖國公回鄒國公軻以今
獨于后土氏如此恐亦在所議也社稷等位以北向為
正風師等位以南向為正祥符二年禮院請諸州風伯
雨師比附祭社儀注惟神位南向為異元豐儀注祭風
雨師設祭官次于壇東門之外道北南向設祝位二于
壇南北向以此明之神位所向者南也今按圗為門與
社稷同為北向恐亦在所議也日備員州郡職在奉行
敢以所疑上凟威尊罪當萬死臣竊慮依圖修建之後
將來頒降新修五禮卻有改易則國用民力不無所費
朝以禮典為重禮典以祭祀為先今郡邑之民所建
者社稷風師之祭耳則古義豈可不正臣區區之誠實
在於是伏望聖慈察臣愚衷赦臣狂妄付之禮局討論
古義斷自聖學以頒州郡仍乞先降睿㫖速下諸路所
有社稷等壇候頒降新禮修建施行臣愚豈勝幸甚
幸甚無任惶恐戰慄待罪之至伏候敕㫖正月初九日
奉聖㫖依所議奏送議禮局詳議講究施行
本局劄子臣等契勘開寶通禮皇帝親祠出明德門(即/今)
(宣德/門)樂備而不作及祀事畢車駕還宫鼓吹振作至明
德門内大樂令始奏采茨之曲若養老等禮即出入並
奏樂蓋縁禮令凡齋戒不作樂所以親祠養老體制不
同今來朝㫖耕耤更不親享先農即與養老諸禮無異
欲乞車駕詣耤田行耕耤之禮及還宫並依養老禮奏
樂如䝉俞允乞批降付本局施行取進止政和二年二
月二十七日奉御筆依養老例奏樂
本局劄子臣等契勘北齊隋耕耤皆偹法駕唐開元禮
本朝開寳通禮及端拱明道間耕耤皆偹法駕鹵簿今
來已准朝㫖更不親享先農止行耕耤之禮其端拱明
道命五使及稱賀肆赦之類更不施行所有鹵簿儀仗
欲乞止用法駕如䝉俞允乞批降付本局兹行取進止
政和二年三月二十七日奉御筆依所奏
政和二年四月二十七日内降下朝奉郎監城南新
置炭塲許尚志劄子臣聞安上治民莫善于禮人主
一四海萬里不齊之情於廟堂之上者治定制禮而分
守嚴故也蓋衣服有常器用有節居室有度從馬有數
尊卑異等貴賤異勢百物庶事有隆有降人安其位望
絶覬覦則道德一風俗同也方今朝廷清明海内乂安
四夷咸賔天休兹至太平之治可謂髙越前古然公卿
大夫之家不識典儀民庻下賤至于事奢尚侈無所憚
畏臣以謂未可也比者朝廷固已明示令戒重加約束
且新禮書以頒四方斯其時矣臣愚竊恐俗狃于久習
或未易革也禮文之淵深或未易喻也臣欲願陛下特
降睿㫖内自京邑外遍州郡各擇以官兼掌禮事内則
糾之以御史臺外則總之以監司使以委曲訓導以上
之德意志慮達于民而察其犯違者則人人曉然知陛
下稽古以善天下者如此莫不歡欣重律浮偽息而防
範謹矣然臣聞履之象曰君子以辨上下定民志辨上
下者禮也定民志者法也法非禮不立禮非法不行禮
已備矣猶有不化者則折獄致刑不可不特重於豐亨
之時所以弼教也取進止奉御筆禮以辨上下法以定
民志神考成訓具在典冊道無廢興法之在人官舉其
職事乃無廢顧方討論以昭先烈尚志所奏頗有可取
宜令議禮局俟五禮儀注成書採酌條具取㫖施行
本局劄子臣等取㑹到秘書正辭録祭歴代帝王門内
有坊州祭聖祖青詞契勘元符祀令享前代帝王為中
祠令景靈宫天興殿每遇大禮年朝獻用十二籩豆
行禮則進酒望燎所以極其崇奉之意其坊州祭享
聖祖即不與歴代帝王祀秩一同又縁朝獻景靈宫及
京師宫觀青詞去處皆設素饌今來坊州祭享聖祖亦
合用素饌而秘書省正辭録坊州祭聖祖配位祝文云
恭以牲幣則禮科與正位不同尤為非禮臣等欲乞改
正上件坊州祭聖祖天尊大帝别作一儀為朝獻聖祖
天尊大帝儀用大祠禮科皆以素饌行事祭酒云進酒
禮畢又望燎庶與景靈宫崇奉之意一同配位禮科視
正位其祭酒奠幣祝板依自來本例如䝉俞允乞批降
付本局修立儀注取進止政和二年二月二十九日奉
御筆依所奏
本局劄子臣等契勘五禮儀注見已編修成書伏覩近
降指揮大晟府樂章已令翰林學士中書舍人改定以
聞兼本局劄儀注内有合行擬定曲名製撰樂章等慮
合一就付翰林學士中書舍人改撰欲乞令大晟府先
次擬定合用樂名編入儀注内合用冊祝文等秘書省
已得指揮改撰今來親祠儀注内用冊祝文等亦慮合
一就付秘書省候將來逐處改撰到樂章冊祝文等即
乞别作卷秩編載取進止政和二年八月奉御筆依所
奏
觀文殿學士紫金光禄大夫中太乙宫使兼侍讀兼領
鄭居中劄子臣伏覩近降御筆指揮内禮儀注内有合
行擬定曲名修撰樂章等并親祠及其餘儀注内合用
祝文等已令學士舍人秘書省官改撰外臣契勘冬至
夏至宗祀祫享大禮畢羣臣賀詞并宣答宣勞將士
及九冊命賀詞宣答詞制文答文賔主請答詞皇帝
御殿三師三公等賀詞并宣答皇后受内外命婦詞并
宣答皇太子皇子已下冠婚六禮詞并宣答臣等欲乞
付本局並令詳議官分撰庻協本制不致乖錯取進止
政和二年十一月三日奉御筆依奏令詳議官撰進
本局劄子臣等謹按禮記食三老五更于太學天子袒
而割牲執醬而饋執爵而酳冕而總干則古之人君所
以憲老乞言以事尊者老者可謂至矣然而親拜之文
不見于經後漢明帝永平二年以李躬為三老桓榮
為五更始迎拜于門屏之間與之交禮後魏孝文帝太
和十六年以尉元為三老游明根為五更而髙祖親拜
焉故唐開元禮本朝開寶通禮皇帝養老于太學皆
有交拜之儀蓋遵用後世故事也今欲于儀注内刪去
親拜之文以合經典又老者不以筋力為禮則三老進
見欲乞特與免拜但令賛禮者引當御座前躬揖皇帝
為興其執醬執爵亦乞命近臣為之庶不失禮意伏望
揆自聖學披降指揮修立取進止政和二年十一月九
日奉御筆依擬定修立
本局劄子臣等契勘見修五禮儀注内新舊官名若侍
中奏中嚴外辦字合改作左輔乂位應諸司使字合改
作祗應武功大夫以下如此之類可以依所換官名改
正外有新舊官名事理不同未敢便行改正若俟施行
奏請即見成書尚有未備今具下項令取自聖裁伏望
睿慈特賜詳酌批降指揮以憑遵守取進止一親祠儀
注齋戒門内左僕射讀誓文于廟堂右僕射讀誓文於
太廟齋坊今若仍僕射合換官名改正即左僕射合
作太宰右僕射合作少宰今來三公為真相之任三
少為次相之任又有輔弼之官在太宰少宰之上未敢
只依所換僕射官名改正所有讀誓于朝堂及太廟齋
坊乞自聖裁一乘輿詣文德大慶殿即樞密客省使以
下至閤門副使並自垂拱殿分左右前導蓋為自來客
省使以下横行使副皆通管客省四方館閤門公事並
合于閤門位應故皆前導今來五司分𨽻未審依舊自
知客省事至簽書閤門官並合前導惟復分𨽻一司與
樞密前導一儀注受賀門内樞密樞密直學士内客
省使賀訖並分東西升殿侍立蓋為國朝以來樞密直
學士内客省使並係内朝皆升殿侍立今來内客省使
已改作通侍大夫係是寄禄階官與文臣等寄禄階官
一同若不領在内職事未審合與不合升殿侍立一羣
臣朝服執政冠服七梁冠節度使服六梁冠今契勘新
置太尉在執政官之下節度使之上未審合服何等朝
服政和二年十二月十九日奉御筆第一項讀誓文
仍舊以太宰少宰第二項樞密知客省已下至簽書東
上閤門官並前導第三項不合侍立第四項只合依節
度使本品服
本局劄子臣等謹按先儒議鄉飲酒禮有四周禮卿大
夫三年大比興賢者能者鄉老及卿大夫帥其吏與其
衆寡以賔禮禮之謂之郷飲酒一也黨正國索鬼神而
祭祀則以禮屬民而飲酒于序以正齒位謂之鄉飲酒
二也州長春秋習射于序先行鄉飲酒三也鄉飲酒義
又有卿大夫士飲國中賢者用鄉飲酒四也後世臘蜡
百神春秋習射序賔飲酒之儀不行于鄉國惟今州郡
貢士之日設鹿鳴宴正古者賔興賢能行鄉飲酒之遺
禮也竊詳古者鄉飲酒儀立賔主僎介則與今之禮不
同其器以籩豆尊爼則與今之器不同賔坐于西北介
坐于西南主人坐于東南僎坐于東北則與今之位不
同主人獻賔賔酢主人主人酧賔次主人獻介介酢主
人次主人獻衆賔則與今之儀不同今欲因今之宜叅
酌循立每嵗惟于州軍貢士之日以禮飲酒以知州軍
事為主人學事司所在以提舉學事為主人其次本州
官以下為主黨當貢者與州之羣老為衆賔亦古者謀
賔養老之意也當貢生與州老序位以齒亦古者正齒
位之意也是日也㑹凡學之士及武士習射亦古者習
射于序之意也其餘降登之節與舉酒作樂器用之類
並叅照辟雍宴貢士儀庶幾可行于今而不失稽古之
意兼契勘以鹿鳴燕亦恐未當伏望斷自聖學以幸天
下取進止貼黄如允所請乞應州郡鹿鳴宴竝改作鄉
飲酒禮仍乞先次施行政和三年正月一日謹奉御筆
稽古者不必循其跡州郡鹿鳴宴乃古鄉飲之意可止
改鹿鳴之名有古樂處令用古樂
政和二年二月二十七日特進知樞密院事兼領鄭居
中崇政殿面奉聖㫖議禮局新修五禮儀注宜以政和
五禮新儀為名劄付議禮局
本局劄子臣等契勘大觀新編禮書係遵依御筆冠禮
沿革類例編修今檢㑹政和元年六月二十二日太常
寺已得指揮今候議禮局結局日五禮沿革付本寺置
櫃匣收掌竊縁冠禮沿革係是御製當時不敢分本局
修定五禮沿革一例編次今來本局已限兩月結罷臣
等竊據御製冠禮沿革别合繕寫裝褙成冊進呈就付
太常寺取進止政和三年四月二十二日奉御筆依所
奏
欽定四庫全書
　政和御製冠禮目録
　　卷一
　　　冠議
　　　　叙原
　　　　議年
　　　　議時
　　　　議衣冠
　　　　議加數
　　卷二
　　　　議就廟
　　　　議賔主
　　　　議醴饌
　　　　議醮
　　　　議嫡庶
　　　　議見拜
　　　　議樂
　　　　議上禮
　　　　議服制
　　卷三
　　　冠儀
　　　　天子(周漢/後)　(漢/魏)
　　卷四
　　　　天子(晉齊後魏/北    唐)
　　卷五
　　　　太子(周齊漢後魏/北      周)　(晉/隋)　(宋/唐)　(本梁/  朝)
　　卷六
　　　　太子(唐/)
　　卷七
　　　　太子(唐朝/本)
　　　　庶子(周/唐)　(魏/)
　　卷八
　　　　親王(漢/齊)　(魏/唐)　(晉本宋/    朝)
　　卷九
　　　　品官(漢/唐)　(晉/)
　　卷十
　　　　品官(唐朝/本)
　　　　女笄(周/唐)
欽定四庫全書
　政和御製冠禮卷一
　　冠議
　　　叙原
禮記云凡人之所以為人者禮義也禮義之始在於正
容體齊顔色順辭令容體正顔色齊辭令順而後禮義
備以正君臣親父子和長幼君臣正父子親長幼和而
後禮義立故冠而後服備服備而後容體正顔色齊辭
令順故曰冠者禮之始也是故古者聖王重冠古冠禮
筮日筮賔所以敬冠事敬冠事所以重禮所以為國本
也故冠於阼以著代也醮於客位三加彌尊加有成也
已冠而字之成人之道也見於母母拜之見於兄弟兄
弟拜之成人而與為禮也𤣥冠𤣥端奠摯於君遂以摯
見於卿大夫鄉先生以成人見也成人之者將責成人
禮焉也責成人禮焉者將責為人子為人弟為人臣為
人少者之禮行焉將責四者之行於人其禮可不重與故
孝弟忠順之行立而後可以為人可以為人而後可以
治人也故聖王重禮故曰冠者禮之始也嘉事之重者
也是故古者重冠故行之於廟行之於廟者所以尊重
事尊重事而不敢擅重事不敢擅重事所以自卑而尊
先祖也家語云邾隐公既即位將冠使大夫因孟懿子
問禮於孔子孔子曰其禮如世子之冠冠於阼者以著
代也醮於客位加其有成三加彌尊導喻其志冠而字
之敬其名也雖天子之元子猶士也其禮無變天下無
生而貴者故也行冠事必於祖廟以祼享之禮將之以
金石之樂節之所以自卑而尊先祖示不敢擅也懿子
曰天子未冠即位長亦冠乎孔子曰古者王世子雖幼
其即位則尊為人君人君治成人之事者何冠之有懿
子曰然則諸侯之冠異天子與孔子曰君薨而世子主
喪是亦冠也己人君無所殊也懿子曰今邾君之冠非
禮也孔子曰諸侯之有冠禮也夏之末造也有自来矣
今無譏焉懿子曰諸侯之冠其所以為賔主何也孔子
曰公冠則以卿為賔無介公自為主迎賔揖升自阼主
於席北其醴也則如士饗之以三獻之禮既醴降自阼
諸侯非公而自為主者其所以異皆降自西階𤣥端與
皮弁異朝服素韠公冠四加𤣥冕祭其酬幣於賔則束
帛乗馬王太子庶子之冠擬焉皆天子自為主其禮與
士無變饗食賔也皆同懿子曰始冠必加緇布之冠何
也孔子曰示不忘古夫古冠布齋則緇之其緌也吾未
之聞今則冠而敝之可也
石渠禮儀云冠者人道之始也嘉事之善也是以聖王
重之必行於廟主人不敢自専請賔共成也亦謂人之
父恥自成其子故請賔也五經要義云冠嘉禮也冠者
首服既加而後人道備故君子重之以為禮之始矣
國語云趙文子冠見韓獻子獻子曰戒之此謂成人成
人在始與善始與善善進善不善蔑由至矣始與不善
不善進不善善亦蔑由至矣如草木之産也各以其物
人之有冠猶宮室之有墻屋也糞除而已又何加焉通
典云周禮雖有服冕之數而無天子冠文又儀禮有公
侯冠禮者王肅鄭氏皆以為夏末衰亂篡弑所由生焉
故作公侯冠禮則明天子無冠禮之審又無大夫冠禮
古者五十而後爵何大夫冠禮之有周人五十而有賢
才則試以大夫之事猶行士禮故筮賔於阼以著代醮
於客位三加彌尊皆士禮耳
　　　議年
五禮精義云春秋傳曰人君十二而冠書傳曰成王十
四而冠弁啟金縢許慎曰歳星為紀年十二歳而周於
天天道大備人君年十二可以冠矣
五禮名議云天子諸侯十二而冠法歳星十二年一周
天所謂一終也大戴禮云文王十二而冠十三而生伯
邑考又左傳襄九年晉侯曰國君十五而生子冠而生
子禮也其天子之子加冠亦早所以得祭殤有五諸侯
之子則二十而冠以檀弓云公之適長殤故知之大夫
冠年無文案䘮服大夫為兄弟之長殤既為長殤則二
十而冠曲禮曰人生二十曰弱冠是也石渠禮儀云男
子陽也陽成於隂偶數起於二終於二十隂數之偶也
故二十而冠謂小成也
開元禮義鑑云禮曰冠而不為殤男子有徳行納為大
夫則不待二十而冠其合禮矣
　　　議時
夏小正記云二月冠子之時也
晉志云禮醮辭曰令月吉日以歳之正以月之令漢代
以来天子諸侯以正月甲子若丙為吉曰可加元服儀
從冠禮也
五禮精義云冠皆取正元之吉
司馬彪漢儀志曰正月甲子若丙子為吉可加元服
晉王彪之曰冠自卜日不必正元禮云夏冠用葛屨冬
冠用皮屨明不定日月也漢惠帝以三月順帝以正月
丙子但於冠月擇甲子丙子而已
晉志云按魯襄公冠以冬漢惠帝冠以三月明無定月
而後漢以來帝加元服咸以正月及晉咸寜二年秋閏
九月遣使冠汝南王柬此則非必歳首也
唐㑹要云貞觀五年正月有司上言皇太子將行冠禮
宜用二月為吉請遣賔以備儀注上曰今東作方興恐
妨農事令改用十月太子少保蕭瑀奏稱准隂陽家用
二月為勝上曰隂陽拘忌朕所不行若動静必依隂陽
不考禮義欲求福祐其可得乎若所行皆遵正道自然
當與吉㑹且吉凶在人豈假隂陽拘忌農時甚要不可
暫失
　　　議衣冠
家語云懿子曰三王之冠其異何也孔子曰周弁商冔
夏收一也三王共皮弁素積委貌周道也章甫商道也
毋追夏后氏之道也
五禮精義云禮古者冠布齋則緇之明冠制不殊但緇
白有異今䘮冠則古緇布無梁幘也鄭注冠禮云緇布
冠今小吏冠其遺象也漢小吏之冠即委貌矣晉志緇
布即委貌是也又云進賢冠緇布遺象然進賢加梁幘
與古不同若從今制當類進賢而無幘梁者也又云古
者天子之士服皆皮弁素積而夕則𤣥冠𤣥端𤣥冠委
貌也緇布象之故服則𤣥端即素裳也
開元禮義鑑云將冠者何服禮云童子之飾也緇布衣
錦緣錦紳并紐錦束髮皆朱錦也士冠禮曰將冠者綵
衣紒在房中南面鄭氏云綵衣是未冠者之服禮説童
子幘無屋故云空頂也士冠禮云將冠者綵衣紒鄭云綵
未冠者所服又云冠禮緇纚廣終幅長六尺鄭云纚今
之幘梁也終充也纚一幅長六尺足以韜髮而結之蓋
古者以黒繒為纚先縚髮而後加冠幘卷梁故鄭引漢
事言之魏晉取為幍帽自周武帝之製巾裹首即古纚
之象今則用皂羅巾焉又云皇帝拜太后著通天冠者
士冠禮母出閨門故自三加之服便見於母今太后在
别宮既冠乃朝朝則不服祭服矣故假通天冠也
　　　議加數
通典云大戴禮有公冠篇云公冠四加天子亦四加又
家語冠頌云王太子之冠擬諸侯之冠天子之元子亦
擬諸侯四加諸侯之子同於士據此自天子至於諸侯
非無冠禮但因秦焚書遂同蕩滅其周制士冠禮頗備
王者時採行焉
五禮名義云士冠禮三加緇布冠欲其尚質重古次皮
弁欲其行三徳三行次加爵弁欲其承事神明諸侯四
加𤣥冕天子五加衮冕故大戴禮以公冠四加則知天
子五加也
儀禮疏云既三加爲大夫早冠亦依士禮三加若天子
諸侯禮則多矣故大戴禮公冠篇云四加者緇布皮弁
爵弁後加𤣥冕天子亦四加後當加衮冕矣
開元禮義鑑云周雖有冕服之數而無天子冠儀公侯
之有冠禮夏之末造也漢順帝冠用曹褒新禮四加初
加緇布進賢次爵弁武弁次通天皆於髙祖廟以禮
謁見世祖廟又云魏氏天子冠唯一加議者以為三加
彌尊喻其志也天子至尊禮無喻理故一加而已開元
因之
晉志云魏天子一加其説曰士禮三加加有成也至於
天子諸侯無加數之文者將以踐阼臨下尊極徳備豈
與士同也魏氏太子再加皇子王公世子乃三加
開元禮義鑑云家語曰皇太子之冠擬諸侯四加三同
士禮後加衮冕也漢儀王公初加進賢魏皇子及王公
子並三加先皮弁次長冠次進賢冠晉惠帝為太子冠
一加幘冕北齊皇太子初進賢三梁冠再逺遊冠隋皇
太子初加緇布冠再加逺遊冠開元之制三加初加緇
布冠再加逺遊冠三加衮冕
孫毓五禮叙曰魏氏天子一加三加嫌同諸侯毓按玉
藻記曰𤣥冠朱組纓天子之冠也緇布冠繢緌諸侯之
冠也其説謂皆始冠則是有次加之辭此二冠皆卑服
質古勢不一加必重加朝祭之服以崇彌尊聖人制禮
所以一時歴加衆服者今始成人卜擇今日而徧加之
所以重始也若冠日有不加者後必不擇吉而服非重
始也
　
　
　
　
　
　
　
　
　
　
　
　
　
　政和御製冠禮卷一
欽定四庫全書
　政和五禮新儀卷一
　　序例
　　　辨祀
昊天上帝上帝(祈榖雩/祀明堂)感生帝五方帝髙禖皇地祗神
州地祗大社大稷朝日夕月熒惑九宫貴神太一宫陽
徳觀帝鼐太廟别廟東蜡西蜡坊州朝獻聖祖應天府
祀大火右為大祀
嶽鎮海瀆先農先蠶風師雨師雷神南蜡北蜡文宣王
武成王歴代帝王寳鼎牡鼎蒼鼎罡鼎彤鼎阜鼎晶鼎
魁鼎㑹應廟慶成軍祭后土右爲中祀
司中司命司民司禄司寒靈星夀星馬祖先牧馬社馬
歩七祀(司命户竈中/霤門厲行)山林川澤之屬州縣祭社稷祀風
師雨師雷神右為小祀
凡祭祀之禮天神曰祀地祗曰祭宗廟人鬼曰享至聖
文宣王昭烈武成王曰釋奠
　　　時日
凡祀有常日者立春日祀青帝祀東太一宫祭東方嶽
鎮海瀆牡鼎祀司命户立春後丑日祀風師孟春上辛
日祈榖祀上帝祀感生帝孟春朝獻景靈宫(九日/十日)孟春
吉亥日享先農元日釋菜文宣王仲春上丁日釋奠文
宣王上戊日祭太社太稷釋奠武成王春分朝日祀髙
禖祭蒼鼎開氷享司寒季春吉巳日享先蠶立夏日祀
赤帝熒惑祀中太一宫祀陽徳觀祭南方嶽鎮海瀆罡
鼎祀竈立夏後申日祀雨師雷神夏日至祭皇地祗彤
鼎季夏土王日祀黄帝祀中太一宫帝鼐祭中嶽中鎮
祀中霤立秋日祀白帝祀西太一宫祭西方嶽鎮海瀆
阜鼎祀門厲立秋後辰日祭靈星孟秋朝獻景靈宫(十/五)
(日十六日/十七日)仲秋上丁日釋奠文宣王上戊日祭太社太
稷釋奠武成王上戊日祭祀夀星祭皛鼎立冬日祀黒
帝祀中太一宫祭北方嶽鎮海瀆魁鼎祀行立冬後亥
日祀司中司命司民司禄孟冬朝獻景靈宫(十五日十/六日十七)
(日/)冬日至祀昊天上帝祭寳鼎臘前一日祭太社太稷
蜡百神臘日享太廟别廟朔日祭太廟别廟
凡祀無常日孟夏雩祀上帝朝獻景靈宫季秋大享明
堂祀上帝立冬後祭神州地祗四孟月享太廟别廟孟
冬祫享太廟(三年/一祫)仲春仲秋祀九宫貴神(冬祀大禮年/遣官行事以)
(親祀/日)太常卿薦獻諸陵祀㑹應廟坊州朝獻聖祖慶成
軍祭后土諸州享歴代帝王仲春祀馬祖仲夏祀享先
牧仲秋祀馬社仲冬祭馬歩藏氷享司寒季春季秋應
天府祀大火
凡祀無常日者並擇日太廟别廟薦新藏氷享司寒不
擇日每嵗元日冬至寒食各三日上元幷前後各一日
中元前一日立春日二月二日春秋二社上巳重午初
伏七夕仲秋望日重陽下元臘朔望各一日並進獻諸
陵
　　　壇壝(燎壇瘞/坎附)
昊天上帝圓壇四成下成縱廣二十丈再成十五丈三
成十丈四成五丈髙八尺一寸為十有二陛每成十有
二綴三壝每壝二十五歩周垣四門
皇地祇方丘五成每成髙四尺上廣十六步設四陛上
成陛廣八尺中成陛廣一丈下成陛廣一丈二尺三壝
每壝二十五歩
雩祀上帝壇髙一丈廣四丈周十二丈四出陛三壝每
壝二十五歩
感生帝朝日熒惑壇廣四丈髙七尺(朝日壇髙八尺感/生帝壇飾依方色)
四出陛兩壝每壝二十五歩
五方帝壇廣四丈(青帝壇髙八尺赤帝壇髙七尺黄帝壇/髙五尺白帝壇髙九尺黒帝壇髙六尺)
(壇飾依/方色)四出陛兩壝毎壝二十五歩
夕月坎深三尺廣四丈壇髙一丈廣二丈四方各為陛
入坎中然後升壇兩壝每壝二十五歩
髙禖壇廣四丈髙八尺四出廣陛五尺兩壝每壝二十
五歩(以青石為主長三尺八寸本生成之/數形准廟社植壇上稍北露首三寸)
九宫貴神壇三成一成縱廣十四丈再成縱廣十二丈
三成縱廣十丈各髙三尺其上依方位置小壇九各髙
一尺五寸縱廣八尺四陛又西南為一陛曰坤道兩壝
每壝二十五歩
太社壇廣五丈髙四尺四出陛五色土為之太稷壇在
西如社壇之制(社以石為主其形如鍾長五/尺方二尺􁪖其上培其下半)
神州地祗壇廣四十八歩髙五尺四出陛兩壝每壝二
十五歩
四方蜡壇廣四丈髙八尺四出陛兩壝每壝二十五歩
五方嶽鎮海瀆壇各髙五尺周四十歩四出陛兩壝每
壝二十五歩(壇飾依/五色)
風師雨師雷神壇各髙三尺四出陛並一壝二十五歩
風師壇廣二十三歩雨師雷神壇廣十五歩
司中司命司民司禄壇各廣二十五歩髙三尺四出陛
同一壝二十五歩
先農壇髙五尺周四十歩四出陛兩壝每壝二十五歩
先蠶壇方二丈髙五尺四出陛一壝二十五歩
靈星壇髙三尺周八歩四尺四出陛一壝二十五歩
夀星壇髙三尺東西長一丈三尺南北長一丈二尺四
出陛一壝二十五歩
馬祖先牧馬社馬歩壇各廣九歩髙三尺四出陛一壝
二十五歩
燎壇之制昊天上帝上帝感生帝五方帝朝日夕月髙
禖熒惑九宫貴神東蜡西蜡各方一丈髙一丈二尺開
上南出户方六尺並在壇南二十歩丙地(明堂在端誠/殿庭東南)
南蜡北蜡各方五尺髙五尺開上南出户方二尺
風師雨師雷神各方八尺髙一丈開上南出户三尺餘
皆方五尺髙五尺開上南出户二尺並在壇南二十歩
丙地
瘞次之制皆在内壝之外壬地南出陛方深取足容物
州縣社壇方二丈髙三尺四出陛稷壇如社壇之制(社/以)
(石為主其形如鍾長二尺五/寸方一尺剡其上培其下半)四門同一壝二十五歩(壇/飾)
(各隨方色上/燾以黄金)
風師雨師雷神壇皆卑小扵社四出陛四門皆一壝二
十五歩(雨師雷神/壇外一壝)燎壇扵神壇之左壝之外稍髙扵神
壇瘞坎扵壇之北壬地南出陛方深取足容物
　
　
　
　
　
　
　
　
　
　
　
　
　政和五禮新儀卷一
欽定四庫全書
　政和御製冠禮卷二
　　冠議
　　　議就廟
開元禮義鑑云將冠合就何廟記云冠者禮之始也故
冠之於廟者所以自卑而尊先祖也左傳魯侯冠於成
公之廟假鐘磬之樂是也五禮精義云士冠於廟諸侯
於太祖之廟天子當冠於始祖廟也又云古者重冠行
之於廟漢和帝時黄香頌曰以正月甲子乗金根駕
𤣥虬至廟成禮乃迴軫反宫正寢朝服饗宴獻夀據此
漢禮猶行於廟孫毓引荀氏禮云魏天子冠一加於正
殿則自魏以來不就廟也他日親謁而已又漢元帝車
駕出拜太廟明自漢已不於廟也晉志云王彪之曰禮
傳冠皆在廟按成帝既加元服車駕出拜太廟以告成
也武惠冠太子太子皆即廟見蓋亦猶擬在廟之儀
五禮精義云北齊後魏已來始於正殿行事别卜日謁
廟
又云皇帝加元服告天地太子冠獨告太廟者天子為
天下之主將有大事必先告天地皇太子雖儲貳之尊
然未接天地故獨告宗廟示親也
　　　議賔主
家語云王太子庶子之冠皆天子自為主其禮與士無
變饗食賔也皆同
五禮精義云賔命一辭者凡嘉事宜與賢者成之辭者
以己為不賢也禮有一辭而許者各隨其事以為進退
鄉飲戒賔一辭耳鄭云賔不固辭素有志也是賔素習
道藝本望賔舉故不固辭此命為賔亦素有志樂為主
勸成冠禮故不再也
開元禮義鑑云凡取人皆先筮後戒此不筮而戒者戒
警也告也賔是主人之僚友古者有嘉事則樂與賢者
共成之今將冠子故就告僚友使来也筮賔者筮其可
使冠子也賢者嘗吉今此賔是賢故先戒後筮所以敬
冠事重禮之本也
五禮精義云按士冠禮既主人請禮賔賔禮辭許就次
鄭云禮賔者謝其自勤勞也又云乃醴賔用一獻之禮
主人酬賔束帛儷皮鄭云一獻獻賔而已獻凡酬酢賔
主各兩爵而禮成士一獻大夫三獻也飲賔而從之以
財貨曰酬所以申暢厚意士大夫用儷皮諸侯則乗馬
庭實也又云太子加元服必宗正卿為主人者嘉事重
禮與賢者勸成之既使為賔必即主以接其禮宗正治
宗事太子禮尊諸王為主即嫌故使有司為主也卿出
門東西面再拜迎賔賔不答者宗正攝主行事賔自奉
詔故不當其禮也又云賔北面拜受宗正卿復東階合
拜送否禮云賔主為禮北面再拜正也今禮宗正卿授
篚訖退復位賔賛降不言拜送蓋非正不敢終其禮又
云太子加元服司徒為賔者也太傅上公皇帝加元服
則贊其事司徒主五榖太子加元服故命為賔也又云
太子受醴筵西拜受觶賔復位東面拜者鄭注士冠禮
筵西拜南面拜也東面者明成人為禮異於答主人也
開元禮義鑑云昏禮聘禮醴賔皆云拜送冠禮云答何
也按昏禮醴賔是主人之物故云拜送冠醴是賔之物
故云答拜又云主人醴賔何以一獻儀禮賔立字訖出
於廟門外主人請禮之一獻而已謂主賔兩爵而禮成
即燕飲也必醴者謝其勤也
五禮精義云賔降一階受緇布冠者士冠禮云賔降一
等執冠者升一等東面授賔降二等受次弁降三等受
爵弁漸尊之故也又云衮服陳於房冕執於西階下者
士冠禮陳服於房中西墉下東領北上爵弁等各一匴
執待於西坫南南面東上鄭云執之者有司也坫在堂西
南角首服尊就賔階取親加至衣服已輕主人自服于房
今人君冠禮逸約士冠禮之節行之故太常博士執冕
於西階下也
又云太尉設纚者古者重冠必筮同等一人為賔一人
為賛冠嘉事與賢者共成之也天子至尊雖無筮賔三
師三公論道經邦徳崇位極有賔交之道故太師冠次
太尉賛冠者所擳纚之事也
　　　議醴饌
五禮精義云士冠禮曰若殺則特豚此士用特豚天子
當用太牢故云三爼又命婦獻繭則禮之以少牢况太
子加冠禮崇恐亦當太牢用之
又云祭肺者鄭曰肺氣之主也周人所尚按禮云有虞
氏尚首夏后氏祭心啇人祭肝周人祭肺皆主氣盛今
行周禮故祭肺也周禮九祭有絶祭繚祭鄭謂祭肺左
手執本右手從本循至末乃絶末以祭此謂之繚祭若
祭肺不循直絶以祭謂之絶祭今祭肺蓋繚乃絶也
又云凡嘉事重禮必以酒食成之重者用醴輕者用酒
以醴前古尚質後代泲用清也
又云不用爵者醴與醴混則用角觶角柶所以利其滑
也故不用爵也
又云側樽甒醴者鄭注冠禮云側特也無偶曰側置酒
曰樽側者無𤣥酒也上古以水為𤣥酒次以醴酪後代
始泲之以為𤣥酒加𤣥酒不忘古也禮自近古不用𤣥
酒也
　　　議醮
五禮精義云適子三加畢乃醴庶子每醮何士冠禮云
三加畢乃筵於户西而授醴下云若不醴則醮用酒冠
義云冠於阼以著代也醮於客位加有成也又云始加
醮用脯鄭云言始加者加一醮也加冠於東序醮之於
户西此言適子亦有用醮者也醮質而酒文文則儀繁
故加用醮也適子冠于阼阼主人接賔之處以明代客
禮以待之鄭注酌無酬酢曰醮若不醴謂國有舊俗可
行聖人用焉不改者也
開元禮義鑑云若不醴則醮鄭氏注禮云盡爵曰醮用
酒近代禮也周人冠醮用醴重古不忘其本也又云
始加醮用脯醢再加菹醢栗脯攝酒其他如初三醮加
爼嚌之皆如初祭肺卒醮取籩脯以降如初也(攝整也/整酒謂)
(撓/之)
晉志云古者婚冠皆有醮鄭氏醮文三首具存
　　　議嫡庶
五禮精義云按士冠禮云若庶子即冠於房外南面遂
醮焉鄭云房外為尊東也不於阼非著代也不醮於客
位成而不尊也
開元禮義鑑云儀禮庶子冠不祝唯醮而已今開元之
制庶子冠則北面而祝冠於筵西拜受爵賔於階上東
靣答拜
又云庶子不醴用酒者古者重别冡嗣以防篡亂卑衆
庶不與適同醴重而酒輕故不醴而用酒加𤣥酒不忘
古也饌牢器與適子同儀
又云皇帝及太子讀祝加冠訖易服若王庶子加冠易
服後讀祝進字祝同太子不云奉勅唯云某甫又云羣
臣庶子冠筮日筮賔戒賔賛冠日陳設如適子唯席於
房外户西樽東南甒𤣥酒餘如士冠禮
　　　議見拜
開元禮義鑑云冠者見兄弟姑姊何不見妹禮嫡子冠
於阼主人當序南面姑姊在寢門内冠訖於外見兄以
及弟入内見姑姊盡尊而不及卑故不言見妹也又云
冠子見母及兄姊何不言見父母及兄姊不在冠位故
冠訖而見之歸成之義也父與賔親臨加冠則冠時已
見故不言也又云婦人與丈夫行禮皆受丈夫拜何謂
丈夫拜母於子亦丈夫拜乎丈夫拜謂婦人先一拜男
子乃一答之婦人又拜男子又答相丈夫而拜是丈夫
拜也今子既冠執脯見母立於闈門之外北面母先拜
受脯子乃拜送雖於子亦相丈夫而拜欽其成人之徳
重先祖之正體也又云子於父母尊無以加既冠見答
拜其義安在禮云冠者禮之始也成人之道也故筮日
筮賔行之於廟就學處也是以冠畢執脯北面見母於
闈門之外婦之義也母拜受脯欽其有成人之徳是謂
重承先祖之正欲見禮子之體將為宗廟之主故拜成
人非失尊序也又云母拜受脯與男子何拜同禮凡婦
人肅拜猶男子之稽首也男子以稽首為正婦人以肅
拜為正謂恭揖也
五禮精義云按士冠禮云母拜受子拜送獻脯於母示
得禮也母拜者鄭云婦人於丈夫雖子猶俠拜也婦見
舅奠笲棗栗而舅亦拜則丈夫與婦人為禮雖尊卑不
敵皆有俠拜之義今禮以俠拜太重皆刋去之
　　　議樂
五禮精義云戴禮據公冠禮無樂今用樂者五經異義
云春秋傳説君冠必以金石之樂節之許慎云人君飯
有舉樂而云冠無樂非禮義也故今皆以正樂而為節
也
　　　議上禮
五禮精義云按古者君臣之有嘉事必設賀慶之禮所
以通上下之情庾蔚之云凡事吉則遣送酒肉以賀之
則上禮自魏行之晉王彪之云上禮唯酒犢而已犢十
二頭酒十二斛以應天地之大數也今禮於朝堂設禮
訖牛酒付所司
唐㑹要云開元六年侍中宋璟上表曰臣伏以太常狀
以皇太子冠唯東宫典記有上禮之儀謹按上禮非古
從南齊後魏始有此事而垂拱神龍更扇其道羣臣斂
錢獻食君上厚賜答之姑息施恩方便求利每縁一事
有此再煩齊魏乃吳虜之風故不足效後事輙有前車
之戒應當取適皇太子冠乃盛禮自然合有錫賚上臺東
宮兩處宴㑹非不優厚其禮冝停
　　　議服制
通典云周制大功之末可以冠子嫁子父小功之末可
以冠子嫁子可以娶婦已雖小功既卒哭可以冠子可
以取妻下殤之小功則不可晉傅純難曰按雜記本文
已在小功則得冠在大功不得冠也鄭氏云已大功卒
哭以冠與本文不同何耶又按記不見已冠不知己冠
當在何條賀循答曰禮云大功小功之末可以冠娶道
父為子嫌但施於子不施於已故下言已雖小功著已
與子亦同也俱同則大功之末己可以冠以禮推之正
自應爾非為與本文不符髙崧重問范汪曰下殤小功
則不可而云小功之末可以冠婚何范汪答曰下殤小
功此是周服之下殤不可以服輕而㤙踈也或曰因喪
而冠亦禮之明文何以復於大功小功喪中每言冠乎
答曰在喪冠而已不行冠禮也於大功小功之末故可
行冠禮因喪而冠與備行冠禮殊也
禮記云曽子問曰將冠子冠者至揖遜而入聞齊縗大
功之喪如之何孔子曰内喪則廢外喪則冠而不醴徹
饌而掃即位而哭如冠者未至則廢若將冠子而未及
期日而有齊縗大功小功之喪則因喪服而冠除喪不
改冠乎孔子曰天子賜諸侯大夫冕弁服於太廟歸設
奠服賜服於斯乎有冠醮無冠醴
五禮精義云因喪而冠有賔為禮否禮云如將冠子未
及期日而有齊衰大功小功之喪則因喪服而冠鄭云
廢吉禮而因喪冠俱成人之服也當哭泣哀次隨成服
之節則他禮可去之有除喪遂無冠矣又云若聞外喪
冠而不醴字之否言冠而不醴徹饌而掃即位而哭明
三加之後餘禮盡廢則不字也
禮記云父没而冠既掃地而祭於禰已祭而見伯父叔
父故曽子問祭不旅酬之事子云聞之祥者主人練祭
而不旅奠酬於賔賔不舉禮也今有因齊縗大功喪而
冠者當准此禮也
　
　
　
　
　
　
　
　政和御製冠禮卷二
欽定四庫全書
　政和五禮新儀卷二
　　序例
　　　神位上
冬日至祀昊天上帝設位扵壇上北方南向以太祖皇
帝配其位東方西向(凡設神主位皆南/向配位皆西向)天皇大帝五方
帝大明夜明北極九位在第一龕北斗天一太一帝座
五帝内座五星十二辰河漢内官等神位五十四座在
第二龕二十八宿中官等神位一百五十九座在第三
龕外官神位一百六座在内壝之内衆星三百六十座
在内壝之外(子階第二龕鉤星天柱𤣥􁅤天厨柱史五/位第三龕虚宿女宿牛宿織女四座在前)
(人星月命司危司非司禄天津離珠羅堰天桴奚仲左/旗河鼔右旗十有三位在後天壘城璃瑜代星齊星周)
(星晉星韓星秦星魏星燕星楚星鄭星十有二位在内/壝之内並各為一列以西為上丑階第一龕北極一位)
(第二龕女史星紀御史三位第三龕逹星斗宿箕宿三/位在前天雞輦道漸臺敗𤓰扶箱匏𤓰天井天棓帛度)
(屠肆宗星宗人宗正十有三位在後越星趙星九坎天/田狗國天淵狗星鱉星農丈人杵星糠星十有一位在)
(内壝之内並為一列以西為上寅階第一龕青帝一位/第二龕帝座一位在前尚書析木河漢大理歳星五位)
(在後第三龕尾宿天紀星宿日星四位在前天籥星女/牀候星市樓宦者天江東肆斗星斛星帝市垣列肆東)
(咸罰星十有三位在後魚星龜星傅説神官積卒從天/轄騎陣將軍八位在内壝之内並各為一列以北為上)
(卯階第一龕大明一位第二龕隂德大火天槍真戈天/牀五位第三龕房宿七公氐宿帝席大角亢宿六位在)
(前貫索鍵閉鈎鈐周伯星西咸天乳招揺梗河亢池周/鼎十位在後陣車車騎騎官頓頏折威陽門五柱天門)
(衡星庫樓十位在内壝之内並各為一列以北為上辰/階第二龕三師輔星壽星象星太陽星五位第三龕攝)
(提角宿軫宿太㣲垣太子五位在前天田平道進賢郎/將郎位内五諸侯七卿内座三公内座謁者倖臣常陳)
(十有一位在後平星南門青丘長沙土司空五位在内/壝之内並各為一列以北為上已階第一龕赤帝一位)
(第二龕太一天一二位在前大理勢星鶉尾熒惑内厨/五位在後第三龕明堂翼宿張宿三位在前屛星從官)
(虎賁靈臺少㣲長垣皇帝座四帝八位在後左右轄軍/門器府東甌天廟酒旗六位在内壝之内並各為一列)
(以東為上午階第一龕黄帝一位第二龕北斗一位在/前天牢三公鶉火文昌内陛五位在後第三龕軒轅七)
(星三台柳宿四位在前内平太尊積薪積水北河五位/在後天相天稷爟星天記外厨天狗南河七位在内壝)
(之内並各為一列以東為上未階第二龕鎮星鶉首四/輔三位第三龕鬼宿井宿參宿三位在前天尊五諸侯)
(鉞星座旗司怪天闕六位在後天社天星水星閭丘根/星弧星老人星四瀆野雞軍市水府孫星子星十有三)
(位在内壝之内並各為一列以東為上申階第一龕白/帝一位第二龕實沈太白二位第三龕觜宿五車諸王)
(畢宿四位在前咸池天漢三柱天髙礪石天街天船七/位在後文人天矢天厠伐星屛星軍井玉井九斿參旗)
(附耳九洲珠口天節十有二位在内壝之内並各為一/列以南為上酉階第一龕夜明一位第二龕八榖大梁)
(杠星華蓋四位第二龕月星心宿昴宿三位在前積水/天䜛卷舌天阿積尸大陵左更天火將軍單南門九宿)
(在後天園天隂天廩天苑天囷蒭藁天庾天倉鈇鑕天/園十位在内壝之内並各為一列以南為上戌階第一)
(龕天皇大帝一位第二龕五帝内座一位在前傳舍六/甲降娄三位在後第三龕娄宿奎宿二位在前右更附)
(路閣道王良䇿星天厩土公雲雨霹靂九位在後外屏/上司空八魁羽林四位在内壝之内並各為一列以南)
(為上亥階第一龕黒帝一位第二龕鈎陳陬訾辰星紫/㣲垣四位第三龕室宿危宿二位在前螣蛇雷電離宫)
(造父星土公吏内杵臼星蓋屋虚梁墳墓車府十有一星/位在後壘壁陣斧鉞敗臼北落師門天網天錢泣星哭)
(八位在内壝之内並各為一列以西/為上每階衆星三十位在内壝之外)
正月上辛祈榖祀上帝以太宗皇帝配同日祀感生帝
以僖祖皇帝配
孟夏雩祀上帝以太宗皇帝配
夏日至祭皇地祇以太祖皇帝配神州地祇五嶽五官
五行之神扵壇之第一等四海四瀆五嶽扵壇之第二
等崑崙五山五林五川五澤扵壇之第三等五丘五陵
五墳五衍五原五隰扵内壝之内(木神勾芒東嶽鎮海/瀆山林川澤丘陵墳)
(衍原隰階在卯階之北以南為上神州地祇火神祝融/南嶽鎮海瀆山林川澤丘陵墳衍原隰皆在午階之東)
(以西為上金神蓐収西嶽鎮海瀆崑崙山林川澤丘陵/墳衍原隰皆在酉階之南以北為上水神𤣥𡨕北嶽鎮)
(海瀆山林川澤丘陵墳衍原/隰皆在子階之西以東為上)
季秋大享明堂祀上帝以神宗皇帝配
孟冬祭神州地祗以太宗皇帝配
立春祀青帝以帝太昊氏配以勾芒氏嵗星三辰七宿
從祀(勾芒位扵壇下卯階之南嵗星析木大火夀星扵/壇下子階之東西上角宿亢宿氐宿房宿心宿尾)
(宿箕宿位於壇下/午階之西東上)
立夏祀赤帝以帝神農氏配以祝融氏熒惑三辰七宿
從祀(祝融位扵壇下卯階之南熒惑鶉首鶉火鶉尾位/扵子階之東西上井宿鬼宿柳宿星宿張宿翼宿)
(軫宿位扵子/階之西東上)
季夏祀黄帝以帝軒轅氏配以后土鎮星從祀(后土位/扵壇下)
(卯階之南鎮星位/扵壇下子階之東)
立秋祀白帝以帝少昊氏配以蓐収太白三辰七宿從
祀(蓐収位扵壇下卯階之南太白大梁降婁實沈位扵/壇下子階之東西上婁宿奎宿胃宿昴宿畢宿觜宿)
(參宿位扵子/階之西東上)
立冬祀黒帝以帝髙陽氏配以𤣥冥辰星三辰七宿從
祀(𤣥𡨕位扵壇下卯階之南辰星娵訾𤣥􁅤星紀位於/子階之東西上斗宿牛宿女宿虚宿危宿室宿畢宿)
(位扵子階/之西東上)
春分髙禖祀青帝伏羲氏帝髙辛氏配簡狄姜嫄從祀
立夏祀熒惑以閼伯配
孟春吉亥享先農以后稷氏配
仲春仲秋臘前一日祭太社以后土氏配祭太稷以后
稷氏配(太社太稷位南方北向后/土后稷氏位西方東向)
仲春仲秋祀九宫貴神太一攝提軒轅招揺天符青龍
咸池太隂天一(上元己亥戊申丁巳丙寅乙亥甲申癸/巳中元壬寅辛亥庚申己巳戊寅丁亥)
(丙申下元乙巳甲寅癸卯壬申辛巳庚寅太乙在正北/軒轅在正東咸池在正西天一在正南青龍在西北太)
(隂在東北攝提在西南招揺在東南天符在正中上元/庚子己酉戊午丁卯丙子乙酉甲午中元癸卯壬子辛)
(酉庚午己卯戊子丁酉下元丙午乙卯甲子癸酉壬午/辛卯太乙在正北攝提在正東青龍在正西太隂在正)
(南天符在西北咸池在東北太乙在西南軒轅在東南/招揺在正中上元辛丑庚戌己未戊辰丁丑丙戌乙未)
(中元甲辰癸丑壬戌辛未庚辰己丑戊戌下元丁未丙/辰乙丑甲戌癸未壬辰太隂在正北太乙在正東天符)
(在正西咸池在正南招揺在西北青龍在東北軒轅在/西南天乙在東南攝提在正中上元壬寅辛亥庚申己)
(巳戊寅丁卯丙申中元乙巳甲寅癸亥壬申辛巳庚寅/下元己亥戊申丁巳丙寅乙亥甲申癸巳咸池在正北)
(天乙在正東招揺在正西青龍在正南軒轅在西北天/符在東北太隂在西南太乙在東南攝提在正中上元)
(癸卯壬子辛酉庚午巳卯戊子丁酉中元丙午乙卯甲/子癸酉壬午辛卯下元庚子己酉戊午丁卯丙子乙酉)
(甲午青龍在正北太隂在正東軒轅在正西天符在正/南攝提在西北招揺在東北咸池在西南天乙在東南)
(太乙在正中上元甲辰癸丑壬戌辛卯庚申己丑戊戌/中元丁未丙辰乙丑甲戌癸未壬辰下元辛丑庚戌己)
(未戊辰丁丑丙戌乙未天符在正北咸池在正東攝提/在正西招揺在正南太乙在西北軒轅在東北青龍在)
(西南太隂在東南天乙在正中上元乙巳甲寅癸亥壬/申辛卯庚寅中元己亥戊申丁巳丙寅乙卯甲申癸巳)
(下元壬寅辛卯庚辰己巳戊寅丁卯丙申招揺在正北/青龍在正東太乙在正西軒轅在正南天乙在西北攝)
(提在東北天符在西南咸池在東南太隂在正中上元/丙午乙卯甲子癸酉壬申辛卯中元庚子己酉戊午丁)
(卯丙子乙酉甲午下元癸卯壬子辛酉庚午己未戊子/丁酉軒轅在正北天符在正東天乙在正西攝提在正)
(南太隂在西北太乙在東北招揺在西南青龍在東南/咸池在正中上元丁未丙辰乙丑甲戌癸未壬辰中元)
(辛丑庚戌己未戊辰丁丑丙戌乙未下元甲辰癸丑壬/戊辛未庚辰己丑戊戌攝提在正北招揺在正東太隂)
(在正西太乙在正南咸池在西北天乙在東/北軒轅在西南天符在東南青龍在正中)
臘前一日蜡百神東方壇設大明位西方壇設夜明位
以神農氏后稷氏配(配位以/北為上)南方北方壇設神農氏位
以后稷氏配五星二十八宿十二辰五官五嶽五鎮四
海四瀆五山五林五川五澤五丘五陵五墳五衍五原
五隰五井泉五田畯青龍朱雀麒麟白虎真武五水庸
五方五於莬五鱗五羽五介五毛五郵表畷五蠃五貓
五昆虫從祀各依其方設位(中方正星后土田畯設扵/南方蜡壇酉階之西中方)
(嶽鎮以下設扵南方蜡壇午階之西伊耆/設扵北方蜡壇卯階之東其位次扵辰星)
祭九鼎北曰寳鼎西南曰阜鼎東曰蒼鼎東南曰罡鼎
西北曰魁鼎西曰皛鼎東北曰牡鼎南曰彤鼎中曰帝
鼐
祀夀星設老人星夀星二位朝日設大明位夕月設夜
明位風師雨師雷神司中司命司民司禄司寒靈星先
蠶馬祖馬牧馬社馬歩設神位各一
祭嶽鎮海瀆設位南向以西為上山川從祀西向以北
為上諸嶽鎮海瀆年别一祭以祭五帝日祭之東嶽泰
山扵兖州界東鎮沂山扵青州界東海扵萊州界東瀆
大淮扵唐州界南嶽衡山於潭州界南鎮㑹稽山於越州
界南海扵廣州界南瀆大江扵益州界中嶽嵩山扵河
南府界中鎮霍山扵晉州界西嶽華山扵華州界西鎮
吳山扵隴州界西海西瀆大河扵河中府界北嶽常山
及遥祀北鎮醫巫閭山扵定州界北海北瀆大濟扵洛
州界
太廟七祀春祀司命扵廟南門閫外之西祀戸於僖祖室
户之西夏祀竈於廟南門閫外之東土王日祀中霤扵
廟庭之中秋祀門厲冬祀行扵廟南門閫外之西臘享
祫享則徧祭設位扵殿下横街之北道西東向之次北
上
太廟祭配享功臣設位扵殿庭之次韓王趙普周王曹
彬位扵横街之南道西東向第一次太師薛居正太師
石熙載鄭王潘美位扵第二次太師李沆太師王旦太
師李繼隆位扵第三次俱北上又設太師王曽太師吕
夷簡侍中曹瑋位扵横街之南道東西向第一次司徒
韓琦太師曾公亮位扵第二次舒王王安石位扵第三
次太師蔡確位扵第四次俱北上惟冬享祫享徧祭設
位
中太一宫真室殿五福太一在中君基太一在東大逰
太一在西俱南向延休殿四神太一承釐殿臣基太一
在東西向北上凝祐殿真符太一臻福殿民基太一在
西東向北上膺慶殿小逰太一在中天一太一在東地
一太一在西靈貺殿太嵗在中太隂在西俱南向(三皇/五方)
(帝日月五星二十八宿十日十二時天地水三官五行/九宫八卦五嶽四瀆十二山神等並為從祀東西太一)
(宫准/此)
東太一宫大殿五福太一在東君基太一在西俱南向
大逰太一殿在大殿之北南向臣基太一殿在東北南
向小逰太一四神太一真符太一殿在大殿之東西向
北上天一太一民基太一地一太一殿在大殿之東西
向北上西太一宫黄庭殿五福太一在中君基太一在
東大逰太一在西均福殿小逰太一在中俱南向延貺
殿天一太一在中四神太一在南臣基太一在北俱西
向資祐殿地一太一在中民基太一在南真符太一在
北俱東向陽徳觀火徳熒惑以閼伯配俱南向(五方火/徳神等)
(並為/從祀)
　
　
　
　
　
　
　
　
　
　
　
　
　
　
　
　政和五禮新儀卷二
欽定四庫全書
　政和御製冠禮卷三
　　冠儀
　　　周制
儀禮士冠禮筮於廟門主人𤣥冠朝服緇帶素韠即位
於門東西面有司如主人服即位於西方東面北上筮
與席所卦者具饌於西塾布席於門中闑西閾外西面
筮人執筴抽上韇兼執之進受命於主人宰自右少退
賛命筮人許諾右還即席坐西面卦者在左卒筮書卦
執以示主人主人受眡反之筮人還東面旅占卒進告
吉若不吉則筮逺日如初儀徹筮席宗人告事畢主人
戒賔賔禮辭許主人再拜賔答拜主人退賔拜送前期
三日筮賔如求日之儀乃宿賔賔如主人服出門左西
面再拜主人東靣答拜乃宿賔賔許主人再拜賔答拜
主人退賔拜送宿贊冠者一人亦如之厥明夕為期於
廟門之外主人立於門東兄弟在其南少退西面北上
有司皆如宿服立於西方東面北上擯者請期宰告曰
質明行事告兄弟及有司告事畢擯者告期於賔之家
夙興設洗直於東榮南北以堂深水在洗東陳服於房
中西墉下東領北上爵弁服纁裳純衣緇帶韎韐皮弁
服素積緇帶素韠𤣥端𤣥裳黄裳雜裳可也緇帶爵韠
緇布冠缺項青組纓屬於缺緇纚廣終幅長六尺皮弁
笄爵弁笄緇組紘纁邉同篋櫛實於簞蒲筵二在南側
尊一甒醴在服北有篚實勺觶角柶脯醢南上爵弁皮
弁緇布冠各一匴執以待於西坫南南面東上賔升則
東面主人𤣥端爵韠立於阼階下直東序西面兄弟畢
袗𤣥立於洗東西面北上擯者𤣥端負東塾將冠者采
衣紒在房中南面賔如主人服贊者𤣥端從之立於外
門之外擯者告主人迎出門左西面再拜賔答拜主人
揖贊者與賔揖先入每曲揖至於廟門揖入三揖至於
階三讓主人升立於序端西面賔西序東面贊者盥於
洗西升立於房中西面南上主人之贊者筵於東序少
北西面將冠者出房南面贊者奠纚笄櫛於筵南端賔
揖將冠者將冠者即筵坐贊者坐櫛設纚賔降主人降
賔辭主人對賔盥卒一揖一讓升主人升復初位賔筵
前坐正纚興降西階一等執冠者升一等東面授賔賔
右手執項左手執前進容乃祝坐如初乃冠興復位贊
者卒冠者興賔揖之適房服𤣥端爵韠出房南面賔揖
之即筵坐櫛設笄賔盥正纚如初降二等受皮弁右執
項左執前進祝加之如初復位贊者卒紘興賔揖之適
房服素積素韠容出房南面賔降三等受爵弁加之服
纁裳韎韐其他如加皮弁之儀徹皮弁冠櫛筵入於房
筵於户西南面贊者洗於房中側酌醴加柶覆之面葉
賔揖冠者就筵筵西南面賔受醴於户東加柶面枋筵
前北面冠者筵西拜受觶賔東面答拜薦脯醢冠者即
筵坐左執觶右祭脯醢以柶祭醴三興筵末坐啐醴㨗
柶興降筵坐奠觶拜執觶興賔答拜冠者奠觶於薦東
降筵北面坐取脯降自西階適東壁北面見於母母拜
受子拜送母又拜賔降直西序東面主人降復初位冠
者立於西階東南面賔字之冠者對賔出主人送於廟
門外請醴賔賔禮辭許賔就次冠者見於兄弟兄弟再
拜冠者答拜見贊者西面拜亦如之入見姑姊如見母
乃易服服𤣥冠𤣥端爵韠奠摯見於君遂以摯見於鄉
大夫鄉先生乃醴賔以一獻之禮主人酬賔束帛纚皮
贊者皆與贊冠者為介賔出主人送於外門外再拜歸
賔俎若不醴則醮用酒尊於房户之間兩甒有禁元酒
在西加勺南枋洗有篚在西南順始加醮用脯醢賔降
取爵於篚辭降如初卒洗升酌冠者拜受賔答拜如初
冠者升筵坐左執爵右祭脯醢祭酒興筵末坐啐酒降
筵拜賔答拜冠者奠爵於薦東立於筵西徹薦爵筵尊
不徹加皮弁如初儀再醮攝酒其他皆如初加爵弁如
初儀三醮有乾肉折俎嚌之其他如初北面取脯見於
母若殺則特豚載合升離肺實於鼎設扃鼏始醮如初
再醮兩豆葵菹蠃醢兩籩栗脯三醮攝酒如再醮加俎
嚌之皆如初嚌肺卒醮取籩脯以降如初若孤子則父
兄戒宿冠之日主人紒而迎賔拜揖讓立於序端皆如
冠主禮於阼凡拜北面於阼階上賔亦北面於西階上
答拜若殺則舉鼎陳於門外直東塾北面若庶子則冠
於房外南面遂醮焉冠者母不在則使人受脯於西階
下戒賔曰某有子某將加布於其首願吾子之教之也
賔對曰某不敏恐不能共事以病吾子敢辭主人曰某
猶願吾子之終教之也賔對曰吾子重有命某敢不從
宿曰某將加布於某之首吾子將莅之敢宿賔對曰某
敢不夙興始加祝曰令月吉日始加元服棄爾幼志順
爾成徳夀考維祺介爾景福再加曰吉月令辰乃申爾
服敬爾威儀淑慎爾徳眉夀萬年永受胡福三加曰以
歳之正以月之令咸加爾服兄弟具在以成厥徳黄耉
無疆受天之慶醴辭曰甘醴惟厚嘉薦令芳拜受祭之
以定爾祥承天之休夀考不忘醮辭曰㫖酒既清嘉薦
亶時始加元服兄弟具來孝友時格永乃保之再醮曰
㫖酒既湑嘉薦伊脯乃申爾服禮儀有序祭此嘉爵承
天之祜三醮曰㫖酒令芳籩豆有楚咸加爾服肴升折
俎承天之慶受福無疆字辭曰禮儀既備令月吉日昭
告爾字爰字孔嘉髦士攸宜宜之于假永受保之曰伯
某甫仲叔季唯其所當屨夏用葛𤣥端黒屨青絇繶純
純博寸素積白屨以魁祔之緇絇繶純純博寸爵弁纁
屨黑絇繶純純博寸冬皮屨可也不屨繐屨
記冠義始冠緇布之冠也大古冠布齊則緇之其緌也
孔子曰吾未之聞也冠而敝之可也適子冠於阼以著
代也醮於客位加有成也三加彌尊喻其志也冠而字
之敬其名也委貌周道也章甫殷道也毋追夏后氏之
道也周弁殷冔夏收三王共皮弁素積無大夫冠禮而
有其昏禮古者五十而後爵何大夫冠禮之有公侯之
有冠禮也夏之末造也天子之元子猶士也天下無生
而貴者也繼世以立諸侯象賢也以官爵人徳之殺也
死而謚今也古者生無爵死無謚
　　　天子(周/晉)　(前漢/後魏)　(後漢/北齊)　(魏/唐)
　　　　周
成王年十有三而嗣立周公居冡宰攝政以治天下明
年夏六月冠成王而朝於祖以見諸侯周公命祝雍作
頌曰辭達而勿多也祝雍辭曰使王近於民逺於年嗇
于時惠于財親賢而任能其頌曰令月吉日王始初加
元服去王幼志思洪衮職欽若昊天六合是式率爾祖
考永永無極此周公之制也
　　　　前漢
漢改皇帝冠為加元服用正月甲子若丙子為吉惠帝
四年三月甲子冠赦天下孝昭元鳯四年正月丁未帝
加元服辭曰陛下摛著先帝之光輝以承皇天之嘉祐
欽奉仲秋之吉辰普尊大道之邦域秉率萬福之休靈
始加昭明之元服推逺沖孺之㓜志藴積文武之就徳
肅勤髙祖之清廟六合之内靡不䝉福承天無極
　　　　後漢
後漢制正月甲子若丙子為吉日可加元服儀從冠禮
乗輿初加緇布進賢次爵弁次武弁次通天冠訖皆於
髙廟如禮謁見和帝永元三年正月甲子加冠服乗金
根車駕六𤣥虯至廟成禮乃逥軫反宫朝服以饗宴撞
太簇之庭鍾咸獻夀焉黄香頌云惟永元之盛代仰皇
徳之茂純躬烝烝之至孝崇欽順以奉天以三載之孟
春建寅月之上旬皇帝時加𤣥冕簡甲子之元辰皇輿
幸夫金根駕𤣥虯之連蜷建螭龍以為旂鳴節路之和
鸞既臻廟以成禮乃迴軫而反宫正朝服以饗宴撞太
簇之庭鍾祚藩屏與鼎輔暨夷蠻之君王咸進爵于金
罍獻萬夀之玉觴是時賜諸侯王公將軍特進中二千
石列侯宗室子孫在京師奉朝請者黄金將大夫郎吏
從官帛賜民爵及粟帛各有差大酺五日郡國中都官
繫囚死罪贖縑至司冦作及亡命各有差安帝永初三
年春正月庚子加元服大赦天下賜王主貴人六卿以
下金帛各有差男子為父後及三老孝悌力田爵人二
級流民欲占者人一級
順帝永建四年正月丙子加元服賜王主貴人公卿以
下金帛各有差賜男子爵及流民欲占者人一級為父
後三老孝弟力田人二級鰥寡孤獨篤癃不能自存者
帛一匹時兼用曹褒新禮乘輿初加緇布進賢次爵弁
武弁次通天皆於髙廟以禮謁見世祖廟王公已下初
加進賢而已按此文始冠緇布從古制也冠於宗廟是
也獻帝興平元年正月甲子加元服司徒淳于嘉為賔
加賜𤣥纁駟馬賜貴人公主卿司𨽻校尉城門五校侍
中尚書給事黄門侍郎各一人為太子舍人
　　　　魏
魏氏天子一加以謂天子諸侯無加數之文將以踐阼
臨下尊極徳備豈得與士同也又舊禮皆冠於廟自魏
已來始於正殿行事别卜日謁廟侯太尉奠獻九室已
下帝衮服執鎮圭入再拜乃出會羣臣
　政和御製冠禮卷三
欽定四庫全書
　政和五禮新儀卷三
　　序例
　　　神位下
仲春仲秋朝獻聖祖天尊大帝扵坊州以有熊氏相風
后后土力牧配享厯代帝王帝女媧氏扵晉州無配帝
太昊氏扵陳州以金提勾芒配帝神農氏扵衡州以祝
融配帝髙陽氏扵澶州以𤣥𡨕配帝髙辛氏扵應天府
無配帝陶唐氏扵濮州以唐司徒卨配帝有虞氏扵道
州以虞相庭堅配夏王大禹扵越州以夏相伯益配商
王成湯扵慶成軍以商相伊尹配商王中宗扵大名府
以商相伊陟臣扈配周文王扵永興軍以周師鬻熊配
(以下至漢宣帝/並永興軍享祭)武王以周太保召康公配成王以冡宰
周文公唐侯太叔配康王以周太師畢公配秦始皇帝以
丞相李斯内史䝉恬將軍王翦配漢髙皇帝以相國酇
文終侯蕭何配太宗孝文皇帝以丞相曲逆獻侯陳平
太尉絳武侯周勃衛將軍宋昌城陽景王劉章配孝景
皇帝以丞相魏其侯竇嬰丞相故安節侯申屠嘉配世
宗孝武皇帝以丞相平津侯公孫𢎞大將軍長平烈侯
衛青驃騎將軍冠軍景桓侯霍去病車騎將軍秺侯金
日磾配中宗孝宣皇帝以丞相博陽定侯丙吉丞相髙
新憲侯魏相大司馬大將軍博陸宣成侯霍光大司馬
衛將軍富平侯張安世配後漢世祖光武皇帝扵河南
府以太傅髙宻元侯鄧禹大司馬廣平忠侯吳漢左將
軍膠東剛侯賈復建威大將軍好畤愍侯耿弇配魏文
皇帝扵河南府以太尉魏夀鄉蕭侯賈詡司徒藺陵成
侯王景興大司馬邵陵元侯曹真衛尉潁鄉蕭侯辛毗
配後周太祖文皇帝扵耀州以大冡宰上柱國齊煬王
憲行臺尚書邳國公蘇綽太傅燕國文公于謹大將軍
范陽公盧辨配隋髙祖文皇帝扵鳳翔府以右光禄大
夫竒章憲公牛里仁左僕射上柱國髙熲右武侯大將
軍宋公賀若弼配唐髙祖神堯皇帝扵耀州以贈司空
揚州都督府河間元王孝恭贈右僕射鄖國節公殷開
山民部尚書邢國襄公劉政㑹贈司空淮安靖王神通
配太宗文皇帝扵永興軍以太尉趙公長孫無忌贈太
尉梁國文昭公房喬贈司徒衛國景武公李靖配明皇
帝扵華州以贈太師燕國文正公張説贈太子少保代
公郭元振配肅宗宣孝皇帝扵永興軍以贈太尉冀公
裴冕配憲宗章武皇帝扵華州以中書令晉公裴度贈
太傅岐國安簡公杜佑贈太尉凉國武公李愬配宣宗
憲文皇帝扵耀州以門下侍郎平章事夏侯孜中書令
贈太尉白敏中中書侍郎平章事馬植配後唐莊宗皇
帝扵河南府(以下至漢髙祖並/扵河南府享祭)以侍中兼樞宻使郭崇韜
中書令贈太師隴西郡王李嗣昭開府儀同三司贈尚
書令符存審配明宗皇帝以中書令贈太師晉國忠武
公霍彦威工部尚書平章事贈太傅任圜配晉髙祖皇
帝以中令魏公桑維翰中書令趙瑩配漢髙祖皇帝無
配周嵩陵太祖皇帝慶陵世宗皇帝扵鄭州
祭后土扵慶成軍祀大火扵應天府以商丘公配
釋奠至聖文宣王以兖國公顔囘鄒國公孟軻舒王王
安石配饗西上(殿上瑯琊公閔損東平公冉耕下邳公/冉雍臨淄公宰予黎陽公端木賜並西)
(向彭城公冉求河内公仲由丹陽公言偃河東公卜商/武城侯曽參並東向東廡潁昌侯顓孫師金鄉侯澹臺)
(滅明單父侯宓不齊任城侯原憲髙宻侯公冶長汶陽/侯南宫縚北海侯公晳哀萊蕪侯曽㸃曲阜侯顔無繇)
(須昌侯商瞿共城侯髙柴平輿侯漆雕開夀張侯公伯/寮睢陽侯司馬耕益都侯樊須鉅野侯公西赤平陰侯)
(有若河東侯巫馬施南頓侯陳亢千乘侯梁鱣陽榖侯/顔辛臨沂侯冉孺諸城侯冉季沭陽侯伯䖍枝江侯公)
(孫龍新息侯秦冉鄄城侯秦商濮陽侯漆雕哆雷澤侯/顔驕髙苑侯漆雕徒父上邽侯壤駟赤鉅平侯公夏首)
(梁父侯公肩定聊城侯鄡單馮翊侯秦祖建城侯樂欬/沂水侯孔伋臨淄伯公羊髙蘭陵伯荀况中都伯左丘)
(明睢陵伯榖梁赤乘氏伯伏勝萊蕪伯髙堂生考城伯/戴勝樂夀伯毛萇曲阜伯孔安國彭城伯劉向中牟伯)
(鄭衆成都伯揚雄並西向西廡長山侯林放鄒平侯商/澤成紀侯石作蜀當陽侯任不齊牟平侯公良孺文登)
(侯申棖上蔡侯曹䘏濟陽侯奚容蒧滏陽侯句井疆淄/川侯申黨即墨侯公祖句兹厭次侯榮旂武城侯縣)
(成南華侯左人郢汧源侯燕伋朐山侯鄭國華亭侯秦/非臨濮侯施常濟陰侯顔噲博昌侯歩叔乗宛句侯顔)
(之僕内黄侯蘧瑗博平侯叔仲會堂邑侯顔何林慮侯/狄黒髙堂侯邽巽鄆城侯孔忠臨朐侯公西輿如徐城)
(侯公西㸃陽平侯琴張膠東侯后處富陽侯顔祖祁鄉/侯罕父黒樂平侯原亢胙城侯亷潔侯氏伯杜子春扶)
(風伯馬融良鄉伯盧植髙宻伯鄭𤣥岐陽伯賈逵滎陽/伯服䖍任城伯何休司空王肅偃師伯王弼司徒杜預)
(新野伯范甯昌黎伯韓/愈臨川伯王雱並東向)釋奠武成王以漢少傅留侯張
良配(殿上齊相管仲吳將軍孫武燕昌國君樂毅蜀丞/相諸葛亮唐司空英國公李勣並西向齊大司馬)
(田穰苴秦武安君白起漢淮陰侯韓信唐尚書右僕射/魏國公李靖唐太尉汾陽王兼中書令郭子儀並東向)
(東廡越相范蠡齊將孫臏趙將信平君亷頗趙大將軍/武安君李牧漢相平陽侯曹參漢右丞相周勃漢前將)
(軍李廣漢大司馬冠軍侯霍去病後漢太傅髙宻侯鄧/禹後漢征西將軍陽夏侯馮異後漢大司馬廣平侯吳)
(漢後漠伏波將軍新息侯馬援後漢太尉槐里侯皇甫/嵩魏太尉鄧艾蜀車騎將軍西鄉侯張飛吳南郡太守)
(孱陵侯吕䝉吳大司馬陸抗晉鎮南將軍當陽侯杜預/晉太尉長沙公陶侃前燕太宰慕容恪宋司空武陵侯)
(檀道濟後魏太尉長孫嵩北齊左僕射太原王慕容紹/宗後周大冡宰齊王宇文憲後周左僕射鄭國公韋孝)
(寛隋司徒越國公楊素隋右武衛將軍宋國公賀若弼/唐司空河間王孝恭唐右武衛大將軍邢國公蘇定方)
(唐夏官尚書王孝傑唐兵部尚書中山郡王王晙唐太/尉臨淮王李光弼並西向西廡魏西河太守吳起齊將)
(安平君田單趙將馬服君趙奢秦將王翦漢梁王彭越/漢太尉綘侯周亞夫漢大將軍長平侯衛青漢後將軍)
(營平侯趙充國後漢執金吾冦恂後漢左將軍膠東侯/賈復後漢定威將軍好畤侯耿弇後漢太尉新豐侯段)
(熲魏征東將軍晉陽侯張遼蜀前將軍夀亭侯關某吳/南郡太守周瑜吳丞相陸遜晉征南將軍南城侯羊祜)
(晉撫軍將軍襄陽侯王濟晉車騎將軍康樂公謝𤣥前/秦丞相王猛宋征虜將軍王鎮惡北齊右丞相咸陽王)
(斛律光梁太尉康寜公王僧辯後周太傅燕公于謹陳/司空南平公吳明徹隋上柱國新義公韓擒虎隋上柱)
(國太平公史萬嵗唐左武衛大將軍鄂國公尉遲敬德/唐禮部尚書聞喜縣公裴行儉唐右武衛大將軍韓國)
(公張仁愿唐兵部尚書同中書門下三品代/國公郭元振唐太尉中書令李晟並東向)
太廟祫饗昭穆位僖祖皇帝東向順祖皇帝宣祖皇帝
真宗皇帝英宗皇帝哲宗皇帝南向為昭翼祖皇帝太
祖皇帝太宗皇帝仁宗皇帝神宗皇帝北向為穆
凡祫享堂上設始祖南面之位室中設東面之位始祖
南面則昭穆東西相向始祖東面則昭穆南北相向
　
　
　
　
　
　
　
　
　
　政和五禮新儀卷三
欽定四庫全書
　政和御製冠禮卷四
　　冠儀
　　　天子(晉齊後魏/北    唐)
　　　　晉
東晉諸帝冠儀一加幘冕將冠金石宿設百官陪位又
豫於殿上鋪大牀御府令奉冕幘簮𨗳衮服以授侍郎
常侍太尉加幘太保將加冕太尉跪讀祝文曰令月吉
日始加元服皇帝穆穆思洪衮職欽若昊天六合是式
率遵祖考永永無極眉夀維祺介兹景福加冕訖侍中
繫𤣥紞侍中脱帝絳紗服加衮服冠事畢太保率群臣
奉觴上夀王公以下三稱萬歳乃退按儀注一加幘冕
而已
成帝咸康元年春正月庚午朔用三元吉日既加元服
拜於太廟大赦改元増文武位一等大酺三日賜鰥寡
孤獨不能自存者人米五斛
穆帝孝武簡文將冠皆先幣以告廟訖事又廟見
　　　　後魏
後魏正光元年秋孝明帝年十一于正殿加元服訖拜
太廟大赦改元
　　　　北齊
北齊制皇帝加元服以玉帛告圓丘方澤以幣告廟擇
日臨軒中嚴群官位定皇帝著空頂介幘以出太尉盥
訖升脱空頂幘以黒介幘奉加訖太尉進太保之右北
面讀祝訖太尉加冕侍中繫𤣥紞脱絳紗袍加衮服事
畢太保上夀群官三稱萬歳皇帝入温室移御坐而不
上夀後日文武群臣朝服上禮酒酒十二鐘米十二囊
牛十二頭又擇日親拜圓丘方澤謁廟至設會因奉觴
上夀禮各有宜也辭云某官臣某言伏惟皇帝陛下吉
辰元服禮制樂和臣等不勝大慶謹上萬歳夀也
　　　　唐
開元禮皇帝將加元服卜日如别儀告圓丘方澤前一
日諸告官清齋於告所其守衛及設罇坫等並前一日
陳設如廵狩圓丘攝事儀(告方丘自前一日陳設及告/官清齋等亦如之為埋于壝)
(南外壇之/内北出陛)未明二刻諸告官各服其服郊社令良醖令
入實罇罍及玉帛(大尊二一實明水為上一實泛齊次/之山罍二一實𤣥酒為上一實清酒)
(次之玉以四珪有邸幣以蒼告方丘大尊二一實明水/為上一實醴齊次之山罍二實同玉兩珪有邸幣以黄)
未明一刻奉禮帥贊者先入就位贊引引御史太祝以
下入行掃除如常儀質明謁者引告官以下俱就門外
位奉禮帥贊者先入就位贊引引御史以下入就位謁
者引告官贊引引執事者次入就位立定奉禮曰再拜謁
贊者承傳(凡奉禮有司/贊者皆承傳)告官以下皆再拜謁者進告官
之左曰有司謹請行事儀至禮畢燔祝版於齋所並同
廵狩告圓丘攝事儀(告方丘儀同但改昊天/為皇帝祗其玉則埋之)告宗廟之禮
與廵狩告宗廟儀有司攝事同惟祝文臨時撰臨軒行
事先一日尚舍奉御設御冠席於太極殿中楹之間南
向莞筵紛純加藻席繢純加次席黼純守宫設羣官次
於朝堂太樂令展宫懸於殿庭並如常儀設恊律郎舉
麾位於殿上西階之西東向一位於樂懸東南西向鼓
吹令分置十二案於建鼓之外乗黄令陳車輅尚輦奉
御陳輿輦並如常儀典儀設文官一品以下五品以上
位於樂懸東六品以下於横街南皆重行西面北上設
武官一品以下五品以上位於樂懸西六品以下於横
街南當文官皆重行東面北上設朝集使位分方於文
武官當品之下設諸親位於四品五品之中(皇宗親在/東異姓親)
(在/西)設蕃客位各分方於朝集使六品之南諸州使人分
方位於朝集使九品之後又設太師太尉位於横街之
南道東北面西上又設典儀位於樂懸之東北贊者二
人在南少退俱西向奉禮設門外位於東西朝堂皆如
元日之儀其日諸衛勒所部屯門列黄麾仗如常群官
依時刻集朝堂俱就次各服其服通事舍人引就朝堂
前位侍中版奏請中嚴太樂令鼓吹令帥工人入就
位奉禮郎設罍於阼階東南罍在洗東加勺幂篚在洗
西南肆實巾加幂尚舍奉御設席於東房内近西又張
帷於東序外殿中監陳衮服於東房内席上東領𤣥衣
纁裳十二章(八章在衣日月星辰山龍華蟲/火宗彞四章在裳藻粉米黼黻)白紗中單
黼領清縹襈裾革帶玉鈎䚢大帶(素帶朱裏紕其外上/以朱下以緑紐約用)
(組/)朱黻三章(龍山/火)鹿盧玉具劔火珠鏢首白玉雙珮𤣥
組雙大綬六綵𤣥黄赤白縹緑純𤣥質長二丈四尺五
寸首廣一尺(小雙綬長二尺六寸色同大/綬而首半之間施二玉環)朱韤赤舄金
䤭繬(與緇/同)纓玉簮及櫛三物同箱在服北向尚舍奉御
設莞筵一粉純加藻席繢純加次席黼純又在南尚舎
奉御實醴罇於東序外惟内坫在罇北實角觶柶各一
加幂饌陳於罇西籩豆各十二俎三在籩豆北設罍洗
于罇東罍在洗西加勺冪篚在洗東北肆實巾加冪執
罍罇籩豆及在庭罍篚者並絳公服立於其所衮冕垂
白珠十二旒以組為纓色同其纓黈纊充耳玉𨗳置於
箱太常博士一人立於西階下近西東面諸侍衛之官
各服其器服俱詣閣奉迎典儀帥贊者先入就位通事
舍人各引羣官入就位太常博士引太常卿升西階立
于西房外當户北向侍中版奏外辦皇帝著空頂黒介
幘雙童髻雙玉𨗳絳紗袍以出侍衛警蹕如常儀皇帝
將出太樂令撞黄鐘之鐘右五鐘皆應恊律郎舉麾鼓
吹奏太和之樂皇帝出自西房太常博士引太常卿太
常卿引皇帝即御座南向立樂止(太常卿與博士退/立于皇帝之左)通
事舍人引太師太尉就位(凡太師太尉進/皆舍人𨗳引)太師初入門
舒和之樂作至位樂止典儀曰再拜贊者承傳群臣在
位者皆再拜太師升自西階太師初行樂作至階樂止
太師升立於西階上東面太尉詣阼階下罍洗盥手升
東階詣東房内取纚櫛箱進跪奠於御座西端太師詣
御座前跪奏稱請坐退復位皇帝坐太尉進當御座前
少左跪脱空頂幘置于櫛箱畢設纚興少西東面立太
師降盥初降樂作盥訖詣西階下樂止太師受冕左執
頂右執前升自(闕/)　　　　　　　徧獻訖其飲福受
胙如常儀訖謁者引太尉降復位贊引引御史太祝及
執樽罍篚冪者俱就執事位重行西面立以俟皇帝既謁
廟出門太祝等升復位訖登歌作雍和之樂諸祝各進
入室徹豆出還樽所登歌止奉禮曰賜胙其贊拜及納
神主燔祝版並如時享攝事儀親謁前出宫三日本司
宣攝内外各供其職前一日守宫設羣官五品以上次
於東西朝堂如常謁日晝漏上水三刻鑾駕出宫發引
前七刻槌一鼓為一嚴(三嚴時即一/刻侍中奏裁)發引前五刻槌
二鼓為再嚴其鑾駕發引之儀與時享出宫儀同唯陳
小駕鹵簿乗金輅為異駕廽通事舍人引文武羣官不
從者退就次以俟駕至大次逥輅東向將軍降立於路
左侍中進當鑾駕前跪奏稱侍中臣某言請降輅俛伏
興還侍位皇帝降輅乗輿之大次繖扇華蓋侍衛如常
儀通事舍人引三師各就便座各服其服出立於大次
門外太常博士引太常卿立於大次門外當面西向侍
中版奏外辦皇帝出次華蓋侍衛如常儀(侍中負寶/陪從如式)博
士引太常卿太常卿引皇帝(凡太常卿前𨗳/皆博士先引)至廟門外
殿中監進鎮珪皇帝執鎮珪華蓋仗衛停於門外三師
近侍者從入如常皇帝初入門太和之樂作至版位北
向立樂止太常卿與博士退立於左太常卿前奏稱請
再拜皇帝再拜少頃太常卿又奏稱請再拜皇帝又再
拜訖太常博士引太常卿太常卿引皇帝出還大次初
行樂作出門樂止殿中監前受鎮珪華蓋侍(闕/)　　西
階進當皇帝前少左樂作太師祝曰令月吉日始加
元服夀考維祺以介景福乃跪冠興復西階上位太尉
進皇帝前少左跪設簮結纓興復位皇帝興太常卿引
適東房殿中監進徹櫛纚箱以退皇帝著衮服太常卿
引出即席向南坐樂止太尉詣序外帷内盥手洗觶酌
醴加柶覆之面葉立於序内南向太師進受醴面柄進
御前北面祝曰甘醴唯厚嘉薦令芳承天之休夀考不
忘訖跪進觶興退降立於西階下東面將祝殿中監
帥進饌者奉饌設於御座前皇帝左執觶右取脯擩于
醢祭於籩豆間太師取肺一以進皇帝皇帝奠觶於薦
西受肺左手執本右執絶末以祭上右手嚌之授太尉
太尉加於俎降立於太師之南皇帝帨手侍中一人進
帨巾取觶於柶祭醴啐醴逮柶奠觶於薦東皇帝初受
觶休和之樂作奠觶訖樂止太師太尉俱復横街南位
太師初行樂作至位樂止典儀唱再拜贊者承傳在位
者皆再拜太師太尉出初行樂作出門樂止侍中前跪
奏禮畢皇帝興太樂令又撞㽔賔之鐘左五鐘皆應太
和之樂作太常卿引皇帝入東房侍衛警蹕如来儀入
訖樂止通事舍人引東面位者以次出其日冠訖著通
天冠服詣太后所御殿如常朝見之式尚宫引就殿前
北面再拜訖尚宫引出還宫如常
將謁太廟有司卜日如别儀前一日皇帝清齋於太極
殿太尉以下清齋於廟所近侍之官應從入廟者於本
司清齋一宿諸衛令其屬晡後一刻各以其方器服守
衛廟門與太樂工人俱清齋一宿前三日尚舍直長施
太次於太廟南門之外道西東向尚舍奉御鋪御座守
宫設文武侍臣次於大次之後文左武右俱東向設太
尉以下次於齋坊内設三師次於侍臣次之西東向前
二日太樂令設宫懸之樂於廟庭如常儀右校清掃内
外前一日奉禮設御位於樂懸之南道西北向設太尉
以下及御史等位於内外如常儀設酒罇之位於廟堂
上前楹間各於室户之左北向每室鷄彛一鳥彛一犧
尊二山罍二皆加勺冪皆西上各有坫(以置/贊爵)設罍洗篚
如常(篚實珪/瓚申爵)其執罇罍篚冪及烹牲皿並如廵狩告謁儀
日未明三刻太尉以下各服其服太廟令良醖令各帥
其屬入實罇罍(鷄彛犧尊之上尊皆實以明水山罍之/上尊實以𤣥酒鳥彛實以鬰鬯犧尊實)
(以醴齊山罍/實以清酌)謁者進太尉之左白有司謹具請行事儀
至讀祝文如時享攝事儀(唯無燔膟膋/及奠毛血)讀祝文曰維某
年月朔日孝子曽孫皇帝某(太祖以下/稱臣某)謹遣太尉臣名
敢昭告於獻祖宣皇帝祖妣某氏欽遵常典禮加元服
以今吉辰祇見謹以一元大武明粢薌合薌萁嘉蔬嘉
薦醴齊尚饗訖興太尉再拜初讀祝文訖樂作太祝進
跪奠版於神座俛伏興還罇所太尉拜訖樂止謁者引
太尉以次獻皆如獻祖之儀(唯不/盥洗)　(闕/)衛如常儀皇帝既
還大次侍中版奏請解嚴轉仗衛至既入閤侍中版奏
請解嚴叩鉦將士各還本所如時享還宫儀皇帝見廟
之明日㑹羣臣如元㑹之儀其上夀詞云具官臣某言
伏惟皇帝陛下吉辰元服禮備樂和臣等不勝大慶謹
上千萬歳夀羣臣上禮前一日守宮量設次於東朝堂
如常儀其日應上禮之官位於東朝堂之前近南文東
武西重行北面相對又設中書舍人位於吏部為首之
北南向設奉禮位於文官東北贊者二人在南差退俱
西向通事舍人各引應上禮之官就位立定令史二人
對舉表案禮部郎中引就中書舍人前取表授舍人訖引
案退奉禮唱贊者承傳在位者皆再拜中書舍人奉表
入進通事舍人引在位者退
　
　
　政和御製冠禮卷四
欽定四庫全書
　政和五禮新儀卷四
　　序例
　　　冊祝
親祠用竹冊有司常祀用祝版宫觀用青詞冊制以竹
為之每冊二十四簡長尺有一寸濶一寸貫以紅絲絛
以紅綿祝版以梓楸木為之長二尺廣一尺厚六分
昊天上帝感生帝五方帝髙禖(謂青/帝位)日月太一陽徳觀
(火徳/位)皇地祇神州地祗后土帝鼐稱嗣天子臣(御/書)謹遣
某官臣姓名敢昭告(太一稱昭薦凡非親祠並/稱謹遣某官以下准此)九宫貴
神風師雨師雷神太社太稷蜡祭(謂嵗星熒惑鎮/星太白星辰)稱嗣
天子(御/書)謹遣某官臣姓名敢昭告(風師雨師雷/神稱昭薦)司中司
命司民司禄靈星夀星稱嗣天子謹遣某官姓名恭祭
聖祖天尊大帝稱嗣皇帝臣(御/書)謹遣某官臣姓名謹上
啟太廟稱嗣皇帝臣(御/書)謹遣某官姓名敢昭告僖祖皇
帝室翼祖皇帝室宣祖皇帝室太祖皇帝室太宗皇帝
室真宗皇帝室仁宗皇帝室並稱孝曾孫英宗皇帝室
稱孝孫神宗皇帝室稱孝子哲宗皇帝室稱孝弟别廟
稱皇帝謹遣某官臣姓名昭薦五方帝髙禖太社太稷
之配熒惑嶽鎮海瀆八鼎勾芒祝融后土蓐収𤣥𡨕神
農后稷蒼龍朱雀麒麟𤣥武白虎先農氏后稷氏文宣
王歴代帝王女媧氏帝太昊氏帝神農氏帝髙陽氏帝髙
辛氏帝陶唐氏帝有虞氏夏王大禹商王成湯髙宗中
宗周文王武王成王康王漢髙皇帝(永興/軍)後漢世祖光
武皇帝唐髙祖神堯皇帝嵩陵周髙祖慶陵世宗皇帝
懿陵符皇后稱皇帝(御/書)謹遣某官臣姓名敢昭薦(熒惑/稱昭)
(告禖神簡狄/姜嫄稱恭祭)歴代帝王秦始皇帝漢太宗孝文皇帝孝
景皇帝世宗孝武皇帝中宗孝宣皇帝魏文宣皇帝後
周太祖文皇帝隋髙祖文皇帝唐太宗文皇帝明皇帝
肅宗宣孝皇帝憲宗章武皇帝宣宗獻文皇帝後唐莊
宗皇帝明宗皇帝晉髙祖皇帝漢髙祖皇帝河南府大
火應天府商丘公從祀山川稱皇帝謹遣某官姓名敢昭
薦先蠶昭烈武成王㑹應廟司寒馬祖先牧馬社馬歩
七祀歴代帝王之配(謂聖祖太昊神農髙陽陶唐有虞/夏商成湯髙宗中宗周文王武王)
(成王康/王之配)稱皇帝謹遣某官姓名恭祭文宣王昭烈武成
王之配歴代帝王之配(謂秦始皇帝漢髙帝孝文帝孝/景帝孝武帝孝宣帝後漢光武)
(帝魏文帝後周太祖隋髙祖唐髙祖太宗明/皇肅宗憲宗宣宗後唐莊宗明宗晉髙祖配)稱皇帝謹
遣某官姓名致祭贈祭文武官皇親内侍二品以上及
太夫人二品以上稱皇帝遣某官姓名致祭州縣祭社
稷風師雨師雷神並釋奠文宣王並稱某官姓名敢昭
告
凡親祠前祀一日有司以祝冊授通進司進御書降付
尚書禮部其常祀係進御書者並前期進御書
凡祝版天神則燔燎地祗人鬼則瘞埋太廟别廟則藏
諸匱
　　　玉幣
凡禮神之玉幣冬至祀昊天上帝以蒼璧幣以蒼(幷配/位用)
(蒼幣二親祠則第一龕用白幣赤幣二帛幣二青幣二/黄幣一第二龕第三龕及内壝之内白幣六十五青幣)
(七十六赤幣五十七帛幣一百一十八黄幣一内壝之/外衆星青幣六十赤幣六十白幣六十帛幣六十黄幣)
(一百二十尚祀則設從祀白幣二/帛幣二赤幣二青幣二黄幣二)雩祀上帝上辛祈榖
祀上帝明堂祀上帝以蒼璧幣以蒼感生帝以四圭有
邸幣以赤皇地祗以黄琮幣以黄髙禖以青圭幣以青
青帝以青圭赤帝以赤璋黄帝以黄琮白帝以白琥黒
帝以黝璜幣如其玉日以日圭幣以赤月以月圭幣以
白熒惑以兩圭有邸幣以赤九宫以兩圭有邸太一黒
攝提黄軒轅青招揺天符黄青龍紫咸池白太隂紅天
一赤幣如其玉神州地祗太社太稷以兩圭有邸幣以
黒帝鼐幣以黄寳鼎魁鼎幣以黒牡鼎蒼鼎幣以青岡
鼎彤鼎幣以赤阜鼎皛鼎幣以白嶽鎮海瀆以兩圭有
邸幣如其方色先農幣以青先蠶幣以黒㑹應廟以五
方色幣太廟别廟以祼圭幣以白其餘禮神之幣皆以
白(上帝蒼幣二感生帝赤幣二黄帝皇地祗各用黄幣/二髙禖青幣五青帝先農各用青幣二赤帝赤幣一)
(白帝白幣二黒帝神州地祗各用黒幣二朝日赤幣一/夕月白幣一熒惑赤幣二太廟毎室白幣一别廟白幣)
(一太社太稷黒幣四嶽鎮海瀆東方青幣五南方赤幣/五中方黄幣三西方白幣五北方黒幣五九宫貴神九)
(鼎各方色幣九蜡祭東方青幣四赤幣一西方青幣二/白幣三南方青幣二赤幣二黄幣二北方青幣二白幣)
(二先蠶黒幣一風師雨師雷神各白幣一會應廟/方色幣五文宣王白幣四昭烈武成王白幣二)宫觀
景靈宫幣以蒼上清儲祥宫儲慶宫幣以青醴泉觀幣
以赤九成宫幣以黄佑神觀以五方幣中太一宫立春
幣以青立夏以赤立秋以白立冬以皂(景靈宫蒼幣一/上清儲祥宫青)
(幣五儲慶宫青幣十一醴泉觀白幣一陽徳觀赤幣二/九成宫黄幣一佑神觀五方色幣五中太一宫幣一十)
(一/)
凡小祠不用幣
凡燔瘞之玉用珉其色如禮神之玉
凡幣之制長一丈八尺
凡祠事畢天神則燔玉幣扵燎壇神祗人鬼則瘞扵坎
太廟别廟則埋幣扵西階東
　　　神席(神位/版符)
昊天上帝上帝(祈穀雩/祀明堂)天皇大帝北極大帝五方帝感
生帝髙禖(謂青/帝位)大明夜明熒惑九宫貴人皇地祗神州
地祗太社太稷並席以槀秸配位僖祖皇帝太祖皇帝
太宗皇帝並席以蒲越其餘神位皆設莞席太廟每室
鋪筵設几(别廟/同)
凡祠昊天上帝上帝五方帝感生帝髙禖(謂青/帝位)皇地祗
神州地祗大明夜明與配帝神位版皆以黄金飾木鏤
青爲字其餘用朱漆金字
　
　
　
　
　
　
　
　
　
　
　政和五禮新儀卷四
欽定四庫全書
　政和御製冠禮卷五
　　冠儀
　　　太子(周齊前漢後魏/北        周)　(晉/隋)　(宋/唐)　(梁/)　(後魏/本朝)
　　　　周
孔子曰世子冠冠於阼以著代也醮於客位加有成也
三加彌尊喻其志也冠而字之敬其名也雖天子之元
子猶士也其禮無變天下無生而貴者故也
　　　　前漢
漢宣帝冠太子以正月冠諸王遣使行事
　　　　魏
魏氏冠太子再加皇子王公嗣子乃三加
　　　　晉
晉惠帝之為太子將冠武帝臨軒使兼司徒高陽王珪
加冠兼光禄大夫屯騎校尉華廙贊冠惠帝以正月丙
午冠太子訖乃廟見懐帝亦以正月冠皇太子
　　　　宋
宋冠皇太子及藩王以一加
　　　　梁
梁武帝天監十三年正月冠太子於太極殿詔曰太子
養器春坊備成徳林令辰啟歳明加元服洪基之固大業克
承豈止禮義之朝實亦慶覃億兆
　　　　後魏
後魏孝文帝冠皇太子恂於廟詔曰司馬彪志漢帝有
四加冠一緇布二進賢三武弁四通天朕見家語冠頌
篇四加冠公也家語孔子之言與五經何異諸儒忽司
馬彪志致使天子而行士冠朕以為有賔諸儒皆以為
無賔孔氏所云斐然成章其斯之謂矣
　　　　北齊
北齊制皇太子冠則太尉以制幣告七廟擇日臨軒有
司供帳於崇正殿中嚴皇太子空頂幘公服出立東階
之南西面使者入立西階之南東靣太子受詔訖入室盥洗
櫛出南面使者進揖詣冠席西面坐光禄卿盥訖詣太
子前跪櫛使者又盥奉進賢三梁冠至太子前東面祝
脱空頂幘加冠太子興入室更衣出又南面就席光禄
卿盥櫛使者又盥祝脱三梁冠再加逺遊冠太子入室
更衣訖席中楹之西使者揖就席南面光禄洗爵酌醴
使者詣席前北面祝太子拜受禮即席坐祭之啐之奠
爵降階復本位西面三師三少及在位羣官拜事訖又
擇日會宫臣又擇日謁廟
　　　　後周
後周皇太子冠則太尉以制幣告於七廟擇日臨軒太
子空頂幘公服出立東階之南西向使者入立西階南
東向太子受詔訖入盥櫛出南向使者進詣冠席西向
坐光禄卿盥訖詣太子前梳櫛使者盥加進賢及逺遊
衮冕禮畢降復本位西面三公羣官皆拜而罷
　　　　隋
隋皇太子冠則太尉以制幣告七廟擇日臨軒有司供
帳於崇正殿中嚴皇太子空頂幘公服出立東階之南
西面使者入立西階之南東面皇太子受詔訖入室盥
櫛出南面使者進揖詣冠席西面坐光禄卿盥訖詣太
子前櫛梳使者又盥奉進賢三梁冠至太子前東面祝
脱空頂幘加冠太子興入室更衣出又南面就席光禄卿
盥櫛使者又盥祝脱三梁冠加逺遊冠太子入室更衣
設席中楹之西使者揖就席南面光禄卿洗爵酌醴使
者詣席前北面祝太子拜受醴即席坐祭之啐之奠爵
降階復本位西面三師三少及在位羣官拜事訖又擇日
㑹宫臣又擇日謁廟將冠前一日皇帝齋於太興殿皇
太子與賔贊及預從官齋於正寢其日質明有司告廟
各設筵於阼階皇帝衮冕即御座乃入拜賔揖皇太子
進升筵西向坐贊冠者坐櫛設纚賔盥進加緇布冠進
設頍纓賔揖皇太子適東序衣素裳以出贊冠者又坐
櫛賔進加逺遊冠設服訖賔又受冕太子適東序改服
以出賔揖皇太子南面立賔進受醴進筵前北面立祝
皇太子拜受觶賔復位東面答拜贊冠者奉饌於筵前
皇太子祭奠禮畢降筵進當御東面拜納言承詔詣太
子戒訖太子拜贊冠者引太子降自西階賔少進字之贊
冠者引皇太子進立於庭東面諸親拜訖贊冠者拜太
子皆答拜與賔贊俱復位納言承詔降命令有司致禮賔
贊又拜皇帝降復阼階拜皇太子以下皆拜皇帝出更
衣還宫皇太子從至闕因入見皇后拜而還又五禮精
義云據隋禮太子冠皇帝衮冕親臨冠事
　　　　唐
開元禮皇太子將冠先告太廟如常告之儀
臨軒命賔贊冠所司預奏請司徒一人為賔卿一人為
贊冠吏部承以戒之前一日尚舍奉御整飾御幄座於
太極殿衛尉設羣官朝集使諸蕃客次於左右朝堂太
樂令展宫懸於殿庭設舉麾住於殿上一位於樂懸下
鼓吹令設十二案乗黄令陳車輅尚輦奉御陳輿輦典
儀設文官一品以下五品以上位於横街之北西面北
上諸州使五品以上合班六品以下位於横街之南諸
州使六品以下及諸蕃客又在其南皆西面北上設武
官五品以上位於横街之北東面北上諸州使五品以
上合班諸親位於其南六品以下於横街之南諸州使
六品以下及蕃客等又在其南皆東面北上設典儀位
於懸之東北贊者二人在南少退俱西向設賔受命位
於横街南道東北面贊者位又於其後少退東北面奉
禮即設外門位文官一品以下位於順天門外道東每
等異位重行西面武官三品以下位於門西每等異位
重行東面以北為上其日諸衛勒所部引黄麾仗如常
儀羣官依時刻集朝堂俱就次各服其服侍中量時版
奏請中嚴恊律郎太樂令帥工人入就位諸侍衛之官
各服其服奉迎典儀帥贊者先入就位通事舍人引先
置羣官入立定又引賔贊入立於太極門外道東西面
黄門侍郎引主節持幡節中書侍郎引制書案立樂懸
東南西面北上侍中版奏外辦皇帝服通天冠絳紗袍
以出曲直華蓋警蹕侍衛如常儀皇帝將出仗動太樂
令令撞黄鐘之鐘左五鐘皆應恊律郎舉麾(凡樂皆恊/律郎舉麾)
(工鼓柷而後作偃/麾戞敔而後止也)鼓柷奏太和之樂皇帝乗輿出自西
房即御座南向坐符寶郎奉寶置於御座樂止通事舍
人引賔賛入就位賔賛初行入門舒和之樂作至位樂
止立定典儀曰再拜侍中及舍人前承制侍中降至賔
贊前稱有制命公等將加冠於某之首公其將事公少
進北面再拜稽首辭曰臣不敏恐不能供事敢辭侍中
拜奏又承制降稱制㫖公其將事無辭公再拜退復位
侍中退舍人至卿前稱勅㫖命卿將加冠於某之首卿
宜贊冠卿再拜舍人退黄門侍郎引主節至賔所主節
以節授黄門侍郎黄門侍郎執節立於賔東北面賔再
拜受節付主節訖又再拜至節立於賔後黄門侍郎退
中書侍郎引制書案至賔所中書侍郎取制書於賔東
北西面立賔再拜受制書執立又再拜持案人退立於
賔後中書持節退典儀曰再拜贊者承傳羣官在位者
皆再拜舍人引賔贊出賔贊初行樂作出門樂止侍中
前跪奏稱侍中臣某言禮畢俛伏興還侍立皇帝興太
樂令令撞蕤賔之鐘左五鐘皆應鼔祝奏太和之樂皇
帝降座侍衛警蹕如常儀入自東房樂止舍人引一品
以下次出初賔贊出門賔以制書置於案幡節引制書
案升車從輅而行威儀鐃吹詣東宫降輅入次賔贊具服
其一品以下以次出蕃客各還館九品以上詣東宫朝
堂次從者服就位
　
　
　
　
　
　
　
　政和御製冠禮卷五
欽定四庫全書
　政和五禮新儀卷五
　　序例
　　　齋戒
凡大祀前十日應行事執事及陪祠官受誓戒(每嵗大/祀行事)
(執事官/受誓戒)散齋七日致齋三日中祀散齋三日致齋二日
小祀散齋二日致齋一日皇帝散齋七日扵别齋致齋
三日(冬祀夏祭一日扵大慶殿一日扵太廟一日扵行/宫宗祀二日扵大徳殿一日扵太廟祫享二日扵)
(大慶殿一日扵太廟其餘親祠/皆二日扵大慶殿一日扵行宫)散齋不弔喪問疾作樂
有司不奏刑殺文書致齋日前後殿不視事唯行祀事
應行事執事陪祠官及從升者散齋七日宿于正寢致
齋三日各宿于其次(三省樞宻院官各宿扵其本㕔及/都堂侍從官并尚書侍郎分宿扵)
(秘書中書後省親王扵本府翊善㕔宗室扵睦親廣親/宅都㕔及學舍餘官内㕔有所司者各宿扵其司諸方)
(各使許赴陪位/者各宿扵其次)散齋致事如故惟不弔喪問疾作樂判
書刑殺文書行刑罰及與穢惡致齋之日惟祀事得行
祀官已齋而闕者通攝(每嵗常祀行事執事/官散齋致齋准此)
凡每嵗常祀行事執事官致齋扵本司無本司者扵太
常齋舎太廟齋宫前一日質明赴祠所齋宫有司先告
州府及金吾平明清所行之道路不得見諸㐫穢讓經
過訖其哭泣之聲聞扵祭所者權禁斷
　　　獻官
親祠親王為亞獻終獻有司攝事及常祀禮部尚書侍
郎為亞獻太常卿少禮部祠部郎官為亞獻太常博士
為終獻中祀以太常卿少禮部祠部郎官為初獻禮部
祠部郎官為亞獻太常博士為終獻太學辟廱釋奠文
宣王武學釋奠武成王大司成祭酒司業為初獻祭酒
司業丞為亞獻丞博士為終獻宗學釋奠文宣王宗正
卿少為初獻少卿丞為亞獻丞博士為終獻太廟别廟
親王宗室使相節度使並郡王及觀察使以上為初獻
宗室正仕以上為亞獻終獻每嵗奏告配帝室以宗室
節度使至遥郡防禦使為獻官朔祭太廟别廟及薦新
以太常少卿為獻官祀太一宫陽徳觀以中書舍人為
獻官祭馬祖先牧馬社馬歩以太僕卿少為獻官其餘
小祀一獻並以禮部祠部郎官太常博士充凡每嵗大
中小祀行事官以次差充外若闕聽以主客膳部郎官
充又闕逓差五曹郎官(如吏部闕差/户部之類)又闕初獻聽報秘
書省長貳亞終獻禮官獻官(謂以/小祀)闕以太常丞又闕以
秘書丞以下充又闕報尚書吏部仍報太常寺以職事
官髙下為叙
　　　祭器(器實/附)
凡籩豆簠簋之數大祀每位籩十二豆十二(時享太廟/别廟每室)
(加豆/二)簋二簠二中祀籩十豆十簠二簋二小祀籩八豆
八簠一簋一
凡俎用犢者俎四用羊豕者俎八用牛羊豕者爼十二
若小祀皆用俎二太廟别廟朔祭爼五時享俎十祫享
俎十五親祠俎有七大興殿帝鼐俎八八鼎俎二
凡豋鉶槃之數大祀昊天上帝上帝感生帝皇地祗神
州地祗各用豋一槃一朝日夕月五方帝東西蜡熒惑
各用豋一太廟别廟各用槃一豋二鉶三太社太稷各
用槃一鉶三中祀嶽鎮海瀆先農先蠶文宣王武成王
南北蜡各用槃一豋二鉶三風師雨師各用豋一小祀
用槃一(靈星夀星/馬祖不設)
凡酒尊之數親祠用太尊五山尊五常祀昊天上帝上
帝感生帝皇地祗神州地祗太社太稷每位用太尊五
山尊五其餘大祀用犧尊五象尊五(太廟别廟用犧尊/五象尊五又設烏)
(彛一雞彛一秋冬臈享用著尊五壺尊五又設黄彛二/牢彛一祫享用太尊五山尊五又設蜼彛一虎彛一彛)
(有/舟)祀用犧尊四小祀用犧尊三(内小祀三獻即用/犠尊三象尊三)以上
為酌尊
凡大中小祀皆設太尊二山尊二著尊二犧尊二象尊
二壺尊六
凡從祀祭器之數昊天上帝壇之第一龕每位籩八豆
八簠一簋一俎二豋一爵二(加坫凡爵/皆有坫)太尊二著尊二
第二第三龕每位籩二豆二簠一簋一爼一豋一爵一
内壝内外每位籩一豆一簠一簋一俎一爵一第二龕
每龕犧尊二第三龕每龕象尊二壺尊二内壝内每位
概尊二内壝外每位散尊二皇地祗壇之第一等每位
籩四豆四簠一簋一爼一豋一槃一(惟五官/神設槃)爵一第二
等及壇下内壝之内每位各籩二豆二簠一簋一俎一
爵一神州地祇五嶽各犧尊二象尊二五行五官鎮海
瀆各山尊二山林川澤各蜃尊二丘陵墳衍原隰各散
尊二五帝壇下從祀每位籩二豆二簠一簋一俎一爵
一共設象尊四壺尊二髙禖壇下禖神位籩十豆十簠
二簋二爼十二犧尊三蜡祭從祀每位籩二豆二簠一
簋一爼一爵一東西蜡卯階之南設象尊二扵階之東
壺尊二子階之西山尊二蜃尊散尊一南蜡卯階之西
設象尊二(北蜡設卯/階尊准此)子階于階之西各設蜃尊二山尊
二散尊二子階之東壺尊(北蜡設子/階尊准此)嶽鎮海瀆從祀每
位籩四豆四簠一簋一爼一豋一爵一蜃尊一太一宫
三皇五帝每位籩十豆十簠二簋二爵一天地水三官
九曜每位籩八豆八簠一簋一爵一五嶽九真君每位
籩四豆四簠一簋一爵一餘從祀皆籩二豆二簠一簋
一爵一(太廟配享功臣禮/各位又設俎一)文宣王武成王殿堂兩處廡
各設象尊二陽徳觀兩廡各設犧尊二
凡祭祀共五齊三酒以太尊實泛齊山尊實醴齊著尊
實盎齊犧尊實醍齊象尊實沉齊以壺尊實事酒昔酒
清酒皆設而弗酌凢酌尊太尊著尊實以泛齊以供内
法酒代山尊犧尊實以醴齊以祠祭法酒代
凡酌尊皆有副大祀所酌凡一尊以三為副中祀以二
尊小祀以一尊凡齊皆加明水酒皆加𤣥酒各設扵逐
尊之上(謂如用犧尊凡五者以四尊實齊一尊實明/水用壺尊六者以三尊實三酒三尊實𤣥酒)
凡用籩豆各十二者籩實以形鹽魚鱐乾棗乾桃乾䕩
栗榛實蔆芡鹿脯糗餌粉餈豆實以芹菹筍菹葵菹菁
菹韭菹魚醢兎醢豚拍醢鹿臡酏食糝食用籩豆各十
者籩減糗餌粉餈豆減酏食糝食用籩豆各八者籩又
減蔆栗豆又減豚拍葵菹用籩豆各四者籩實以栗鹿
脯乾棗形鹽豆實以芹菹菁菹鹿臡兎醢用籩豆各二
者籩實以栗鹿脯豆實以菁菹鹿臡用籩豆各一者籩
實以鹿脯豆實以鹿臡用簠簋各一者簠實以黍簋實
以稷用簠簋各二者簋實以稷黍簠實以稻粱㽅實以
太羮鉶實以肉羮爼實以牲體牲皆盤實以毛血
凡宫觀用籩豆各十二者籩實以蔆芡榛實栗乾桃乾
䕩乾棗形鹽棃乾柿糗餌粉餈豆實以芹菹笋菹葵菹
菁菹薤子萵苣松脯薺脯𤓰虀法醬酏食糝食用籩豆
各十者籩減糗餌粉餈豆減酏食糝食用籩豆各八者
籩又減蔆乾柿豆又減薤子萵苣籩豆各四者籩實以
栗梨乾棗形鹽豆實以芹菹菁菹薺脯法醬籩豆各二
者籩實以梨栗豆實以菁菹法醬用簠簋各一者簋實
以黍簠實以稷用簠簋各二者簋實以黍稷簠實以稻
粱爼實以乳餅
凢祀神之物有當時所無者則以時物代之
凡太廟别廟加豆二春實以韭卵夏實以鮪麥秋實以
豚黍冬實以稻鴈
凡太廟别廟薦新孟春豆三實以韭以卵以葑仲春豆
一實以冰季春豆三實以笋蒲鮪(如鮪闕以/魴鯉代)籩一實以
含桃孟夏豆二實以彘麥仲夏豆二實以雛以黍籩一
實以𤓰季夏籩二實以芡以蔆孟秋豆二實以栗以稷
籩二實以棗梨仲秋豆二實以麻以稻季秋豆二實以
菽以兎籩一實以栗孟冬豆一實以鴈仲冬豆一實以
麕季冬豆一實以魚
凡諸陵薦獻孟春薦韭菁茵陳卵仲春薦氷鳬菰季春
薦筍蒲煮酒鮪魚酪藕孟夏薦荼豕麥含桃李仲夏薦
雛黍𤓰杏林擒季夏薦蔆芡蓮實孟秋薦棗栗梨實蒲
萄仲秋薦瀑酒麻稻鶉季秋薦菽兎栗榴榅桲孟冬薦
鴈山藥仲冬薦麞橙橘柑季冬薦魚(以鱣鮪鮓/鱨鰋鯉充)
　　　牲牢(牲體/附)
凡祀昊天上帝犢二羊十豕十祈榖祀上帝感生帝雩
祀上帝神州地祇各犢二皇地祇犢二羊五豕五大享
明堂祀上帝犢二羊二豕二髙禖犢一羊三豕三太社
太稷犢二羊四豕四祫享太廟犢十一羊十一豕十一
時享太廟各羊十豕十(配享功臣七/祀各用羊二)别廟羊一豕一朔
祭太廟羊十别廟羊一薦新太廟别廟各豕一(惟四月/薦新用)
祀五方帝各羊二豕二九宫貴神羊九豕九朝日夕月
各羊二豕二蜡祭東方西方各羊四豕四南方北方各
羊三豕三中方嶽鎮羊二豕二四方嶽鎮海瀆各羊四
豕四先農雨師各羊二豕二先蠶風師雷神各羊一豕
一釋奠文宣王羊五豕五武成王羊三豕三司中司命
司民司禄各羊一豕一靈星夀星司寒馬祖先牧馬歩
各羊一豕一司命户竈中霤門厲行各羊一都門軷祭
羊一豕一
凡大祀養牲在滌芻之三月月易一牢中祀六十日小
祀三十日
凡天神之祀皆燔牲首以報陽凡地祗之祭皆瘞牲之
左髀以報陰
凡薦享太廟别廟皆升首扵室
凡薦腥體七兩髀兩肩兩脅升脊左右胖俱用其載扵
俎則以兩髀在兩端兩肩次之兩脅次之脊在扵中薦
熟體十一用右胖髀不升前體肱骨離為三曰肩臂臑
後體股骨去髀離為二曰肫胳前脊二骨謂之正脊其
次直者二骨謂之直脊又其次闊扵直脊者一骨謂之
横脊脅最後二骨為短脅旁中二骨為正脅最前二骨
為代脅升扵爼則肩臂臑在上端肫胳在下端脊脅在
中央其載之次序則肩臂臑正脊直脊横脊代脅長脅
短脅肫胳
凡牛羊腸胃腸三胃三其長皆及俎距離肺一小而長
半割之不絶中央少許刌肺三其載之次序則離肺在
上端刌肺次之腸胃在下端
凡豕膚九横載扵爼令其皮革相順以上皆分生熟之
薦
　
　政和五禮新儀卷五
欽定四庫全書
　政和御製冠禮卷六
　　冠儀
　　　太子
　　　　唐
加冠儀冠前一日衛尉設賔次於重明門外道西南向
贊冠次之於其西南向並鋪牀席又於重明門内道西
設一次擬會賔贊設文武羣官九品以上及諸親并宮
臣外如常儀奉禮設文武羣官九品以上諸親在五品
之下及宫臣門外位如常儀典儀設殿庭位文武羣官
樂官臣合班諸親在五品下文官在東西面武官在西
東面皆以北為上又設皇太子位於閤外道東西向設
三師位於閤外道西三少位於三師之南少退俱東向
典儀又設皇太子受制位於樂懸北北面所司設軒懸
之樂於殿庭又設舉麾位於殿上一位於樂懸下有司
設皇太子羽儀車輿於殿庭如常式典設郎帥其屬鋪
解劔席於樂懸之東北冠日平明宫臣皆朝服非宫臣
者公服三師三少公服並集於重明門外次宗正卿公
殿乗犢車侍從詣左春坊權停左右二率各勒所部屯
門列仗左庶子版奉請中嚴工人及諸行事之官各入
就位奉禮郎設罍洗於東階篚在洗西南肆(篚實以罍/加勺巾冪)
典設郎鋪皇太子冠席於殿上東壁下少近南西向設
賔席於西階上東向設主人席於皇太子席西南向設
三師席於冠席北三少席於冠席南典設郎張帷於東
序内設褥席於帷中又張帷於序外擬置饌物等内直
郎陳服於帷内東領北上衮冕服𤣥衣纁裳九章白紗
中單黼領褾襈裾革帶金鈎䚢大帶朱黻二章玉具劔
火珠鏢首瑜玉雙珮朱組雙大綬四綵赤白縹紺純朱
質長一丈八尺三百二十首廣九寸(小雙綬長二尺六/寸色同大綬而首)
(半之間施/二玉環)白襪赤舄金飾象笏逺遊冠服絳紗袍白紗
中單皂領褾襈裾白方心曲領假帶絳紗蔽膝白練裙
襦白襪黒舄其革帶劔珮綬笏與衮冕服同緇布冠服
𤣥衣素裳素韠白紗中單青領褾襈裾履襪革帶大帶
笏緇纚(用皂羅巾方六寸/屬帶於前兩隅)犀簮二物同箱在服南櫛實
鋪於箱又在南筦筵四紛純藻席四繢純又在南良醖
令實側樽甒醴加勺冪於序外帷内設罍洗於樽東罍
在北篚在浣洗東南肆實巾一角觶柶各一加冪太官
令實饌豆九籩九於樽西俎三在豆北執在庭罍洗者
絳公服立於罍洗之南北向執帷内樽罍籩豆並絳公
服立於樽罍籩豆之所衮冕白珠九旒犀𨗳組纓青纊
充耳逺遊三梁冠金蚹九首施朱翠黑介幘犀𨗳髮纓
翠縷緇布冠青組纓屬於冠冠冕各一箱盛奉禮郎二
人各執立於西階之西東面北上主人贊冠者(庶子/為之)升
詣東序帷内少北户東西面立典謁引羣官以次入就
位初賔贊入次左庶子版奏外辦通事舍人引三師等
入就閤外道西位東面立皇太子著空頂黒介幘雙童
髻玉𨗳寶飾綵衣(紫褶緑袴織成褾/領錦袖烏皮履)乗輿以出洗馬迎
於閤門外左庶子跪奏稱左庶子臣某言請殿下降輿
俛伏興還侍位皇太子降於輿洗馬引之道東位西向
立左庶子又前跪奏稱左庶子臣某言請殿下再拜皇
太子再拜三師三少答再拜洗馬引就階東南面三師
訓𨗳在前三少訓從於後千牛仗二人夾左右其餘仗
衛到於師保之外通事舍人引宗正卿入見皇太子訖
通事舍人引出迎賔洗馬引皇太子初行樂作至阼階
東西面立偃麾樂止(凡樂皆伶官師舉麾工鼔止/柷而後作偃麾戛敔而後)宗正卿
迎賔於門東西面賔立於門西東面宗正卿再拜賔不
答拜賔入門樂作主人後入立於樂懸東北西面賔入
贊冠者從入舍人引賔詣殿階間南面樂止贊冠者立
於賔西南東面節在賔東少南西面制案在贊冠西南
面賔就案取制執洗馬引皇太子詣制位北面立皇太
子再拜宣詔曰制皇太子某吉日元服率由舊章命太
尉就宮展禮訖皇太子又再拜少傅進詣賔前受制書
退授皇太子皇太子受制書付庶子案退洗馬引皇太
子師保等如式升東階(量人/從升)初行樂作上階樂止入東
序帷内近北南面立師保等各就席位訖賔升西階宗
正卿升東階各立席後初賔升舍人引贊冠者詣罍洗
盥手升自東階詣東序帷内於主人贊冠之南俱西面
贊冠者引皇太子出立於席東西面賔之贊冠者取纚
櫛二箱坐奠於皇太子筵南端興席北少東西面立賔
揖皇太子進升筵西向坐賔之贊冠者進筵前東面坐
脱空頂黑介幘置於箱櫛畢設纚興少北南面立賔降
盥主人從降樂作賔升樂止主人從升執緇布冠者升
賔降一等受之又執頂左執前進皇太子筵前東向立
祝曰令月吉日始加元服棄厥㓜志慎其成徳夀考維
祺以介景福乃跪冠興復位東面立賔之贊冠進筵前
東面跪結纓興復位皇太子興賔揖皇太子贊冠者引
皇太子適東序帷内著𤣥衣素裳之服以出立於席東
西面賔揖皇太子進升筵西向坐賔之贊冠者進筵前
東面跪脱緇布冠置於黒介幘之箱櫛纚依舊不觧興
復位賔降二等受逺遊冠右執頂左執前進皇太子筵
前東向左祝曰吉月令辰乃申嘉服克恭威儀式昭厥
徳眉夀萬年永受胡福乃跪冠興復位賔之贊冠者引
皇太子適東序帷内著朝服以出立於席東西面賔揖
皇太子皇太子進升筵西向坐賔之贊冠者進筵前東
向跪脱逺遊冠置於纚箱櫛纚依舊不解興復位賔降
三等受冕右執頂左執前進皇太子筵前東向立祝曰
以歳之正以月之令咸加其服以成厥徳萬夀無彊承
天之慶乃跪冠興復位賔之贊冠者跪受簮結纓興復
位皇太子興賔揖皇太子贊冠者引皇太子適東序著
衮冕之服以出立於席東西面贊冠者徹纚櫛二箱入
於帷内又取筵入於帷内主人贊冠者又設醴皇太子
席於室户西南向下筦上藻賔之贊冠者於東序帷内
盥手洗觶典膳郎酌醴加柶覆之面柄賔之贊冠者受
面葉立於序内南面立賔揖皇太子贊冠者引皇太子
就筵西南面立賔進受醴加柶面柄進皇太子筵前北
面立祝曰甘醴惟厚嘉薦令芳拜受祭之以定厥祥承
天之休夀考不忘皇太子筵西拜受觶賔復位東面答
拜贊冠者興進饌者奉饌陳於皇太子筵前皇太子升
筵坐左執觶右執脯擩於醢祭於籩豆之間贊冠者取
韭菹徧擩於豆以授皇太子又祭於籩豆之間取肺一
以授皇太子奠觶於薦西興受肺卻左手執本坐繚右
手絶末以祭上左手嚌之興以授贊冠者加於俎皇太
子帨手興取觶以柶祭醴三始扱一祭又扱再祭加柶
於觶面葉興筵末坐啐醴逮柶興降筵西南面坐奠觶
興賔答拜皇太子升筵坐奠觶於薦東興降筵贊冠者
引皇太子降自西階之東南面賔初答拜訖降立於西
階之西近南東面引賔之賛冠者隨降立於賔西南東
面皇太子立定賔少進字之曰禮義既備令月吉日昭
告厥字君子攸宜宜之於嘏永受保之奉勑字某皇太
子再拜曰某雖不敏敢不祗奉又再拜洗馬引皇太子
降初行樂作至阼階下位樂止三師在南北面三少在
北南面立定皇太子西面再拜三師等答再拜以出於
三師拜訖典儀曰再拜贊者承傳羣官在位者皆再拜
左庶子前稱禮畢皇太子乗輿以入侍臣從至閤如常
儀初皇太子降通事舍人引賔贊及宗正卿出就會所
　
　
　
　
　
　
　
　
　
　
　
　
　政和御製冠禮卷六
欽定四庫全書
　政和五禮新儀卷六
　　序例
　　　親祠登歌(大朝/㑹同)
金鐘一在東玉磬一在西俱北向柷一在金鐘北稍西
敔一在玉磬北稍東摶拊二一在柷北一在敔北東西
相向一絃三絃五絃七絃九絃琴各一瑟四在金鐘之
南西上玉磬之南亦如之東上又於午階之東(太廟則/于泰階)
(之東宗祀則扵東階之西大/朝㑹則扵丹墀香案之東)設笛二篪二巢笙二和笙
二為一列西上(大朝㑹和/笙在笛南)塤一在笛南(大朝㑹/在篪南)閏餘匏
一簫一各在巢笙南又於午階之西(太廟則扵泰階之/西宗祀則扵西階)
(之東大朝會則扵/丹墀香案之西)設笛二篪一巢笙二和笙二爲一列
東上塤一在笛南七星匏一在巢笙南簫一在九星匏
西鐘磬柷敔搏拊琴瑟工各坐扵壇上(太廟宗祀大朝/㑹則扵殿上)
塤篪笙笛簫匏工並立扵午階之東西(太廟則扵泰階/之東西宗祀則)
(扵西階之間大朝會則/扵丹墀香案之東西)樂正二人在鐘磬南歌工四人
在敔東俱東西向執麾挾仗色掌事一名在樂虡之西
東向樂正紫公服(大朝㑹服絳公服方心曲領/緋白大帶金銅革帶馬皮履)樂正介
幘執麾人平巾幘並緋繡鸞衫白絹夾袴抹帶(大朝/㑹同)
　　　親祠宫架(景靈宫附宣徳門/大朝㑹)
四方各設編鍾三編磬三東方編鍾起北編磬間之東
向西方編磬起北編鍾間之西向南方編磬起兩編鍾
間之北方編鍾起兩編磬間之俱北向設十二鎛鍾特
磬于編架内各依月律四方各鏄鍾三特磬三東方鎛
鍾起北特磬間之東向西方特磬起北鎛鍾間之西向
南方特磬起西鎛鍾間之北方鎛鍾起西特磬間之皆
北向(景靈宫天興殿鎛鍾編鍾特磬/編磬如毎嵗大祠宫架陳設)植建皷鞞皷應皷
扵四隅建鼓在中鞞皷在左應鼔在右設柷敔扵北架
内柷一在道東敔一在道西設瑟五十二(朝㑹五十六/宣德門五十)
(四/)列為四行二行在柷東二行在敔西次一絃琴七左
四右三次三絃琴一十有八(宣徳門/二十)並分左右次七絃
琴二十有三次九絃琴二十有三並左各十有二右各
　十有一(宣徳門七絃九/絃各二十五)並左十有三右十有二次
巢笙二十有八分左右(宣徳門/三十二)次匏笙三在巢笙之間
左二右一次簫二十有八(宣徳門大/朝會三十)次竽二十次篪二
十有八(宣徳門三十六/朝會篪三十三)左十有七右十有六次塤一十
有八(宣徳門朝/會二十)次笛二十有八並分左右(宣德門笛三/十六朝會笛)
(三十/三)左十有七右十有六雷皷雷鼗各一在左又雷鼗
雷鼔各一在右地祗靈皷各二太廟路鼗路鼔各二(大/朝)
(㑹晉皷二宣/徳門不設)並在三絃五絃琴之間東西相向晉皷一
在匏笙間少南北向副樂正二人在柷敔之前北向敔
工三十有二(宣徳門四十朝/㑹三十有六)次柷敔東西相向列爲四
行左右各二行樂師四人在敔工南北東西相向運譜
二人在晉皷之左右北向執麾挾仗色掌事一名在樂
虡之右東向副樂正同樂正服(大朝㑹同/樂正朝服)樂師緋公服
運譜綠公服(大朝會介幘絳/韝白衣帽抹帶)樂正執麾人並同登歌執
麾人服(朝㑹/同)文舞六十四人執籥翟武舞六十四人執
干戚俱為八佾文舞分立扵表之左右各四佾引文舞
二人執纛在前東西相向舞執旌二人鼗二人雙鐸二
人單鐸二人鐃二人持金錞四人奏金錞二人鐲二人
相二人雅二人分立扵宫架之東西北向北上武舞在
其後舞色長幞頭抹額紫繡袍引二舞頭及二舞郎並
紫平冕皂繡鸞衫金銅革帶烏皮履(大朝㑹引文舞頭/及文舞郎並進賢)
(冠黄鸞衫銀褐裙􁜘襠革帶烏皮履引武舞頭及武舞/郎並平巾緋鸞衫黄畫甲身紫􁜘襠豹文大口袴起梁)
(帶烏/皮鞾)引武舞人武弁緋繡鸞衫抹額紅錦臂鞲白絹袴
金銅革帶烏皮履(大朝/㑹同)
　　　大祠登歌(中祠/同)
編鐘一在東編磬一在西俱北向柷一在編鍾之北稍
西敔一在編琴之北稍東摶拊二一在柷北一在敔北
俱東西相向一絃三絃五絃七絃九絃琴各一瑟一在
編磬之南亦如之東上列於午階之東(太廟别廟則扵/殿下泰階之東)
(明堂祠廟則/扵東階之西)設笛一篪一塤一為一列西上和笙一在
笛南巢笙一在篪南簫一在塤南午階之西亦如之東
上(太廟别廟則扵泰階之西/明堂祠廟則扵西階之東)鍾磬柷敔摶拊琴瑟工各
立扵壇上(明堂太廟别廟扵/殿上祠廟扵堂上)塤篪笙簫笛工並立於午階
東西(太廟别廟則于泰階之東西明堂祠廟扵/兩階之間若不用宫架即豋歌工人並坐)樂正二
人在鍾磬南歌工四人在敔東俱東西相向執麾挾仗
色掌事一名在樂虡之西東向樂正公服執麾挾仗色
掌事平巾幘樂正黒介幘並緋繡鸞衫白絹抹帶
　　　大祠宫架
四方各設鎛鍾三各依月律編磬一北方應鍾起西編
鍾次之黄鍾次之編磬次之大吕次之皆北向東方大
簇起北編鍾次之夾鍾次之編磬次之姑洗次之皆東
向南方仲吕起東編鍾次之㽔賔次之編磬次之林鍾
次之皆南向西方夷則起南編鍾次之南吕次之編磬
次之無射次之皆西向設十二特磬各在鎛鍾之内植
建鼔鞞皷應皷扵四隅設柷敔扵北架内柷在左右雷
皷雷鼗各二(地祗以靈鼔靈鼗太/廟别廟以路鼓路鼗)分東西敔工之南瑟
二在柷東次一絃琴次三絃琴次五絃琴次七絃琴次
九絃琴各二各為一列敔西亦如之巢笙簫竽篪塤笛
各四為四列在雷皷之後(若地祇即在靈鼔後/太廟别廟在路鼔後)晉鼔一
在笛之後俱北向副樂正二人在柷敔之北歌工八人
左右各四在柷敔之東南西向執麾挾仗色掌事一名
在宫架西北東向副樂正本色公服執麾挾仗色掌事
及樂正平巾幘服同登歌樂工文舞六十四人執籥翟
武舞六十四人執干戚俱為八佾文舞分立扵表之左
右各四佾引文舞二人執纛在前東西相向舞色長二
人在執纛之前分東西(若武舞則在/執旌之前)引武舞執旌二人
鼗二人雙鐸二人單鐸二人鐃二人持金錞四人奏金
錞二人鉦二人相二人雅二人分立扵宫架之東西北
向北上武舞在其後舞色長幞頭抹額紫繡袍引文舞
武舞頭文郎武郎並紫平冕皂繡袍銀褐裙白絹抹帶
金銅革帶烏皮履引武舞樂工武弁緋繡抹額鸞衫紅
錦臂韝白絹抹帶金銅革帶烏皮履
三京司府等每嵗祭社稷祀風師雨師雷神釋奠文宣
王用豋歌樂陳設樂器並同每嵗大中祀豋歌樂
凡軒架之樂三面其制去宫架之南面判架之樂二面
其制去軒架之北面特架之樂一面
　
　
　
　
　
　
　
　
　
　
　
　
　
　政和五禮新儀卷六
欽定四庫全書
　政和御製冠禮卷七
　　冠儀
　　　太子
　　　　唐
會賔贊賔既出立於會所門外之西東面北上宗正卿
立於門東西面立定一揖一讓而入宗正卿立於座東西
面賔贊立於座西東面俱再拜就座俛伏坐遂行酒酒
至賔主俱興再拜就席坐飲食至賔主興設食訖賔主
俱坐食會訖賔主俱興賔贊立於西廂東面南上宗正
卿立於東廂西面執事奉束帛之篚以授宗正卿又執
事者奉束帛篚立於宗正卿之後牽馬者牽乗馬入陳
於庭北首西上賔贊俱迴北面西上再拜宗正卿以幣
篚進西南向授賔執事者以幣進授贊冠者宗正卿與
執事退復位賔贊降從者迓受幣賔當庭實揖左右馬以
出三馬從出從者迓受馬宗正卿出門東西面賔贊出
西東面北上宗正卿與賔贊俱揖而退賔贊就事車輅
詣順天門外復命
朝見皇帝皇后衛尉先於順天門外東朝堂之北設太
子次又於後設三師三少及詹事等次皇太子冠訖諸
衛率依常行鹵簿陳列威儀仗衛前後部鼓吹備列師
傅以下及宫官皆朝服皇太子服逺遊冠絳紗袍乗輿
以出儀仗侍從如常禮洗馬前𨗳皇太子出重明門左
庶子跪奏稱請降輿升輅右庶子稱令曰諾左庶子俛
伏興皇太子降升金輅三師乗軺車訓𨗳在前三少亦
乗軺車訓從在後威儀仗衛依鹵簿發引鳴鐃而行至
長樂門鐃吹皇太子至順天門外次迴輅西向左庶子
跪奏請降輅就次右庶子稱令曰諾左庶子俛伏興皇
太子降輅洗馬前𨗳入次左庶子侍左右庶子侍右舍
人引三師三少詹事就次皇太子停於次少頃舍人奏
聞典儀先於皇帝所御殿前北向設皇太子位左庶子
跪請入右庶子稱令曰諾左庶子俛伏興皇太子出次
左庶子等扶侍舍人引洗馬𨗳引當門中搆引入外官
不入諸儀衛鹵簿等悉陳列於門外皇太子入自東上
閤洗馬左庶子等從入至皇帝所御殿前位北向立從
官陪後左庶子贊拜皇太子再拜侍中宣勑戒曰事親
以孝接下以仁使人以義飬人以惠訖皇太子再拜少
進稱臣雖不敏敢不祇奉皇太子又再拜訖引下詣皇
后所御殿至殿院内給事奉聞出引皇太子入洗馬左
庶子等不入太子至皇后所御殿前北向立再拜尚儀
前承令降詣皇太子西北東面稱令㫖皇太子再拜宣
令戒曰事親以孝接下以仁使人以義飬人以惠訖皇
太子再拜少進稱臣夙夜祇奉不敢失墜皇太子又再
拜司言引至閤舍人承引以出皇太子還如來儀
謁太廟前一日皇太子宿齋於正殿其宫臣從入廟者
宿於家正寢所司掃除廟之内外衛尉設皇太子次於
廟西南角東向又設三師以下及宫官次於皇太子次
之後少近西俱東向又設宫官次於東宫朝堂奉禮郎
設皇太子版位於廟庭道東北向典儀設官位於重明
門外文官在東西面武官在西東面每等異位重行俱
以北為上其日未明所司依鹵簿陳設於重明門外宫
臣應從者依時刻集朝堂次服朝服非朝服者公服諸
衛率各勒所部陳設如式左庶子版奏請中嚴僕迎金
輅於西閤外南向車右執刀立於輅前北向舍人引宫
臣各就位侍衛之官各服其服器右庶子負寶如式俱
詣閤奉迎左庶子版奏外辦僕奮衣而升正立執轡皇
太子服逺遊冠絳紗袍以出左右侍衛如常儀洗馬引
皇太子升僕立授綏命車右升升訖車驅左庶子以下
夾侍如式出重明門左庶子進當輅前跪奏稱左庶子
臣某言請車輅權停請侍臣上馬俛伏興贊者唱侍臣
上馬文武侍臣皆上馬宫臣上馬畢左庶子進當輅前
跪奏稱左庶子臣某言請發引俛伏興退復位皇太子
車輅動鐃吹不作文官在左武官在右至下馬所侍臣
並下馬皇太子至次所迴輅南向左庶子跪奏稱左庶
子臣某言請殿下降輅俛伏興還侍位皇太子降輅洗
馬引入次侍臣侍立如常皇太子入次一刻頃左庶子
跪奏稱左庶子臣某言請殿下出次俛伏興皇太子出
次謁者引家令引皇太子入自南門三師三少𨗳從如
式庶子二人一人贊左一人贊右舍人二人從近仗量
人從入皇太子至位立定家令奏稱請殿下再拜皇太
子再拜少頃家令奏事畢謁者引家令家令引皇太子
出自南門升輅還宫如來儀至重明門外皇太子乗輅
入將士停三師三少還皇太子至殿前迴輅左庶子跪
奏稱請殿下降輅俛伏興皇太子降入侍臣從至閤左
庶子奏請將士各還本任(其還宫鳴/鐃吹如常)
會羣臣皇太子冠見廟之明日皇太子會羣臣如元會
之儀其上夀辭皇太子爰以吉辰載加元服徳成禮備
普天同慶臣等不勝悦豫謹上千萬歳夀
羣臣上禮三日本司宣令諸應上禮文武之官一品以
下五品以上前一日衛尉量設次於東朝堂晝漏上水
七刻各集於次皆服朝服奉禮郎先設上禮之官位於
東朝堂之南文東武西北面重行相對為首又設中書
舍人位於文官為首者之北南向設奉禮郎位於文官
東北贊者二人在其南差退俱西向牛酒在文武二位
之間少前舍人各引應上禮之官就位立定令史二人
對舉賀録案禮部郎中引就中書舍人前取賀録授舍
人訖引案退奉禮郎唱再拜贊者承傳在位者皆再拜
中書舍人奉賀録入進舍人引在位者退(酒十二斛犢/十二頭赤繩)
(為籠頭奉訖/並付所司)
㑹宫臣皇太子會宫臣如常會之儀上夀辭云某宫臣
某等言伏惟殿下爰以吉辰載加元服禮備徳成臣等
不勝悦豫謹上千萬歳夀
宫臣上禮先上一日詹事宣告上禮之官詹事以下七
品以上其日晝漏上水七刻皆朝服集東宫南門外之
左典儀先設羣官位於中門外皆北靣以西為上牛酒
置於位西五步前晝漏上水八刻通事舍人引羣官皆
就位立定詹事丞奉羣官簡録案於詹事前東面跪授
𨗳客舍人𨗳客舍人西面立受回南向立典儀唱再拜
詹事以下俛伏興皆再拜𨗳客舍人以簡録案入通事
舍人引羣官以下退(左庶子省進酒九斛盛以銅鍾一/斛犢九頭赤繩為籠頭皆付有司)
正觀八年二月三日皇太子加元服永徽六年二月五
日皇太子加元服内外文武官為父後者賜爵一級顯
慶四年十月十二日皇太子加元服開元八年正月十
一日皇太子加元服十二日皇太子謁太廟十三日宴
百官於太極殿
　　　　本朝
開寶通禮如開元禮
大中祥符八年十二月一日皇太子加冠禮輔臣面賀
皇親賀於内東門
　　　庶子(周/唐)　(魏/)
　　　　周
儀禮若庶子即冠於房外南面遂醮焉鄭云房外為尊
也不於阼非著代也不醮於客位成而不尊也
　　　　魏
魏氏冠太子再加皇子乃三加
　　　　唐
開元之制庶子冠則北面而祝於筵西拜受爵賔於西
階上東面答拜庶子不用醴而用酒加𤣥醴饌牢器與
適子同按儀若太子冠則皇帝及太子讀祝加冠禮
易服若皇庶子加冠易服復讀祝進字祝同太子不云
奉勑唯云某甫餘見親王及品官庶子儀
　
　
　
　
　
　
　政和御製冠禮卷七
欽定四庫全書
　政和五禮新儀卷七
　　序例
　　　親祠降御札奏告天地太廟别廟太社太稷
前期太史擇日報太常寺太常寺具時日散告(凡奏告/報謝之)
(儀准/此)前二日儀鸞司設行事執事官次扵祠所前一日
質明行事官執事官赴祠所清齋集告官齋所肄儀太
祝習讀祝文眡禮饌齋幣訖俱還齋所次贊者引監察
御史㸃閱禮饌視牲充質實之每位各左有十二籩為
三行以右為上(第一行形鹽在前魚鱐糗餌粉餈次之/第二行榛實在前乾桃乾䕩乾棗次之)
(第三行蔆在前芡栗鹿脯次之若太廟别廟則為四行/第一行魚鱐在前糗餌粉餈次之第二行乾䕩在前乾)
(棗形鹽次之第三行鹿脯在前榛實乾桃次之第四/行蔆在前芡栗次之其餘祠廟陳設如常祀之儀)右
有十二豆為三行以左為上(第一行芹菹在前筍菹葵/菹菁菹次之第二行韭菹)
(在前酏食魚醢兎醢次之第三行豚拍在前鹿臡醓醢/糝食次之若太廟别廟則為四行第一行芹菹在前筍)
(菹葵菹次之第二行菁菹在前韭菹酏食次之第三行/魚醢在前兎醢豚拍次之第四行鹿臡在前醓醢糝食)
(次之其餘祠廟陳/設如常祀之儀)爼二一在籩前(實以羊腥七體兩髀/兩肩兩脅并脊兩髀)
(在兩端兩肩兩/脅次之脊在次)一在豆前(實以豕腥七/體其載如羊)又爼六在豆各
爲三重以北為上(第一重一實以羊腥腸胃肺離肺一/在上端刌肺三次之腸三胃三又次)
(之一實以豕腥膚九横載第二重一實以羊熟腸胃肺/一實以豕熟胃其載如腥第三重一實以羊熟十一體)
(肩膋臑肫胳正脊一直脊一横脊一長脊一短脅一代/脅一皆二骨以並肩臂臑在上端肫胳在下端脊脅在)
(中一實以豕熟十一體其載如羊皆羊在左豕在右太/廟别廟加爼二實以羊豕牲首在牲爼之北其餘祠廟)
(陳設如常/祀之儀)槃一在神位前(天地社稷實以血太廟别廟/實以毛血置扵户室外之左)
豋一在槃之前(天地實以太羮在鉶前一實以肝脊在/籩之左餘不設太廟别廟社稷每位又)
(設鉶三實以羮加芒滑社稷在槃之前太/廟别廟在登後皆在籩豆之間餘不設)簠二簋二在
籩豆外二豆間簠在左簋在右(簠實以稻粱粱在稻南/簋實以黍稷稷在黍南)
犧尊一置扵坫加勺冪在壇上東西隅北向(實以供内/法酒社稷)
(西北隅南向太廟别廟扵本室前/楹間祠廟扵堂上前楹間俱北向)太常設燭扵神位前
洗二扵卯階東北向(太廟别廟扵東階下直東霤祠廟/扵東階之東盥洗在東爵洗在西)
罍在洗東加勺篚在洗西南肆實以巾(若爵洗之篚則/又實以爵加坫)
執罍篚者位扵其後又設揖位扵壇之東(太廟别廟扵/齋宫内道南)
(及東神門外祠/廟扵南神門外)告官在南北向監察御史奉禮郎太祝
太官令在北南向西上設燎柴扵壇之東南北向(地祗/開瘞)
(坎扵子階之北社稷扵子階之西北太廟别/廟扵西階之東俱南向祠廟扵廟廷之東南)設望燎位
扵其北告官在北南向監察御史在西東向奉禮郎太
祝在東西向北上(設望瘞位則扵瘞坎之南告官在南/北向監察御史在西東向奉禮郎太)
(祝在東西向北上若社稷則監察御史/在東西向奉禮郎太祝在西東向南上)又設告官席位
扵卯階之東西向(太廟别廟扵階之東西向祠/廟准此社稷扵北牖下南向)監察御
史位扵午階之南北向(太廟别廟扵殿庭/之南祠廟准此)奉禮郎太祝
太官令位其後西上光禄卿席位扵監察御史之東北
向(太廟别廟及祠廟准此社稷監察御史在兩壇之間/南向奉禮郎太祝太官令在其後東上光禄卿位扵)
(其西/南向)又設監察御史位扵壇上之西東向(太廟别廟在/殿上之西祠)
(廟准/此)奉禮郎太祝在東西向北上(太廟别廟及祠廟准/此社稷監察御史於)
(壇上西向奉禮郎太/祝扵壇上東向南上)太官令扵尊酒所北向(社稷/南向)告日
未明太官令帥其屬實饌具畢贊者引光禄卿入詣席
位北向贊者曰再拜光禄卿再拜升自卯階(太廟别廟/升自西階)
(祠廟升自東階凡行事/執事官階升降准此)㸃視禮饌畢次引監察御史升
壇㸃閲陳設糾察不如儀者光禄卿齋所餘官各服祭
服次引監察御史奉禮郎太祝太官令入就席位次引
告官就位(太廟别廟告官既就位祠祭官于殿上贊奉/神主宫闈令入室搢笏扵祏室内奉神主詣)
(神幄内扵几後啟匱設扵座白羅綾巾覆之别廟以青/羅巾覆之執笏退復執事位祠祭官扵殿上贊奉神主)
(訖/)禮直官稍前贊有司謹具請行事贊者曰再拜在位
者皆再拜次引監察御史奉禮郎太祝太官令俱升就
位立定次引告官詣盥洗位北向立(社稷南向以下請/詣盥洗爵洗位准)
(此/)搢笏盥手帨手執笏外詣神位前搢笏跪三上香(祠/廟)
(搢笏上/香乃跪)引奉禮郎搢笏西向跪(社稷/東向)執事者以玉幣授
奉禮郎奉禮郎以玉幣授告官訖執笏興復位告官受
玉幣奠訖執笏俛伏興再拜復(若詣太廟次室則奉禮/郎告官行禮並如上儀)
少頃引告官再詣盥洗位北向立告官搢笏盥手帨手
執笏詣爵洗位北向立搢笏洗爵拭爵以授執事者搢
笏升詣尊所西向立(社稷/東向)執事者以爵授告官搢笏盥
手帨手執笏詣爵洗位北向立搢笏洗爵拭爵以授執
事者搢笏升詣尊所西向立(社稷/東向)執事者以爵授告官
告官搢笏執爵執尊者舉冪太官令酌酒告官以爵授
執事者執笏詣神位前搢笏跪執事者以爵授告官執
爵三祭酒奠爵執笏俛伏興少立(若太廟别廟則祭酒/訖告官出室户外立)
引太祝詣神位前東向(若太廟别廟則太祝扵室/户外東向社稷則西向)搢笏
跪讀祝文訖執笏興復位(若詣太廟次室則太祝/告官行禮並如上儀)告官
再拜復位少頃引告官詣望燎位(地祗社稷詣望瘞位/太廟别廟祠祀祭官)
(扵殿上贊納神主入祏室引宫闈令搢笏奉匱/於神座納神主扵匱捧匱入祏室訖詣望燎位)有司各
詣神位前取玉幣祝版置扵燎柴(地祗社稷太廟别/廟祠廟置扵瘞坎)次
引監察御史奉禮郎太祝降詣望燎位立定禮直官曰
可燎(瘞則曰/可瘞)火燎半柴(瘞則寘/土半坎)引告官以下復詣揖位
立禮直官贊禮畢搢笏退太官令帥其屬徹禮饌引監
察御史監視収徹訖退(太廟别廟宫闈令闔户/以降太常藏版扵匱)
　　　非泛奏告天地太廟别廟太社太稷(祠廟附/)
前二日儀鸞司設行事執事官次扵祠所前一日質明
行事執事官赴祠所清齋集告官齋所肄儀太祝習讀
祝文及視禮饌香幣訖俱還齋所告日前三刻禮引官
贊者謂司職掌各服其服太常設神位席(天地社稷席/以槀秸餘以)
(莞太廟别廟宫闈令入殿開室帥其屬掃/除扵神惟内鋪筵南向設几席上如常儀)太史設神位
版扵壇上北方南向(社稷位南/方北向)太常陳幣篚於神位之
左禮神之玉奠於神位前燔玉加於幣(地祗社稷則瘞/土太廟别廟及)
(祠廟/用幣)祝版扵神位之右置扵坫香爐并合置扵案上(以/御)
(香/封)次設祭器皆藉以席光禄實之每位各左一籩(實以/鹿脯)
右一豆(實以/鹿臡)犧尊一置扵坫加酌冪在壇之東南隅北
向(實以供内法酒社稷設扵西北隅南向太廟别/廟扵本室前楹間祠廟扵室上前楹間俱北向)太常
設燭扵神位前洗二于卯階之東北向(太廟别廟扵東/階下直東霤祠)
(廟扵東階之東並盥/洗在東爵洗在西)罍在洗東加勺篚在洗西南肆實
以巾(若爵洗之篚則/又實以爵加坫)執罍篚者位扵其後設燎柴扵壇
之東南北面(地祗開瘞坎扵子階之北社稷扵子階之/西北太廟别廟扵西階之東俱南向祠廟)
(扵庭之/東南)設望燎位扵其北告官在北南向(設望瘞位則/於瘞坎之南)
(告官在/南北向)奉禮郎太祝在其後西上設告官席位扵卯階
之東西向(太廟别廟扵東階之東西向祠/廟准此社稷扵北牖下南向)光禄卿席扵
午階之南北向(太廟别廟扵殿庭之南北向社稷扵壇/之北南向惟天地太廟别廟社稷設光)
(禄卿/位)奉禮郎太祝太官令位扵其東北向西上(太廟别/廟祠廟)
(准此社稷扵壇之北南/向西上在光禄卿後)又設奉禮郎太祝位扵壇上之
東西向北上(社稷奉禮郎太祝位扵壇上東向南上太/廟别廟扵殿上之東向西上祠廟准此)
太官令扵酒尊所北向(社稷/南向)告日未明太官令帥其屬
實饌具畢贊者引光禄卿入就位(凡告官行事禮直/官引餘官贊者引)贊
者曰再拜光禄卿再拜升自卯階(太廟别廟升自西階/祠廟升自東階凡行)
(事執事官升/降階准此)㸃視禮饌畢退還齋所餘官各服祭服次
引奉禮郎太祝太官令先入就席位次引告官入就位
(太廟别廟告官既就位祠祭官扵殿上賛奉神主宫闈/令入室搢笏扵祏室内奉神主詣神幄内扵几後啟匱)
(設扵座以白羅巾覆之别廟以青羅巾覆之執/笏退復執事位祠祭官扵殿上贊禮神主訖)禮直官
稍前贊有司具請行事贊者曰再拜在位者皆再拜次
引奉禮郎太祝太官令俱升就位立定次引告官詣盥
洗位北向立(社稷南向以下詣/盥洗爵洗位准此)搢笏盥手帨手執笏升
詣神主前搢笏跪三上香(祠廟搢笏/上香乃跪)次引奉禮郎搢笏
西向跪(社稷/東向)執事以玉幣授奉禮郎奉禮郎以玉幣授
告官訖執笏興復位告官受玉幣奠訖執笏俛伏興再
拜䧏復位(若詣太廟次室奉禮郎/告官行禮並如上儀)少頃引告官再詣盥
洗位在北向立搢笏洗爵拭爵以授執事者執笏行詣
尊所向西立(社稷/東向)執事者以爵授告官告官搢笏執爵
執尊者舉冪太官令酌酒告官以爵授執事者執笏詣
神位前北向立搢笏跪執事者以爵授告官告官執爵
三祭酒奠爵執笏俛伏興少立(若太廟别廟則祭酒/訖告官出室户外立)次
引太祝詣神位前東向(若太廟别廟則太祝扵室/户外東向社稷則西向)搢笏
跪讀祝文訖執笏興復位(若詣太廟次室則太祝/告官行禮並如上儀)告官
再拜復位次引告官詣望燎位(地祇社稷詣望燎位太/廟别廟俟祠祭官扵殿)
(上贊禮納神主入祏室引宫闈令搢笏捧匱置/扵神座納神主扵匱捧匱入祏室訖詣望燎位)有司各
詣神位前取玉幣祝版置扵燎柴(地祇社稷太廟别/廟同置扵瘞坎)次
引奉禮郎太祝降詣望燎位立定禮直官曰可燎(瘞則/曰可)
(瘞/)火燎半柴(瘞則置/土半坎)禮直官贊禮畢引告官以下退(太/廟)
(别廟宫闈令闔户以/降太常藏祝版扵匱)
　　　　報謝天地太廟别廟太社太稷祠廟並同親
　　　　祠降御禮奉告之儀
　
　政和五禮新儀卷七
欽定四庫全書
　政和御製冠禮卷八
　　冠儀
　　　親王(漢/齊)　(魏/唐)　(晉朝宋/本)
　　　　漢
漢宣帝冠諸王遣使行事
　　　　魏
魏氏冠諸王三加同漢遣使行事
　　　　晉
太始十年南宫王承年十五依舊應冠有司奏議禮十
五成童國君十五而生子以明可冠之宜又漢魏遣使
冠諸王非古典于是制禮儀王十五而冠不復加使命咸
寧二年秋閏九月遣使冠汝南王東
　　　　宋
宋冠藩王一加
　　　　齊
齊武帝孫南郡王昭業未冠從尚書令王儉議使太常
持節一加冠大鴻臚為贊醮酒之儀國官陪位拜賀如
常其日内外二品清官以上詣公車門集賀并詣東宫
南門通牋别日上禮宫臣亦詣門稱慶如上䑓之儀既
冠之後尅日謁廟儉議曰皇孫冠事歴代所無禮雖有
嫡孫然南郡王體自儲暉實惟國重元服之典宜異列
藩依於諸王則輕同於儲皇則重宜使太常持節一加
冠并撰立贊冠醮酒二辭不依藩國詔可祝辭曰皇帝
使給事中太常武安侯蕭惠基加南郡王冠筮日戒賔
肇加元服棄爾初志從厥成徳親賢使能克崇景福醮
辭曰㫖酒既清嘉薦既盈兄弟具在淑慎儀型永介眉
夀於穆斯寧
　　　　唐
開元禮親王冠前三日本司帥其屬筮日筮賔於㕔事
前二日主人至賔第掌次者引之次主人公服出立於
大門外之西東面賔公服立於阼階下西面儐者公服
進於賔之左北面受命出立於門東西面曰敢請事主
人曰皇子某王將加冠請某公教之儐者入告賔出立
於門左西面再拜主人答拜主人曰皇子某王將加冠
請某公教之賔曰某不敏恐不能供事敢辭主人曰某
猶願某公教之賔曰主重有命某敢不從主人再拜賔
答拜主人還賔拜送主人命使者戒贊冠者使者至贊
冠者大門外掌次者引之次使者公服出立於門西東
面儐者出請入告贊冠者出門左西面再拜使者答拜
使者少進曰皇子某王將加冠某王使某請某位教之
贊冠者曰某不敏恐不能供事敢辭使者曰某王使某
敢固以請贊冠者曰王重有命某敢不從使者再拜贊
冠者答拜使者退贊冠者拜送前一日掌次者設次於
大門之外右南向某日夙興掌事者設洗於阼階東南
東向當霤南北以堂深罍水在洗東加勺冪篚在洗西
南肆(篚實巾一/爵一加冪)席於東房内西墉下陳衣於席東領北
上衮冕服青衣纁裳九章(五章在衣龍山華蟲火宗/彛四章在裳藻粉米黼黻)白
紗中單黼領青褾襈裾革帶鈎䚢大帶(青帶紕其外上/以朱下以緑紐)
(約用/組)朱黻二章(山/火)劔(飾以/珠玉)山𤣥玉雙珮綬四綵赤黄縹
紺朱質纁文織長一丈八尺二百四十首廣九寸小雙
綬長二尺六寸色同大綬而黄朱間之施二玉環朱韈
赤舄逺遊冠絳紗單衣白紗中單皂領縹襈裾白裙𥜗
(赤裙/衫)假帶曲領方心絳紗蔽膝白襪黑舄緇布冠服青
衣素裳白紗中單青領褾襈裾素鞸(其革帶大帶劔佩/綬與冕服同韈舄)
(與逺遊/冠服同)緇纚(其纚用今皂巾方/六寸屬於前兩隅)犀簮櫛實於箱在服南
莞筵三粉純藻席三繢純在南樽於房户外之西南兩
甒𤣥酒在西加勺冪設坫於樽東置二爵於坫加冪豆
十籩十在服北俎三在籩豆之北(凡牲體節折如離肺/俎實羊豕及腊籩實)
(脯棗之類豆/實菹醢之屬)質明賔贊至於主人大門外掌次者引之
次賔贊俱公服諸行事者各服執樽罍篚者皆就位冕
青珠九旒青纊充耳犀𨗳組纓色如其綬逺遊三梁冠
金附蟬黒介幘纓青緌犀𨗳緇布冠青組纓冠冕各一
箱各一人執之待於西階之西東面北上設主人席於
阼階上西面賔席於西階上東面皇子席於室户東房
户西南面俱下莞上藻主人公服立於阼階下當東序
西面諸親公服非公服者常服立於罍洗東南西面北
上(尊老者/隔别室)儐者公服立於門内道東北面皇子雙童髻
空頂幘雙玉𨗳金寶飾綵袴褶錦紳烏皮履立於房内
南面主人贊冠者公服立於房内户東西面賔及贊冠
者出次立於門西贊冠者少退俱東面北上儐者進於
主人之左北面受命出立於門東西面曰敢請事賔曰
皇子某王將加冠某謹應命儐者入告主人迎賔于大
門外之東西面再拜賔答拜(凡賔主拜揖入出/皆贊禮者相𨗳)主人揖
贊冠者贊冠者報揖主人又揖賔賔報揖主人入賔及
贊冠者次入及内門主人揖賔賔入贊冠者從之至内霤
將曲揖賔報揖至階主人立於階東西面賔立於階西
東面主人曰請公升賔曰某備將事敢辭主人曰固請
公升賔曰某敢固辭主人曰終請公升賔曰某敢終辭
主人升自阼階立於席東西向賔升自西階立於席西
東向贊冠者及庭盥洗升自西階入於東序立於主
人贊冠者之南俱西面主人贊冠者引皇子出立於房
外之西南面贊冠者取纚櫛簮箱跪奠於皇子筵東端
興席東少北南面立賔揖皇子賔主俱即席坐皇子進
升席南面坐賔之贊冠者進筵前北面跪脱雙童髻置
於箱櫛畢設纚興復位立賔主俱興賔降盥主人從降
賔東面辭曰願主不降主人曰公降辱敢不從賔至罍
洗盥手訖詣西階賔主一揖一讓升主人立於席後西
面賔立於西階上東面執緇布冠者升賔降一等受之
右執頂左執前詣皇子筵前北面跪冠興復西階上席
後東面立賔之贊冠者進筵前北面跪結纚興復位皇
子興賔揖皇子皇子適房賔主俱坐皇子著青衣素裳
之服出房户西南面立賔主俱興賔揖皇子皇子進立
於席後南面賔降盥主人從降辭對如初賔盥手跪取
爵於篚興洗訖詣西階賔主一揖一讓升主人立於席
後西面賔詣酒樽所酌酒進皇子筵前北向立祝曰㫖
酒既清嘉薦亶時始加元服兄弟具來孝友時格永乃
保之皇子筵西拜受爵賔復西階上東面答拜執撰者
薦豆籩於皇子筵前皇子升筵坐左執爵右取脯擩於
醢祭於籩豆之間祭酒興筵末坐啐酒執爵興降筵西
跪奠爵再拜執爵興賔答拜冠者升筵跪奠爵於薦東
興立於筵西南面執饌者徹薦賔揖皇子皇子進升筵
南向坐賔之贊冠者跪脱緇布冠置於箱櫛畢設纚興
復位賔降二等受逺遊冠右執頂左執前詣皇子筵前
北向跪冠興復位賔之贊冠者坐設簮結纓興復位皇
子興賔揖皇子適房賔主俱坐皇子著朝服出房户西
南面立賔主俱興賔揖皇子皇子進立於席後南面賔
詣酒樽所取爵酌酒進皇子筵前北向立祝曰㫖酒既
清嘉薦伊脯乃申其服禮儀有序祭此嘉爵承天之祜
皇子於筵西拜受爵賔復西階上東面答拜執饌者薦
籩豆皇子升筵坐左執爵右祭脯醢祭酒興筵末坐啐
酒執爵興降筵西跪奠爵再拜執爵興賔答拜皇子升
筵坐奠爵於薦東興立於筵西南面執饌者徹薦爵賔
揖皇子皇子進升席南面坐賔之贊冠者跪脱進賢冠
置於箱櫛畢設纚興復位賔降三等受冕右執頂左執
前詣皇子筵前北向跪冠興復位賔之贊冠者坐設簮
結纓興復位皇子興賔揖皇子皇子適房賔主俱坐主
人贊冠者徹櫛箱入於房皇子著衮冕之服出房户西
南面立俱興賔揖皇子皇子進立於席後南面賔詣酒
樽所取爵酌酒進皇子筵前北向立祝曰㫖酒令芳籩
豆有楚咸加其服肴升折俎承天之慶受福無疆皇子
筵西拜受爵賔復位東面答拜執饌者薦籩豆設俎於
籩豆之南皇子升筵坐左執爵右祭脯醢贊冠者取肺
一以授皇子奠爵於薦西興受肺郤左手執本坐右手
絶末以祭左手嚌之興加於俎皇子坐帨手執爵祭酒
興筵末坐啐酒降筵西南面坐奠爵再拜執爵興賔答
拜皇子升筵坐奠爵於薦東興贊冠者引皇子降立於
西階之東南面初皇子降賔降自西階直西序東面立
主人降自東階直東序西面立賔少進字之曰儀禮既
備令月吉日昭告其字爰字孔嘉君子攸宜宜之於嘏
永夀保之曰孟某甫仲叔季唯其所當皇子曰某雖不
敏夙夜祇奉賔出主人送於内門外主人西面請賔曰
公辱執事請禮從者賔曰某既得將事敢辭主人曰敢
固以請賔曰某辭不得命敢不從賔就次主人入初賔
出皇子東面見諸親諸親拜之皇子答拜皇子入見内
外諸尊於别所賔主既釋服改設席訖賔贊俱出次立
於門西東面主人出門東西面主人揖賔贊報揖主人
先入賔贊從之至階一揖一讓升各就坐后立定俱坐
會訖賔主俱興賔立於西階上贊冠者在北少退俱東
面主人立於東階上西面掌事者奉束帛之篚升授主
人於序端主人執篚少進西面立又掌事者奉幣篚升
立於主人後於幣篚升牽馬者牽兩馬入陳於門内三
分庭一分在南北首西上賔還西階上北面贊冠者立
於賔左少退俱北面再拜主人進立於楹間南面賔贊
進立於主人之右俱南面東上主人授幣賔受之退復
東面位於主人授幣掌事者又以幣篚授贊冠者贊冠
者退復位主人還阼階上北面拜送賔贊降自西階從
者迓受幣賔當庭實東面揖出牽馬者從出從者迓受
馬於門外賔降主人降送賔於大門外西面再拜賔退
主人入皇子詣閤至次著朝服通事舍人引皇子入詣
皇帝所御之殿至閤近臣入奏皇帝即御座南向坐近
臣出引皇子入立於階間北面再拜訖近臣引出皇子
至皇后殿閤外近臣附奏皇后即御位南向坐司言至
閤引皇子入立於階間北面再拜司言引出閤皇子出
還第如來儀
　　　　本朝
開寶通禮如開元禮
國朝近制加冠者止加烏紗折上巾不用開寶禮舊儀
宗室子若將授官者必先賜袍笏令裹頭而後授命焉
　政和御製冠禮卷八
欽定四庫全書
　政和五禮新儀卷八
　　序例
　　　親祠降御札奏告宫觀(非泛奏/告同)
前二日儀鸞司設行事執事官次扵宫觀前一日質明
行事執事官赴本宫觀清齋集告官齋所肄儀太祝習
讀青詞祝文眡禮饌香幣訖俱還齋所告日前三刻禮
直官贊者諸司職掌各服其服太常設篚扵神位之左
青詞祝文扵神位之右香爐并合置扵案上(以御/香封)次設
祭器皆藉以席光禄實之每位各左一籩(實以/時果)右一豆
(實以/法醬)犧尊一置扵坫加勺冪在殿上前楹間北向(實以/供内)
(法/酒)太常設燭扵神位前洗二扵東階之東北向(盥洗在/東爵洗)
(在/西)罍在洗東加勺篚在洗西南肆實以巾(若爵洗之篚/則又實以爵)
(加/坫)執罍篚者位扵其後設燎柴扵殿庭之東南隅北向
設望燎位扵其北告官在北南向奉禮郎太祝在其後
西上又設告官席位扵殿下東階之東西向奉禮郎太
祝太官令位於殿庭北向西上又設奉禮郎太祝位扵
殿上之東西向北上太官令扵酒尊所北向告日未明
告官以下並常服以俟贊者引奉禮郎太祝太官令詣
殿庭各就席位禮直官引告官就位(凡告官行事禮直/官引餘官贊者引)
禮直官稍前贊有司謹具請行事贊者曰再拜在位者
皆再拜次引奉禮郎太祝太官令升殿就位立定次引
告官詣盥洗位北向立搢笏盥手帨手執笏升自東階
詣神位前搢笏三上香跪次奉禮郎搢笏西向跪執事
者以幣授奉禮郎奉禮郎奉幣授告官訖執笏興復位
告官受幣奠訖執笏俛伏興再拜訖復位(若詣以次神/位奉禮郎告)
(官行禮並/如上儀)少頃引告官再詣盥洗位北向立搢笏盥手
帨手詣酒尊所西向立執事者以爵授告官告官搢笏
執爵執尊者舉冪太官令酌酒告官以爵授執事者執
笏詣神位前搢笏跪執事者以爵授告官執爵三祭酒
奠爵(景靈宫/進酒)執笏俛伏興少立次引太祝詣神位前東
向搢笏跪讀青詞祝文訖執笏興復位告官再拜復位
(若詣以次神位前太祝/告官行禮並如上儀)少頃引告官詣望燎位有司各
詣神位前取詞幣置扵燎柴次引奉禮郎太祝詣望燎
位立定禮直官贊曰可燎火燎半柴禮直官贊畢引告
官以下退
　　　報謝宫觀
前二日儀鸞司設行事執事官次扵宫觀前一日質明
行事執事官赴本宫觀清齋集告官齋所肄儀太祝習
讀青詞祝文視禮香饌幣訖俱還齋所告日前三刻禮
直官贊者諸司職掌各服其服太常陳幣篚扵神位之
左青詞祝文扵神位之右香爐并合置扵案(以御/香封)次設
祭器皆藉以席光禄實之每位各籩豆十有二籩為三
行以右為上(第一行栗在前形鹽糗餌粉餈次之第二/行乾䕩在前乾棗棃實乾柿次之第三行)
(蔆在前芡榛/實乾桃次之)豆為三行以左為上(第一行芹菹在前葵/菹菁菹次之第二行)
(萵在前薤子松脯次之第三行/苽􁁉在前醬酏食糝食次之)俎二一在籩豆外二爼
間簠在左簋在右(簠實以稻粱在稻南/簋實以黍稷在黍南)犧尊一置扵北
加勺冪在殿上前楹間俱北向(盥洗在東/爵洗在西)執罍篚者位
扵其後設燎柴扵殿庭之東南隅北向設望燎位於其
北告官在北南向奉禮郎在後太祝西上設告官席位
扵殿下東階之東西向奉禮郎太祝太官令立扵殿庭
北向西上又設奉禮郎太祝位扵殿上之東西向北上
太官令扵酒尊所北向告日未明告官以下並常服以
俟贊者引奉禮郎太祝太官令詣殿庭各就席位禮官
引告官就位(凡告官行事禮直/官引餘官贊者引)禮直官稍前贊有司謹
具請行事贊者曰再拜在位者皆再拜次引奉禮郎太
祝太官令升殿就位次引告官詣盥洗位北向立搢笏
盥手帨手執笏升自東階詣神位前搢笏跪三上香次
引奉禮郎搢笏西向跪執事者以幣授奉禮郎奉禮郎
奉幣授告官訖執笏興復位告官受幣奉奠訖執笏俛
伏興再拜復位(若詣以次神位則奉/禮郎告官并如上儀)少頃引告官再詣
盥洗位北向立搢笏盥手帨手執笏詣爵洗位北向立
搢笏洗爵拭爵以授執事者執笏升詣酒尊所西向立
執事者以爵授告官告官搢笏執爵執尊者舉冪太官
令酌酒告官以爵授執事者執笏詣神位前搢笏跪執
事者以爵授告官告官執爵三祭酒奠爵(景靈宫/進酒)執笏
俛伏興少立次引太祝詣神位前東向搢笏跪讀青詞
祝文訖執笏興復位告官再拜復位(若詣以次神位則/太祝告官行禮並)
(如上/儀)少頃引告官詣望燎位有司各詣神位前取詞幣
置扵燎柴次引奉禮郎太祝詣望燎位立定禮直官贊
曰可燎火燎半柴禮直官贊禮畢引告官以下退
　
　
　
　
　
　
　
　
　政和五禮新儀卷八
欽定四庫全書
　政和御製冠禮卷九
　　冠儀
　　　品官(漢/唐)　(晉/)
　　　　漢
後漢何休冠儀約制云將冠子者具衣冠冠者父兄若
諸父宗族之尊者一人為主主人告所素欽僚友一人
為冠賔必自往其家告曰某長矣將加冠於首願吾子
教之賔既許主人自定吉日先冠一日宿告賔曰請以
明日行事賔曰敢不從命主人灑掃内外皆肅執事者
於兩楹間為冠者設北向筵又設賓東向筵兩筵相接
授冠以篚器設於兩筵又設樽爵於東方冠者如常服
待命於房夙興賔到迎延揖讓如常坐定執事曰請行
事主人跪告賔曰請勞吾子賔跪答曰敬諾賔起立西
序東面聴命之禮賔冠者興西向拜賔賔答拜訖命就
筵賔主各還坐冠者北向筵坐賔復跪曰吾子之使請
將命主人跪答曰勞吾子賔起就東向筵執事者執爵
跪向冠者祝曰令月吉日始加元服棄爾㓜志順爾成
徳夀考維祺介爾景福冠者即坐賔跪加冠訖冠者執
爵酹地然後啐酒訖賔興還復本坐主人亦起乃俱坐
冠者還房自整飾出拜父父為起若諸父羣從及兄應
答拜者答拜如常入拜母母答拜其餘兄弟姑姊皆相
拜如常主人命冠者出便設酬為勸乃罷異日有祭事
自告祖考者自如舊祭禮常儀
　　　　晉
晉王堪冠禮儀云永平元年正月戊子冠中外四孫立
於步廣里舍之阼階設一席於東廂引冠者以長㓜次
於席南東上賔宗人立於西廂東面南上堪立於東軒
西南面西上陳元服於席上宗人執儀次呼冠者各應曰
諾宗人申誡之曰以歳之正以月之令兄弟具來咸加
爾服棄爾㓜志順爾成徳敬慎威儀惟人之則夀考維
祺永受景福冠者髙跪而冠各自著布興再拜從立於
賔南上酌四杯酒各拜醮而飲事訖上堂向御史府君
再拜訖冠者東面坐如常燕禮時賔宗人東平王隆叔
祚王循道安王業建始此皆古禮俱以意斟酌從其簡
者耳
　　　　唐
唐開元禮三品以上嫡子冠將冠筮於廟門之外無廟
者筮於正寢之堂主人(謂將冠者/之父兄也)公服立於門東西面
無廟者立堂上楹間近東西面掌事者各服其服立於
門西東面北上無廟者立於楹間近西東面俱北上布
筮席於闑西閾外面西無廟者於主人之西西面筮者
開韇出䇿兼執之東面受命於主人主人曰為嫡子某
某日加冠庶幾從之筮者曰諾進就筮席西面以韇繫
䇿遂述曰假爾太筮有常某人為嫡子某某日加冠庶
幾從之乃釋韇坐筮訖興降席東面稱占曰從筮者退
若不吉則筮逺日如初儀贊禮者進主人之左禮畢掌
事者徹筮席前三日筮賔如求日之儀(筮賔筮其可/使冠子者)前
二日主人戒賔及贊冠者主人至賔大門外掌次者引
之次主人公服出次立於門外之西東面賔公服立於
阼階下西面儐者公服進於賔之左北面受命出立於
門東西面曰敢請事主人曰某之子某將加冠請某子
教之(相稱各/隨官爵)儐者入告賔出立於門東西面再拜主人
答拜主人曰某之子某將加冠願吾子教之賔曰某不
敏恐不能供事以辱吾子敢辭主人曰某猶願吾子教
之賔曰吾子重有命某敢不從主人再拜賔答拜主人
還賔拜送主人戒贊冠者亦如之(亦通使子/弟戒之)前一日掌
事者設次於大門外之右南向其日夙興贊者設洗於
正寢阼階東南東向當東霤(六品以下/當東榮)南北以堂深罍
水在洗東加勺冪篚在洗西南肆實巾一於篚加冪席
於東房西墉下(無房者張/帷為之)陳服於席東領北上冕服青
衣纁裳(一品衮冕服九章五章在衣山龍華蟲火宗彛/四章在裳藻粉米黼黻二品鷩冕服七章三章)
(在衣華蟲藻火四章在裳宗彛粉米黼黻三品毳冕服五/章三章在衣宗彛藻粉二章在裳黼黻四品繡冕服三章)
(一章在衣粉米二章在裳黼黻五品𤣥冕衣無/章裳刺黼一章六品以下爵弁服青衣纁裳)白紗中單
黻領(四品以下/青領也)青褾襈裾革帶鈎䚢大帶(一品二品素/帶皆紕其外)
(上以朱下以緑三品紕其垂外以𤣥内以黄紐約皆用/青組四品五品素帶紕其垂外以𤣥内以黄紐約皆用)
(青組六品以下練帶紕其垂/内外以緇紐約用青組也)黻(隨衣色山火二章四品/五品繡冕山一章𤣥冕)
(無/章)劔(飾以金玉四品/五品飾以金)雙佩(一品山𤣥玉五品/以上佩水蒼玉)雙綬(一品/緑綟)
(綬四綵紫黄赤緣質長一丈八尺二百四十首廣九/寸二品三品紫綬三綵紫黄赤純紫質長丈六尺一)
(百八十首廣八寸皆有小雙綬長二尺六寸色同大綬/而首半之一品施二玉環四品青綬三綵青白紅純青)
(質長一丈四尺一百三十首廣七寸五品墨綬二綵青/緇純紺質長一丈二尺一百首廣六寸皆有小雙綬長)
(二尺六寸色同大綬而首/半之六品以下爵韠而已)朱韈赤舄(五品以上同六品/以下白韈赤履庶)
(人介幘服絳公服方心/革帶鈎䚢假帶韈履)進賢冠服絳紗單衣白紗中單
皂領褾襈裾白裙襦(亦裙/衫也)革帶鈎䚢假帶曲領方心絳
紗蔽膝白韈黒舄(八品下去中單曲領蔽膝黒履庶人/黒介幘服白裙衫青領革帶韈履)
劒雙珮雙綬(六品以下/無劒綬)緇布冠服青衣素裳素鞸(中單/革帶)
(大綬劒珮與冕服同韈舄與進賢冠服同六品以下中/單革帶緇帶與爵弁服同韈履與進賢冠同庶人帶韈)
(履與介幘服/同去韠而已)緇纚櫛簮同箱在服南(纚今用皂巾方六/寸屬帶於前兩隅)
筦筵四紛純加藻席四繢純入在南側樽甒醴在服北
加勺冪設坫(四品以/下設篚)在樽北實角觶角柶各一加冪饌
陳於坫北(四品及五品蒲筵四緇布純加萑席四𤣥帛/純六品以下蒲筵四緇布純不加於萑席四)
(品以下設篚無坫柶以角為之狀如匕饌用少牢及腊/三俎一二品十籩十豆三品八籩八豆四品五品六籩)
(六豆凡牲體節折如離肺籩實脯棗栗之屬豆實醢醬/虀菹之類六品以下用特牲一俎二籩二豆籩實脯棗)
(豆實/菹醢)設洗於東房近北罍水在洗西篚在洗東北肆實
以巾質明賔贊至於主人大門外掌次者引之次賔贊
公服諸行事者各服其服(六品以下無公/服者服常服)執樽罍篚者
皆就位冕(衮冕垂青珠九旒以組為纓色如其綬青纊/充耳角簮導鷩冕七旒毳冕五旒餘皆同衮)
(冕四品五品繡冕垂青珠四旒以組為纓色如其綬青/纊充耳角導六品以下𤣥冕三旒餘同繡冕庶人則黒)
(介幘/也)進賢冠三梁纓青縷導(四品五品兩梁六品以/下一梁庶人則黒介幘)緇
布冠青組纓冠冕各一箱各一人執之待於西階之西
東面北上設主人之席於阼階上西面賔席於西階上
東面冠者席於主人東北西面主人公服立於阼階下
當東序西面諸親公服非公服者常服立於罍洗東南
面北上(尊者停/别室)儐者公服立於門外道東北面將冠者
雙童髻空頂幘雙玉導金寶飾綵袴褶綿紳烏皮履(六/品)
(以下導不以玉/無金寶之飾)立於房内户東西面賔及贊冠者出次
立於門西贊冠者少退俱東面北上儐者進於主人之
左北面受命出立於門東西面曰敢請事賔曰某子有
嘉禮命某事儐者入告主人迎賔於大門外之東西面
再拜賔答拜(凡賔主拜揖入出/皆贊禮者相導)主人揖贊冠贊冠者報
揖主人又揖賔賔報揖主人入賔及贊冠者次入及内
門主人揖賔賔報揖主人與賔入贊者從之至内霤將
曲揖賔賔報揖至階主人立於階東西面賔立於階西
東面主人曰請吾子升賔曰某將事敢辭主人曰固請
吾子升賔曰某敢固辭主人曰終請吾子升賔曰某敢
終辭主人升自阼階立於席東西向賔升自西階立於
席西東向贊者及庭盥於洗升自西階入於東房立於
主人贊冠者之南俱西面(庶子之禮則自此/以下不同如别儀)主人贊冠
者引將冠者出立於房户外之西南面賔之贊冠者取
纚櫛簮箱跪奠於冠者筵南端興席北少東西面立賔
揖將冠者賔主俱即席坐將冠者進升席西面坐賔之
贊冠者進筵前東面跪脱雙童髻置於箱畢設纚興復
位立賔主俱興賔降盥主人從降賔東面辭曰請吾子
不降主人曰吾子降辱敢不從降賔至罍洗盥手訖詣
西階賔主一揖一讓升主人立於席後西面賔立西階
上東面執緇布冠者升賔降一等受之右執頂左執前
進冠者筵前東向立祝曰令月吉日始加元服棄爾㓜
志順爾成徳夀考維祺介爾景福乃跪冠興復西階上
席後東面立賔之贊冠者進筵前東面跪維纓興復位
冠者興賔揖冠者冠者適房賔主俱坐冠者著青衣素
裳之服出房户西南面立賔主俱興賔揖冠者進升席
西向坐賔之贊冠者跪脱緇布冠置於箱櫛畢設纚興
復位賔降二等受進賢冠(庶人則/黒介幘)右執頂左執前進冠
者筵前東向立(庶人則北向/下皆依此)祝曰吉日令辰乃申爾服
敬爾威儀淑慎爾徳眉夀萬年永受胡福乃跪冠興復
位賔之贊冠者跪設簮結纓興復位冠者興賔揖冠者
冠者適房賔主俱坐冠者著絳紗服(庶人則白/裙𥜗服)出房户
西南面立賔主俱興賔揖冠者進升席西向坐賔之贊
冠者跪脱進賢冠(庶人則/黒介幘)置於箱櫛畢設纚興復位賔
降三等受冕(六品下受爵弁/庶人黒介幘)右執頂左執前進冠者筵
前東面立祝曰以歳之正以月之令咸加爾服兄弟具
在以成厥徳黄耉無疆受天之慶乃跪冠興復位賔之
贊冠者跪設簮結纓興復位冠者興賔揖冠者冠者適
房賔主俱坐主人贊冠者徹纚櫛簮箱及筵入於房又
筵於室户西南向冠者著冕(六品以下著爵弁之/服庶人則絳公服)出房
户西南面立賔主俱興主人贊冠者盥手洗觶於房酌
醴加柶覆之面葉出房南面立賔揖冠者冠者就筵西
南面立賔進受醴於室户東西面進冠者筵前北面立
祝曰甘醴維厚嘉薦令芳拜受祭之以定爾祥承天之
休夀考不忘冠者筵西拜受觶賔復西階上東面答拜
執饌者奉饌薦於冠者筵前冠者升筵坐左執觶右取
脯擩於醢祭於籩豆之間贊冠者取肺一以授冠者冠
者奠觶於薦西興受肺左手執本坐右絶末以祭左手
嚌之興以授贊冠者加於俎冠者坐帨手取觶以柶祭
醴柶加於觶面葉興筵末坐啐醴建柶興降筵西南面
跪奠觶再拜執觶興賔答拜賔主俱坐冠者升筵跪奠
觶於薦東興進北向跪取脯降自西階入見母進奠脯
於席前退再拜以出冠者母不在則使人受脯於西階
下(庶人之禮與此上一節/不同自此以下皆同)
　
　
　
　
　
　
　
　
　
　
　政和御製冠禮卷九
欽定四庫全書
　政和五禮新儀卷九
　　序例
　　　親祠奏告配帝室(常祀/同)
冬至日祀昊天上帝前二日奏告太祖皇帝室正月上
辛祈糓祀上帝前二日奏告太宗皇帝室同日祀感生
帝前二日奏告僖祖皇帝室孟夏雩祀上帝前二日奏
告太宗皇帝室夏日至祭皇地祗前二日奏告太祖皇
帝室季秋大享明堂祀上帝前二日奏告神宗皇帝室
孟冬祭神州地祗前二日奏告太宗皇帝室奏告前二
日儀鸞司設行事執事官次扵齋宫前一日質明告官
以下赴齋宫致齋(内行事執事官以差/正祭並齋戒如别儀)集告官齋所肄
儀太祝習讀祝文及眡禮饌香幣訖俱還齋所告日前
三刻禮直官贊者諸司職掌各服其服宫闈令入殿開
室帥其屬埽除扵神幄内鋪筵南向設几筵上如常儀
太常陳幣篚扵神位之左(幣以/白)祝版扵神位之右置扵
坫香爐并合置扵案上(以御/香封)次設酒器皆籍以席光禄
實之毎室各左一籩(實以/鹿脯)右一豆(實以/鹿臡)犧尊一置扵坫
加勺冪在殿上前楹間室户之左北向(實以供/内法酒)太常設
燭於神位前盥洗扵東階下直東霤(盥洗在東/爵洗在西)罍在洗
東加勺篚在洗西角肆實以巾(若爵洗之篚用/巾實以爵加坫)執罍篚
者位扵其後設揖位扵齋宫内南向告官在南北向監
察御史奉禮郎太祝太官令在北南向西上又設揖位
於東神門外如齋宫内位開瘞坎於殿西階之東方深取
足容物南出階設望瘞位扵其南告官在南北向監察
御史在西東向奉禮郎太祝在東西向北上設告官席
位扵殿下東南西向監察御史扵殿庭之南北向奉禮
郎太祝太官令位扵其後俱西上光禄卿席位扵監察
御史之南北向又設監察御史位扵殿上之西東向奉
禮郎太祝在西東向北上太官令位扵酒尊所北向告
日未明祠祭官引宫闈令入詣殿庭北向立(凡宫闈令/行事皆祠)
(祭官/引)祠祭官曰再拜宫闈令再拜升殿開室帥其屬埽
除邪穢拂神位退就執事位太官令帥其屬實饌具畢贊
者引光禄卿入詣殿下席位北向(凡告官行事禮直官/引餘官皆贊者引)
贊者曰再拜光禄卿再拜升自西階(凡行事執事官/升降皆自西階)㸃
視禮饌畢次引監察御史升殿㸃閱陳設糾察不如儀
者光禄卿還齋所餘官各服祭服次引行事執事官各
就齋宫内揖位立定禮直官贊揖引詣東神門外揖位
贊揖次引監察御史奉禮郎太祝太官令先入就席位
次引告官入就位祠禮官扵殿上贊奉神主宫闈令入
室執笏扵祏室内奉神主殿設扵座(奉神主詣神幄内/扵几後啟匱以白)
(羅巾/覆之)執笏退復執事位祠祭官扵殿上贊奉神主訖禮
直官稍前贊有司謹具請行事贊者曰再拜在位者皆
再拜次引監察御史奉禮郎太祝太官令升殿各就位
立定以次告官詣盥洗位北向立搢笏盥手帨手執笏升
殿詣神位前搢笏跪三上香次引奉禮郎搢笏西向跪
執事者以幣授奉禮郎奉禮郎以幣授告官訖執笏興
復位(若正月上辛奏告僖祖皇帝室奉幣訖引奉禮郎/先詣太宗皇帝室神位前西向立告官奠幣訖詣)
(太宗皇帝室行/禮並如上儀)告官受幣奠訖執笏俛伏興再拜降復
位少頃引告官再詣盥洗位北向立搢笏盥手帨手詣
爵洗位北向立洗爵拭爵以授執事者執笏升殿詣尊
所西向立執事者以爵授告官告官搢笏執爵執尊者
舉冪太官令酌酒告官以爵授執事者執笏詣神位前
搢笏跪執事以爵授告官告官執爵三祭酒奠爵執笏
俛伏興出户外北向少立引太祝扵堂户外東向搢笏
跪讀祝文讀祝訖執笏興復位(若正月上辛奉禮郎詣/僖祖皇帝室讀祝文訖)
(引太祝先詣太宗皇帝室户外東向立告/官再拜訖詣太宗皇帝室行禮如上儀)祭官扵殿上
贊奉神主入祏室次引宫闈令搢笏奉入室内訖(宫闈/令先)
(捧匱置神主扵/匱捧入祏室)搢笏退復位次引告官詣望瘞位有司
詣室取幣置扵瘞坎引監察御史奉禮郎太祝望瘞位
禮直官曰可瘞置土半坎引告官以下詣齋官揖位立
禮直官贊禮畢揖退太官令帥其屬徹禮饌引監察御
史監視収徹訖還齋所宫闈令闔户以降太常藏祝版於
匱
　
　
　
　
　
　
　
　
　
　
　
　
　
　
　
　政和五禮新儀卷九
欽定四庫全書
　政和御製冠禮卷十
　　冠儀
　　　品官(唐朝/本)
　　　　唐
初冠者入見母賔主俱興賔降當西序東面立主人降
當東序西面立冠者既見母出立於西階之東南面賔
少進字之曰禮義既備令月吉日昭告爾字爰字孔嘉
髦士攸宜宜之于嘏永受保之曰伯某甫冠者曰某雖
不敏夙夜祇奉賔出主人送於内門外主人西面請賔
曰吾子辱執事請禮從者賔曰某既得將事敢辭主人
曰敢固以請賔曰某辭不得命敢不從賔就次主人入
初賔出冠者東面見諸親諸親拜之冠者答拜冠者西
面拜賔之贊冠者賔之贊冠者答拜訖見諸尊於别室
賔主既釋服改席訖賔與衆賔俱出次立於門西東面
主人出門東西面主人揖賔賔報揖主人先入賔及衆
賔從之至階一讓升各就坐後立定俱升坐會訖賔主
俱興(四品以下則賔主俱興賔立於西階上東面主人/立於東階上西面掌事者以幣篚升授主人於序)
(端賔北面拜主人進立於楹間賔降自西階東面衆賔/從降南面立賔進立於主人右南面賔受篚退復東面)
(立主人還阼階上北面拜門之東西面再拜請受幣賔/出主人送賔於大門賔退主人入並無以下陳馬之儀)
賔立於西階上贊冠者在北少退俱東面主人立於東
階上西面衆賔降立於階下東面掌事者以幣篚升授
主人於東序端主人執篚少進西面立又掌事者奉幣篚升
立於主人之後於幣篚升牽馬者牽兩馬入陳於門内
三分庭一在南北首西上賔還西階上北面贊冠者立
於賔左少退賔贊俱再拜主人進立於楹間南面賔贊
進立於主人之右俱南面主人授幣掌事者又以幣篚
授贊冠者贊冠者退復位主人還阼階上北面拜送賔
贊降自西階從者迓受幣賔當庭實東面揖出牽馬者
從出從者迓受馬於門外賔降主人降送賔於大門外
之東西面再拜賔退主人入孤子則諸父諸兄戒賔冠
之日主人髻而迎賓拜揖讓如冠主冠於阼階醴之
及禮賔拜送皆如上儀明日見廟冠者朝服無廟者見
祖禰於正寢冠者公服庶人則常服質明贊者引入廟
南門中庭道西北面贊拜訖引出
品官庶子筮日筮賔衣服冠佩之制行事之儀皆如嫡
子惟於加冠之際自主人贊冠者引將冠者出立房外
以後一節為異焉主人贊冠者引將冠者出立於房户
外之西南面賔之贊冠者取纚櫛簮箱跪奠於冠者筵
東嫡子則筵西興席東少北南面立(嫡子則席北/少東西面)賔揖
將冠者賔主俱即席坐將冠者進升席南面坐賔之贊
冠者進筵前北面跪嫡子則東面脱雙童髻置於箱櫛
畢設纚興復位立賔主俱興賔降盥主人從降賔東面
辭曰請吾子不降主人曰吾子降辱敢不從降賔至罍
洗盥手訖詣西階賔主一揖一讓升主人立於席後西
面賔立於西階上東面執緇布冠者升賔降一等受之
左執頂右執前進將冠者筵前北向跪(嫡子則東向/即辭不同)冠
興復西階上席後東面立賔之贊冠者進筵前北向跪
(嫡子則/東向)結纓興復位冠者興賔揖冠者冠者適房賔主
俱坐冠者著青衣素裳之服出房立於户西南面賔主
俱興賔揖冠者進立於席後(嫡子則進升/席西向坐)南面賔降盥
主人從降辭對如初賔盥手跪取爵於篚興洗訖詣西
階賔主一揖一讓進北主人立於席後西面賔詣酒樽
所酌酒進冠者筵前北向立祝曰㫖酒既清嘉薦亶時
始加元服兄弟具來孝友時格永思保之冠者筵西拜
受爵賔復西階上東面答拜執饌者薦籩豆於冠者筵
前冠者升筵坐左執爵右取脯擩於醢祭於籩豆之間
(四品五品於醢右取脯擩右執祭於/籩豆之間六品祭醢於籩豆之間)祭酒訖興筵末坐
啐酒執爵興降筵西跪奠爵再拜執爵興賔答拜冠者
升筵跪奠爵於薦東興立於筵西南面執饌者徹薦爵
賔揖冠者冠者進升筵南向坐賔之贊冠者跪脫緇布
冠置於箱櫛畢設纚興復位賔降二等受進賢冠(庶人/則黒)
(介/幘)右執頂左執前進冠者筵前北向跪冠興復位賔之
贊冠者坐設簮結纓復位冠者興賔揖冠者適房賔主
俱坐冠者著絳紗服(庶人則/裙襦服)出房立於户西南面賔主
俱興賔揖冠者冠者進立於席後南面賔詣酒罇所取
爵酌酒進冠者筵前北向立祝曰㫖酒既清嘉薦伊脯
乃申爾服禮儀有序祭此嘉爵承天之祜冠者筵西拜
受爵賔復西階上東面答拜執饌者薦籩豆冠者升筵
坐左執爵右祭脯醢祭酒興筵末坐啐酒執爵興降筵
西跪奠爵再拜執爵興賔答拜冠者升筵坐奠爵於薦
東興立於筵西南面執饌者徹薦爵賔揖冠者冠者進
升席南面坐賔之贊冠者跪脱進賢冠置於箱櫛畢設
纚興復位賔降三等受冕(六品以下爵弁服/庶人則絳紗服)右執頂左
執前進冠者筵前北向跪冠興復位賔之贊冠者坐設
簮結纓興復位冠者興賔揖冠者適房賔主俱坐主人
贊冠者徹櫛箱入於房冠者著冕服(六品以下爵弁/服庶人公服)出
房立於户西南面賔主俱興賔揖冠者冠者進立於席
後南面賔詣酒樽所取爵酌酒進冠者筵前北向立祝
曰㫖酒令芳籩豆有楚咸加爾服肴升折俎承天之慶
受福無疆冠者筵西拜受爵賔復位東面答拜執饌者
薦籩豆設俎於籩豆之南冠者升筵坐左執爵右祭脯
醢贊冠者取肺一以授冠者冠者奠爵於薦西興受郤
左手執本坐右絶末以祭上左手嚌之興加於俎冠者
坐帨手執爵祭酒興筵末坐啐酒興降筵西南面坐奠
爵再拜執爵興賔答拜冠者升筵坐奠爵於薦東興降
席北面既取脯降自西階入見母進奠脯於席前退再
拜以出冠者母不在則使人受於西階下自此以下見
母禮賔見廟皆如嫡子之儀
　　　　本朝
開寶通禮如開元之制
　　　女笄(周/唐)
　　　　周
周制女子許嫁笄而醴之稱字祖廟未毁教於公宫三
月祖廟已毁則於宗室公羊傳婦人許嫁笄而字之死
則以成人之喪埋之雜記女雖未許嫁年二十而笄禮
之婦人執其禮燕則鬈首(賈公彦云許嫁者用醴禮之/不許嫁者當用酒醮之欽其)
(早得/禮)
　　　　唐
開元禮義鑑云禮云雖未許嫁年二十而笄其儀如冠
男子但用酒醮之為異耳禮云女子著笄明有繫屬故
笄在許嫁二十而筓者禮云女子許嫁為成人故著笄
焉明在繫屬於外也若未許嫁年二十而笄以其成人
非謂繫嫁也故記云對女賔得婦人執其禮是二十未
許嫁有笄之義也
　
　
　
　
　
　
　政和御製冠禮卷十
欽定四庫全書
　政和五禮新儀卷十
　　序例
　　　奏告諸陵上宫
　　　齋戒
告官以下沿路宿扵驛舎(有坊即官/廨或觀寺)不弔喪問疾作樂
刑罰罪人及與穢惡至陵宿扵齋所惟奏告事得行其
餘悉禁前一日質明應行事執事陪位官並齋扵陵所
本陵設酒饌告官已齋而闕者通攝行事
　　　陳設
前一日都監常服帥其屬詣陵闕宫殿門升殿行掃除
扵上降行埽除扵下設神御座扵殿上當中南向惟永
安陵則設宣祖皇帝座稍西又設昭憲皇后座扵宣祖
皇帝之東俱南向陳香案及供奉之物扵座前訖闔宫
殿門永昌陵則先詣太祖皇帝陵陳設畢次詣孝惠皇
后孝明皇后孝章皇后章懷皇后陵永熙陵則先詣太
宗皇帝陵陳設畢次詣淑惠皇后懿徳皇后明徳皇后
元徳皇后章穆皇后陵永定陵則先詣真宗皇帝陵陳
設畢次詣章獻明肅皇后章懿皇后章惠皇后陵永昭
陵則先詣仁宗皇帝陵陳設畢次詣慈聖光獻皇后陵
永厚陵則先詣英宗皇帝陵陳設畢次詣宣仁聖烈皇
后陵永裕陵則先詣神宗皇帝陵陳設畢次詣欽聖憲
肅皇后欽成皇后欽慈皇后惠恭皇后陵陳設並如上
儀又設告官以下次扵門外告日行事前陳表於案上
在右(惠恭皇后/位陳祝文)置燎柴扵爐内設望瘞位扵其北告官
陪位官在北南向太祝位扵其後又設告官席位扵階
東陪位席位又扵其南俱西向北上設太祝位扵庭南
北向又設告官位扵香案之前北上設太祝位扵香案
之西東向
　　　省饌
前一日告官以下常服並集告官齋所肄儀太祝習讀
表及祝文訖告官詣厨閲饌物省鑊視滌既晡陵監帥
其屬臨造神饌
　　　行事
告日質明告官以下常服並詣陵南門外就次奉饌者
各陳扵外都監帥其屬闢宫殿門進饌者設饌俱畢都
監還以告官先入升殿㸃閱陳設乃還次禮生引太祝
次引陪位官次引告官各入就位禮生贊有司謹具請
行事次贊者曰再拜在位者再拜禮生引太祝升殿位
次引告官詣神御香案前執事官奉香告官搢笏三上
香執事者奉茶酒告官跪執醆酬茶三祭酒皆以虚醆
授執事者執笏俛伏興少退立太祝搢笏取表侍扵神
座右東向跪讀訖執笏興置表扵案(惠恭皇后陵/即讀祝文)告官
再拜俱降階復位(惟永安陵詣宣祖皇帝神御香案前/行禮畢次詣昭憲皇后神御香案前)
(行禮并/如上儀)禮生曰再拜在位皆再拜次引告官以下就望
燎位執事者取表置扵燎柴(惠恭皇后陵即取/祝文置扵燎柴)次引太
祝就望燎位禮生曰可燎火燎半柴告官以下退闔宫
殿門(永昌陵則先詣太祖皇帝陵行禮畢次詣孝惠皇/后孝明皇后孝章皇后章懷皇后陵永熙陵先詣)
(太宗皇帝陵行禮畢次詣淑徳皇后懿徳皇后明徳皇/后元徳皇后章穆皇后陵永定陵先詣真宗皇帝陵行)
(禮畢次詣章獻明肅皇后章懿皇后章惠皇后陵永昭/陵先詣仁宗皇帝陵行禮畢次詣慈聖光獻皇后陵永)
(厚陵先詣英宗皇帝陵行禮畢次詣宣仁聖烈皇后陵/永裕陵先詣神宗皇帝陵行禮畢次詣欽聖憲肅皇后)
(欽成皇后欽慈皇后恵恭/皇后陵行禮並如上儀)
　　　奏告諸陵下宫
　　　齋戒
如奏告上宫之儀
　　　陳設
前一日都監常服帥其屬闢寢宫門設神御座南向(永/安)
(陵設宣祖皇帝座當寢殿又設昭憲皇后座扵其西永/昌陵設太祖皇帝座當寢殿又設孝惠皇后座扵其西)
(孝明皇后座扵其東孝章皇后座扵孝惠皇后之西永/熙陵設太宗皇帝座當寢室又設淑徳皇后座扵其西)
(懿徳皇后座扵其東明徳皇后座扵淑徳皇后之西元/徳皇后座扵懿徳皇后之東永定陵設真宗皇帝座當)
(寢殿又設章懷皇后座扵其西章穆皇后座扵其東章/獻明肅皇后座扵章懷皇后之西章懿皇后座扵章穆)
(皇后之東永昭陵設仁宗皇帝座當寢殿又設慈聖光/獻皇后座扵其西永厚陵設英宗皇帝座當寢殿又設)
(宣仁聖烈皇后座扵其西永裕陵設神宗皇帝座當寢/殿又設欽聖憲肅皇后座扵其西欽成皇后座扵其東)
(欽慈皇后座扵欽聖憲肅皇后之西永/泰陵設哲宗皇帝座當寢殿俱南向)陳供奉之物扵
座前訖闔寢宫門又設告官以下次扵門外告日行事
前陳表扵案上在右(惠㳟皇后/位陳祝文)置燎柴扵爐内設望燎
位扵其北獻官陪位官在北南向太祝位扵其後又設
告官席位扵階東陪位官席位又扵其南並西向北上
設太祝位扵庭中之南北向又設告官位扵香案之前
北向太祝位扵香案之西東向(永裕陵下宫惠恭皇/后位陳設並如上儀)
　　　省饌
前一日告官以下常服並集告官齋所肄儀太祝習讀
表及祝文訖告官詣厨閱饌物省鑊視滌既晡陵監帥
其屬臨造神饌
　　　行事
告日闢寢宫門告官以下常服並詣南門外就次奉饌
者各陳於外以俟進饌者設扵神御座前訖降以出引
告官先入殿㸃閲陳設乃還次禮生引太祝次引陪位
官各入就位禮生贊有司謹具請行事次贊曰再拜在
位者皆再拜禮生引太祝升就位次引告官升自東階
由殿後詣神位室(不捲簾不褰帳惟/泰陵捲簾褰帳)告官詣神御香案
前執事者奉香告官搢笏三上香執事者奉茶酒告官
跪執醆酬茶三祭酒皆以虚醆授執事者執笏俛伏興
少退立太祝搢笏取表侍扵神座右東向跪讀訖執笏
興置表扵案(惠恭皇后位/即讀祝文)告官再拜(永泰陵告官再/拜訖降復位)次
詣逐位神御前行禮如上儀(永安陵詣宣祖髙皇帝次/詣昭憲皇后永昌陵詣太)
(祖皇帝次詣孝惠皇后孝明皇后孝章皇后永熙陵詣/太宗皇帝次詣淑徳皇后懿徳皇后明徳皇后元徳皇)
(后永定陵詣真宗皇帝次詣章懷皇后章穆皇后章獻/明肅皇后章懿皇后章惠皇后永昭陵詣仁宗皇帝次)
(詣慈聖光獻皇后永厚陵詣英宗皇帝次詣欽/聖憲肅皇后欽成皇后欽慈皇后惠恭皇后)俱降階
復位執笏禮生曰再拜在位皆再拜次引告官以下就
望燎位執事者取表置扵燎柴(惠恭皇后位即取/祝文置扵燎柴)次引
太祝就望燎位禮生曰可燎火燎半柴告官以下退闔
宫殿門
　
　
　政和五禮新儀卷十
欽定四庫全書　　　　　史部十三
　政和五禮新儀目錄一　　政書類二(儀制之屬/)
　　卷一
　　　序例
　　　　辨祀
　　　　時日
　　　　壇壝(燎壇瘞/坎附)
　　卷二
　　　序例
　　　　神位上
　　卷三
　　　序例
　　　　神位下
　　　　太廟祫享昭穆位
　　卷四
　　　序例
　　　　冊祝
　　　　玉幣
　　　　神席(神位/版附)
　　卷五
　　　序例
　　　　齋戒
　　　　獻官
　　　　祭器(器實/附)
　　　　牲牢(牲醴/附)
　　卷六
　　　序例
　　　　親祠登歌(大朝/㑹同)
　　　　親祠宫架(景靈宫同宣徳門/大朝㑹)
　　　　大祠登歌(中祠/同)
　　　　大祠宫架
　　卷七
　　　序例
　　　　親祠降御札奏告天地太廟别廟太社太稷
　　　　(祠廟/附)
　　　　非泛奏告天地太廟别廟太社太稷(祠廟/附)
　　　　報謝天地太廟别廟太社太稷(祠廟/附)
　　卷八
　　　序例
　　　　親祠降御札奏告宫觀(非泛奏/告同)
　　　　報謝宫觀
　　卷九
　　　序例
　　　　親祠奏告配帝室(常祀/同)
　　卷十
　　　序例
　　　　奏告諸陵上宫
　　　　奏告諸陵下宫
　　卷十一
　　　序例
　　　　車輅
　　　　　皇帝車輅(鹵簿内/車輦附)
　　　　　皇后車
　　　　　皇太子車輅
　　　　　王公以下車輅
　　卷十二
　　　序例
　　　　冠服
　　　　　皇帝冕服
　　　　　皇后冠服(妃冠/服附)
　　　　　皇太子冠服
　　　　　皇太子妃冠服
　　　　　命婦冠服
　　　　　羣臣祭服
　　　　　羣臣朝服
　　卷十三
　　　序例
　　　　鹵簿
　　　　　大架六引中道
　　卷十四
　　　序例
　　　　鹵簿
　　　　　大架中道
　　卷十五
　　　序例
　　　　鹵簿
　　　　　大架外仗(並左/右廂)
　　卷十六
　　　序例
　　　　鹵簿
　　　　　法架三引中道
　　卷十七
　　　序例
　　　　鹵簿
　　　　　法架中道
　　卷十八
　　　序例
　　　　鹵簿
　　　　　法架外仗(並左/右廂)
　　　　　立仗
　　　　　小架
　　卷十九
　　　序例
　　　　鹵簿
　　　　　皇后鹵簿
　　　　　皇太子鹵簿
　　　　　皇太子妃鹵簿
　　卷二十
　　　序例
　　　　鹵簿
　　　　　王公鹵簿
　　　　　一品鹵簿(命婦/同)
　　　　　二品鹵簿(命婦/同)
　　　　　三品鹵簿(命婦/同)
　　卷二十一
　　　序例
　　　　朝㑹儀衛
　　　　　大慶殿大朝會
　　　　　文徳殿視朝(大慶殿冊命諸王/大臣黄麾仗准此)
　　卷二十二
　　　序例
　　　　朝會儀衛
　　　　　紫宸殿大遼使朝
　　　　　文徳殿發冊
　　卷二十三
　　　序例
　　　　班位
　　　　　朝堂行事陪祠助祭官受誓戒班
　　　　　太廟齋坊行事陪祠助祭官受誓戒班
　　　　　奏請皇帝致齋垂拱殿樞宻以下班
　　　　　奏請皇帝致齋大慶殿文武官班
　　　　　親祠陪祠文武官班(侍耕藉侍/田獵班同)
　　　　　親祠景靈宫天興殿太廟助祭文武官班
　　　　　親祠禮畢文武官稱賀班
　　　　　御樓肆赦文武官班(受降宣/露布同)
　　　　　四孟朝獻景靈宫文武官班
　　卷二十四
　　　序例
　　　　　五服制度(衣服喪/𦵏服制)
　　卷二十五
　　　吉禮
　　　　皇帝祠昊天上帝儀一
　　　　　時日
　　　　　齋戒
　　　　　奏告
　　　　　陳設
　　卷二十六
　　　吉禮
　　　　皇帝祠昊天上帝儀二
　　　　　車駕自太廟詣青城
　　　　　省牲
　　　　　奠玉幣
　　卷二十七
　　　吉禮
　　　　皇帝祠昊天上帝儀三
　　　　　進熟
　　　　　望燎
　　　　　端誠殿受賀
　　卷二十八
　　　吉禮
　　　　皇帝祠昊天上帝儀四
　　　　　車駕還内
　　　　　宣徳門肆赦
　　卷二十九
　　　吉禮
　　　　祀昊天上帝儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷三十
　　　吉禮
　　　　皇帝宗祀上帝儀一
　　　　　時日
　　　　　齋戒
　　　　　奏告
　　　　　陳設
　　卷三十一
　　　吉禮
　　　　皇帝宗祀上帝儀二
　　　　　車駕自太廟詣文徳殿
　　　　　省牲器
　　　　　奠玉幣
　　卷三十二
　　　吉禮
　　　　皇帝宗祀上帝儀三
　　　　　進熟
　　　　　望燎
　　卷三十三
　　　吉禮
　　　　皇帝宗祀上帝儀四
　　　　　紫宸殿受賀
　　　　　宣徳門肆赦
　　卷三十四
　　　吉禮
　　　　宗祀上帝儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷三十五
　　　吉禮
　　　　皇帝祈糓祀上帝儀上
　　　　　時日
　　　　　齋戒
　　　　　奏告
　　　　　陳設
　　卷三十六
　　　吉禮
　　　　皇帝祈糓祀上帝儀中
　　　　　車駕自大慶殿詣青城
　　　　　省牲器
　　　　　奠玉幣
　　卷三十七
　　　吉禮
　　　　皇帝祈糓祀上帝儀下
　　　　　進熟
　　　　　望燎
　　　　　車駕還内
　　卷三十八
　　　吉禮
　　　　祈糓祀上帝儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　
　
　
　
　
　
　
　
　
　
　
　政和五禮新儀目録一
欽定四庫全書
　政和五禮新儀目録二
　　卷三十九
　　　吉禮
　　　　皇帝雩祀上帝儀上
　　　　　時日
　　　　　齋戒
　　　　　奏告
　　　　　陳設
　　卷四十
　　　吉禮
　　　　皇帝雩祀上帝儀中
　　　　　車駕自大慶殿詣青城
　　　　　省牲器
　　　　　奠玉幣
　　卷四十一
　　　吉禮
　　　　皇帝雩祀上帝儀下
　　　　　進熟
　　　　　望燎
　　　　　車駕還内
　　卷四十二
　　　吉禮
　　　　雩祀上帝儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷四十三
　　　吉禮
　　　　皇帝祀感生帝儀上
　　　　　時日
　　　　　齋戒
　　　　　奏告
　　　　　陳設
　　卷四十四
　　　吉禮
　　　　皇帝祀感生帝儀中
　　　　　車駕自大慶殿詣青城
　　　　　省牲器
　　　　　奠玉幣
　　卷四十五
　　　吉禮
　　　　皇帝祀感生帝儀下
　　　　　進熟
　　　　　望燎
　　　　　車駕還内
　　卷四十六
　　　吉禮
　　　　祀感生帝儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷四十七
　　　吉禮
　　　　皇帝祀五方帝儀上
　　　　　時日
　　　　　齋戒
　　　　　奏告
　　　　　陳設
　　卷四十八
　　　吉禮
　　　　皇帝祀五方帝儀中
　　　　　車駕自大慶殿詣青城
　　　　　省牲器
　　　　　奠玉幣
　　卷四十九
　　　吉禮
　　　　皇帝祀五方帝儀下
　　　　　進熟
　　　　　望燎
　　　　　車駕還内
　　卷五十
　　　吉禮
　　　　祀五方帝儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷五十一
　　　吉禮
　　　　皇帝祀髙禖儀上
　　　　　時日
　　　　　齋戒
　　　　　陳設
　　卷五十二
　　　吉禮
　　　　皇帝祀髙禖儀中
　　　　　車駕自大慶殿詣青城
　　　　　省牲器
　　　　　奠玉幣
　　卷五十三
　　　吉禮
　　　　皇帝祀髙禖儀下
　　　　　進熟
　　　　　望燎
　　　　　車駕還内
　　卷五十四
　　　吉禮
　　　　祀髙禖儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷五十五
　　　吉禮
　　　　皇帝朝日儀上
　　　　　時日
　　　　　齋戒
　　　　　陳設
　　卷五十六
　　　吉禮
　　　　皇帝朝日儀中
　　　　　車駕自大慶殿詣青城
　　　　　省牲器
　　　　　奠玉幣
　　卷五十七
　　　吉禮
　　　　皇帝朝日儀下
　　　　　進熟
　　　　　望燎
　　　　　車駕還内
　　卷五十八
　　　吉禮
　　　　朝日儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷五十九
　　　吉禮
　　　　皇帝夕月儀上
　　　　　時日
　　　　　齋戒
　　　　　陳設
　　卷六十
　　　吉禮
　　　　皇帝夕月儀中
　　　　　車駕自大慶殿詣青城
　　　　省牲器
　　　　　奠玉幣
　　卷六十一
　　　吉禮
　　　　皇帝夕月儀下
　　　　　進熟
　　　　　望燎
　　　　　車駕還内
　　卷六十二
　　　吉禮
　　　　夕月儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷六十三
　　　吉禮
　　　　皇帝蜡東方西方百神儀上
　　　　　時日
　　　　　齋戒
　　　　　陳設
　　卷六十四
　　　吉禮
　　　　皇帝蜡東方西方百神儀中
　　　　　車駕自太廟詣青城
　　　　　省牲器
　　　　　奠玉幣
　　卷六十五
　　　吉禮
　　　　皇帝蜡東方西方百神儀下
　　　　　進熟
　　　　　望燎
　　　　　車駕還内
　　卷六十六
　　　吉禮
　　　　蜡東方西方百神儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷六十七
　　　吉禮
　　　　蜡南方北方百神儀
　　　　　時日
　　　　　齋戒
　　　　　陳設
　　　　　省饌
　　　　　行事
　
　
　
　
　
　
　
　
　
　
　
　
　政和五禮新儀目録二
欽定四庫全書
　政和五禮新儀目録三
　　卷六十八
　　　吉禮
　　　　祀帝鼐儀
　　　　　時日
　　　　　齋戒
　　　　　陳設
　　　　　省饌
　　　　　奠幣
　　　　　薦饌
　　　　　望燎
　　卷六十九
　　　吉禮
　　　　祀八鼎儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十
　　　吉禮
　　　　祀九宫貴神儀
　　　　　時日
　　　　　齋戒
　　　　　省牲器
　　　　　奠玉幣
　　　　　進熟
　　　　　望燎
　　卷七十一
　　　吉禮
　　　　祀熒惑儀
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望燎
　　卷七十二
　　　吉禮
　　　　祀太乙宫儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十三
　　　吉禮
　　　　祀陽徳觀儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十四
　　　吉禮
　　　　應天府祀大火儀
　　　　　時日
　　　　　齋戒
　　　　　陳設
　　　　　行事
　　卷七十五
　　　吉禮
　　　　祀風師雨師雷神儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十六
　　　吉禮
　　　　州縣祀風師雨師雷神儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十七
　　　吉禮
　　　　祀會應廟儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十八
　　　吉禮
　　　　祀司中司命司民司禄儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷七十九
　　　吉禮
　　　　祀靈星夀星儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷八十
　　　吉禮
　　　　皇帝祭皇地祇儀一
　　　　　時日
　　　　　齋戒
　　　　　奏告
　　　　　陳設
　　卷八十一
　　　吉禮
　　　　皇帝祭皇地祇儀二
　　　　　車駕自太廟詣青城
　　　　　省牲器
　　　　　奠玉幣
　　卷八十二
　　　吉禮
　　　　皇帝祭皇地祇儀三
　　　　　進熟
　　　　　望瘞
　　　　　明禋殿受賀
　　卷八十三
　　　吉禮
　　　　皇帝祭皇地祇儀四
　　　　　車駕還内
　　　　　宣徳門肆赦
　　卷八十四
　　　吉禮
　　　　祭皇地祇儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　　　　望瘞
　　卷八十五
　　　吉禮
　　　　皇帝祭神州地祇儀上
　　　　　時日
　　　　　齋戒
　　　　　奏告
　　　　　陳設
　　卷八十六
　　　吉禮
　　　　皇帝祭神州地祇儀中
　　　　　車駕自大慶殿詣青城
　　　　　省牲器
　　　　　奠玉幣
　　卷八十七
　　　吉禮
　　　　皇帝祭神州地祇儀下
　　　　　進熟
　　　　　望瘞
　　　　　車駕還内
　　卷八十八
　　　吉禮
　　　　祭神州地祇儀(有司/行事)
　　　　　時日
　　　　　齋戒
　　　　　奏告
　　　　　陳設
　　　　　省牲器
　　　　　奠玉幣
　　　　　進熟
　　卷八十九
　　　吉禮
　　　　皇帝祭太社太稷儀上
　　　　　時日
　　　　　齋戒
　　　　　陳設
　　卷九十
　　　吉禮
　　　　皇帝祭太社太稷儀中
　　　　　車駕自大慶殿詣齋宫
　　　　　省牲器
　　　　　奠玉幣
　　卷九十一
　　　吉禮
　　　　皇帝祭太社太稷儀下
　　　　　進熟
　　　　　望瘞
　　　　　車駕還内
　　卷九十二
　　　吉禮
　　　　祭太社太稷儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　奠玉幣
　　　　　進熟
　　　　　望瘞
　　卷九十三
　　　吉禮
　　　　州縣祭社稷儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷九十四
　　　吉禮
　　　　慶成軍祭后土儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷九十五
　　　吉禮
　　　　祭五方嶽鎮海瀆儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷九十六
　　　吉禮
　　　　諸州祭嶽鎮海瀆儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷九十七
　　　吉禮
　　　　皇帝祫享太廟儀一
　　　　　時日
　　　　　齋戒
　　　　　陳設
　　卷九十八
　　　吉禮
　　　　皇帝祫享太廟儀二
　　　　　車駕自景靈宫詣太廟
　　　　　省牲器
　　　　　别廟神主過太廟
　　　　　晨祼
　　　　　朝踐
　　卷九十九
　　　吉禮
　　　　皇帝祫享太廟儀三
　　　　　饋食
　　卷一百
　　　吉禮
　　　　皇帝祫享太廟儀四
　　　　　車駕還内
　　　　　紫宸殿受賀
　　　　　宣徳門肆赦
　　卷一百一
　　　吉禮
　　　　祫享太廟儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　别廟神主過太廟
　　　　　晨祼
　　　　　饋食
　　卷一百二
　　　吉禮
　　　　皇帝時享太廟儀上
　　　　　時日
　　　　　齋戒
　　　　　陳設
　　卷一百三
　　　吉禮
　　　　皇帝時享太廟儀中
　　　　　車駕自大慶殿詣太廟
　　　　　省牲器
　　　　　晨祼
　　卷一百四
　　　吉禮
　　　　皇帝時享太廟儀下
　　　　　饋食
　　　　　車駕還内
　　卷一百五
　　　吉禮
　　　　時享太廟儀(有司/行事)
　　　　　時日
　　　　　齋戒
　　　　　陳設
　　　　　省牲器
　　　　　晨祼
　　　　　饋食
　　卷一百六
　　　吉禮
　　　　時享别廟儀
　　　　　時日
　　　　　齋戒
　　　　　陳設
　　　　　省牲器
　　　　　晨祼
　　　　　饋食
　
　
　
　
　
　
　
　
　政和五禮新儀目録三
欽定四庫全書
　政和五禮新儀目録四
　　卷一百七
　　　吉禮
　　　　皇帝親祠前期朝享太廟儀上
　　　　　陳設
　　　　　車駕自景靈宫詣太廟
　　　　　省牲器
　　卷一百八
　　　吉禮
　　　　皇帝親祠前期朝享太廟儀下
　　　　　晨祼
　　　　　饋食
　　卷一百九
　　　吉禮
　　　　朔祭太廟儀
　　　　　齋戒
　　　　　陳設
　　　　　省饌
　　　　　行事
　　卷一百十
　　　吉禮
　　　　朔祭别廟儀
　　　　　齋戒
　　　　　陳設
　　　　　省饌
　　　　　行事
　　卷一百十一
　　　吉禮
　　　　薦新太廟儀
　　　　　時日
　　　　　陳設
　　　　　省饌
　　　　　行事
　　卷一百十二
　　　吉禮
　　　　薦新别廟儀
　　　　　時日
　　　　　陳設
　　　　　省饌
　　　　　行事
　　卷一百十三
　　　吉禮
　　　　皇帝親祠前期朝獻景靈宫儀
　　　　　陳設
　　　　　省饌
　　　　　車駕自大慶殿詣景靈宫
　　　　　奉玉幣
　　　　　薦饌
　　　　　望燎
　　卷一百十四
　　　吉禮
　　　　皇帝朝獻景靈宫儀
　　　　　時日
　　　　　齋戒
　　　　　陳設
　　　　　朝獻景靈東宫
　　　　　朝獻景靈西宫
　　卷一百十五
　　　吉禮
　　　　坊州朝獻聖祖儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百十六
　　　吉禮
　　　　春秋二仲薦獻諸陵儀
　　　　　時日
　　　　　齋戒
　　　　　受香
　　　　　陳設
　　　　　省饌
　　　　　行事
　　卷一百十七
　　　吉禮
　　　　進獻諸陵上宫儀
　　　　　時日
　　　　　陳設
　　　　　省饌
　　　　　行事
　　卷一百十八
　　　吉禮
　　　　進獻諸陵下宫儀
　　　　　時日
　　　　　陳設
　　　　　省饌
　　　　　行事
　　卷一百十九
　　　吉禮
　　　　薦新諸陵儀
　　　　　時日
　　　　　陳設
　　　　　省饌
　　　　　行事
　　卷一百二十
　　　吉禮
　　　　皇帝視學酌獻文宣王儀
　　　　　陳設
　　　　　酌獻文宣王
　　　　　視學
　　卷一百二十一
　　　吉禮
　　　　釋奠文宣王儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百二十二
　　　吉禮
　　　　釋奠武成王儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百二十三
　　　吉禮
　　　　辟廱釋菜儀
　　　　　時日
　　　　　齋戒
　　　　　陳設
　　　　　行事
　　卷一百二十四
　　　吉禮
　　　　皇太子釋奠文宣王儀上
　　　　　齋戒
　　　　　陳設
　　　　　皇太子詣祠所
　　卷一百二十五
　　　吉禮
　　　　皇太子釋奠文宣王儀下
　　　　　省饌
　　　　　行事
　　　　　講經
　　　　　皇太子還東宫
　　卷一百二十六
　　　吉禮
　　　　州縣釋奠文宣王儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百二十七
　　　吉禮
　　　　皇帝耕籍儀
　　　　　時日
　　　　　陳設
　　　　　享先農
　　　　　車駕詣籍田
　　　　　耕籍
　　　　　車駕還内
　　卷一百二十八
　　　吉禮
　　　　享先農儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百二十九
　　　吉禮
　　　　皇后親蠶儀
　　　　　時日
　　　　　陳設
　　　　　享先蠶
　　　　　皇后親詣蠶所
　　　　　親蠶
　　　　　皇后還内
　　卷一百三十
　　　吉禮
　　　　享先蠶
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百三十一
　　　吉禮
　　　　諸州享厯代帝王儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百三十二
　　　吉禮
　　　　七祀儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百三十三
　　　吉禮
　　　　享司寒儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百三十四
　　　吉禮
　　　　祭馬祖先牧馬社馬步儀
　　　　　時日
　　　　　齋戒
　　　　　陳設
　　　　　省饌
　　　　　行事
　　卷一百三十五
　　　吉禮
　　　　品官時享家廟儀
　　　　　廟制
　　　　　時日
　　　　　齋戒
　　　　　陳設
　　　　　省饌
　　　　　行事
　
　
　政和五禮新儀目録四
欽定四庫全書
　政和五禮新儀目録五
　　卷一百三十六
　　　賔禮
　　　　大慶殿元正冬至大朝㑹儀上
　　　　　陳設
　　卷一百三十七
　　　賔禮
　　　　大慶殿元正冬至大朝㑹儀中
　　　　　朝賀
　　卷一百三十八
　　　賔禮
　　　　大慶殿元正冬至大朝㑹儀下
　　　　　上夀
　　卷一百三十九
　　　賔禮
　　　　文徳殿月朔視朝儀
　　　　　陳設
　　　　　起居
　　卷一百四十
　　　賔禮
　　　　紫宸殿望叅儀
　　卷一百四十一
　　　賔禮
　　　　垂拱殿四叅儀
　　卷一百四十二
　　　賔禮
　　　　紫宸殿日叅儀
　　卷一百四十三
　　　賔禮
　　　　垂拱殿日叅儀
　　卷一百四十四
　　　賔禮
　　　　崇政殿再坐儀
　　卷一百四十五
　　　賔禮
　　　　崇政殿假日起居儀
　　卷一百四十六
　　　賔禮
　　　　羣臣拜表儀
　　卷一百四十七
　　　賔禮
　　　　羣臣聴御札批荅儀
　　卷一百四十八
　　　賔禮
　　　　蕃國主来朝儀上
　　　　　遣使迎勞
　　　　　遣使戒見日
　　　　　陳設
　　　　　朝見
　　卷一百四十九
　　　賔禮
　　　　蕃國主来朝儀下
　　　　　㑹蕃國主
　　卷一百五十
　　　賔禮
　　　　紫宸殿大遼使朝見儀
　　　　　陳設
　　　　　起居
　　　　　宴
　　卷一百五十一
　　　賔禮
　　　　紫宸殿正旦宴大遼使儀
　　　　　陳設
　　　　　宴
　　卷一百五十二
　　　賔禮
　　　　紫宸殿大遼使朝辭儀
　　　　　陳設
　　　　　起居
　　　　　宴
　　卷一百五十三
　　　賔禮
　　　　崇政殿假日大遼使朝見儀
　　　　　陳設
　　　　　起居
　　　　　宴
　　卷一百五十四
　　　賔禮
　　　　崇政殿假日大遼使朝辭儀
　　　　　陳設
　　　　　起居
　　　　　宴
　　卷一百五十五
　　　賔禮
　　　　夏國進奉使見辭儀
　　　　髙麗國進奉使見辭儀
　　　　交州進奉使見辭儀
　　　　宜州西南蕃黎州等處進奉人見辭儀
　　　　海外進奉蕃客見辭儀
　　卷一百五十六
　　　賔禮
　　　　皇太子與師傅保相見儀
　　　　皇太子元正冬至受羣臣賀儀
　　卷一百五十七
　　　軍禮
　　　　皇帝御樓受蕃王降儀
　　　　　陳設
　　　　　御樓引見
　　卷一百五十八
　　　軍禮
　　　　命将出征儀上
　　　　　受旌節
　　　　　引見
　　　　　造廟
　　　　　宜社
　　卷一百五十九
　　　軍禮
　　　　命将出征儀下
　　　　　告武成王廟
　　　　　禡祭
　　　　　師旋奏凱
　　　　　御樓獻俘宣露布
　　卷一百六十
　　　軍禮
　　　　皇帝田獵儀上
　　　　　時日
　　　　　祭告
　　　　　陳設
　　　　　車駕詣田獵所
　　卷一百六十一
　　　軍禮
　　　　皇帝田獵儀下
　　　　　田獵
　　　　　賜射餘獲
　　　　　車駕還内
　　卷一百六十二
　　　軍禮
　　　　冊命諸王大臣儀
　　　　　陳設
　　　　　臨軒冊命
　　卷一百六十三
　　　軍禮
　　　　紫宸殿賀勝㨗儀
　　　　大儺儀
　　　　州縣儺儀
　　　　諸州嵗貢儀
　　卷一百六十四
　　　軍禮
　　　　命朔伐鼔儀
　　　　　齋戒
　　　　　陳設
　　　　　祭告
　　　　　伐鼓
　　卷一百六十五
　　　嘉禮
　　　　天寜節上夀儀
　　　　　陳設
　　　　　垂拱殿上夀
　　　　　紫宸殿上夀
　　卷一百六十六
　　　嘉禮
　　　　納皇后儀一
　　　　　奏告天地社稷宫觀
　　　　　陳設
　　　　　臨軒命使發制書
　　卷一百六十七
　　　嘉禮
　　　　納皇后儀二
　　　　　采擇
　　　　　問名
　　　　　告吉
　　　　　告成
　　　　　告期
　　卷一百六十八
　　　嘉禮
　　　　納皇后儀三
　　　　　奏告太廟景靈宫諸陵
　　　　　臨軒命使冊后及奉迎
　　卷一百六十九
　　　嘉禮
　　　　納皇后儀四
　　　　　冊后
　　　　　奉迎
　　　　　同牢
　　　　　皇后表謝
　　卷一百七十
　　　嘉禮
　　　　納皇后儀五
　　　　　皇后朝謁景靈宫
　　卷一百七十一
　　　嘉禮
　　　　皇太子納妃儀上
　　　　　陳設
　　　　　臨軒命使
　　卷一百七十二
　　　嘉禮
　　　　皇太子納妃儀中
　　　　　采擇
　　　　　問名
　　　　　告吉
　　　　　告成
　　　　　告期
　　　　　奏告
　　　　　冊妃
　　卷一百七十三
　　　嘉禮
　　　　皇太子納妃儀下
　　　　　醮戒
　　　　　親迎
　　　　　同牢
　　　　　妃朝見
　　　　　盥饋
　　卷一百七十四
　　　嘉禮
　　　　皇子納夫人儀
　　　　　采擇
　　　　　問名
　　　　　告吉
　　　　　告成
　　　　　告期
　　　　　奏告
　　　　　賜告
　　　　　醮戒
　　　　　親迎
　　　　　同牢
　　　　　夫人朝見
　　　　　盥饋
　　卷一百七十五
　　　嘉禮
　　　　帝姬降嫁儀
　　　　　納采問名
　　　　　納吉
　　　　　納成
　　　　　請期
　　　　　奏告
　　　　　親迎
　　　　　同牢
　　　　　見舅姑
　　　　　醴婦
　　　　　盥饋
　　　　　饗婦
　　卷一百七十六
　　　嘉禮
　　　　諸王以下昏儀
　　　　　納采
　　　　　問名
　　　　　納吉
　　　　　納成
　　　　　請期
　　　　　親迎
　　　　　同牢
　　　　　廟見
　　　　　見舅姑
　　　　　醴婦
　　　　　盥饋
　　　　　饗婦
　　　　　舅饗送者
　　　　　姑饗婦人送者
　　卷一百七十七
　　　嘉禮
　　　　宗姬族姬嫁儀
　　　　　納采
　　　　　問名
　　　　　納吉
　　　　　納成
　　　　　請期
　　　　　親迎
　　　　　同牢
　　　　　廟見
　　　　　見舅姑
　　　　　醴婦
　　　　　盥饋
　　　　　饗婦
　　　　　舅饗送者
　　　　　姑饗婦人送者
　　卷一百七十八
　　　嘉禮
　　　　品官婚儀
　　　　　納采
　　　　　問名
　　　　　納吉
　　　　　納成
　　　　　請期
　　　　　親迎
　　　　　同牢
　　　　　廟見
　　　　　見舅姑
　　　　　醴婦
　　　　　盥饋
　　　　　饗婦
　　　　　舅饗送者
　　　　　姑饗婦人送者
　　卷一百七十九
　　　嘉禮
　　　　庶人婚儀
　　　　　納采問名
　　　　　納吉
　　　　　納成請期
　　　　　親迎
　　　　　見祖禰
　　　　　見舅姑
　　　　　醴婦
　　　　　饗送者
　
　
　
　
　
　
　
　
　
　政和五禮新儀目録五
欽定四庫全書
　政和五禮新儀目録六
　　卷一百八十
　　　嘉禮
　　　　皇太子冠儀上
　　　　　奏告
　　　　　陳設
　　　　　皇帝御文徳殿行禮
　　　　　朝見皇后
　　卷一百八十一
　　　嘉禮
　　　　皇太子冠儀下
　　　　　謁太廟
　　　　　謁别廟
　　　　　皇帝受羣臣賀
　　　　　羣臣上禮
　　　　　皇帝㑹羣臣
　　卷一百八十二
　　　嘉禮
　　　　皇子冠儀
　　　　　奏告
　　　　　陳設
　　　　　皇帝御文徳殿行禮
　　　　　朝見皇后
　　卷一百八十三
　　　嘉禮
　　　　品官嫡子冠儀
　　　　　告廟
　　　　　戒賔
　　　　　宿賔
　　　　　行事
　　　　　禮賔
　　卷一百八十四
　　　嘉禮
　　　　品官庶子冠儀
　　　　　告廟
　　　　　戒賔
　　　　　宿賔
　　　　　行事
　　　　　禮賔
　　卷一百八十五
　　　嘉禮
　　　　庶人嫡子冠儀
　　　　　告禰
　　　　　行事
　　卷一百八十六
　　　嘉禮
　　　　庶人庶子冠儀
　　　　　告禰
　　　　　行事
　　卷一百八十七
　　　嘉禮
　　　　冊皇后儀一
　　　　　奏告
　　　　　陳設
　　　　　臨軒發冊
　　卷一百八十八
　　　嘉禮
　　　　冊皇后儀二
　　　　　皇后受冊
　　　　　皇后表謝
　　　　　皇后受内外命婦賀
　　　　　皇后㑹外命婦
　　卷一百八十九
　　　嘉禮
　　　　冊皇后儀三
　　　　　皇帝受羣臣賀
　　　　　羣臣上禮
　　　　　皇帝㑹羣臣
　　卷一百九十
　　　嘉禮
　　　　冊皇后儀四
　　　　　皇后朝謁景靈宫
　　卷一百九十一
　　　嘉禮
　　　　冊皇太子儀上
　　　　　奏告
　　　　　陳設
　　　　　臨軒冊命
　　　　　朝見皇后
　　卷一百九十二
　　　嘉禮
　　　　冊皇太子儀中
　　　　　謁太廟
　　　　　謁别廟
　　　　　皇帝受羣臣賀
　　卷一百九十三
　　　嘉禮
　　　　冊皇太子儀下
　　　　　羣臣上禮
　　　　　皇帝㑹羣臣
　　　　　皇后受内外命婦賀
　　　　　皇后會外命婦
　　　　　皇太子受羣臣賀
　　卷一百九十四
　　　嘉禮
　　　　冊帝姬儀
　　　　　陳設
　　　　　發冊
　　　　　受冊
　　卷一百九十五
　　　嘉禮
　　　　冊内命婦儀
　　　　　陳設
　　　　　發冊
　　　　　受冊
　　卷一百九十六
　　　嘉禮
　　　　文徳殿宣制儀
　　卷一百九十七
　　　嘉禮
　　　　皇帝養老於太學儀
　　　　　陳設
　　　　　車駕詣太學
　　　　　酌獻文宣王
　　　　　養老
　　　　　車駕還内
　　卷一百九十八
　　　嘉禮
　　　　皇帝宴射儀
　　　　　陳設
　　　　　宴射
　　卷一百九十九
　　　嘉禮
　　　　集英殿春秋大宴儀
　　　　　陳設
　　　　　大宴
　　卷二百
　　　嘉禮
　　　　集英殿飲福大宴
　　　　　陳設
　　　　　大宴
　　卷二百一
　　　嘉禮
　　　　垂拱殿曲宴儀
　　　　　陳設
　　　　　曲宴
　　卷二百二
　　　嘉禮
　　　　上巳重陽賜宴儀
　　　　　陳設
　　　　　賜宴
　　卷二百三
　　　嘉禮
　　　　辟廱賜聞喜宴儀
　　　　　陳設
　　　　　賜宴
　　卷二百四
　　　嘉禮
　　　　節日賜飲食儀
　　卷二百五
　　　嘉禮
　　　　賜脤膰儀
　　卷二百六
　　　嘉禮
　　　　紫宸殿賀祥瑞儀
　　卷二百七
　　　凶禮
　　　　忌辰羣臣進名奉慰儀
　　　　忌辰羣臣詣景靈宫儀
　　卷二百八
　　　凶禮
　　　　賑撫儀
　　卷二百九
　　　凶禮
　　　　問疾儀
　　　　　皇帝遣使問諸王以下疾
　　　　　皇帝遣使問帝姬以下疾
　　　　　中宫遣使問諸王以下疾
　　　　　中宫遣使問帝姬以下疾
　　　　　東宫遣使問諸王以下疾
　　　　　東宫遣使問帝姬以下疾
　　卷二百十
　　　凶禮
　　　　訃奏儀
　　　　　皇帝為諸王以下䘮舉哀
　　　　　皇帝為大遼國䘮舉哀
　　　　　皇帝為蕃國主䘮舉哀
　　卷二百十一
　　　凶禮
　　　　臨奠弔䘮儀
　　　　　皇帝臨奠諸王以下䘮
　　　　　皇帝遣使弔諸王以下䘮
　　　　　皇帝遣使奠諸王以下䘮
　　　　㑹䘮儀
　　　　　皇帝遣百僚㑹䘮儀
　　卷二百十二
　　　凶禮
　　　　中宫為諸王以下䘮舉哀儀
　　　　中宫為祖父母成服儀
　　　　中宫遣使弔諸王以下䘮儀
　　卷二百十三
　　　凶禮
　　　　東宫為諸王以下䘮舉哀儀
　　　　東宫臨奠諸王以下䘮儀
　　　　東宫遣使弔諸王以下䘮儀
　　　　東宫遣使奠諸王以下䘮儀
　　卷二百十四
　　　凶禮
　　　　東宫妃為外祖父母以下䘮舉哀儀
　　　　東宫妃為祖父母䘮成服儀
　　卷二百十五
　　　凶禮
　　　　品官䘮儀上
　　　　　初終
　　　　　小歛
　　　　　大歛
　　　　　成服
　　卷二百十六
　　　凶禮
　　　　品官䘮儀中
　　　　　弔賻
　　　　　啟殯
　　　　　𦵏
　　　　　祭后土
　　卷二百十七
　　　凶禮
　　　　品官䘮儀下
　　　　　虞
　　　　　小祥
　　　　　大祥
　　　　　禫
　　　　　祔
　　　　　聞䘮
　　　　　奔䘮
　　　　　三殤
　　　　　改𦵏
　　卷二百十八
　　　凶禮
　　　　庶人䘮儀上
　　　　　初終
　　　　　小歛
　　　　　大歛
　　　　　成服
　　卷二百十九
　　　凶禮
　　　　庶人䘮儀中
　　　　　弔賻
　　　　　啟殯
　　　　　𦵏
　　　　　祭后土
　　卷二百二十
　　　凶禮
　　　　庶人䘮儀下
　　　　　虞
　　　　　小祥
　　　　　大祥
　　　　　禫
　　　　　聞䘮
　　　　　奔䘮
　　　　　三殤
　　　　　改𦵏
　
　
　
　政和五禮新儀目録六
欽定四庫全書
　政和五禮新儀卷十一
　　序例
　　　車輅
　　　皇帝車輅(鹵簿内/車輦附)
玉輅箱上置平盤黄屋四柱皆油畫刻鏤左青龍右白
虎龜文金鳳翅雜花龍鳳金塗銀裝間以玉飾花羅繡
雲龍輪頂三層(内一/層素)輪頂上施塗金銀山花葉及翟羽
青絲綉雲龍絡帶二周綴襍色銀帶八銅佩八銀穗毬
二平盤上布紅羅綉雲龍褥曲几扶几上下設銀螭首
二十四四角勾欄設圓鑑一十六青羅綉寳相花帶火
珠二十八香櫃設香爐紅羅綉寳相花帶香囊香寳銀
結綬一紅羅綉雲龍結綬一紅錦織龍鳳門簾一青畫
輪轅銀轂乗葉軾櫃横轅前轅並飾以金塗銀螭首横
轅上施銀立鳳一十二左建太常十有二旒右載闟㦸
繡黻文杠袴一以青綉杠首飾以銀螭首金塗銅紱青
犛牛尾拂青繒裹索駕青馬六馬有銅面插鵰羽鞶纓
攀胷鈴拂青線織屜紅錦包尾又踏路馬二在輅前飾
同駕馬金輅赤質以金飾諸末建大旂餘同玉輅駕赤
馬六象輅淺黄飾金塗銅裝以象諸飾末建大赤餘同
玉輅駕頳白馬六革輅黄質鞔之以革建大白餘同玉
輅駕騧馬六木輅黒質漆之建大麾餘同玉輅駕黒騮
六凡玉輅之飾以青者金輅以緋象輅以銀褐革輅以
黄木輅以皂凡玉輅用金塗銀裝者象輅革輅木輅及
五副輅並金塗銅裝右玉輅凡大祭祀皇帝乗之金輅
以下並以次列其後若大朝會册命皇太子諸王大臣
則設五輅扵大慶殿庭為充庭之儀
耕根車青質蓋三層餘同五輅之副親祠具大駕法駕
鹵簿並列扵仗内若耕耤則乘之大輦赤質正方油畫
金塗銀龍鳳裝朱漆天輪一金塗銀頂龍一四面施行
龍一十六火珠四四角龍頭四穗毬一十二頂輪施耀
葉紅羅輪衣一綴銀鈴紅羅絡帶二中設御座曲几錦
褥等施屏風香爐結綬長竿四飾以金塗銀龍頭逍遥輦
以㯶櫚為屋赤質金塗銀裝朱漆扶版二雲板一長竿
二飾以金塗銀龍頭平輦飾如逍遙而無屋小輿赤質
頂輪下施曲柄如蓋紅羅綉輪衣一輅帶二紅裙襴長
竿二飾以金塗銀螭首腰輿上施錦褥别設小牀金塗
銀裝長竿二飾以金塗銀螭首芳亭輦紅羅綉雲鸞􁏢
頂衣一絡帶一兩面施紅絲網并銅鐸前後施簾紅羅
綉鵞簾内設御座等褥長竿四飾以金塗銅螭首横竿
二鳳輦赤質朱漆輪頂一紅羅綉雲鳳輪衣一絡帶二
兩旁刻畫龜文金鳳翅前設香爐香寳結綬内設紅錦
褥長竿三飾以金塗銅螭首右大輦等親祠具大駕法
駕鹵簿並列扵仗内(祀畢車駕還内若不進輅則/乘大輦法駕鹵簿不設鳳輦)元正
冬至大慶殿大朝會朔日文徳殿視朝及紫宸殿大遼
使朝見尚輦陳設如常儀逍遙輦平輦皆常行幸所御
指南車赤質頂有五彩飾鏤仙人一童子四記里皷車
赤質重臺彩畫刻木擊鉦二人銅鉦畫皷各一白鷺車
黒漆木輪五層上置刻木白鷺一鸞旗車赤質建緋羅
綉鸞旗一崇徳車赤質建黃羅綉崇徳旂一彩畫刻木
獬豸四皮軒車赤質上有漆柱貫朱漆皮軒五進賢車
赤質中設黒漆牀案紫羅案衣一緋羅綉雲鳳輪衣一
絡帶二明逺車重櫚勾欄四面施簾屬車赤質紫羅綉
雲鶴􁏢衣門簾各一絡帶二兩箱外施紫絲網黄鉞車
赤質中建黄鉞豹尾車赤質上載朱竿首綴豹尾一右
指南車等各駕赤馬二有銅面插羽鞶纓扳胷鈴拂緋
絹屜紅錦包尾屬車駕牛二親祠具大駕法駕鹵簿並
列仗内(法駕鹵簿不設白鷺車崇徳/車進賢車明逺車屬減四)
　　　皇后車
重翟車青質金飾諸末間以五彩輪金根朱牙其箱飾
以重翟羽四面施雲鳳孔雀刻鏤龜文頂輪上施金立
鳳耀葉青羅􁏢衣一紫羅畫雲龍絡帶二青絲絡網二
紫羅畫帷一青羅畫雲龍夾幔二車内設紅褥及座横
轅上施立鳳八香櫃設香爐香寳香櫃飾以螭首前後
施簾長轅三飾以鳳頭青繒裹索駕青馬六馬有銅面
插翟羽鞶纓扳胷鈴拂青屜青包尾厭翟車赤質其箱
飾以次翟羽紫幰衣紅絲絡網紅羅畫絡帶夾幔錦帷
餘如重翟車駕赤騮四翟車黃質其車側飾以翟羽黄
􁏢衣黄絲絡網錦帷絡帶餘如重翟車駕黄騮四安車
赤質金飾間以五彩刻鏤龜文紫幰衣錦帷絡帶紅絲
絡網前後施簾車内設褥及座長輅三飾以鳳頭駕赤
騮四凡駕馬鞶纓之飾並從車駕四望車朱質青􁏢衣
餘同安車駕牛三金根車朱質紫􁏢衣餘同安車駕牛
三右重翟車等備鹵簿則皆以次陳設若受册謁景靈
宫則乘重翟車親蠶則乘厭翟車常行之儀則用金塗
銀裝藤輿上覆棕櫚屋以龍飾
　　　皇太子車輅
金輅赤質金飾諸末重較箱畫苣文鳥獸黄屋伏鹿軾
龍輈金鳳一在軾前設障塵朱葢黄裏輪畫朱牙左建
旂九旒右載闟㦸旂首金龍頭衘結綬及鈴綏八鸞在
衡二鈴在軾駕赤騮四金鑁方釳插翟尾鏤錫鞶纓九
就軺車金飾諸末紫油通幰紫油纁朱裏駕馬一四望
車金飾諸末清油通􁏢清油纁朱裏朱絲絡網駕馬一
右金輅從祀謁太廟納妃則供之軺車四望車以次列
扵鹵簿仗内
　　　王公以下車輅
象輅以象飾諸末朱班輪八鸞在衡左建旂右載闟戟
駕馬四親王昏則用之革車赤質載闟戟緋羅綉輪衣
簾旂韜杠絡帶駕赤馬四大駕鹵簿六引法駕鹵簿三
引開封牧第乘之(王公一品二品三品備/鹵簿皆供革車一乘)其輪衣簾旂
韜杠絡帶綉文開封牧以隼大司樂以鳳少傅以瑞馬
御史大夫以獬豸兵部尚書以虎軺車黒質紫幰衣絡
帶並繡以雉施紅錦簾香爐香寳結帶駕赤馬二鹵簿
内第一引縣官令乘之駕車皆有銅面插羽鞶纓扳胷
鈴拂緋絹屜紅錦包尾
　政和五禮新儀卷十一
欽定四庫全書
　政和五禮新儀卷十二
　　序例
　　　冠服
　　　皇帝冕服
衮冕冕版廣八寸長一尺六寸前髙八寸五分後髙九
寸五分青表朱裏前後各十有二旒五采藻十有二就
(就間相/去一寸)青碧錦織成天河帶長一丈二尺廣二寸朱絲
組帶為纓黈纊充耳金飾玉簪導長一尺二寸衮服青
衣八章繪日月星辰山龍華蟲火宗彛纁裳四章繡藻
粉米黼黻蔽膝隨裳色繡升龍二白羅中單皁褾襈紅
羅勒帛青羅抹帶緋白羅大帶革帶白玉雙佩大綬六
采(赤黄黒/白縹緑)小綬三色如大綬間施玉環三朱襪赤舄縁
以黄羅親祠服之大裘青表纁裏黒羔皮為領褾襈朱
裳被以衮服冬至祀昊天上帝服之(立冬祀黒帝立冬/後祀神州地祗亦)
(如/之)通天冠二十四梁加金博山附蟬十二髙一尺廣一
尺犀簪導朱絲組帶為纓絳紗袍織成雲龍皁羅褾襈
紅羅為裏絳紗裙蔽膝如袍飾並皁褾襈繡雲龍白羅
方心曲領革帶餘同冕服大祭祀致齋詣景靈宫太廟
行宫禮畢還宫元正冬至大朝會臨軒册命皇后皇太
子諸王大臣親耕耤田服之
　　　皇后冠服(妃冠/服附)
首飾花一十二株小花如大花之數并兩博鬂冠飾以
九龍四鳳褘之衣深青織成翟文赤質五色十二等青
紗中單黼領羅縠褾襈蔽膝隨裳色以緅為領縁用翟
為章三等大帶隨衣色朱裡紕其外上以朱錦下以緑
錦紐約用青組以青衣帶革白玉雙佩黒組雙大綬小
綬三間施玉環三(章采尺寸/與乘輿同)青襪赤舄加金飾受册朝
謁景靈宫服之鞠衣以黄羅為之蔽膝大帶革舄隨衣
色餘同褘衣唯無翟文親蠶服之妃首飾花九株小花
如大花之數并兩博鬂冠飾以九翬四鳳褕翟青羅綉
為揺翟之形編次扵衣青質五色九等青紗中單黼領
羅縠褾襈蔽膝隨裳色以緅為領縁以揺翟為章二等
大帶隨衣色不朱裏紕其外餘倣皇后冠服之制受册
服之
　　　皇太子冠服
衮冕垂白珠九旒紅絲組為纓青纊充耳犀簪導青衣
朱裳九章五章在衣山龍華蟲火宗彛四章在裳藻粉
米黼黻白紗中單青褾襈裾革帶塗金銀鈎䚢蔽膝隨
裳色為山火二章瑜玉雙佩四采織成大綬間施玉環
三白襪白舄(舄加金/塗銀釦)加元服從祀文宣王服之逺逰冠
十八梁(金塗銀/花飾)博山附蟬紅絲組為纓犀簪導朱明服
紅裳白紗中單方心曲領紅紗蔽膝白襪黒膝(餘同/衮冕)受
册謁太廟朝會服之
　　　皇太子妃冠服
首飾花九株小花如大花之數并兩博鬂褕翟青織成
文揺翟之形青質五色九等素紗中單黼領羅縠褾襈
皆以朱色蔽膝隨裳色以緅為領縁以搖翟為章二等
大帶隨衣色不朱裏紕其外上以朱錦下以緑錦鈕約
用青組以青衣革帶白玉雙佩純朱雙大綬(章采尺寸/與皇太子)
(同/)受册朝會服之鞠衣黃羅為之蔽膝大帶革帶隨衣
色餘與褕翟同唯無翟從蠶服之
　　　命婦冠服
花釵皆施兩博鬂寳鈿飾翟衣皆青質羅為衣繡為翟
編次扵衣及裳第一品花釵九株寳鈿凖花數(以下/凖此)翟
九等第二品花釵八株翟八等第三品花釵七株翟七
等第四品花釵六株翟六等第五品花釵五株翟五等
並素紗中單黼領朱褾襈亦通用羅縠蔽膝隨裳色以
緅為領縁加以文繡重雉為章二等(二品以/下凖此)大帶以青
衣革帶青襪舄佩綬受册從蠶服之
　　　羣臣祭服
正一品九旒冕(金塗銀稜/有額花)犀簮青衣(畫降/龍)朱裳蔽膝白
羅中單大帶以青衣革帶玉佩錦綬青絲網玉環朱襪
履(革帶以金塗銀玉佩以金/塗銀裝綬以天下樂暈)親祠大禮使亞獻終獻太
宰少宰右丞每嵗大祠宰臣親王執政官郡王充初獻
服之(奏告官並依本/品服以下准此)從一品九旒冕(無額/花)白綾中單紅
錦綬銀環金塗銀佩餘如正一品服親祠吏部户部禮
部兵部工部尚書太廟進受幣爵奉幣爵宗室每嵗大
祠捧爼官大祠中祠初獻官服之二品七旒冕角簪青
衣(無降/龍)餘如從一品服親祠吏部侍郎殿中監大司樂
光禄卿讀册官太廟薦俎贊進飲福宗室七祀配享功
臣分獻官每嵗大祠(謂用宫/架者)大司樂大祠中祠亞終獻
大祠禮官小祠獻官朔祭太常卿服之三品五旒冕皂
綾綬銅環金塗銅革帶佩餘如二品服親祠舉册官大
樂令光禄丞捧爼饌籩豆簠簋官分獻官(分獻壇/壝從祀)太廟
奉瓚盤薦香燈安奉神主奉毛血槃蕭蒿篚肝膋豆宗
室每嵗祠祭大樂令大中祠分獻官服之無旒冕素青
衣朱裳蔽膝無佩綬餘如三品服奉禮協律郎郊祀令
太祝太官令親祠抬鼎官搏黍官太廟供亞終獻金斚
供七祀獻官執爵官服之五旒冕紫檀絁衣餘如三品
服監察御史服之州郡祭服三都初獻八旒冕經略安
撫鈐轄初獻六旒冕亞獻並二旒冕終獻無旒節鎮防
團軍事初獻四旒冕亞終獻並無旒冕
　　　羣臣朝服
七梁冠(金塗/銀稜)貂蟬籠巾犀簮導銀立筆朱衣朱裳白羅
中單並皁褾襈蔽膝隨裳色方心曲領緋白羅大帶革
帶玉佩錦綬青絲網間施三玉環白襪黒履(革帶以金/塗銀玉佩)
(以金塗銀裝綬/以天下樂暈)三公左輔右弼三少太宰少宰親王開
府儀同三司服之七梁冠(無貂蟬/籠巾)銀裝玉佩雜花暈錦
綬餘同三公以下服執政官東宮三師服之六梁冠白
紗中單銀革帶佩方勝宜男錦綬銀環餘同七梁冠服
大學士學士直學士東宫三少御史大夫中丞六曹尚
書侍郎殿中監大司成散騎常侍特進金紫銀青光禄
大夫光禄大夫太尉節度使左右金吾衛左右衛上將
軍服之五梁冠翠毛錦綬餘同六梁冠服太子賔客詹
事給事中中書舍人諫議大夫待制九寺卿大司樂秘
書監殿中少監國子祭酒宣奉正奉通奉通議太中中
大夫中奉中散大夫上將軍節度觀察留後觀察使通
侍大夫樞密都承㫖服之四梁冠簇四盤鵰錦綬餘同
五梁冠服九寺少卿大晟典樂秘書少監國子辟雍司
業少府將作軍器監都水使者起居舍人侍御史太子
左右庶子少詹事諭徳尚書左右司郎中員外六曹諸
司郎中朝議奉直朝散朝請朝奉大夫防禦團練使刺
史大將軍正侍中侍中亮中衛拱衛左武右武大夫駙
馬都尉帶遥郡武功大夫以下樞密副都承㫖服之三
梁冠金塗銅革帶佩黄獅子錦綬鍮石環餘同四梁冠
服殿中侍御史監察御史司諫正言尚書六曹員外郎
外符寳郎少府將作軍器少監太子侍讀侍講中書舍
人親王府翊善侍讀侍講九寺秘書殿中監辟雍丞大
晟樂令兩赤縣令大理正司直評事著作郎秘書郎著
作左郎太常宗學國子辟雍博士太史局令正丞五官
正朝請朝散朝奉承議奉議通直郎中亮中衛拱衛左
武右武郎諸衛將軍衛率府率武功武徳武顯武節武
畧武經武義武翌大夫郎醫職翰林醫正以上内符寳
郎閤門通事舍人敦武郎修武郎服之二梁冠角簪方
勝練鵲錦綬餘同三梁冠服在京職事官閤門祗候㸔
班祇候率府副率升輦輅立侍内臣服之御史大夫中
丞刑部尚書侍郎大理卿少卿侍御史刑部郎中大理
寺正丞司直評事並冠獬豸冠服青荷蓮綬
　
　
　
　
　
　
　
　
　政和五禮新儀卷十二
欽定四庫全書
　政和五禮新儀卷十三
　　序例
　　　鹵簿
　　　大駕六引中道
象六中道分左右為三重各持鐵鈎一人跨其上執轉
光小緋旗一名前引次擊鑼一人節級二人為一列次
執七寳鈎二人在左執銀鈎二人在右行第一重象前
次三人行象内為三重執轉光小緋旗十四人分左右
行象外為七重執鍮石鈎二人行第三重旗前執朱漆
鈎二人行第五重旗前執鍮石鈎二人行第七重旗前
又二人分行旗後又執鐡鈎一人在第三重象後當中
並服花脚幞頭緋絁䙆衫若夏祭大禮則以纈衫凡六
引及鹵簿内服飾以絁者並准此金鍍銀雙帶
　　　六引
第一引開封令中道清道二人重行次幰弩一執人騎
諸引執􁏢弩人並騎
次誕馬二控馬每匹各二人諸引控誕馬人准此次軺
車一乘駕赤馬二駕士十八人次方繖一次朱團扇一
次曲蓋一外仗青衣二人為一列次車輻棒二次告止
幡二次傳教幡二次信幡二各為一列執幡各一人紤
二人諸引執紤幡人數准此㦸三十為十五重在車輻
棒至信幡外並分左右廂以下外仗並分左右廂仗内
清道服武弁緋絁繡雲鶴衫革帶執黒漆杖執幡幰弩
人平巾赤幘緋絁繡辟邪衫赤袴革帶控誕馬人平巾
幘緋絁繡寳相花衫大口袴革帶青衣人服平巾青幘
青絁衫革帶執仗仗袋以青綃執車輻棒人平巾赤幘
緋絁繡白澤衫赤袴革帶執方繖扇㦸執紤傳教幡人
並黄絁繡抹額寳相花衫行縢鞵襪革帶執朱團扇曲
蓋執紤告止幡人並緋絁繡抹額寳相花衫大口袖勒
帛
第二引開封牧中道清道二人次􁏢弩一次掆皷一在
左金鉦一在右次大皷十為二重次節一夾矟二為一
列執人騎諸引執節夾矟人並騎
次誕馬四為二重次革車一乘駕赤馬四駕士二十五
人次方繖一次朱團扇四為二重次曲蓋一次僚佐四
貟一次幢一在左麾一在右執人騎諸引執幢麾並騎
次大角六為一列次鐃一次簫二次笳二次大横吹二
各為一列次笛簫􁐲篥笳各一笛簫在左􁐲篥笳在右
外仗青衣八人次車輻棒八各四重次告止幡二次傳
教幡二次信幡四為二重次儀刀十四為七重㦸七十
在車輻棒至儀刀外為三十五重刀盾六十在㦸外為
三十重盾在左刀在右次弓矢六十在刀盾外為三十
重每弓一箭二連㦸矟六十在弓矢外為三十重仗内
執節夾矟幢麾大角儀刀人並平巾幘緋絁繡寳相花
衫大口袴革帶執刀盾人銀褐絁繡抹額寳相花衫大
口袴行縢鞵襪革帶執弓矢矟人並錦帽絁繡寳相花
戎服大袍窄袴革帶(内執弓人袍以/青執矟人以紫)執掆皷金鉦人平
巾幘緋繡對鳳衫抹帶大口袴錦螣蛇執大皷人黄繡
雷花抹額生色袍抹帶袴執簫鐃笳笛􁐲篥人並平巾
幘緋繡寳相花袍大口袴白抹帶執大横吹人緋繡苣
文抹額生色袍抹帶袴駕士武弁緋絁繡皁大袖勒帛
其餘執人行列重數並服飾並同第一引
第三引大司樂中道清道二人次誕􁏢弩一次掆皷金
鉦各一次大皷十次節一夾矟二次誕馬四次革車一
乘(駕士駕馬並同第二/引以下革車准此)次方繖一次朱團扇二次曲蓋
一次僚佐二員次幢麾各一次大角四次鐃一次簫笳
二次大横吹各二次笛簫􁐲篥笳各一外仗青衣六人
次車輻棒六各為三重次告止幡二次傳教幡二次信
幡四次儀刀十二為六重㦸六十為三十重刀盾弓矢
矟各五十各為二十五重駕士服武弁緋絁繡鳳大袖
勒帛其餘執人行列重數并服飾並同第一第二引
第四引少傅中道清道四人次幰弩一次掆皷金鉦各
一次大皷十六次長鳴十六為二重次節一夾矟二次
誕馬六為三重次革車一乘府佐四員夾革車次方繖
一次朱團扇四次曲蓋二為一列次幢麾各一次大角
八次鐃一次簫四次笳四各為一列次節皷一次笛簫
􁐲篥笳各四各為一列外仗青衣十人次車輻棒十各
為五重次告止幡二次傳教幡二次信幡六為三重
次儀刀十六為八重次㦸九十為四十五重絳引幡六
在㦸外為一列分引刀盾弓矢矟刀盾弓矢矟各八十
各為四十重仗内執長鳴人服同執大皷人執節皷人
服同執鐃人執􁧡絳引幡人服同執方繖人駕士服武
弁緋絁繡瑞馬大袖勒帛其餘執行人列重數并服飾
並同第一第二引
第五引御史大夫中道清道二人次􁏢弩一次掆皷金
鉦各一次大皷十次節夾矟二次誕馬四次革車一乘
次方繖一次朱團扇二次曲蓋一次僚佐二員次幢麾
各一次大角四次鐃一次簫笳大横吹各二次笛簫􁐲
篥笳各一外仗青衣六人次車輻棒六各為三重次告
止幡二次傳教幡二次信幡四次儀刀十二㦸刀盾弓
矢矟各六十駕士服武弁緋絁繡獬豸大袖勒帛其餘
執人行列重數並服飾並同第一第二引
第六引兵部尚書革車一乘駕士服武弁緋絁繡虎大
袖勒帛其餘並同第五引
　　　中道鹵簿
金吾本司纛矟左右皁纛各六為一列執托各一人紤
四人次押纛二人騎次狎衙四人騎引䂍矟八為二重執
䂍矟八為一列次本衛上將軍將軍各四人為二重次
衛司䂍矟本衛大將軍二人騎䂍矟四夾大將軍執䂍
矟各一人夾二人並騎已上並分左右隊内上將軍將
軍花脚撲頭緋羅繡辟邪袍鞾弩牙佩刀器仗珂馬大
將軍平巾幘紫絁繡辟邪螣蛇大口袴佩橫刀弓矢(凡/仗)
(内大將軍都尉校旅帥中節將郎將並佩横/刀弓矢唯朝服並黄麾仗内帥兵官不佩)執夾衛司
䂍矟人平巾幘緋絁繡寳相花裲襠大口袴佩横刀執
柘􁧡皁纛人皂紗帽絁寛衫絹袴鞵襪押纛人撲頭皁
絁繡寳相花寛衫絹袴革帶烏皮鞾押衙金鵝帽紫繡
辟邪袍革帶佩儀刀執䂍矟錦帽寳照錦袍臂褠革帶
烏皮􁀙次朱雀旗隊並騎金吾衛折衝都尉一員列隊
䂍矟二夾都尉次朱雀旗執旗一人引二人夾二人(凡/仗)
(内引夾執旗/人數准此)次弩四為一列次弓矢十六次矟二十各
為二重次左右金吾衛果毅都尉二人押隊内折衝果
毅都尉平巾幘紫繡辟邪袍大口袴錦螣蛇革帶執䂍
矟弩弓矢矟人並平巾幘緋絁繡寳相花衫大口袴革
帶内執弓弩矢矟人加佩横刀引夾執朱雀旗人並緋
絁繡抹額寳相花大口袴革帶佩横刀内引夾人加佩
弓矢(凡中道仗外仗内旗引夾旗人並執/旗人並佩横刀引夾人並加佩弓矢)次龍旗隊大
將軍一員檢校騎次引旗十二人為二重並騎次風伯
旗一在左雨師旗一在右次雷公旗一在左電母旗一
在右次五星旗五為一列木星旗在左餘火星土星金
星水星以次列為右次左右攝提旗二為一列次北
斗旗一居後次䕶旗十二人為二重並騎次副竿二為
一列執人並騎分左右隊内大將軍朝服引旗䕶旗人
並黄絁繡抹額寳相花衫佩弓矢引夾執風伯旗等人
五色絁繡抹額寳相花衫執副竿人錦帽黄絁繡寳相
花衫大口袴革帶
次指南車一次記里皷車一駕士各三十人次白鷺車
一次鸞旗車一次崇徳車一次皮軒車一駕士各十八
人並服武弁緋絁繡大袖勒帛(指南車駕士服繡以孔/雀記里皷以對鵞白鷺)
(車以白鷺鸞旗車以瑞鸞崇/徳車以辟邪皮軒車以虎)次金吾引駕騎本衛果毅
都尉二人分左右平巾緋幘絁繡辟邪袍大口袴執儀
刀次弩弓矢矟各八為四重每重弩二弓矢二矟二相
間分行左右執人平巾幘緋絁繡寳相花裲襠大口袴
革帶
次大晟府前部皷吹令二人次府史四人各為一列分
左右次管轄指揮使一名次掆皷金鉦各十二為四重
皷在左鉦在右(部内掆皷金/鉦各分左右)帥兵官八人領為一列在
掆皷金鉦重内行次大皷一百二十為十重帥兵官
二十人領在大皷車内行次長鳴一百二十為十二重
帥兵官六人領每二人領四重各在前重内行次鐃皷
十二為二重帥兵官四人領在鐃皷内行次歌工次拱
辰管次簫次笳各二十四各為二重次大横吹一百二
十為十重帥兵官十人領每二人領二重各在前一重
内行(小皷行/次准此)次節皷二次笛簫次􁐲篥次笳次桃皮􁐲
篥各二十四各二重次掆皷金鉦各十二為二重帥兵
官四人領次小鼔一百二十為十重次中鳴一百二十
為十二重帥兵官八人領每二人領三重各在前一重
内行次羽葆皷十二為二重帥兵官四人領各在皷内
行次歌工次拱辰管次簫次笳各二十四各為二重部
内皷吹令本色服府史幞頭緑羅寛衫黄絹半臂管轄
指揮使平巾幘紫繡寳相花袍錦螣蛇白抹帶帥兵官
並執掆皷金鉦拱辰管簫笳節皷笛􁐲篥笳桃皮皷二
服平巾幘緋對鸞衫大口袴白抹帶執掆皷金鉦人加
錦螣蛇執長鳴中鳴大皷小皷同第三引執大皷長鳴
服執鐃大横吹人同第二引執大横吹服執羽葆皷人
青繡苣文抹額生色袍抹帶袴
次太史令一員次書令使一人並騎次相風烏一輿士
四人次交龍鉦一在左交龍皷一在右輿士各六人次
司辰一人典士一人並騎次漏刻生四人分左右為二
重次皷樓一在左鍾樓一在右次行漏輿一輿士各一
百人次太史正一員騎次清道二人次十二神輿一輿
士二十四人太史令正朝服書令綠公服司辰典士漏
刻生並袴褶青絁大袖絹袴勒帛輿士并管押節級并
武弁絁繡寳相花大袖白絹袴勒帛錦螣蛇次節級前
隊左右武衛果毅都尉二人引隊次左右武衛校尉二
人並分左右以絳引幡一在中金節十二分左右夾幡
執人騎(内綘引幡/加級二人)次罕一在左畢一在右次朱雀幢一
次义一次導蓋一在中青龍幢一在左白虎幢一在右
次义三為一列幢义導蓋執人並騎次稱長一名次鈒
㦸二百八十八為四十八重次左右武衛將軍二人檢
校次左右武衛校尉四人押隊並分左右武衛將軍果
毅都尉平巾幘紫絁繡瑞鷹袍大口袴錦螣蛇革帶執
絳引幡金節罕畢朱雀幢又導蓋又鈒㦸人并武弁緋
絁繡寳相花衫大口袴白勒帛次黄麾幡一執幡一名
紤二人服飾同節級前隊執絳引幡人内執人騎
次六軍儀仗左右神武軍統軍二員分左右次部頭二
人押仗在本軍旗内左右神武軍旗各一緋闌袍二十
在仗外分夾本軍旗槍棒仗每二人為一列執旗槍棒
仗各一人前一重與本軍旗齊行次吏兵旗一在左力
士旗一在右(以下吏兵力士/旗分左右同)次白􁀙槍二次哥舒棒二
又次白􁀙槍六次鐙杖二次白􁀙槍二吏兵旗力士旗
各一次白􁀙槍四次哥舒棒四次白􁀙槍八次鐙仗二
次吏兵旗力士旗各一次白􁀙槍四次哥舒棒二次白
􁀙槍四次吏兵旗力士旗各一次鐙杖二次白􁀙槍四
次哥舒棒二次白􁀙槍四次哥舒棒二次白􁀙槍四次
掩尾天馬旗二次左右羽林軍統軍二員次都頭二人
次節級二人左右羽林軍旗各一排闌旗二十在仗外
如神武軍分夾次赤豹旗一在左黄熊旗一在右(以下/赤豹)
(黄熊旗分/左右同)其餘槍棒杖等行列重數並同神武軍
次左右龍武軍統軍二員左右龍武軍旗各一排闌旗
二十在仗外如羽林軍分夾次龍君旗一在左虎君旗
一在右(以下龍君虎君/旗分列左右同)其餘槍棒杖等行列數人並同
羽林軍仗内神武羽林軍龍武統軍並花脚幞頭紫絁
抹額孔雀衫鞾弩佩橫刀䩴䩮䩨靬珂馬押仗都頭幞
頭紫絁繡寳相花大袖袴襖革帶引夾神武羽林龍武
軍旗人貼金帽執人錦帽並五色絁繡寳相花衫錦臂
褠革帶(其餘執旗人/服飾准此)執哥舒棒鐙杖人同夾旗人服飾
執白􁀙槍人交脚幞頭五色絁繡抹額寳相花衫銀褐
繡撲獸□錦臂褠革帶
次引駕旗天王旗二次排仗通直官二人押旗左右次
十二辰旗各一午未在前次己申次辰酉次卯戌寅亥
次丑子午巳辰卯寅丑旗在左餘在右次天王旗二分
左右押旗幞頭紫公服烏皮靴執旗人並同執神武軍
旗人服飾次龍墀旗天下太平旗一排仗大將二人夾
太平旗次五方龍旗各一為三重赤龍旗在前次黄龍
旗在中青龍旗在左白龍旗在右黒龍旗在後次金鸞
旗一在左金鳳旗一在右師子旗二次君王萬嵗旗一
次日旗在左月旗在右排仗大將同押引駕旗通直官
服引夾執神武軍旗人服飾次御馬二十四分左右為
十二重控馬每匹天武二人服貼金帽紫繡寳相花大
袖襖革帶騎御馬直二人烏紗帽青錦襖束帶部押天
武節級錦帽紫繡寳相花衫管押騎御馬直人員節級
紅錦襖次中道隊大將軍一員檢校朝服騎次日月合
璧旗一在中苣大旗二分左右為一列次五星連珠旗
一在中祥雲旗二分左右為一列引夾執旗人各五色
絁繡抹額寳相花衫錦臂褠
次長夀幢一執人平巾幘緋絁繡寳相花衫大口袴革
帶次金吾牙門旗左右各二為中道第一門執夾人青
絁繡抹額寳相花寛衫白絹袴革帶内夾人執矢騎次
監門校尉左右各三人為一列押騎幞頭緋絁繡抹額
師子裲襠烏皮鞾佩横刀騎
次金吾細枝青龍旗一在左白虎旗一在右押旗二人
分左右騎次五嶽神旗五為三重南嶽在右次北嶽旗
在後次五方神旗如五嶽旗陳列五方龍旗各五相間
為五隊每隊為三重赤龍旗在前次黄龍旗在中次青
龍旗在左白虎旗在右黒龍旗在後前一隊次北方神
旗餘隊各次右仗黒鳳旗五方鳳各五如五方龍旗陳
列各次左仗黒龍旗内執青龍白虎旗五嶽五方神旗
各一人􁧡三人執􁧡人四色絁繡抹額寳相花寛衫執
人青􁧡人左青右銀褐後皁内紤人執弓矢執五方龍
鳳旗人五色絁繡抹額寳相花寛衫押旗人並同神龍
墀旗人服飾
次江瀆旗河瀆旗各一次淮瀆旗濟瀆旗各一並各為
一列江淮旗在左河濟旗在右引夾執旗人並皁絁繡
寳相花衫繡抹額革帶
　
　
　
　
　
　
　
　
　
　
　
　
　
　
　政和五禮新儀卷十三
欽定四庫全書
　政和五禮新儀卷十四
　　序例
　　　鹵簿
　　　大駕中道
次八寳為四重鎮國神寳在左受命寳在右皇帝之寳
在左天子之寳在右皇帝行寳在左天子行寳在右皇
帝信寳在左天子信寳在右香案八為四重每重列扵
寳輿之前碧欄二十四人為十二重夾受命等寳服弓
脚幞頭碧欄塗金銅帶烏皮鞾復二重執長刀騎内外
符寳即行扵碧欄之間次方繖二分左右大雉尾扇四
夾方繖執各一人(以下執繖/扇人准此)執人弓脚幞頭碧襴衫金
銅帶烏皮靴
次金吾四色官六人為三重每二人為一重幞頭緑公
服白絹袴塗金銅帶烏皮靴前二名執笏餘執金銅儀
刀次押仗二人幞頭紫公服塗金銅帶烏皮靴騎次金
甲二人分左右服金甲鳳翅兠鍪執鉞次太僕寺進馬
四人平巾幘紫絁繡犀牛裲襠大口袴革帶鞾義佩横
刀弓矢騎
次引駕千牛衛將軍一員乗珂馬服飾同太僕寺進馬人
次千牛八人次中郎將二人並乘珂馬次千牛二人騎
並花脚幞頭緋絁繡抹額紫絁繡犀牛裲襠大口袴革
帶鞾義佩横刀弓矢次長史二人緑公服白袴金銅帶
烏皮靴並騎
次金吾引駕官四人為二重並騎服同金吾押仗次導
駕官分左右次大繖二分左右中雉尾扇四夾大繖小
雉尾扇四夾腰輿執人並武弁緋絁繡寳相花大袖白
絹袴白勒帶(以下執繖扇華/蓋人服飾並同)腰輿執一應奉人員一人
指揮使以上宜男錦襖餘紅地黄盤師子錦襖十將並
將虞候節級二十人將虞候紅方勝練鵲錦襖節級紅
地白師子錦襖長行十六人紅地白師子錦襖
次排列官二人次中雉尾扇十二次華蓋二執各二人
次香鐙一執擎八人服飾同尚輦執繖人次香匙在左
火燎在右
次小輿一應奉人(逍遥平/輦人全)長行二十四人
次逍遥子一應奉人十將將虞候節級共九人長行二
十六人
次平輦一應奉人員七十(大輦/下同)十將將虞候節級共九
人長行二十六人服飾與腰輿下同駕前第五班開道
旗一皁纛旗一十二為四行每行三人次引駕六十二
人次鈞容直三百人(引囘駕/作樂)次東第五班五方色龍旗
五次門旗四十次御龍四直歩執門旗六十次天武駕
頭下一十二人次下茶酒班内東門執從物一十二人
次御龍直仗劍六人次天武把行門八人以上並分左
右次東第五班大旗一次殿前班擊鞭一十人次東第
五班執簇輦龍旂八並分左右次日旂一在左月旂一
在右次麟旂一在左鳳旂一在右次青龍旗一在左白
虎旗一在右次赤龍旂一在左黒龍旂一在右次御龍
旂直四十人踏路馬二次夾輅大將軍二員次進輅職
掌二員次部押二人教馬官二員為一列教馬官在部
押官外皇帝乘玉輅駕青馬六駕士一百二十八人扶
駕八人骨朶一百三十四人行門一十八人在玉輅之
左一十七人在右陪乘將軍二員在後奉宸隊分左右
充禁衛從裏第一重御龍直第二重左廂骨朶子直右
廂弓箭直第三重弩直第四重御龍四直並以逐班直
所管人數列成隊伍第五重天武骨朶大劍三百一十
人分左右駕後東第五班大黄龍旗一次駕後樂東第
四班三十一人次鈞容直三十一人次扇筤下天武二
十人次茶酒班簇輦三十一人次招箭班三十二人奉
宸隊人員服帽子十將以下戴兠鍪並服紅錦襖背子
(内人員/緋背子)帶鐵甲劍人員並弓箭手帶弓箭器械執骨朶
弩手挾弩箭䩴䩮子執骨朶槍刀手執骨朶(至宣徳門/執松刀)
天武歩隊人員帽子錦後背子(襖子正副指揮使以黄/師子都使以緋羅夾繡)
(小團搭花都頭/以紅羅絹畫)錦帶執骨朶十將以下至長行一百人
服紫繡孔雀襖帶旅四金雕硬帽金鍍銀帶執骨朶二
百人服絁繡對鳳襖帶金鍍銀花朱紅笠子金鍍銀帶
執天武劍扇筤下二十人錦帽紫絁繡對鳳花襖(十人/服紫)
(十人/服緋)駕前玉龍直執從物人員帽子紅錦襖十將以下
裹真珠頭巾殿前指揮使擊鞭帽子紅錦襖執仗劍帽
子紅錦襖背子帶鐵甲弓劍箭器械骨朶玉輅下夾輅
夾陪乘大將軍並朝服骨朶直並帽子紅錦襖緋背子
帶鐡甲弓劍箭器械骨朶駕士平巾幘青繡鳳大袖袴
絹物帛鞵襪下茶酒班執從物帽子碧錦襖紅背子御
龍四直頭旂戴兠鍪紅錦襖背子帶鐵甲劍執檢繫旂
象第五班人員帽子紅錦襖緋背子帶鐡甲弓劍箭器械
執骨朶執旂殿侍戴兠鍪(執皁纛人/黒漆鐡笠)紅錦襖背子(執皁/纛人)
(皁絹/衫袴)帶鐡甲劍(執皁纛/人皮甲)殿前指揮使行門諸班直引駕
人員殿前指揮使引駕人帽子紅錦襖緋背子帶鐡甲
弓劍箭器械執骨朶駕後執大黃龍旗殿侍戴兠鍪紅
錦襖子帶鉄甲劍東四班鈞容直駕後樂人員以下並
帽子紅繡襖背子(内人員緋背/子背執骨朶)招箭班茶酒班人員帽
子紅錦襖緋背子(内殿侍碧錦/襖紅背子)扶駕人本色服進輅紫
羅寛衫次副玉輅一駕青馬六駕士四十人武弁青繡
對鳳大袖絹袴勒帛鞵襪次掌輦四人二重武弁黃絁
繡寳相花衫紫羅組帶行縢銀褐抹帶革帶次大輦一
應奉人員十二人(七人進輦内一人傳/唱執骨朶餘從輦)指揮使以上宜
男錦襖餘黄地黃師子錦襖十將將虞候節級共十人
十將將虞候紅方勝練鵲錦襖節級紅地白師子錦襖
長行共五百十五人武弁紅地白師子錦襖黄絁繡寛
衫紫羅生色雲鳳組帶白絹勒帛夾袴紫絹行縢
次尚輦奉御二人次殿中少監次供奉職官二員幞頭
紫公服烏皮鞾次令史三人烏皮介幘緋絁袴衫白袴
白勒帛一名幞頭紫公服烏皮鞾次書令史四人烏皮
介幘緋絁䙆衫白袴白鞾帛次太僕御馬二十四為十
二重分左右天武等服飾並同次龍墀旗人控御馬等
二人
次持鈒後隊左右武衛旅帥二人騎次重輪旗二分左
右次大繖次大雉尾扇四夾大繖次大雉尾四為一列
次小雉尾扇十二次朱團扇十二各為三重次華蓋二
次义二次睥睨十二為二重次御刀六為一列次真武
幢一在中絳麾二分左右為一列次义一次細矟十二
為二重次左右金吾衛果毅都尉二人緫領大角並騎
一百二十為一重殿中有執朱團扇人黄絁繡抹額寳
相花衫行縢革帶太僕寺執义人武弁緋絁繡衫白袴
錦螣蛇執睥睨人武弁緋絁繡寳相花大袖白絹袴勒
帛左右武衛旅帥金吾衛果毅都尉並服平巾幘紫絁
繡袍大口袴錦螣蛇革帶(武衛以瑞鷹金/吾衛以辟邪)引矢引重輪
旂人各五色絁繡抹額寳相花衫執幢又執􁧡麾人並
武弁絁繡寳相花衫執幢以皁絳麾又以紫執大角細
矟人並平巾幘緋絁繡寳相花衫大口袴革帶執御刀
人武弁緋絁繡寳相花大袖大口袴白勒帛(絳麾加/􁧡二人)次
大晟府後部皷吹丞二人次典事四人次管押指揮使
一名次羽葆皷十二為二重帥兵官四人領在皷内行
(下除小横吹/外並為二重)次歌工次拱辰管次簫次笳各二十四帥
兵官二人領在笳前一重内行次鐃鼔十二帥兵官四
人領在鐃皷内行次歌工次簫次笳各二十四次小橫
吹一百二十為十重帥兵官八人領第一第四第七第
十重各二人在横吹内行次笛次簫次􁐲篥次笳次桃
皮􁐲篥各二十四丞本品服典事同前部府史服其餘
並同前部人服飾
次黄麾一執􁧡人數并服飾並同前部黄麾
次芳亭輦一奉輦六十人次鳳輦一奉輦五十人并武
弁黄絁繡寳相花衫組帶行縢銀褐抹帶革帶
次金輅一踏路赤馬二次副金輅一各駕赤馬六次象
輅一次副象輅一各駕白馬六次革輅一次副革輅一
各駕騧馬六次木輅一次副木輅一各駕黒馬六次耕
根車一駕青馬六金輅駕士六十人平巾赤績緋絁繡
鳳大袖絹袴勒帛其餘輅駕士各四十人并武弁繡大
袖絹袴勒帛鞵韈(耕根車駕士服以青繡鳳啣普禾合/穗其餘繡對鳳副金輅以緋象輅以)
(銀將革輅以/黃木輅以皁)
次進賢車一駕士二十四人次明逺車一駕士四十人
次屬車十二乘每乘駕牛三駕士十人以門下省局官
二員在左中書省局官二員在右次秘省局官二貟在
左殿中省局官二貟在右次黄鉞車一次豹尾車一各
駕赤馬二駕士十五人進賢車以下駕士並武弁緋絁
繡大袖勒帛(進賢車駕士繡以瑞麟明逺車以對鳳屬/車以雲鶴黄鉞車以對鵞豹尾車以立豹)
次掩後隊左右威衛折衝都尉二人領隊平巾幘紫絁
繡飛麟袍大口袴錦螣蛇革帶次大㦸次刀盾次弓矢
次矟各五十各為一列執人並黒鍪甲錦臂褠皁袴行
縢鞵韈
次金吾衛門旗左右各二為中道第二門執夾人緋絁
繡抹額寳相花寛衫白絹袴革帶騎次監門校府左右
各三人為一列幞頭紫絁繡抹額師子裲襠烏皮鞾佩
横刀騎
次真武隊金吾衛折衝都尉一名䂍矟二夾都尉為一
列次仙童旗一次真武旗一在中螣蛇旗一在左神龜
旗一在右為一列次矟二十五為五重次弓矢二十為
四重次弩五為一列隊内金吾衛折衝都尉服平巾幘
紫袘繡辟邪袍大口袴錦螣蛇革帶執䂍矟及矟弓矢
弩人平巾幘緋絁繡寳相花衫大口袴革帶引夾執仙
童真武神龜螣蛇旗五色絁繡抹額寳相花衫
　
　
　
　
　
　
　
　
　政和五禮新儀卷十四
欽定四庫全書
　政和五禮新儀卷十五
　　序例
　　　鹵簿
　　　大駕外仗(並左/右廂)
清㳺隊次第六引外仗白澤旂二左右金吾衛折衝都
尉三人分領行旂外並騎次弩八為一列次弓矢三十
二次矟四十各為二重隊内折衝都尉平巾幘紫絁繡
辟邪袍大口袴錦螣蛇革帶引夾執旂執弩弓矢矟人
並甲騎冠具裝錦臂褠大口袴
次左右金吾各十六騎帥兵官二人次弩八次弓矢次
矟各十二各為一列帥兵官及執弩弓矢矟人並平巾幘
緋絁繡辟邪裲襠大口袴佩横刀帥兵官加佩弓矢
次佽飛隊左右金吾衛果毅都尉二人分領並騎服佩
並同清㳺隊折衝都衛次虞候佽飛四十八人為二十
四重平巾幘緋絁繡寳相花衫大口袴佩横刀弓矢並
騎鐵甲佽飛二十四人為六重在虞候佽飛外並甲騎
具裝錦臂褠佩横刀弓矢次前隊殳义次金吾十六騎
在左右領軍衛將軍二人檢校並騎次䂍矟四為二重
騎次左右領軍衛帥兵官四人為一列(以下帥兵官人/數行列准此)
次殳义一百六十每二人為一重殳义間行列(以下殳/义並二)
(人為一重/行列准此)次左右威衛帥兵官次殳义八十次左右武
衛帥兵官次殳义一百次左右驍衛帥兵官次殳义八
十次左右衛帥兵官殳义八十隊内左右領軍衛將軍
平巾幘紫絁繡白澤袍大口袴錦螣蛇革帶執䂍矟及
帥兵官平巾幘緋絁繡寳相花衫大口袴革帶執殳义
人並五色絁繡抹額寳相花衫行縢革帶次後隊殳仗
左右衛帥兵官次殳义八十次左右驍衛帥兵官次殳
义八十次左右武衛帥兵官次殳义一百次左右威衛
帥兵官次殳义八十次左右領軍衛帥兵官次殳义一
百六十凡前後隊殳仗前接中道北斗旂後鹵簿後隊
帥兵官人數行列服飾及執殳义人行列服飾並同前
隊前部馬部隊次佽飛隊第一隊左右金吾衛折衝都
尉二人分領(隊内都尉/並分領)次角宿旂一在左斗宿旂一在
右次亢宿旂一在左次牛宿旂一在右次弩十次弓矢
二十各為一列次矟四十為二重第一隊左右領軍衛
果毅都尉次氐宿旂一在左女宿旂一在右次房宿旂
一在左虛宿旂一在右第三隊左右領軍衛果毅都尉
次心宿旂一在左危宿旂一在右第四隊左右領軍衛
果毅次尾宿旂一在左室宿旂一在右第五隊左右威
衛折衝都尉次箕宿旂一在左壁宿旂一在右第六隊
左右威衛折衝都尉次奎宿旂一在左井宿旂一在右
第七隊左右武衛果毅都尉次娄宿旂一在左鬼宿旂
一在右第八隊左右武衛果毅都尉次胃宿旂一在左
栁宿旂一在右第九隊左右武衛果毅都尉次昴宿旂
一在左星宿旂一在右第十隊左右驍衛折衝都尉次
畢宿旗一在左張宿旂一在右第十一隊左右驍衛折衝
都尉次觜宿旂一在左翼宿旂一在右第十二隊左右
驍衛折衝都尉次參宿旂一在左軫宿旂一在右自第
二隊至第十二隊都尉及執弩矢矟人數行列並同第
一隊隊内都尉並錦帽緋絁繡戎服大袍窄袴革帶(繡/文)
(金吾衛以辟邪領軍衛以白澤威衛以飛麟/武衛以瑞鷹驍衛以赤豹左右騎以瑞馬)引夾執旂
人並五色絁繡抹額寳相花衫執弩弓矢人並錦幘青
絁繡寳相花袍大口袴革帶執矟人並錦帽緋絁繡寳
相花袍大口袴革帶
次歩甲前隊左右領軍衛將軍二人騎分校尉十二隊
䂍四在將軍内為二重第一隊左右領軍衛折衝都尉
二人騎分領(隊内都尉/並騎分領)鶡鷄旂二次䂍矟在都尉内次
朱鍪甲弓矢六十人為三重第二隊左右領軍衛果毅
都尉貔旂次朱鍪甲刀盾第三隊左右領軍衛折衝都
尉三角獸旂次青鍪甲刀盾第五隊左右威衛折衝都
尉重黄鹿旗次黒鍪甲弓矢第六隊左右威衛果毅都
尉飛麟旂次黒鍪甲刀盾自第二隊以下每隊都尉及
執旂刀盾弓矢人數行列並同第一隊隊内將軍及都
尉並平巾幘紫絁繡袍大口袴錦螣蛇革帶繡文並同
前部馬隊都尉服執䂍矟人平巾幘緋絁繡寳相花衫
大口袴革帶執旂人並五色絁繡抹額寳相花衫執刀
盾弓矢人並錦臂褠行螣鞵内行縢鞵各隨鍪甲本色
(第七隊至第十二隊内都/尉旂弓矢刀盾人並准此)
次金吾牙門旂四為左右道第一門監門校尉左右各四
人並騎執夾旗人服飾校尉服佩並同中道第二門次
歩甲前隊第七隊左右武衛折衝都尉二人分領駃騠
旂次白鍪甲弓矢第八隊左右武衛果毅都尉次白鍪
甲弓矢第九隊左右驍衛折衝都尉麟旂次黄鍪甲弓
矢第十隊左右驍衛果毅都尉馴象旂次黄鍪甲刀盾
第十一隊左右衛折衝都尉玉兎旂黄鍪甲弓矢第十
二隊左右衛果毅都尉辟邪旂次黄鍪甲刀盾次金吾
牙門旂四為左右道第二門監門校尉左右各四人並
騎執夾旂人服飾佩並同中道第二門次前部黄麾仗
絳引幡二十為一列
次第一部左右威衛殿中侍御史二員騎分左右次本
衛大將軍二人分檢校次本衛折衝都尉二人分領帥
官二十人為一列次龍頭竿二十並掛青繡孔雀五氅
(本部/氅同)次掲頭二在使外(仗内諸部掲/皷排列同)次儀錦五色幡二
十次龍頭竿二十次小㦸二十次掲鼔二次龍頭竿二
十次弓矢二十次龍頭竿二十次朱縢絡盾并刀二十
次龍頭竿二十次弓矢二十次矟二十次掲皷二次綠
縢絡盾并刀二十並各為一重第二部左右領軍衛第
三部左右威衛第四部左右武衛第五部左右騎衛第
六部左右衛諸部殿中侍御史大將軍折衝都尉帥兵
官龍竿等人數行列並同第一部(惟第二部龍頭竿則/以緋繡鳳六角氅第)
(三部以青繡孔雀五色角氅第四部以皁繡鵞六角氅/第五部以白繡鵞四角氅第六部以黃繡雞四角氅)
仗内執􁧡絳引幡人武弁緋絁繡寳相花衫大口袴白
勒帛大將軍都尉並平巾幘紫絁繡袍大口袴錦螣蛇
革帶繡文並同前部馬隊都尉帥兵官並執儀刀平巾
幘緋絁繡袍騼䮷旗第八隊左右威衛果毅都尉騶牙
旗左右威衛都尉白狼旗第十一隊左右領軍衛折衝
都尉金牛旗自第二隊至第十二隊都尉旗弩弓矢矟
人數行列並同第一隊隊内都尉服飾繡文引夾執弩
弓矢矟人服飾並同前部馬隊
　
　
　
　
　
　
　
　
　
　
　
　政和五禮新儀卷十五
欽定四庫全書
　政和五禮新儀卷十六
　　序例
　　　鹵簿
　　　法駕三引中道
象五中道前一餘分左右為二重各持鐵鈎一人跨其
上執轉光小緋旗一名前引次擊鑼一人節級二人為
一列次執七寳鈎一名在左執銀鈎一人在右行第三
重象前次二人行象内為二重執轉光小緋旗十四人
分左右行象外為七重第四重旗前執鍮石鈎二人又
執鐡鈎一人在第三重象後當中並服花脚幞頭緋絁
䙆衫金鍍銀雙帶
　　　三引
第一引開封令中道清道七名次幰弩一執人騎(以下/執幰)
(人准/此)次誕馬二控馬每疋各二人(諸引控誕/馬人准此)次軺車一
乘駕赤馬二駕士十八人次方繖一次朱團扇一次曲
蓋一次僚佐四員外仗青衣二人為一列次車輻棒二
次告止幡二各為一列次傳教幡一在左信幡一在右
執幡各一名􁧡二人(諸引執􁧡幡/人數准此)㦸十六為八重在車
輻棒至信幡外並分左右廂(以下外仗並/分左右廂)仗内清道服
武弁緋絁繡雲鶴衫革帶執黒漆杖執幰弩人平巾赤
幘緋絁繡辟邪袍赤袴革帶控誕馬人平巾幘緋絁繡
寳相花衫大口袴革帶青衣人平巾幘赤青絁衫袴革
帶執杖(杖袋以/青絹)執車輻棒人平巾赤幘緋絁繡白澤衫
赤袴革帶執方繖扇㦸執􁧡傳教幡信幡人並黄絁繡
抹額寳相花衫行縢鞵韈革帶執朱團扇曲蓋執􁧡告
止幡人並緋絁繡抹額寳相花衫大口袴革帶駕士武
弁緋絁繡雉大袖勒帛
第二引開封牧中道清道二人重行次􁏢弩一次掆皷
一在左金鉦一在右次大皷六為二重次節一夾矟二
為一列執人騎(第三引執節/夾矟人並騎)次誕馬四次革車一乘駕
赤馬四駕士二十五人次方繖一次朱團扇四為二重
次曲蓋一次僚佐四貟次幢一在左麾一在右執人騎
(第三引執幢/麾人並騎)次大角四為一列次鐃一次簫一在左笳
一在右次大橫吹一次笛簫􁐲篥笳各一笛簫在左􁐲
篥笳在右外仗青衣四人次車輻棒四次告止幡二次
傳教幡二次信幡二次儀刀十為五重㦸四十為二十
重在車輻棒外以次排列刀盾三十六在㦸外為十八
重盾在左刀在右弓矢三十六在刀盾外為十八重(每/弓)
(一箭二/連􁀙)矟三十弓矢外為十八重(第三引執刀盾弓/矢矟排列准此)仗
内執節夾矟三十在弓矢外為幢麾大角儀刀人並平
巾幘緋絁繡寳相花衫大口袴革帶執刀盾人銀褐絁
抹額寳相花衫大口袴行縢鞵襪革帶執弓矢矟人並
錦帽絁繡寳相花戎服大袍窄袴革帶(内執弓矢人袍/以青執矟人以)
(紫/)執掆皷金鉦人平巾幘緋繡對鳳衫抹帶大口袴錦
螣蛇執大皷人黄繡雷花抹額生色袴抹帶袴執鐃簫笳
笛􁐲篥人平巾幘緋絁繡寳相花袍大口袴白抹帶執
大横吹人緋繡苣文抹額生色袴抹帶袴駕士服武弁
緋絁繡隼大袖勒帛其餘執人行列重數并服飾並同
第一引
第三引御史大夫中道清道二人次幰弩一次掆鼔金
鉦各一次大皷六節一夾矟二次誕馬四次革車一乘
駕赤馬四駕士二十五人次方繖一次朱團扇二次曲
蓋一次僚佐二貟次幢麾各一次大角三次鐃一次簫
笳各一次大横吹一笛簫􁐲篥笳各一外仗青衣四人
次車輻棒四次告止幡二次傳教幡二次信幡二次儀
刀六分左右為三重㦸三十六為十八重刀盾弓矢矟
各三十各為十五重駕士服武弁緋絁繡獬豸大袖袴
勒帛其餘行列重數服飾並同第一第二引
　
　
　
　
　政和五禮新儀卷十六
欽定四庫全書
　政和五禮新儀卷十七
　　序例
　　　鹵簿
　　　中道鹵簿
金吾本司纛矟左右皂纛各六為一列執托各一人􁧡
四人次押纛二人騎次押衙四人騎次引䂍矟次䂍矟
六為一列
執䂍矟各一人次本衙上將軍將軍各二人為二重次
衛司䂍矟本衙大將軍二人並騎䂍矟四夾大將軍執
䂍矟各一人夾二人並騎以上並分左右隊内上將軍
將軍花脚幞頭緋繡抹額紫羅繡辟邪袍鞾弩佩牙刀
器仗珂馬大將軍平巾幘紫絁繡辟邪袍錦螣蛇大口
袴佩横刀弓矢(上將軍將軍都尉校尉旅帥中郎將郎/將並佩横刀弓矢唯朝服並黄麾仗内)
(帥兵官/不佩)執夾衛司䂍矟人平巾幘緋絁繡寳相花裲襠
大口袴佩橫刀執托􁧡皂纛人皁紗帽皁絁寳衫絹袴
鞵襪押纛人幞頭皂絁繡寳相花寛衫革帶絹袴烏皮
鞾押衛金鵞帽紫絁繡辟邪袍革帶佩儀刀執䂍矟錦
帽寳照錦袍錦臂褠革帶烏皮鞾次朱雀隊並騎金吾
衛折衝都尉一人引隊䂍矟二夾都尉次朱雀旗一執
旗一人引二人夾二人(凡仗内引夾執/旗人數准此)次弩二為一列
次弓矢十次矟十二各為二重次左右金吾衛果毅都
尉二人押引隊内折衝果毅都尉平巾幘紫絁繡辟邪
袍大口袴錦螣蛇革帶執䂍矟弩弓矢矟人並平巾幘
緋絁繡寳相花衫大口袴革帶内執弩弓矢矟人加佩
橫刀引夾執朱雀旗人並緋絁繡抹額寳相花衫大口
袴革帶佩横刀内引夾人加佩弓矢(凡中道仗外仗内/執旗人並佩橫刀)
(引夾旗人並/加佩弓矢)次龍旗隊大將軍一員檢校騎次引旗八
人為二重並騎次風伯旗一在左雨師旗一在右次雷
公旗一在左電母旗一在右次五星旗五為一列木星
在左餘火星土星金星水星以次列扵右次左右攝提
旗二為一列北斗旗一居後次䕶旗八人並騎次副竿
二執人並騎分左右隊内大將軍朝服引旗䕶旗人並
黃絁繡抹額寳相花衫佩弓矢引夾執風伯旗等人五
色絁繡抹額寳相花衫執副竿人錦帽黃絁繡寳相花
衫大口袴革帶
次指南車一次記里皷車一駕士各三十人次鸞旗車
一次皮軒車一駕士各十八人並服武弁緋絁繡大袖
勒帛(指南車駕士服繡以孔雀記里鼔車/以對鵞鸞旗車以瑞鸞皮軒車以虎)
次金吾引駕旗本衛果毅都尉二人分左右服平巾幘
緋絁繡辟邪袍大口袴執儀刀次弩弓矢矟各六為三
重每重弩二弓矢二矟二相間行分左右執人平巾幘
緋絁繡寳相花裲襠大口袴革帶
次大晟府前部皷吹令二人次府史四人各為一列次
管轄指揮使一名次掆皷金鉦各八為二重掆皷在左
金鉦在右(部内掆鼔金/鉦並分左右)
帥兵官八人領為一列在掆鼔金鉦重内行次大鼔八
十為十重帥兵官十二人領第一第三第五第七第九
第十重各二人在大皷内行次長鳴八十為十重帥兵
官六人領第一第五第八重各二人在長鳴内行(領大/横吹)
(小鼔帥兵官並同/領長鳴帥兵官)次鐃皷八帥兵官四人領次歌工次
拱辰管次簫次笳各十六各為二重次大横吹八十帥
兵官六人領次節皷二次笛次簫次􁐲篥次笳次桃皮
􁐲篥各十六各為二重次掆鼔金鉦各八帥兵官四人
領次小皷八十為十重次中鳴八十為十重帥兵官四
人領每二人押五重各在前一重内行次羽葆皷八為
二重帥兵官四人領各在皷内行次歌工次拱辰管次
簫次笳各十六各為二重部内皷吹令本色服府史幞
頭緑羅寛衫黃絹錦臂管轄指揮使平巾幘紫繡寳相
花袍錦螣蛇白抹帶帥兵官并執掆皷金鉦拱辰管簫
笳節皷笛􁐲篥桃皮􁐲篥歌工服平巾幘緋繡對鸞衫
大口袴白抹帶執掆皷金鉦人加錦螣蛇執長鳴中鳴
大皷小鼔同第二引執大皷長鳴服執鐃大橫吹人同
第二引執大横吹服執羽葆皷人青繡苣文抹額生色
袍抹帶袴次太史令一員次書令史一貟次相風烏一
輿士四人次交龍鉦一在左交龍皷一在右輿士各六
人次司辰一人次典士一人並騎次漏刻生四人分左
右為二重次皷樓一在左鍾樓一在右次行漏輿一輿
士各六十人次太史正一員騎次青道二人次神輿一
輿士十六人太史令太史正朝服書令史緑公服司辰
典士漏刻生並袴褶青絁大袖絹袴勒帛輿士并管轄
節級並武弁緋絁繡寳相花大袖白絹袴勒帛清道平
巾幘青絁大袖白絹袴勒帛執黒漆杖管押相風烏等
輿人員平巾幘紫絁繡寳相花大袖白絹袴勒帛錦螣
蛇
次持鈒前隊左右武衛果毅都尉二人引隊次左右武
衛校尉二人並分左右次絳引幡一在中金節八分左
右夾幡執人騎(内絳引幡/加􁧡二人)
次罕一在左畢一在右次朱雀幢一次义一次導蓋一
在中前龍幢一在左白虎幢一在右次义三為一列幢
义導蓋執人並騎次稱長一人次鈒㦸二百一十六為
三十六重次左右武衛將軍二人檢校次左右武衛校
尉四人壓隊並分左右隊内左右武衛將軍果毅都尉
校尉並平巾幘紫絁繡瑞鷹袍大口袴錦螣蛇革帶執
絳引幡金節罕畢朱雀幢义導蓋义鈒㦸人并武弁緋
絁繡寳相花衫大口袴白勒帛次殿中侍御史二貟分
左右次黄幡幢一執幡一人􁧡二人服飾同持鈒前隊
執絳引幡人内執人騎
次大軍儀仗左右神武軍統軍二貟分左右次都頭二
人押仗在本軍旗内左右神武軍旗各一排闌旗一十
六在仗外分夾本軍旗槍棒杖每二人為一列執旗槍
棒杖各一人前一重與本軍齊行次吏兵旗一在左力
士旗一在右(以下吏兵力士/旗分左右同)次白柯槍二次哥舒棒二
次白柯槍四次哥舒棒二次白柯槍四次鐙杖二次吏
兵旗力士旗各一次柯槍四次哥舒棒二次白柯槍四
次吏兵旗力士旗各一次鐙杖二次白柯槍四次哥舒
棒二次白柯槍二次掩尾天馬旗二次左右羽林軍統
軍二貟都頭二人左右羽林軍旗各一排䦨旗十六在
仗外如神武軍分夾次赤豹旗一在左黄熊旗一在右
(以下赤豹黄熊/旗分左右同)其餘槍棒杖等行列重數並同神武軍
次左右龍武軍統軍一貟都頭二人左右龍武軍旗各
一排䦨旗十六在仗外如羽林軍分夾次龍君旗一在
左虎君旗一在右(以下龍君虎君/旗分左右同)其餘槍棒杖等行列
重數並同羽林軍仗内神武羽林龍武統軍並花脚幞
頭紫絁繡抹額孔雀衫鞾袴佩横刀䩴䩮䩨靬珂馬押
仗都頭幞頭紫絁繡寳相花大袖襖革帶引夾神武羽
林龍武軍旗人貼金帽執人錦帽並五色絁繡寳相花
衫錦帽並五色絁繡寳相花衫錦臂褠革帶(其餘執旗/人服准此)
執哥舒棒鐙杖人同夾旗人服飾執白柯槍人花脚幞
頭五色絁繡抹額寳相花衫銀褐繡幞獸桿腰錦臂褠
革帶
次引駕旗天王旗二次排杖道直官二人夾旗各分左
右次十二辰旗各一午未在前次己申次辰酉次卯戌
次寅亥次丑子午巳辰卯寅丑旗在左餘在右次天王
旗二分左右神旗幞頭紫公服烏皮鞾執旗人並同執
神武軍旗人服飾
次龍墀旗一排仗大將二人夾太平旗次五方旗各一
為三重赤龍旗在前次黃龍旗在中青龍旗在左白龍
旗在右黒龍旗在後次君王萬歳旗一次日旗一在左
月旗一在右排仗大將同押引駕旗道直官服飾引夾
旗人同引夾執神武軍旗人服飾
次金吾牙門旗左右各二為中道第一門執夾人青絁
繡抹額寳相花寛衫白絹袴革帶内夾人執弓矢騎次
監門校尉左右各三人為一列押旗幞頭緋絁繡抹額
師子裲襠烏皮鞾佩刀騎
次御馬十六分左右為八重控馬每匹天武二人服貼
金幞頭紫絁繡寳相花大袖襖革帶騎御馬直二人皁
紗帽青錦襖束帶部押天武節級紅錦帽紫絁繡寳相
花寛衫管押騎御馬直人員節級紅錦襖次中道隊大
將軍一貟檢校朝服騎次日月合璧旗一在中苣文旗
二分左右為一列次五星連珠旗一在中祥雲旗二分
左右為一列引夾執騎人各五色絁繡抹額寳相花衫
錦臂褠次長夀幢一執人平巾幘緋絁繡寳相花衫大
口袴革帶
次金吾押仗青龍旗一在左白虎旗一在右押旗二人
分左右騎次五嶽神旗五為三重南嶽旗在前次中嶽
旗在中東嶽旗在左西嶽旗在右次北嶽旗在後次五
方神旗五如五嶽旗陳列四方龍旗各三相間為二隊
每隊三重赤龍旗在前次黄龍旗在中青龍旗在右白
龍旗在右黒龍旗在後前一隊次方旗餘隊各次右仗
黒鳳旗五方鳳旗各三如五方龍旗陳列各次左仗黒
龍旗内執青龍白虎旗五嶽五方神旗各一人􁧡三人
執􁧡人四色絁繡抹額寳相花寛衫執人黄衍人左青
右銀褐後皁内衍人執弓矢執五方龍鳳旗人五色絁
繡抹額寳相花寛衫押旗人並同押龍旗人服飾
次江瀆旗河瀆旗各一次淮瀆旗濟瀆旗各一並各為
一列江淮在左河濟在右引夾執旗人並皁絁繡寳相
花衫繡抹額革帶
　
　
　
　
　
　
　
　
　
　
　
　政和五禮新儀卷十七
欽定四庫全書
　政和五禮新儀卷十八
　　序例
　　　鹵簿
　　　皇后鹵簿
清㳺隊旗一執旗一人引二人夾二人服平巾幘緋裲
襠大口袴佩横刀引夾人加佩弓矢並騎金吾衛折衝
都尉一貟騎平巾幘紫繡裲襠大口袴錦螣蛇革帶佩
横刀弓矢(餘折衝果毅/服並准此)領四十騎執矟二十人弩四人
服佩同執旗人帶弓矢横刀一十六人平巾幘緋裲襠
大口袴執䂍矟二人平巾幘緋寛衫大口袴騎夾折衝
次虞候佽飛二十八騎夾道單行分左右均布至黄麾
仗並平巾幘緋裲襠大口袴次内僕令一貟在左内僕
丞一員在右本品服(餘文官服/並准此)各書令史二人騎從平
巾幘緋衫大口袴(餘從人服/並准此)次正道黄麾一執麾一人
夾二人並騎武弁緋寛衫革帶次左右廂黄麾仗廂各
三行行别一百從内第一行短㦸五色氅執人並黄繡
抹額寳緋繡抹額寳相花衫行縢鞵襪次外第三行鍠
五色幡執人並青繡抹額寳相花衫行縢鞵襪左右領
軍衛左右威衛左右武衛左右驍衛左右衛等衛各三
行行二十人(前十八/後十八)衛各帥兵官六人領並平巾幘緋
繡寳相花衫大口袴執鍮石裝長刀並騎各分前後(繡/文)
(左右衛以瑞馬驍衛以赤豹武衛/以瑞鷹威衛以飛麟領衛以白澤)左右領軍衛帥兵官
各三人服仗同前護後衛各果毅都尉一員檢校平巾
幘紫繡袍大口袴錦螣蛇革帶各一各歩扵左右領軍
衛各絳引旗六(引前旗六/掩後旗六)執人平巾幘緋衫大口袴次
内謁者監四人給事二人内常侍二人内侍二人並騎
分左右自内謁者監以下各内給事一人歩從次内給
使一百二十人分左右單行後盡宫人車並革巾幘緋
衫大口袴次偏扇團扇方扇各二十分四左右宫人執
間綵大袖􁀙襦綵衣革帶(以下宫人/服准此)次香鐙一執擎内
給使四人在重翟車前並平巾幘緋裲繡大口袴重翟
車駕青馬六駕士二十四人並平巾幘青衫大口袴鞵
襪次行障六俱分左右夾車四坐障三一在中二分左
右夾車並宫人執次内寺伯二人騎領寺人六人分左
右夾重翟車並平巾幘緋裲襠大口袴執刀次腰輿一
輿士八人團雉尾扇三夾輿次大繖四次大雉尾四扇
八並分左右横行為二重次錦花蓋二單行次小雉尾
扇朱畫團扇各十二並横行次錦曲蓋二十横行為二
重次錦六柱扇八分左右自腰輿以下並内給使執次
宫人車次絳麾二分左右各一人執武弁繡寛衫革帶
鞵襪次正道後黄麾一執麾一人夾二人並騎武弁緋
寛衫革帶次供奉宫人在黃麾後次厭翟車駕赤騮四
次翟車駕黄騮四次安車駕赤騮四駕士各二十四人
次四望車次金根車各駕牛三駕士各一十二人駕士
並平巾幘大口袴鞵襪衫隨車色次左右廂各置牙門
二每門執二人夾四人並黄繡抹額寳相花革帶騎(第/一)
(門在前黄麾前第/二門在後黄麾前)次左右領軍衛每廂各一貟五十人
執殳並黄繡抹額寳相花衫行縢鞵襪前與黄麾仗齊
後盡鹵簿曲折倍後門廂各帥兵官四人並平巾幘繡
緋寳相花大口袴執鍮石裝長刀騎檢校次左右領軍
衛折衝都尉各一貟檢校殳仗各一人騎從次盡鹵簿
後殳仗内正道置牙門一所門牙門並在殳仗内行每
牙門皆閒門校尉二人騎並平巾幘緋裲襠大口袴執
長刀每廂各廵檢校尉一貟騎服仗同前佩横刀來往
檢校前後部鼓吹金鉦掆鼔大皷長鳴中鳴鐃吹羽葆鼓
吹節鼔御馬並減大駕之半(皷吹二人等服飾並同大/駕部内鼔吹二人皇子鹵)
(簿准/此)
　
　
　
　
　
　政和五禮新儀卷十八
欽定四庫全書
　政和五禮新儀卷十九
　　序例
　　　鹵簿
　　　皇太子鹵簿
家令次率更令次詹事乘軺車次太保次太傅次太師
乘軺車各正道威儀鹵簿依本品次清㳺隊旗執旗一
名引二人夾二人並平巾幘緋裲襠大口袴佩横刀引
夾人加佩弓矢正清道率府折衝都尉一貟平巾幘紫
裲襠大口袴錦螣蛇革帶佩横刀弓矢(餘折衝果毅中/郎將郎將服佩)
(准/此)領三十人騎執矟十八人弓矢九人弩三人并平巾
幘緋裲襠大口袴佩横刀二人騎從折衝平巾幘緋衫
大口袴(餘從人及令史/府史服飾准此)次左右清道率府率各一貟平
巾幘紫裲襠大口袴錦螣蛇革帶佩横刀弓矢(餘率府/率服佩)
(准/此)領清道直盪及檢校清㳺隊龍旗等執䂍矟各二人
平巾幘緋衫大口袴騎從(餘執䂍矟人/服飾准此)次外清道直盪
二十四人騎分左右平巾幘緋裲襠大口袴佩横刀弓
矢夾道單行引至儀仗次正道龍旗六各執旗一人前
二人引後二人䕶並戎服大袍佩横刀弓矢副竿二分
左右執各一人騎並服同執旗人次正道細仗引為六
重每重二人自龍旗後均布至細仗矟一重弓箭一重
以次相間並平巾幘緋裲襠大口袴佩横刀騎每廂各
果毅都尉一貟領次率更丞一貟本品服(餘文官/貟准此)次正
道前部鼔吹府史二人領鼔吹並騎次掆鼔二在左金
鉦二在右(以下掆鼓金/鉦並分左右)執掆皷金鉦各一人(以下鼔/吹准此)夾
二人(以下掆鼔金/鉦夾人准此)帥兵官人二次大皷三十六横行(長/鳴)
(以下/准此)帥兵官八人次長鳴三十六帥兵官二人次鐃吹
一部鐃皷二執各一人夾二人(後部鐃節/皷准此)簫笳各六帥
兵官二人次金掆鼔金鉦各二帥兵官二人次小皷三
十六帥兵官四人次中鳴三十六帥兵官二人以上並
騎次誕馬十分左右控誕馬人平巾幘緋衫大口袴(每/疋)
(二人拉餘控/馬人服准此)次廐牧令一貟在左丞一貟在右各府史
二人騎從次左右翊府郎將各一員領班劍次左右翊
衛執班劔二十四人分左右並武弁緋寛衫革帶次通
事舎人四人次司直二人次文學四人次洗馬二人並
分左右次司議郎二人在左次太子舍人四人在右次
中允二人在左次中舍二人在右次左右諭徳二人次
左右庶子四人並分左右並騎自通事舎人以後各歩
從一人次左右衛率府副率各一貟歩從親勲翊衛每
廂各中郎將郎將一貟並領六行儀刀第一行親衛二
十三人曲折三十陪後門第二行親衛二十五人曲折
四人陪後門第三行勲衛二十七人曲折五人陪後門
第四行勲衛二十九人曲折六人陪後門第五行翊衛
三十人曲折七人陪後門第六行翊衛三十三人曲折
八人陪後門並執儀刀以上三衛並平巾幘緋裲襠大
口袴錦螣蛇革帶騎次三衛一十八人分左右騎服同
前佩鍮石横刀中郎將二人分左右夾輅在六行儀刀
仗内金輅駕馬四太僕寺僕馭左右率府率一員執儀
刀陪乘駕士二十二人並平巾幘緋衫大口袴次夾輅
左右衛率府率各一貟各歩從一人在供奉官人役次
左右内率各一貟副率各一員領細刀弓矢並騎各歩
從一人在供奉官人後次千牛騎執細刀弓矢服同三
衛次三衛儀刀仗後開牙門次左右監軍率府直長各
六人監後門服同三衛執儀刀並騎次左右衛率府每
廂各翊衛二隊並騎在執儀刀行外前後過三衛仗厭
角隊各三十人執旗一名引二人夾二人執矟一十五
人弓矢七人弩三人並平巾幘緋裲襠大口袴佩横刀
引夾旗人加佩弓矢每隊各郎將一員領次正道繖二
雉尾扇四夾繖次腰輿一輿士八人團雉尾扇二小方
雉尾扇八夾腰輿執扇各一人服並親衛次内直郎二
人各令史二人騎從檢校腰輿次誕馬十分左右次輿
乘二人分左右府史二人騎從次左右司禦率府校尉
各一人騎從平巾幘緋裲襠大口袴執鍮石裝長刀領
團扇曲蓋(餘率兵官監門率/府直長服佩准此)次朱團扇六紫曲蓋六執
各一人横行並平巾幘緋衫大口袴次諸司供奉官人
次左右清道率府校尉各一名佩鍮石裝横刀騎領大
角次大角三十六為六重横行執人平巾幘緋裲襠大
口袴次鐃吹一部鐃鼓二簫笳各六帥兵官六人次横
吹一部横吹十節鼔一笛簫􁐲篥五帥兵官二人並騎
次管轄指揮使二人檢校鐃吹等次副輅駕四馬駕士
二十人平巾幘緋衫大口袴次軺車駕一馬駕士十四
人次四望車駕一馬駕士一十人並同副輅駕士服次
左右扇歩隊十六隊每隊各果毅都尉一人領並戎服
大袍佩横刀騎每隊三十人執旗一人引二人夾二人
並帶弓矢騎歩二十五人府前一隊執矟一隊帶弓矢
以次相間(左右司禦率府左右衛率府廂/各四隊二隊在前二隊在後)次左右司禦
率府副率各一員檢校歩隊各二人執䂍矟騎從次儀
仗左右廂各六色色九行行六人前第一行㦸赤􁐻次
第二行弓矢次第三行儀鋋青􁐻次第四行刀盾次第五
行儀鍠五色幡次第六行油㦸以前仗首左右廂各六
色色三行行六人左右司府率府各一貟果毅都尉各
一貟帥兵官各六人領次左右廂各六色色三行行六
人次左右衛率府副率各一貟果毅都尉各一員帥兵
官各六人領次盡後鹵簿左右廂各六色色三行行六
人次左右副禦率府副率各一貟果毅都尉各一員帥
兵官各六人領左右司禦率府率兵官各六人後並騎
率及副率各一人歩從每廂各絳引幡一十二執幡各
一人(引前旗六/引後旗六)掲皷十二為六重在儀仗外及仗内執
儀仗揭皷人並緋繡抹額寳相花衫行縢鞵襪執絳引
幡人平巾幘緋衫大口袴(揭皷左右司禦率府四/重左右衛率府二重)次左
右廂各殳一百五十人並緋繡抹額寳相花衫行縢鞵
襪(左右司禦率府各六十六人/左右衛率府各六十四人)並分前後在歩隊儀仗
外馬隊内前接六旗後盡鹵簿曲折至門每廂各司禦
率府果毅都尉一貟檢校各一人從每廂各帥兵官七
人分前後並騎(左右司禦率府各四人/左右衛率府各三人)次馬隊左右廂
各十隊每隊帥兵官以下三十一人旗一執旗一人引
二人夾二人執矟十六人弓矢七人弩三人並戎服大
袍佩横刀執旗並引夾人加佩弓矢前第一隊左右清
道率府果毅都尉各一貟領第二隊第三隊第四隊左
右司禦府果毅都尉各一貟領第五隊第六隊第七隊
左右清道率府各一貟領第八隊第九隊第十隊左右
司禦率府果毅都尉各一貟領並戎服大袍佩横刀弓
矢次後拒隊旗一人引二人夾二人清道率府果毅都
尉一貟領四十騎執矟二十人弓矢一十六人弩四人
右二人騎從果毅並平巾幘緋裲襠大口袴帶横刀引
夾旗人加佩弓矢次後拒隊前當正道殳仗行内開牙
門次左右廂各開牙門三前第一門左右司禦率府歩
隊後左右率府歩隊前開第二門左右衛率府歩隊後
司禦率府儀仗前開第三門左右司禦率府儀仗後左
右衛率府歩隊前開每開牙門執旗二人夾四人並騎
黄繡抹額寳相花衫革帶各監門率府直長二人並騎
次左右監門率府副率各一貟騎來往檢校諸門各一
人騎從次左右清道率府副率各三人仗内檢校並糾
察各一人騎從率及副率應得䂍矟從者並不得將入
儀仗内次少師次少傅次少保皇太子隊仗引盡即三
少正道乘輅威儀鹵簿各依本次文武官以次陪從
　　　皇太子妃鹵簿
清道率府校尉六人騎分左右為三重引前並平巾幘
緋裲襠大口袴帶横刀弓矢次青衣十人次導客舍人
四人(本品服以下/文官准此)引導次内給使六十人並分左右並
平巾幘緋衫大口袴單行後盡内人車(以下給使/服並准此)次偏
團扇各十八各分左右宫人執並間綵衣革帶(以下宫/人服准)
(此/)次行障四次坐障行並分左右夾車宫人執次典内
二人騎分左右厭翟車駕三馬駕士十四人並平巾幘
緋衫大口袴鞵襪次閣率二人領内給使十八人分左
右夾車次六柱扇二内給使執次供奉内人乘犢車次
繖一正道雉尾扇二團扇四曲蓋二並分左右執繖扇
各内給使一人次戟九十分左右在内給使外單行前
與青衣齊從盡内人執人並緋繡抹額寳相花衫革帶
行縢鞵襪
　
　
　
　
　
　
　
　
　
　
　
　
　
　政和五禮新儀卷十九
欽定四庫全書
　政和五禮新儀卷二十
　　序例
　　　鹵簿
　　　王公鹵簿
中道清道二人分左右次幰弩一騎次大晟府前部皷
吹令一貟在左職掌一人在右次局長一人在左院官
一人在右次掆鼔一在左金鉦一在右(以下掆鼔金鉦/分左右准此)
次大皷一十八次長鳴一十八並分左右次掆皷金鉦
各一次引樂官二人次小皷一十次中鳴一十在小皷
外次麾幢各一並分左右次節一夾矟二分節左右(以/上)
(並/騎)誕馬三分左右(毎疋控馬各二人一/品以下控馬人准此)革車一乘駕赤
馬四駕士二十五人繖扇十分左右行扵車前方繖二
朱團扇四分左右夾方繖曲蓋二為一列次大角八次
後部皷吹丞一貟在左録事一人在右次鐃皷一次簫
四次笳四次大横吹六並分左右次節皷一次夾色二
(以􁐲篥充/以下准此)次笛次簫次􁐲篥次笳各四並分左右外仗
青衣十二次車輻棒十二次㦸九十次絳引幡六次刀
盾次矟次弓矢各八十次儀刀十八次信幡八次告止
幡四次𫝊教四次儀鋋二次儀鍠斧柱五色幡六次油
㦸十八次儀矟十二次細矟十二並分左右衛尉寺押
當職掌一十一人騎轄部兵人員一人部轄騎兵人員
一人太僕寺部押人員一人教馬官一人押當職掌四
人騎仗内清道武弁青繡衫執黒漆杖執􁏢弩人武弁
緋繡衫緋繡袴執麾幢車輻棒人赤平巾幘緋繡衫緋
繡袴執節夾矟大角儀刀控誕馬押馬人黒平巾幘緋
繡衫白絹袴青衣人執青竹杖青繡衫青絹袴抹額執
㦸刀盾儀鋋鍠斧油㦸儀矟細矟人服錦帽黄繡衫執
絳引幡信幡告止幡傳教幡人服並緋幘衫抹額執矟
人錦帽皂繡衫執弓矢人錦帽青繡衫駕士武弁緋繡
大袖衛尉寺排列押當職掌太僕寺押當職掌並紫羅
寛衫衛尉寺部轄部兵人貟黒平巾幘紫繡衫錦螣蛇
部轄騎兵人貟本色服太僕寺部押人貟武弁緋繡大
袖錦螣蛇教馬官幞頭緋羅繡抹額紫羅繡大袖皷吹
令丞本品服職掌紫羅寛衫局長緋羅寛衫院官録事
緑羅寛衫引樂官緑隔職寛衫執掆皷金鉦節皷夾色
笛簫笳􁐲篥人並平巾幘緋繡鸞衫白絹袴抹額(執掆/皷金)
(鉦人加/錦螣蛇)大鼔長鳴小鼓中鳴服黄繡雷花袍抹額帶袴
鐃鼔大横吹服繡緋繡苣文袍抹額抹帶袴
　　　一品鹵簿(命婦/同)
中道清道四人次􁏢弩一次大晟府前部皷吹令一貟
職掌一人次局長一人院官一人次掆皷金鉦各一次
大鼓一十六次長鳴一十六次麾幢各一次節一夾矟
二次誕馬六次革車一乘駕赤馬駕士二十五人(命婦/厭翟)
(車駕士二十三人/二品三品准此)散扇八(二品減四三品減六命婦散/扇五十行障五行扵車前二)
(品三品/准此)方繖二朱團扇四曲蓋二次大角八(命婦屬車/六駕黄牛)
(十八駕士五十九人行/大角前二品三品准此)次後部貟分左右次鐃鼔一次
簫四次笳四次大横吹四次節鼔一次笛四次簫四次
􁐲篥四次笳四外仗青衣十八次車輻棒十次戟九十
次刀盾次矟各八十四弓矢六十次儀刀三十次信幡
八次告止幡四次傳教幡四次儀鍠斧柱五色幡四以
上行列重數並同王公鹵簿衛尉寺排列押當職掌一
十八人部押人貟一名太僕寺部押人貟一名教馬官
一貟押當職掌四人(命婦加/二人)仗内清道青衣並青繡衫
抹額執黒漆杖(青衣執/青竹杖)執􁏢弩人武弁緋繡衫麾幢人
黒平巾幘黄繡衫執節夾矟大角方繖朱團扇曲蓋矟
儀鍠斧控誕馬人黒平巾幘緋繡衫執車輻棒人平巾
幘緋繡衫執戟儀刀人緋繡衫抹額執刀盾人皁繡衫
抹額執弓矢人黄繡衫抹額執信幡告止幡傳教幡人
黒平巾幘黄繡衫其餘服飾並同王公鹵簿
　　　二品鹵簿(命婦/同)
中道清道二人次幰弩一次大晟府前部鼔吹令一員
職掌一人次局長一人院官一人次掆鼔金鉦各一次
大鼔一十四次麾幢各一次節一夾矟二次誕馬四次
革車一乘駕赤馬四駕士二十五人散扇四方繖二朱
團扇二曲蓋二次大角八次後部鼔吹丞一貟次録事
一人引樂官一人次鐃皷一次簫二次笳二次大横吹
四次笛二次簫二次􁐲篥二次笳二外仗青衣八人次
車輻棒八次戟七十次刀盾六十次矟六十次弓矢六
十次儀刀十四次信幡四次告止幡二次傳教幡二衛
尉寺排列押當職掌九人部押人貟一人太僕寺部押
人貟一人教馬官一人押當職掌四人(命婦加/二人)仗内行
列服飾並同一品鹵簿
　　　三品鹵簿(命婦/同)
中道清道二􁏢弩一麾幢各一節一夾矟二誕馬四革
車一乘駕赤馬四駕士二十五人散扇二方繖二曲蓋
一次大角四外仗青衣八人車輻棒六㦸六十刀盾矟
弓矢各五十儀刀十二信幡四告止幡二𫝊教幡二衛
尉寺排列押當職掌七人部轄人貟一人太僕寺部押
人貟一人教馬官一貟押當職掌四人(命婦加/二人)仗内行
列服飾並同一品鹵簿凡王公以下應給鹵簿者有司
各以令式排列如儀
　
　
　
　
　
　
　
　
　
　
　
　
　
　政和五禮新儀卷二十
欽定四庫全書
　政和五禮新儀卷二十一
　　序例
　　　朝會儀衛
　　　大慶殿大朝會
黄麾大仗五千二十五人仗首左右廂各二部絳引幡
十執幡各一人(當御廂左右部並設/内仗首第二部不設)服武弁緋繡寳相
花寛衫革帶大口袴(諸部隊大將軍折衝果毅帥兵/官錦帶袴並執儀人㡌並隨色)第
一部左右領軍衛大將軍各一貟(第二部左右/領軍折衝)服平巾
幘紫繡白澤袍銀帶大口袴錦螣蛇佩橫刀弓矢(後部/及部)
(甲隊大將軍折/衝果毅服佩同)掌皷四人(後部並/服同)服帽緋繡抹額寳相
花寛衫革帶行縢鞵襪帥兵官一十人分左右(後部並/服同)
服平巾幘緋繡寳相花寛衫銀帶大口袴執儀刀部十
二行每行持各十人(後部並/仗同)第一行龍頭竿黄雞四角
氅(凢氅皆/以龍頭)第二行儀鍠五色幡第三行青孔雀五角氅
第四行烏戟第五行排鳳六角氅第六行細弓矢第七
行白鵞四角氅第八行朱縢絡盾刀第九行皂鵞六角
氅第十行細弓矢第十一行矟第十二行緑縢絡盾刀
掲鼔二掌揭鼔二人(後部/同)服帽黄繡抹額寳相花寛衫
革帶行縢鞵襪(第二第七行銀褐第三第十一行青第/四第九行皂第五第八第十第十二行)
(並掲鼔緋/後部准此)以上排列左右廂第一部各扵軍貟之南居
次廂第一部矟前第二部扵第一部之後並相向次廂
左右各三部第一部左右此衛大將軍各一貟(後二部/左右武)
(衛大將軍第三/部左右衛將軍)果毅各一員(第二第三/部折衝)服飛麟袍(第二/部瑞)
(鷹第三/部瑞馬)列仗首左右廂第一部之南相向持黄麾幡二
人服武弁黄繡寳相花寛衫革帶大口袴在御廂廂前
分立當御前左右各一部左右衛果毅各一人服瑞馬
袍扵玉輅之前分左右並北向次御廂左右各三部第
一部左右騎衛將軍各一貟(第二部左右領軍衛第/三部左右領軍衛果毅)服
赤豹袍(第二第三/部白澤)第一部分扵當御廂之左右差後第
二部左在金輅之後偏西右在象輅之後偏東第三部
左在革輅之後偏西右在木輅之後偏東並北向次後
左右廂各三部第一部左右武衛將軍各一貟(第二部/左右屯)
(衛將軍第三部左/右領軍衛折衝)服瑞鷹袍(第二部飛麟/第三部白澤)各在綱子鵲
雞貔旗之前東西相向左右廂各部甲十二隊第一隊
左右衛果毅各一貟(第二隊左右衛第四隊左右驍將/第六隊左右武衛第八隊左右屯)
(衛第十第十二隊左右領軍衛並折衝第三隊左右驍/衛第五隊左右武衛第七隊左右屯衛第九第十一隊)
(左右/衛)服瑞馬袍(第三第四隊赤豹第五第六隊瑞鷹第/七第八隊飛麟第九至第十二隊白澤)
貔旗二(第二第十一隊瑞雞第三隊仙鹿第四隊金鴨/鵞第五隊瑞麥第六隊孔雀第七隊野馬第八)
(隊犛牛第九隊甘露第十隊/綱子第十二隊同第一隊)執旗二人服帽黄繡抹額
寳相花寛衫(第五隊第六隊銀褐第七隊第八隊/皀第五第十隊青第十一十二隊緋)革帶
佩横刀黄鍪甲(第五第六隊白第七第八隊黄第/九第十隊青第十一十二隊緋)刀盾
(第四第六第九第/十第十二隊弓矢)三十人為五重服錦臂韝行縢鞵襪
以上第一至第六隊在仗首第三部北第七至第十二
隊在仗首第二部南東西相向左右廂後部各十二隊
第一隊左右衛折衝各一員(第二隊左右衛第五至第/七隊左右武衛第十至第)
(十二隊左右領軍衛並折衝第三第四隊/左右驍衛第八第九隊左右屯衛並果毅)服錦帽緋繡
戎服瑞馬大袍(第三隊第四隊赤豹第五至第七隊瑞/鷹第八第九隊飛麟第十至第十二隊)
(白/澤)銀帶窄袴佩横刀弓矢角􁙎旗二(第二隊赤熊第三/隊兕第四隊太平)
(第五隊馴犀第六隊雞鵞第七隊騼䮷第八隊騶牙第/九隊蒼馬第十隊白狼第十一隊童馬第十二隊金牛)
執旗二人服佩同歩甲隊(第一第六第十一隊青第二/第七第十二隊緋第三第八)
(隊黄第四第九隊銀/褐第五第十隊皂)執弩五人為一列弓矢十人爲二
重矟二十人為四重服錦帽青繡寳相花袍(執矟/以緋)革帶
大口袴以上在大慶門外第一至第四隊在前第五至
八隊在後第九至第十二隊又在其後東西向真武隊
金吾折衝都衛一貟服平巾幘紫繡辟邪袍銀帶大口
袴錦螣蛇佩横刀弓矢仙童真武螣蛇神龜旗各一執
旗各一人服皂繡抹額寳相花寛衫革帶佩横刀弓矢
執䂍矟二人(分左/右)弩五人為一列弓矢二十人爲四重
矟二十五人為五重服平巾幘緋繡寳相花寛衫革帶
大口袴以上在大慶門外中道北向排列
殿中省尚輦陳孔雀扇四十扵簾外執扇各一人服介
幘絳韝衣錦革帶白綾襪烏皮履陳輦輿扵龍墀大輦
在東部押執擎人二百二十有二人腰輿在其南一十
有七人小輿又在其南二十有五人皆西向平輦在西
逍遥在其南共三十七人皆東向將校尉都將並帽子
忠佐至指揮使以宜男錦襖副指揮使軍使副兵馬使
黄獅子十將將虞候以方勝練鵲節級白獅子皆銀帶
腰輿小輿下節級並與輦下長行並武弁冠黄絁繡對
鳳寛衫紫羅生色袒帶白絹勒白袴紫絹行縢白獅子
錦襖銀帶設繖扇扵沙墀方繖二分左右執繖扇將校
二人服弓脚幞頭碧欄衫金銅革帶烏皮鞾團龍扇四
分左右夾繖扇都將四人服同將校方雉扇一百分繖
扇之後各五行每行十執扇長行一百人服武弁緋繡
寳相花大袖大口袴銅革帶押當職掌二人各立團龍
扇之北服介幘絳鞲衣革帶襪履金吾引駕官二人分
立團扇之南服二梁冠朝服
　　　文徳殿視朝(大慶殿冊命一品/大臣黄麾仗准此)
黃麾半仗共二千二百六十五人殿内仗首左右廂各
一部(每部一百/二十四人)在金吾仗南東西相向絳引幡十執幡
各一人分部之南北為五重(當御廂左右部同左部在/帥兵官東右部在帥兵官)
(西各為/十重)服武弁緋繡寳相花寛衫革帶大口袴(當御廂/左右部)
(服同弁以紗為之其餘弁幘同絹衫二月一日/至九月終以纈袍抹額錦帽臂鞲螣蛇並准此)左右領
軍幘紫繡白澤袍銀帶大口袴錦螣蛇佩横刀弓矢(次/廂)
(左右各三部當御廂次後廂左右一部及部/甲隊左右各六隊大將軍折衝果毅服佩同)掌皷一人
次大將軍後(次廂左右第一部並當御扇左右廂部次/廂果毅次廂左右第二部三部次折衝次)
(後廂左右/部次將軍)服帽緋繡抹額寳相花寛衫革帶行縢鞵襪
帥兵官十人分部之南北為五重(北在絳引幡之南南/在絳引幡之北次廂)
(左右第一第二第三部之南北當御廂/次後廂左部在黄氅東右部在黄氅西)服平巾幘緋繡
寳相花寛衫銀帶大口袴執儀刀部十行每行持各十
人每色兩行為五重(次廂左右第一第二第三部同當/御廂次後廂左右部每色一行為)
(十重左部以東為首右部/以西為首並次帥兵官)第一行龍頭竿黄雞四角氅
(凡氅皆持/以龍頭竿)第二行儀鍠五色幡第三行青孔雀五角氅
第四行烏㦸第五行緋鳳六角氅第六行細弓矢第七
行白鵞四角氅第八行朱縢絡盾刀第九行皂鵞六角
氅第十行矟揭皷二掌揭鼔二人分立緋氅烏戟後當
中間(次廂左右第一第二第三部同當御廂次後廂並/一在儀鍠青氅間一在弓矢白氅間與後行齊)
服帽繡抹額寳相花寛衫革帶行縢鞵襪(服隨氅色内/白氅儀鍠幡)
(並以銀褐烏㦸以皂弓矢以/黄矟以青刀盾揭皷並以緋)次廂左右各三部(每部一/百一十)
(五/人)次左右廂仗首之南東西相向第一部左右屯衛大
將軍各一貟(第二部左右武衛大將/軍第三部左右衛將軍)果毅各一貟(第二/第三)
(部折/衝)次大將軍後(第三部次/將軍後)服飛麟袍(第四部瑞鷹/第五部瑞馬)掌
皷以下至掌揭皷人服飾人數並同仗首(當御廂次/後廂准此)黃
麾幡二執各一人分立當御左右廂前中間北向服武
弁黃繡寳相花寛衫革帶大口袴當御廂左右各一部
(每部一百/二十四人)在殿門裏中道分東西並北向(次後廂左右/部同大慶殿)
(列扵樂/架之南)左右衛果毅各一員(左在部西右在部東次/後左右廂將軍准此)服
瑞馬袍次後廂左右各一部(每部一百/一十四人)次當御廂南左
右驍衛將軍各一貟赤豹袍左右廂各歩軍六隊(第一/隊每)
(隊三十三人第二至第/六隊每隊二十七人)分東西在仗隊後第一隊左右
衛果毅各一貟(第二隊左右驍衛第四隊左右屯衛第/六隊左右領軍衛並折衝第三隊左右)
(武衛第五隊左右/領軍衛並果毅)服瑞馬袍(第二隊赤豹第三隊瑞鷹/第四隊飛麟第五第六隊)
(白/澤)貔旂二(第二隊金鸚鵡第三隊瑞麥第四/隊犛牛第五隊甘露第六隊鶡雞)執各一人
服帽黄繡抹額寳相花寛衫(第三隊銀褐第四隊皂/第五隊青第六隊緋)革
帶佩横刀黃鍪甲(第三隊銀褐第四隊黒第五隊青第/六隊赤四月一日至七月終皮囤頊)
(以纈絹代減披膊副/腿加隨色頷衫襯)刀盾(内第二第四/第九隊弓矢)三十人為五重
第二隊至第六隊各服錦臂褠行縢鞵襪殿門外(大慶/殿扵)
(大慶/門外)左右廂後部各六隊每隊三十八人在都下親從
後東西相向第一隊左右衛折衝各一貟(第三隊左右/武衛第五隊)
(左右領軍衛並折衝第二隊左右/驍衛第四隊六隊左右衛並果毅)服錦帽緋繡戎服瑞
馬大袍(第二隊赤豹第三隊瑞鷹第/五隊白澤第四第六隊飛麟)銀帶窄袴佩横刀
弓矢角􁙎旗二(第二隊太平第三隊馴犀第四隊/騶牙第五隊白狼第六隊蒼馬)執旗
各一人服佩同歩隊(第一第六隊黃第二隊銀褐第/三隊青第四隊皂第五隊緋)執
弩五人為一列弓矢十八為二重矟二十人為四重並
服錦帽青繡寳相花袍(矟以/緋)革帶大口袴真武隊五十
七人在端禮門内中道北(大慶殿扵/殿門外)金吾折衝都尉一
貟在隊前服平巾幘紫繡辟邪袍銀帶大口袴錦螣蛇
佩横刀弓矢仙童真武螣蛇神龜旗各一執旗各一人
服皂繡抹額寳相花寛衫革帶佩横刀執䂍矟二人(分/左)
(右/)弩五人為一列弓矢二十人為四重矟二十五人為
五重服平巾幘緋繡寳相花寛衫革帶大口袴排列仗
隊職掌六人分立仗隊之間殿内四人殿外二人服直
脚幞頭紫羅寛衫
殿中省尚輦陳扇二十扵簾外執扇殿侍二十人服直
脚幞頭紫羅寛衫銀帶陳腰輿小輿扵東西朶殿腰輿
在東小輿在西人貟都將各一貟輦官共四十人人員
並帽子都將各官並直脚幞頭紫羅夾三襜紅錦襖銀
帶(二月一日至九月/終錦帽纈羅衫)陳繖扇扵殿下方繖二分左右團
龍扇四分左右夾方繖並執扇各一人(將校或/節級)方雉扇
六十分左右作三重在繖扇之後輦官長行各一人執
人服並同大朝會執繖扇等人金吾左右將軍各一員
在繖扇之南矟前服本色服四色官四人二人立扵將
軍之南與繖扇一列宣勅放仗二人在引駕官南並直
脚幞頭緑公服金銅帶烏皮鞾執儀刀引駕官二人在
親從官後服直脚幞頭紫公服長行二十四人在四色
官之南並弓脚幞頭碧襴衫餘同四色官排列官二人
在長行之西並帽子紫繡大袖袴次金甲天武官二人
在長行南並金銅兠鍪衣甲執鉞以上並分東西廂向
立設旗扵殿門之外青龍旗一在左五嶽神旗各一次
之五方色龍旗各一次之五方色龍旗各一又次之白
虎旗一在右五星神旗各一次之五方色鳯旗各一次
之五方色鳳旗各一又次之執人並帽子繡抹額寛衫
隨方色
　
　
　
　
　
　
　政和五禮新儀卷二十一
欽定四庫全書
　政和五禮新儀卷二十二
　　序例
　　　朝會儀衛
　　　紫宸殿大遼使朝
黄麾角仗等共一千五十六人殿内黄麾幡二執各一
人次四色官之南分左右服武弁黃繡寳相花寛衫革
帶大口袴(并以紗為之其餘巾幘同繡衫二月一日至/九月終以纈袍抹額錦帽臂韝螣蛇並准此)
仗首左右廂各一部(每部一百/一十四人)在朶殿下矟南絳引幡
十執幡各一人分部之南北各為五重服武弁繡寳相
花寛衫革帶大口袴左右領軍衛大將軍各一貟在部
中間稍南(次廂左右第/一第二部同)服平巾幘紫繡白澤袍銀帶大
口袴錦螣蛇佩横刀弓矢(次廂左右第一第二部次歩/甲隊大將軍折衝果毅服佩)
(同/)掌鼔一人次大將軍後(次廂左右第一部次/果毅第二部次折衝)服帽緋
繡抹額寳相花寛衫革帶行縢鞵襪帥兵官十人分部
之南北(北在絳引幡之南南在絳引幡之北/次廂左右第一部在南第二部在北)各爲五重
服平巾幘緋繡寳相花衫銀帶大口袴執儀刀部九行
每行持各十人第一行龍頭竿黃鸛四角氅(凡氅皆持/以龍頭竿)
第二行儀鍠五色幡第三行青孔雀五角氅第四行烏
㦸第五行緋鳳六角氅第六行細弓矢第七行白鵞四
角氅第八行矟第九行皂鵞六角氅掌掲鼔一人在緋
氅烏㦸之後中間(次廂左右第/一第二部同)服帽繡抹額寳相花寛
衫革帶行縢鞵襪仗各五重(服隨氅色内氅儀鍠幡並/以銀褐烏㦸以皂弓矢以)
(黃矟以青/掲鼔以繡)次廂左右各二部(每部一/百五人)次左右廂仗首之
南第一部左右屯衛大將軍各一貟(第二部左右/武衛大將軍)果毅
各一貟(第二部/折衝)次大將軍後服飛麟袍(第二部/瑞鷹)掌鼓吹
以下至掌掲皷服飾人數並同仗首殿外左右廂各部
甲三隊(毎隊三/十三人)第一隊左右衛果毅各一貟(第二隊左/右驍將折)
(衝第三隊左/右武衛果毅)服瑞馬袍(第二隊赤豹/第三隊瑞鷹)貔旗二(第二隊金/鸚鵡第三)
(隊瑞/麥)執旗各一人服帽黄繡抹額寳相花寛衫(第二隊/左青右)
(銀褐第二隊/左赤右黒)褐革帶佩横刀黄鍪甲(第二隊左青右銀/褐第三隊左赤右)
(黒/)刀盾(内第二/隊弓矢)三十人為五重(鍪甲四月一日至七月/終皮囤項以纈代減披)
(膊副腿加隨/色頷衫襯)服錦臂鞲行縢鞵襪左右廂後部各三隊
(第一隊每隊三十八人/第二隊每隊三十三人)第一隊左右衛折衝各一貟(第/二)
(隊左右驍衛果毅第/三隊左右武衛折衝)服錦帽緋繡戎服瑞馬大袍(第二/隊赤)
(豹第三/隊瑞鷹)銀帶窄袴佩横刀弓矢角􁙎旗二(第二隊太平/第三隊馴犀)
執旗各一各服佩同歩甲隊執弩五人為一列弓矢十
人為二重(第一第三/隊一列)矟二十人為四重服錦帽青繡寳
相花袍(矟以/緋)革帶大口袴排列仗隊職掌二人次廂第
二部之南分左右服直脚幞頭紫羅寛衫以上殿内外
仗隊東西相向排列
殿中省尚輦陳輿輦於東西朶殿平輦在東西向逍遥
輦在西東向設繖扇扵殿下方繖一分左右團龍扇四
分左右夾方繖方雉扇二十四分左右各二重在繖扇
之後金吾四色官一名宣勅放仗服飾同視朝四色官
　　　文徳殿發冊
黃麾細仗共一千四百二人設日旗君王萬歳旗獅子
旗金鸞旗青龍旗各一在殿東階之東以西為上月旗
天下太平旗獅子旗金鳳旗白龍旗黒龍旗各一在殿
西階之西以東為上每旗執撦四人俱北向立並服五
色繡衫錦臂鞲押當職掌一人分左右立扵日月旗南
服介幘絳褠衣革帶履襪次方繖二團龍扇四夾方繖
執繖扇各一人執人並弓脚幞頭服碧襴衫革帶烏皮
鞾次金甲二人服金甲兠鍪鳳翅執鉞次四色官六人内
二人執笏餘執金銅儀刀並服幞頭緑羅公服金銅帶
白絹袴烏皮鞾次碧襴二十四人並弓脚幞頭碧襴衫
金銅帶白絹袴烏皮鞾内執金銅儀刀左右各六人在
北次都押衙二人立扵碧襴之南少退服幞頭紫羅繡
襖金銅帶次皁纛旗一十二每旗執撦五人並皂紗帽
皁寛衫皁絹袴皁鞵襪左右金吾仗司貟僚各一人押
纛立扵旗南服幞頭紫繡寳相花大袖次青龍旗一在
東白虎旗一在西每旗執撦六人服繡抹額寛衫白絹
袴(執青龍旗人以青執/白虎旗人以銀褐)貟僚二人押旗分左右在旗之
北並幞頭紫繡寳相花大袖以上並分左右東西相向
次五方龍旗二十五在東五方鳳旗二十五在西每五
旗相間各依方色排列五嶽神旗五在東五星神旗五
在西各依方位排列每旗執撦三人並服逐色抹額繡
寛衫白絹袴次朱雀旗一在東真武旗一在西每旗執
撦六人服繡抹額寛衫白絹袴(抹額衫執朱雀旗人以/緋𤣥武旗人以皁以上)
(並北/向)員僚二人押旗在旗之南分左右並幞頭紫繡寳
相花大袖襖以紅門旗二十八分左右每旗執撦五人
各服五色繡抹額寛衫白絹袴次寅夘辰巳午未旗六
在東申酉戌亥子丑旗六在西天黄旗四分左右夾衣
旗次龍君旗五次赤豹旗五次吏兵旗五每旗各為一
列在東次虎君旗五次黄熊旗五次力士旗五每旗各
為一列在西每列押尾天黄旗一以次扵西以上每旗
執撦三人並服錦帽臂褠五色繡衫白絹袴次貟僚六
人押仗各分於旗前並幞頭紫羅繡大袖袴次貟僚四
人押旗分左右東西為一列(下至第九隊/旗行列准此)第二隊角宿
亢宿氐宿旗各一第三隊虚宿危宿室宿壁宿奎宿旗
各一第四隊參宿井宿鬼宿栁宿駃騠旗各一第五隊
角三獸黄鹿苣文馴象飛麟旗各一第六隊辟邪玉兎
吉利仙鹿祥雲旗各一第七隊花鳯飛黄野馬金鸚鵡
瑞麥旗各一第八隊孔雀兕甘露綱子角旗各一並各
為一列第九隊犛牛旗一設扵孔雀旗後右廂第一隊
同左廂第二隊第二隊尾宿箕宿斗宿牛宿女宿旗各
一第三隊娄宿胃宿昴宿畢宿觜宿旗各一第四隊星
宿張宿翼宿軫宿駃騠旂各一第五隊至第六隊並同
左廂第五至第八隊第九隊騶牙旂二蒼烏旂二旂間
爲一列次上每旗執撦三人俱北向並服五色繡寳相
花抹額衫革帶貟僚二人押黄麾立扵龍鳳旂之北服
幞頭紫絁繡瑞鷹袍左右廂五色龍鳳旂之東西各設
黄麾幡二執幡各一人(以下執幡/人數准此)次告止幡五次𫝊教
幡五次信幡五次絳麾幡二次絳引幡五執黄麾絳麾
幡絳引幡人並服武弁繡寳相花衫革帶(執黄麾絳麾/人以黄繡絳)
(引幡人/以緋繡)執告止𫝊教幡信幡人服繡寳相花抹額衫革
帶(執告止𫝊教幡人緋/繡信幡人以黄繡)貟僚二人押黄麾立扵龍鳳旗
北少東服幞頭紫繡瑞鷹排欄旗三十自黄麾幡東西
排列以次扵南每旂執撦三人俱北向鐙杖哥舒各三
十扵殿東西兩廂排鐙杖起北哥舒間之執各一人俱
東西向執撦排欄旂執鐙杖哥舒人並服錦帽錦臂褠
五色繡衫左右廂執白檊槍各七十五人東西相向並
服交脚幞頭五色繡抹額衫錦臂褠銀帶腰桿又扵騶
牙旗南設大黄龍旗一在殿門裏少西執撦二十人小
黄龍旂一在大黄龍旂後少西執撦三人次火神旗六
分左右並服錦帽錦臂褠五色繡衫革帶白絹袴衛尉
寺押當儀仗職掌四人排仗通直官二人大將軍二人
節級二人檢察六人左右金吾仗司押當職掌各一名
排列官一名職掌大將檢察並幞頭寛衫(衛尉職掌緋/羅衫大將檢)
(察金吾職/掌羅衫)排仗通直官幞頭紫公服金吾排列官服帽
節級幞頭並紫繡寳相花大袖襖
凡大朝會等儀衛有司皆依令式陳設如常儀
　
　
　
　
　
　
　
　
　
　
　
　
　
　
　
　政和五禮新儀卷二十二
欽定四庫全書
　政和五禮新儀卷二十三
　　序例
　　　班位
　　　朝堂行事陪祠助祭官受誓戒班
三公左輔在東西向太宰少宰在其東門下中書侍郎
尚書左右丞又在其東左散騎常侍在右丞之南稍東
給事中左諫議大夫在其東起居郎左司諫符寳郎左
正言又在其東觀文殿大學士學士資政殿大學士翰
林學士承㫖翰林學士資政端明殿學士在右散騎常
侍之南(觀文殿學士資政殿大學士/稍前觀文殿大學士又稍前)特進在端明殿學
士之南(稍/前)六曹尚書在其東(與端明殿/學士班齊)次六曹侍郎開
封尹至司成(開封尹以/下稍空)次太常卿至祕書監次殿中少
監至祕書少監次七寺少卿至都水使者次尚書左右
司貟外郎至六曹諸司郎中次六曹諸司員外郎至少
府將作軍器少監又在其東御史大夫在工部尚書之
南中丞在其東侍御史殿中侍御史監察御史又在其
東太子三師在御史大夫之南(與執政/官班齊)三少在其東(與/御)
(史大夫/班齊)次賔客詹事次左庶子以下又在其東每等各
重行異位俱西向北上(仗内官各/綴本班)三少右弼在西東向
(與三公/班相對)使相在其西次知樞密院同知僉書樞密院又
在其西右散騎常侍在僉書樞密院事之南稍西(與左/散騎)
(常侍班/相對)中書舍人右諫議大夫在其西閣學士在右散
騎常侍之南(與觀文殿大/學士班相對)直學士在其西待制又在其
西太尉在閣學士之南(與特進/班相對)節度使在其西(與閣學/士班齊)
次節度觀察留後觀察使次防禦使次團練使次以刺
史以執事武功大夫以下又在其西次左右金吾衛左
右衛諸衛上將軍在節度使之南(諸衛上將/軍稍却)知客省使
至知東上閣門事在大將軍之南僉書客省事至僉書
西上閣門事在其西以閣門通事舍人次閣門祗候次
省班袛候又在其西執事通侍大夫以下在知東上閣
門事之南每等各重行異位俱東向北上
　　　太廟齋坊行事陪祠助祭受誓戒班
親王宗室使相在東稍北(宗室使/相稍却)節度使在東稍南觀
察留後觀察使在節度使之東(觀察使/稍却)次防禦使次團
練使次刺史次遥郡大將軍及准備行事宗室大將軍
以下又在其東每等各重行異位俱西向北上
　　　奉請皇帝致齋垂拱殿樞密以下班
知樞密院同知僉書樞密院事並當殿北上東上知同
知入内内侍省事在樞密東南次知客省事至知西上
閣門事在其南次僉書客省事至僉書西上閣門事次
閣門通事舎人次閣門祗侯次閣門省班袛侯又在其
南管勾六尚書在同知人内内侍省事之東典御在其
南奉御又在其南祗應武功大夫以下在僉書客省事
之西武功郎在其南次敦武郎次從義忠訓成忠郎又
在其南每等各重行異位内符寳郎在武功大夫之東
並北向西上祗應武徳大夫至武翼大夫在武功大夫
之西(留班/心)武徳郎至武翼郎在其南次修武郎次秉義
忠翊保義郎又在其南每等各重行異位俱北向東上
知内侍省同知僉書内侍省事帶御器械官大内留守
扵樞密班東南别為一班(帶御器械官如不係/正任即各歸本班)宣贊閣
門内人二貟一員在知樞密院事之前一貟在大内留
守前並稍東西向
　　　奏請皇帝致齋大慶殿文武官班(明堂即扵/宣徳殿)
三公三少左輔右弼在丹墀上香案之南稍東(明堂即/扵横街)
(之南黄/道之東)太宰少宰在其南尚書左右丞又在其南俱北
向西上門下侍郎在右弼之北稍東左散騎常侍在其
東次給事中左諌議大夫觀文殿大學士資政殿大學
士翰林學士承㫖翰林學士資政端明殿學士在左散
騎常侍之南(觀文殿學士資政殿大學士/稍前觀文殿大學士又稍前)俱西向北上
親王在丹墀香案之稍西南(與三公/相對)使相在其南俱北
向東上中書侍郎在使相之北稍西(與門下侍/郎班相對)右散騎
常侍在其西次中書舍人右諫議大夫次起居舍人右
司諫右正言又在其西閣學士在右散騎常侍之南(與/觀)
(文班/相對)直學士在其西待制又在其西俱東向北上左金
吾衛左衛左諸衛上將軍在黄道之東(諸衛上將/軍稍却)諸大
將軍在其東率府率又在其東俱西向北上右金吾衛
右衛右諸衛上將軍在黄道之西(諸衛大將/軍稍却)諸將軍在
其西率府副率又在其西俱東向北上特進在橫街之
内稍東六曹尚書在其南次六曹侍郎開封尹至大司
成(開封尹以/下稍却)次太常卿至祕書監右司貟外郎至六曹
諸司郎中次六曹諸司貟外郎至軍器少監又在其南
(行事執事官仗/内官各綴本班)御史大夫在工部尚書之東丞在其南
次侍御史殿中侍御史監察御史又在其南太子三師
在御史大夫之東(與特進/班齊)三少在其内(與御史大/夫班齊)次賔
客詹事次左右庶子以下又在其南每等各重行異位
俱北向西上大尉在横街之南稍西(與特進/班齊)節度使在
其南次節度觀察留後觀察使次防禦使次團練使次
刺史次執事武功大夫以下又在其南執事通侍大夫以
下在防禦使之西每等各重行異位俱北向東上
　　　親祠陪祀文武官班(侍耕籍侍/田獵班同)
三公三少左輔右弼在壇午階之南稍東(大社大稷在/午階之北稍)
(西以下逐/班倣此)太宰少宰在其東門下中書侍郎尚書左右
丞又在其東特進在尚書右丞之南稍東六曹尚書在
其東次六曹侍郎及開封尹至大司成在其南(開封府/尹以下)
(稍/空)次太常卿至祕書監次殿中少監至祕書少監次七
寺少卿至都水使者次左右司貟外郎至軍器少監又
在其東六曹諸司員外郎至軍器少監又在其東(仗内/官各)
(綴本/班)觀文殿大學士學士資政殿大學士翰林學士承
㫖翰林學士資政端明殿學士閣學士在六曹尚書之
南(觀文殿學士資政殿大學士/稍前觀文殿大學士又稍前)直學士在其東待制又
在其東御史大夫在閣學士之南御史中丞在其東侍
御史殿中侍御史監察御史又在其東右散騎常侍在
御史大夫之南給事中中書舎人左右諫議大夫在其
東次起居郎舍人左右司諫左右正言又在其東太子
三師在散騎常侍之南(與執政/官班齊)三少在其東次賔客詹
事左右庶子以下又在其東每等各重行異位並西向
北上親王在西(與三公/班相對)使相在其西大尉在使相之南
稍西節度使在其西次節度觀察留後觀察使次防禦
使次團練使次判使次宗室遥郡大將軍次行事執事
武功大夫以下又在其西左右金吾衛左右衛諸衛上
將軍在節度使之南(諸衛上將/軍稍却)執事通侍大夫以下在
防禦使之南每等各重行異位東向北上諸軍都指揮
使以上在上將軍之南稍西東向諸方客使在文官之
南隨其方國西向並北上
　　　親祠景靈官天興殿太廟助祭文武官班
親王在終獻之南宗室使相在其西宗室節度使扵横
街之南道東(與行事/官班齊)節度觀察留後觀察使在其東次
防禦使次團練使次刺史次遥郡大將軍及准備行事
官又在其東每等各重行異位並西向北上三公三少
左輔右弼位在大禮使之南(與親王/班相對)太宰少宰使相在
其西執政官又在其西文武群官扵横街之南(景靈宫/扵天興)
(殿庭/之南)特進位扵執政官之南稍西六曹尚書在其西次
侍郎開封尹至大司成(開封尹以/下稍空)次太常卿至祕書監
次殿中少監至祕書少監次七寺少卿至都水使者次
左右司貟外郎至六曹諸司郎中次六曹諸司貟外郎
至軍器少監又在其西(仗内官各/綴本班)觀文殿大學士學士
資政殿大學士翰林學士承㫖翰林學士資政端明殿
學士閣學士在工部尚書之南(觀文殿學士以下稍前/觀文殿大學士又稍前)
直學士在其西待制又在其西左右金吾衛左右衛左
右諸衛上將軍在御史大夫之南(諸衛上将/軍稍却)左右散騎
常侍在上將軍之南給事中中書舍人左右諌議大夫
在其西起居郎舍人左右司諫左右正言又在其西太
子三師在左騎常侍之南(與執政/官班齊)三少在其西(與尚書/班齊)
賔客詹事次左右庶子以下又在其西每等各重行異
位西向北上諸軍都指揮使以上分立扵文武官之南
北上
　　　親祠禮畢文武官稱賀班
管軍臣僚并行門當殿北向立太史局奏祥瑞官面西
側立次知樞密院事同知僉書樞密院事當殿北向立
知同知入内内侍省事在知樞密院事之南稍東知客
省事至知西上閣門事在其南次僉書客省事至僉書
西上閣門事次閣門通事舎人次閣門祇候次省班祇
候又在其南内符寳郎在僉書西上閣門事之東六尚
局管勾官在同知入内内侍省事之東典御在其南奉
御又在其南祇應通侍中侍中衛左武大夫在知樞宻
院事之南稍東武功大夫在其南次武功郎以下又在
其南中亮拱衛左武郎在左武大夫之東稍却每等重
行異位北向西上樞密直學士在知樞密院事之南稍
西(視入内内侍/省官班稍前)樞密都承㫖在樞密直學士之西(與入/内内)
(侍省事/班齊)承㫖在其南次副都承㫖次副承㫖諸房諸房
副承㫖又在其南祗應正侍中亮拱衛右武大夫在僉
書樞密院事之南稍西武徳大夫以下在其南武徳郎
以下又在其南中衛右武郎在右武大夫之南稍却並
北向東上次三公親王文武百僚分東西相向三公三
少左輔右弼在東太宰少宰在其東尚書左右丞又在
其東門下侍郎在尚書左丞之北稍東左散騎常侍在
其東次給事中左諫議大夫次起居郎左右司諫符寳
郎左正言又在其東觀文殿大學士學士資政殿大學
士翰林學士承㫖翰林學士資政端明殿學士在左右
丞之南稍東(觀文殿學士以下稍却資/政端明殿學士又稍却)俱西向北上親
王在西(與三公/班相對)使相在其西中書侍郎在使相之北稍
西(與門下侍/郎班相對)右散騎常侍在其西次中書舍人右諫議
大夫次起居舍人右司諫右正言又在其西閣學士在
使相之南稍西(與觀文殿大學士班相/對與右散騎常侍班齊)直學士在其西
待制又在其西俱東向北上左金吾衛左衛左諸衛上
將軍在端明殿學士之南(諸衛上將/軍稍却)諸大將軍在其東
率府率又在其東俱西向北上右金吾衛右衛右諸衛
上將軍在閣學士之南(諸衛上將/軍稍却)諸將軍在其西率府
副率又在其西俱東向北上特進在左諸衛將軍之南
(與觀文殿大/學士班齊)六曹尚書在其東次六曹侍郎開封尹至
大司成(開封尹以/下稍空)次太常卿至祕書監次殿中少監至
祕書少監次七寺少卿至都水使者至尚書左右司貟
外郎至六曹諸司郎中次六曹諸司貟外郎至軍器少
監又在其東(仗内官各/綴本班)御史大夫在六部尚書之南中
丞在其東侍御史殿中侍御史監察御史又在其東太
子三師在御史大夫之南(與執政/官班齊)三少在其東(與尚書/班齊)
次賔客詹事次左右庶子以下又在其東每等各重行
異位西向北上大尉在右諸衛上將軍之南稍却(與特/進班)
(相/對)節度使在其西節度觀察留後觀察使次刺史又在
其西每等各重行異位東向北上諸軍都指揮使以上
分立扵文武官之南北向(班如賀/祥瑞儀)
　　　御樓肆赦文武官班(受降宣/露布同)
三公三少左輔右弼在東西向太宰少宰在其東尚書
左右丞又在其東門下侍郎在左丞之北稍東左散騎
常侍在其東次給事中左諫議大夫次起居郎左司諫
符寳郎左正言又在其東觀文殿大學士資政殿大學
士翰林學士承㫖翰林學士資政端明殿學士在右丞
之南稍東(觀文殿學士以下稍却翰/林學士承㫖以下又稍却)俱西向北上親王
在西東向(與三公/班相對)使相在其西中書侍郎在使相之北
稍西(與門下侍/郎班相對)右散騎常侍在其西次中書舍人右諫
議大夫次起居舍人右司諫右正言又在其西閣學士
在使相之南(與觀文殿大學士班相/對與右散騎常侍班齊)直學士在其西待
制又在其西俱東向北上左金吾衛左衛左諸衛上將
軍在端明殿學士之南(諸衛上將/軍稍却)諸大將軍在其東率
府率又在其東俱西向北上右金吾衛右衛右諸衛上
將軍在閣學士之南(諸衛上將/軍稍却)諸將軍在其西率府副
率又在其西俱東向北上特進在左諸衛上將軍之南
六曹尚書至光禄大夫在其東次開封尹至大司成次
太常卿至中大夫次殿中少監至中散大夫次七寺少
卿至朝議大夫次左右司貟外郎至朝奉大夫次六曹
諸司貟外郎至朝奉郎次太常丞至承議郎次開封祥
符知縣至奉議郎次太史局正至通直郎次宣徳郎以
下又在其東御史大夫在光禄大夫之南中丞在其東
侍御史殿中侍御史監察御史又在其東太子三師在
御史大夫之南(與執政/官班齊)三少在其東(與六曹尚/書班齊)次太子
賔客詹事次左右庶子以下又在其東每等各重行異
位西向北上太尉在右諸衛上將軍之南(稍/前)節度使在
其西次節度觀察留後觀察使防禦使次團練使次刺
史次武功大夫至武翼大夫次武功郎至武翼郎次敦
武郎至備武郎次從義郎以下又在其西和安大夫至
翰林良醫在武翼大夫之南(少/空)和安郎至翰林醫正在
其西知客省事至知西上閣門事在防禦使之南僉書
客省事至僉書西上閣門事在其西次閣門通事舍人
次閣門祇候次省班祇侯又在其西通事大夫至右武
大夫在知西上閣門事之南中亮郎至右武郎在其西
每等各重行異位東向北上諸軍將校在百官後北向
(班如視/朝儀)
　　　四孟朝獻景靈宫文武官班
三公三少左輔右弼在東太宰少宰在其南次門下中
書侍郎尚書左右丞次特進次六曹尚書次六曹侍郎
開封尹至大司成(開封尹以/下稍空)次太常卿至祕書監次殿
中少監至太府卿又在其南觀文殿大學士學士資政
殿大學士翰林學士承㫖翰林學士資政端明殿學士
閣學士在工部尚書之東(觀文殿學士資政殿學士稍/前觀文殿大學士又稍前)
直學士在其南待制又在其南御史大夫在閣學士之
東丞在其南左右散騎常侍左御史大夫之東給事中
中書舍人左右諫議大夫在其南當直起居郎舍人又
在其南太子三師在左散騎常侍之東(與執政/班齊)三少在
南(與左散騎/常侍班齊)賔客詹事又在其南每等各重行異位北
向西上親王在西(與三公/班齊)使相在其南次知同知僉書
樞密院事次太尉節度使次節度觀察留後觀察使次
防禦使次團練使次刺史次宗室遥郡以上又在其南
左右金吾衛左右衛左右諸衛上將軍在節度使之西
(諸衛上將/軍稍却)每等各重行異位北向東上
　
　
　
　
　
　
　
　
　
　
　
　
　
　
　政和五禮新儀卷二十三
欽定四庫全書
　政和五禮新儀卷二十四
　　序例
　　　五服制度(衣服䘮/𦵏制附)
斬衰三年正服子為父加服嫡孫為祖(謂承/重者)父為長子
(重其當先祖之正體/將代已為宗廟主者)義服婦為舅(夫為祖曽髙祖後者/其妻從服亦如之)
爲人後者為所後父(為父所後者/祖亦如之)妻為夫妾為君(妾謂/夫為)
(君/)
齊衰三年正服子為母加服嫡孫為祖母母為長子(謂/父)
(為斬/衰者)義服婦為姑(嫡孫為祖曽髙祖後/者其妻從服亦如之)為繼母為慈母
(謂妾無子妾子無母/而父命為母子者)繼母為長子妾為君之長子
齊衰杖期降服父卒母嫁及出妻之子為母(為生已者/若為父後)
(則不服母/猶服之)正服嫡孫祖在為祖母義服父卒為繼母嫁
已從之(謂繼母嫁而子從之寄育者/若不從或繼母出則不從)夫為妻
齊衰不杖期正服為祖父母(女適人同孫子父所生庶/母服亦同惟為祖後者不)
(服/)為伯叔父為兄弟為衆子(謂長子之弟及妾子若女/子凡父母子扵舅姑于婦)
(不傳至扵嫡孫所傳至非嫡及飬/子為後者服之皆如衆子衆婦)為兄弟之子為姑姊
妹及適人無適祭主者(謂無夫與子/為祭主者)婦人無夫與子者
為其兄弟妹及兄弟之子妾為其子加服為嫡孫(有嫡/子則)
(無嫡孫凡為後承嫡者/雖曽孫𤣥孫與孫同)女適人者為兄弟之為人後者
降服嫁母出母為其子妾為其父母(凡妾為私/親如衆人)為人後
者爲其父母父母為其子之為人後者女適人者為父
母(所降之服未滿被出者不降服已除被出而本服未/除者不服凡女適人應降之服未除已除被出者皆)
(准/此)義服繼母嫁為前夫之子從已者為伯叔母為母為
繼父同居者(謂子無大功之親從母適/人所適者亦無大功之親)妾為嫡妻妾為
君之衆子為夫之兄弟之子舅姑為嫡婦
齊衰五月正服為曽祖父母(女適/人同)
齊衰三月正服為髙祖父母(女適/人同)義服為繼父不同居
(謂先同今異者即同居而繼父有子或已/有大功上親亦為異居原不同居者不服)大功九月殤
(中殤/七月)正服為子之長殤中殤為嫡孫之長殤中殤(嫡曽/孫𤣥)
(孫亦/同)為叔父之長殤中殤為姑姊妹之長殤中殤為兄
弟之子長殤中殤義服為父之兄弟之子長殤中殤成
人正服為從父兄弟姊妹(謂同堂兄/弟姊妹)為衆孫(男女同食/稱孫者准)
(此/)降服為姑姊妹適人者為女適人者女適人者為姑
姊妹兄弟及兄弟之子出母為女適人者女適人者為
出母為兄弟女適人者為出母為兄弟女適人者女適
人者為伯叔父為人後者為出母其姑姊妹兄弟為兄
弟姪為人後者義服為夫祖父母為夫伯叔父母為兄
弟子之婦為夫兄弟子之婦為夫兄弟女適人者女適
人者為伯叔母夫為人後者其妻為本生舅姑為衆子
婦
小功五月殤正服為子之下殤為嫡孫之下殤為叔父
之下殤為姑姊妹之下殤爲兄弟之下殤為兄弟子之
下殤為從父兄弟姊妹之長殤為衆孫之長殤降服為
人後者為其姑姊妹兄弟之長殤女適人者為兄弟之
子長殤義服為夫兄弟之子下殤為夫叔父長殤成人
正服為從祖祖父(謂祖之/兄弟)為兄弟之孫為從祖父(謂父/之同)
(堂兄/弟)為從祖姑(謂父之同/堂姊妹)為同堂兄弟之子為從祖兄
弟(謂再從/兄弟)為從祖姊妹(謂再從/姊妹)為從祖祖姑(謂祖之/姊妹)爲
外父母為舅為從母(謂母之/姊妹)為甥(謂姊妹/之子)女為姊妹之
子為同母異父兄弟姊妹降服為從父姊妹適人者女
適人者為從父兄弟為孫女適人者為人後者為其姑
姊妹適人者為人後者為其從父兄弟女適人者為其
兄弟侄之為人後者義服為從祖祖母為夫兄弟之孫
為從祖母為夫同堂兄弟之子為夫之姑姊妹(適人/同)女
在室及適人者為兄弟姪之妻為娣如婦(凡弟之妻相/名也長婦謂)
(穉婦為娣婦衆謂長/婦為姒婦或云妯娌)為嫡母之父母兄弟從母母出為
繼母之父母兄弟從母為庶母慈已者(謂庶母乳/飬之者)為嫡
孫之婦(有嫡婦則無嫡孫婦曽孫𤣥孫/為後者服其婦如嫡孫之婦)為兄弟妻為夫
之兄弟
緦麻三月殤正服為從父兄弟姊妹之中殤下殤為衆
孫之中殤下殤為從祖叔父之長殤為從祖兄弟之長
殤為舅及從母之長殤為從祖姑姊妹之長殤為從父
兄弟之子長殤為兄弟之孫長殤降服女適人者為兄
弟之子中殤下殤為人後者為其姑兄弟姊妹之中殤
下殤為人後者為其從父兄弟之長殤義服為夫之叔
父中殤下殤為夫之姑姊妹之長殤成人正服為族兄
弟姊妹(謂三從兄/弟姊妹)為族曾祖父(謂曽祖/之兄弟)為族曽祖姑(謂/曽)
(祖之/姊妹)為兄弟之曽孫為族祖父(謂祖之同/堂兄弟)為族祖姑(謂/祖)
(同堂/姊妹)為同堂兄弟之孫為族父族姑(謂父之再從/兄弟姊妹)為再
從兄弟之子(女出嫁則不服族姊妹以下/姑及姊妹孫女出嫁並准此)為曽孫元孫
為外孫(謂女子/之子)為從母兄弟姊妹(謂兩姨兄/弟姊妹)為姑之子
(謂外兄/弟姊妹)為舅之子(謂内兄/弟姊妹)降服為從祖姑姊妹適人者
女適人者為從祖姑女適人者為從祖祖姑女適人者
為從祖兄弟女適人者為從祖姊妹女適人者為從祖
父(謂父之同/堂兄弟)女適人者為同堂兄弟之子為同堂兄弟
之女適人者庶子為父後者為其母(若無嫡母及嫡母/卒則為所生母服)
(其外祖父母舅/從母並不服)為從祖祖姑適人者女適人者為兄弟
之孫為人後者為本生外祖父母為兄弟之孫女適人
者女適人者為從祖祖父義服女適人者為從祖祖母
為族曾祖母為夫兄弟之曽孫為族父母為夫同堂兄
弟之孫為族母為夫再從兄弟之子(女適人/則不服)為衆孫之
婦女適人者為從祖母為庶母(父之妾/有子孫)為乳母為壻(謂/女)
(之/夫)為妻之父母(妾生再娶即同生妻身之/母雖改嫁被出亦如之)為夫之曽祖
髙祖父母為夫之從祖祖父母(謂夫之祖兄/弟及其妻)為兄弟孫
之婦為夫兄弟孫之婦為夫之從祖父母(謂夫之父同/堂兄弟及其)
(妻/)為同堂兄弟子之婦為夫同堂兄弟子之婦為夫從
父兄弟之妻為夫之兄弟之孫女適人為夫之從父兄
弟之女適人為夫之從父姊妹(適人/同)爲夫之外祖父母
為夫之舅及從母為外孫婦女為姊妹子之婦為甥之
婦
䘮冠之制斬衰同屈繩為武齊衰以降以布為武緦麻
澡治其布為武皆垂其下為纓其冠以布為三辟攝前
後屈而出扵武其外厭而縫之為外縪其内厭而縫之
爲内縪大功以上辟攝向右小功以下辟攝向左
衰裳之制凡衰外削幅(縫之邊/幅向外)裳内削幅(縫之邊/幅向内)裳前
三幅後四幅皆三辟攝之斬衰衰與裳皆不緶緝齊衰
而下衰則外緶裳則内緶又以方一尺八寸之布置背
上縫着領下垂之出扵辟領外一寸又以博四寸之布
為領出扵衰之兩旁又以長六寸博四寸之布綴扵衣
之外襟廣袤當心衣帶下尺衽二尺有五寸以掩裳之
兩際袂屬其幅衣自領至腰長二尺有五寸袪尺二寸
凡斬衰之裳以繩為帶齊衰之裳以布為帶
首絰之制冕以布廣一寸長三尺自項而前交扵額上
却繞髻如幧頭斬衰苴麻為首絰(苴者麻之/有蕡也)大九寸左
本在下(本者/麻根)齊衰牡麻為首絰(牡者/枲麻)大九寸二分右本
在上大功以牡麻為絰加皆以䋲為纓中殤無纓其大
五寸七分小功成人服以牡麻為絰小功殤服以澡麻
為絰皆大四寸六分緦麻以澡麻為絰皆大四寸六分
緦麻以澡麻為首絰其大三寸七分大功以上麻皆有
本小功以下麻絰皆繼本
絰帶絞帶之制五分首絰殺一以為腰絰五分腰絰殺
一以為絞帶斬衰以麻齊衰以下絰帶以麻絞帶以布
麻有苴有牡有澡有不澡有有本有繼本者皆如首絰
之等
喪屨之制斬衰以菅屨外納其餘齊衰三年及杖周以
蔍屨内納其餘(菅與蔍草名蔍/屨又號為䟽屨)不杖周麻屨五月三月
及大功繩屨小功以下吉屨無絇(絇在屨頭/喪屨去之)
杖為父杖竹而苴(色之黯/者為苴)為母杖桐而削(去其色/之苴)其大
皆如腰絰其長皆齊心
凡五服衰裳以布之稍細為之等
　　　喪制之制
凡品官以下喪𦵏之制重柱鬲一品六六品以上四九
品以上二銘旌書官封姓名之柩四品以上長九尺六
品以上長八尺九品以上長七尺四品以上紼四披四
鐸六翣六六品以上紼二披二鐸四翣四九品以上鐸
二翣二挽歌四品以上六行行六人六品以上四行行
四人八品以上(陞朝官/准六品)六人九品四人轝一品一百十
二人五品以上七十二人七品以上三十二人八品二
十六人九品二十人庶人一十六人車四品以上八十
二人九品以上六十二人轜車四品以上油􁏢朱絲絡
網施襈兩廂畫龍􁏢竿諸末垂旒蘇六八品以上油􁏢
施襈兩廂畫雲氣垂旒蘇四持紼披者布幘布深衣挽
歌者白練幘白練褠衣執紼鐸方相其頭深青衣朱裳
執戈揚盾載以車五品以上方相四目八品以上魌頭
兩目明器四品以上五十六品以上三十九品以上(陞/朝)
(官准/六品)二十庶人一十墓一品方九十歩二品方八十歩
三品方七十歩四品方六十歩五品方五十歩六品方
四十歩七品以下方二十歩庻人方十八歩墳一品髙
一丈八尺二品髙一丈六尺三品髙一丈四尺四品髙
一丈二尺五品髙一丈六品以下髙八尺庶人髙六尺
墓域門及四隅四品以上築闕六品以上立侯七品以
下(庶人/同)封塋碑螭首趺上髙九尺碣主首方趺上髙四
尺獸四品以上六品以上四九虞祭三品以上七虞五
品以上五虞九品以上再虞庶人一虞凡虞祭祔祭用
柔日卒哭祭不擇日
　
　
　
　
　
　
　
　
　
　
　
　
　
　政和五禮新儀卷二十四
欽定四庫全書
　政和五禮新儀卷二十五
　　吉禮
　　　皇帝祀昊天上帝儀一
　　　　時日
　　　　齋戒
　　　　奏告
　　　　陳設
　　　　車駕自太廟詣青城
　　　　省牲器
　　　　奠玉幣
　　　　進熟
　　　　望燎
　　　　端誠殿受賀
　　　　車駕還内
　　　　宣徳門賜赦
　　　時日
前期降御禮以今年冬日至祀天于圓壇太常寺具時
日散告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部尚書吏
部禮部侍郎太司樂光禄卿太樂令光禄丞功臣獻官
在其南(凡設太樂令以/下位皆稍却)次分獻官次執事官又于其南
俱北向西上監察御史位二在西東向北上讀冊舉冊
官奉禮恊律郎大祀郊社太官令在東西向北上(奉禮/郎以)
(下位皆/稍却)設陪祠文武百官位於行事官之南又設行事
執事及陪祠親王宗室位於太廟齋坊少宰刑部侍郎
在北南向少宰在左刑部侍郎在右(刑部侍/郎稍却)亞終獻在
南北向西上親王及行事執事陪祠宗室在東西向北
上東上閤門御史䑓太常寺自下分引羣官各就位(凡/將)
(引行事執事陪祠文武官立班即御/史䑓引殿中侍御史一員先入就位)太宰請誓於朝堂
刑部尚書涖之少宰請誓於太廟齋坊刑部侍郎涖之
誓文曰今年十一月某日冬日至皇帝祀天於圓壇前
二日朝獻景靈宫前一日朝享太廟各揚其職其或不
恭國有常刑讀訖(内朝堂執事官奉禮郎以下文官/宣徳郎以下武官從義以下先退)餘
官並對拜拜訖退皇帝散齋七日於别殿致齋三日(一/日)
(於大慶殿一日於/太廟一日于青城)凡散齋不吊䘮問疾作樂有司不奏
行殺文書致齋日前後殿不視事惟行祀事前後齋一
日殿中監帥其属尚舍鋪御座於大慶殿當中南向設
東西房於御座之左右稍北又設西閤及齋室於殿後
之左右殿上前楹施簾致齋之日質明有司陳大駕鹵
簿於宣徳門外尚輦陳平輦於垂拱殿庭文武百官俱
就次各服其服東上閤門奏請皇帝末後詣齋室通事
舍人等自下分引知樞宻院事以下詣垂拱殿庭立班
東上閤門附内侍進班齋牌垂拱殿簾降皇帝乘輦出
自殿上少駐輦官迎駕自賛常起居宣輦官上殿簾捲
鳴鞭行門禁衛諸班親從迎駕自賛常起居次舍人先
賛知内侍省官以下常起居次樞宻以下通班常起居
賛祗候引駕樞宻知客省事以下至僉書東上閤門官
分左右立六尚局應奉官祗應通事大夫以下武功大
夫以下並先退次管軍臣僚宣名常起居賛祗候引駕
並分左右前導輦降東階垂拱殿門外禁衛諸班親從
自賛常起居次行宫使御營廵檢一班常起居(如通事/大夫以)
(下知客省事以下武功大夫以下知内侍兩省/帯御器械官充行宫使御營廵檢各歸本班)至大慶
殿後閤降輦入西閤大慶殿簾降前導官並就次易朝
服詣御榻前左右侍立(知樞宻院事僉書樞宻院事在/東西向北上同知樞宻院事在)
(西東向左輔一員在知樞宻院事之北賛拜東上閤門/官一員又在其北並西向知客省事以下在僉書樞宻)
(院之南稍東西向比上僉書知/客省事以下又在其南稍却)通事舍人等分引行事
執事陪祠文武官各綪結佩入詣大慶殿庭立班舍人
引禮部侍郎奏請中嚴侍臣詣幄奉迎内外符寳郎奉
寳先出陳於御榻之左右少頃引禮部侍郎奏外辦皇
帝服通天冠絳紗袍綪結佩出西閤乘輿稱警蹕侍衛
如常儀由西房至御榻西降輿皇帝即御座南向侍臣
夾侍賛拜東上閤門官於御榻前賛樞宻以下拜殿之
上下應在位官皆再拜(東上閤門官賛拜訖轉身北/向隨拜訖面西賛各祗候)次
禮直官引左輔詣御座前俛伏跪奏稱左輔具官臣某
言請皇帝降座就齋室奏訖俛伏興還侍位(凡左輔奏/請准此)
皇帝降座乗輿由東房入齋室侍臣各還所司直衛者
如常儀通事舍人分引行事執事陪祠文武官以次出
(三省親王樞宻宗室/起居問聖體並如儀)應行事執事陪祠官及從升者並
散齋七日宿於正寢致齋三日各宿於其次(三省樞宻/院官各宿)
(於其所及都堂侍從官并尚書侍郎分宿於秘書省中/書後省餘官内庭有所司者各宿於其司諸方客使許)
(赴陪位官各/宿於其次)凡散齋治事如故惟不吊䘮問疾作樂判
書决罰罪人及穢惡致齋之日官給酒饌惟祀事得行
其餘悉禁典祀之官已齋而闕者通攝行事
　　　奏告
前祀二日奏告太祖皇帝室如常告之儀
　　　陳設
前祀三日殿中監帥其屬尚舍設大次於外壝東門之
内道北南向小次於午階之東西向儀鸞司設文武侍
臣於此大次之前隨地之宜行事陪祠官宗室及有司
次於外壝東門之外設東方南方客使次於文官之後
西方北方客使次於武官之後設饌幔於内壝東門西
門之外道北南向北門之外道東西向(壇上及東方南/方午階之東饌)
(陳於東門外西方南方午階之西饌/陳于西門外北方之饌陳於北門外)前祀二日郊社令
帥其属掃除壇之上下積柴於燎壇光禄牽牲詣祠所
大晟陳登歌之樂於壇上稍南北向設宫架於壇南内
壝之外立舞衣於鄼綴之間前祀一日太常設神位席
太史設神位版昊天上帝位於壇上北方南向席以槀
秸太祖皇帝位於壇上東方西向席以蒲越天皇大帝
五方帝大明夜光北極九位於第一龕北斗天一太一
帝座五帝内座五星十二辰河漢等内官神位五十有
四於第二龕二十八宿等守官神位五百十有九於第
三龕外神位一百有六於内壝之内衆星神位三百有
六十於内壝之外第一龕席以槀秸餘以莞而席皆内
向(子階之東第二龕鈎星天柱𤣥枵天厨柱史五位第/三龕虚宿女宿牛宿織女四位在前人星司命司危)
(司非司禄天津離珠羅堰天桴奚仲左旗河鼔右旗十/有三位在後天壘城璃瑜代星齊星周星晉星韓星秦)
(星魏星燕星楚星鄭星十有二位在内壝之内衆星三/十位在内壝之外皆各為一列以西為上丑階之東第)
(一龕北極一位第二龕女史星紀御女三位第三龕建/星斗宿箕宿三位在前天鷄輦道漸䑓敗𤓰扶箱匏𤓰)
(天井天棒帛度署四宗星宗人宗正十有三位在後越/星趙星九次天田狗國天淵狗星鱉星農丈人杵星糠)
(星十有一位在内壝之内衆星三十位在内壝之外皆/各為一列以西為上寅階之南第一龕青帝一位第二)
(龕帝座一位在前尚書析木河漢大理嵗星五位在後/第三龕尾宿天紀心宿日星四位在前天籥女牀侯星)
(市樓宦者天江車四斗星觧星天市垣列四東咸罰星/十有三位在後魚星龜星傅説神宫積卒從官天輻騎)
(陳將軍八位在内壝之内衆星三十位在内壝之外皆/各為一列以北為上卯階之南第一龕大明一位第二)
(龕隂徳大火天槍真戈天牀五位第二龕房宿七公氐/宿帝座大角亢宿六位在前貫索天閑鈎鈐周伯星四)
(咸天乳招揺梗河亢池周鼎十位在後陣車車騎騎官/頓頏折威陽門五柱天門衡星庫樓十位在内壝之内)
(衆星三十位在内壝之外皆各為一列以北為上辰階/之南第二龕三師輔星夀星相星太陽守五位第三龕)
(挕提角宿軫宿太㣲垣太子五位在前天田平道進賢/郎將郎位内五諸侯九卿内座三公内座謁者幸臣常)
(陳十有一位在後平星南門青丘長沙土司空五位在/内壝之内衆星三十位在内壝之外皆各為一列以北)
(為上已階之西第一龕赤帝一位第二龕太一天一二/位在前天理勢星鶉尾熒惑内厨五位在後第三龕明)
(堂翼宿張宿三位在前屏星從官虎賁靈䑓少㣲長垣/黄帝座四帝八位在後左右轄軍門器府東甌天廟酒)
(旗六位在内壝之内衆星三十位在内壝之外皆各為/一列以東為上午階之西第一龕黄帝一位第二龕北)
(斗一位在前天牢三公鶉火文昌内階五位在後第三/龕軒轅七星三台柳宿四位在前内平太尊積薪積水)
(北河五位在後天相天稷權星天紀外厨天狗南河七/位在内壝之内衆星三十位在内壝之外皆各為一列)
(以東為上未階之西第二龕鎮星鶉首四輔三位第三/龕鬼宿井宿参宿三位在前天尊五諸侯越星座旗司)
(怪天闕六位在後天社天星水位闕丘狼星狐星老人/星四瀆野鷄軍市水府孫星子星十有三位在内壝之)
(内衆星三十位在内壝之外皆各為一列以東為上申/階之北第一龕白帝一位第二龕實沈太伯二位第三)
(龕觜宿五車諸王畢宿四位在前咸池天潢三柱天高/礪石天街天舡七位在後丈人天矢天厠天伐星屏星)
(軍井玉井九斿參旗附耳九州珠口天節十有二位在/内壝之内衆星三十位在内壝之外皆各為一列以南)
(為上酉階之北第一龕夜明一位第二龕八糓大梁杠/星華盖四位第三龕月星昴宿胃宿三位在前積水天)
(䜛卷舌天河積尸大陵左更天火將軍單南門九位在/後天園天隂天廪天苑天囷芻藁天庾天倉鈇鑕天溷)
(十位在内壝之内衆星三十位在内壝之外皆各為一/列以南為上戌階之北第一龕天皇大帝一位第二龕)
(五帝内座一位在前傳舍六甲降婁三位在後第三龕/婁宿奎宿壁宿三位在前右更附路閣道王良䇿星天)
(厩土公雲雨霹靂九位在後屏土司空八魁羽林四位/在内壝之内衆星三十位在内壝之外皆各為一列以)
(南為上亥階之東第一龕黒帝一位第二龕勾陳娵訾/辰星紫㣲垣四位第三龕室宿危宿二位在前螣蛇雷)
(電離宫造父土公吏内杵臼星盖屋虚梁墳墓車府十/有一位在後壁壘陣斧鉞敗臼北落師門天網天錢泣)
(星哭星八位在内壝之内衆星三十位在内壝之外皆/各為一列以西為上昊天上帝配帝天皇大帝五方帝)
(大明夜明北極之座及禮神之玉俟告潔訖/權徹其内官中官外官衆星等位皆設定)奉禮郎禮
眞官設皇帝位版於壇下小次前西向飲福位於壇下
午階之西北向望燎位于柴壇之北南向設爟火望燎
位之東南向(東西各/六人)賛者設亞終獻位於小次之南稍
東西向大禮使太宰左丞位於其南行事吏部户部禮
部尚書吏部禮部侍郎光禄卿讀冊舉冊官光禄丞位
於大禮使之東(光禄丞/稍却)奉禮郎搏黍太祝郊社太官令
位於小次之東北俱西向北上監察御史位二一於壇
下午階之西南一於子階西北恊律郎二一於壇上樂
虡西北一於宫架西北俱東向大樂令於樂虡北大司
樂於宫架北良醖令於酌尊所俱北向又設陪祠文武
官位於執事官之南諸方客使在文官之南隨其方國
光禄陳牲於東壝門外西向祝史各位於牲後太常設
省牲位於牲西大禮使太常左丞在南北向西上分獻
官位於其後行事吏部户部禮部尚書吏部禮部侍郎
大司樂光禄卿讀冊舉冊官大樂令光禄丞奉禮恊律
部摶黍太祝郊社太官令在北南向西上(凡設大樂令/以下位皆稍)
(却/)監察御史在吏部尚書之西異位稍却光禄陳禮饌
於東壝門外道北南向太常設省饌位於禮饌之南大
禮使太宰左丞在南北向西上分獻官位於其後監察
御史位二俱在西東向北上行事吏部户部禮部尚書
吏部禮部侍郎大司樂光禄卿讀册舉冊官大樂令光
禄丞奉禮恊律郎摶黍太祝郊禮太官令在東西向北
上禮部帥其属設祝册案於神位之右司尊彛帥其属
設玉幣筐於酌尊所以設籩豆簠簋之位正配位皆左
十有一籩右十有一豆俱為三行爼三一在籩前二在
豆前為二重登一在籩豆間簠一簋一在籩豆外簠在
左簋在右又設尊坫之位正配位皆太尊五山尊五為
二重在壇上東南隅北向西上(配位設於正/位酒尊之東)太尊在前
皆有坫加勺幂為酌尊之設太尊二山尊二在神位前
著尊二犠尊二在午階之西第一龕(配位設於酉階/之北第一龕)象
尊二壺尊六在壇下午階之西俱北向西上(配位即設/於壇下酉)
(堦之北俱/東向北上)皆加幂設而不酌又設從祀諸神籩豆簠簋
之位第一龕每位皆左十籩右十豆俱為三行爼二在
籩豆前登一在籩豆間簠一簋一在籩豆外簠在左簋
在右爵一在爼前加坫其餘神位每位皆左二籩右二
豆爼一在神位前爵一次之簠一簋一在爵之前簠在
左簋在右登一在籩豆間(内壝外衆星/位皆不設登)又設從祀尊坫
之位第一龕每龕太尊二著尊二太尊在上第二龕每
龕犠尊二第三龕每龕象尊二壺尊二象尊在上内壝
之内每階概尊二内壝之外每階散尊二皆加勺幂在
神位之左又設正配位籩豆簠簋盤爼各一於饌幔内
設御洗二於壇下午階東南北向(盥洗在東/爵洗在西)罍在洗東
加勺篚在洗西南肆實以巾(若爵洗之篚則/又實以爵加坫)設皇帝位
於洗南北向内侍酌水位於洗東執巾位於酌水内侍
之北俱西向吏部侍郎位于洗爵之西東向又設爵洗
之西東向又設亞終獻盥洗爵洗于本位之南分獻官
盥洗各於其方陛道之左罍篚各設於左右皆内向罍
篚者位其後祀日丑前五刻郊社令與太史官属皆服
其服升壇設昊天上帝太祖皇帝神位版於壇上又設
天皇大帝五方帝大明夜明北極九位於第一龕太府
卿少府監帥其属陳玉幣於篚(昊天上帝以蒼璧青璋/黄帝以黄琮白帝以白)
(琥黒帝以黝璜日月以珪璧皆盛於匣昊天上/帝配帝幣皆以蒼日月内官以下各從其各色)禮神之
玉各置於神位前燔玉加於幣光禄卿帥其属入實正
配位籩豆簠簋(籩三行以右為上第一行形鹽在前魚/鱐糗餌次之第二行榛實在前乾桃乾)
(􁈊乾棗次之第三行菱在前芡栗鹿脯次之三行左韮/為上第一行芹菹在前笋菹菁菹葵菹次之第二行)
(菹在前配食魚醢次之第三行豚拍在前鹿臡/醢醢次之簠實以稻簋實以黍登實以太羮)大官令
帥其属入實爼(籩前之爼一實以十牛腥七體兩髀兩/脅兩肩並脊兩髀在兩端兩肩兩脅次)
(之脊在中豆右之爼二為二重以北為上第一重實以/牛腥膓胃肺離肺一在上端刌肺三次之腸三胃三又)
(次之第二重實以牛熟腸胃肺/具載如腥若配位即以東為上)良醖令帥其属入實尊
(太尊實以泛齊山尊實以醴齊著尊實以盎齊犧尊實/以醍齊象尊實以沉齊各以一尊實明水壺尊三實𤣥)
(酒三實三酒明/水𤣥酒皆在上)又實從祀神位之饌(第一龕每龕籩三/行以右為上第一)
(行乾􁁉在前乾棗形鹽魚鱐次之第二行鹿脯在前㮏/實乾桃次之第三行菱在前芡栗次之豆三行以右為)
(上第一行芹菹在前笋菹葵菹菁菹次之第二行韮菹/在前魚醢免醢次之第三行豚拍在前鹿臡醓醢次之)
(簠實以稻粱粱在稻前簋實以黍稷稷在黍前籩前之/爼實以羊腥髀一豆前之爼實以豕腥髀一登實以太)
(羮爵實以泛齊其餘諸神位每位左二籩栗在前鹿脯/次之右二豆菁菹在前鹿臡次之簠實以稷簋實以黍)
(爼實以羊豕腥肉登實/以大羮爵實以齊酒)又實從祀神位之尊(太尊實以/泛齊犧尊)
(實以醴齊壺尊實以沉齊各以一尊實明水概尊實以/清酒散尊實以昔酒各一尊實𤣥酒著尊象尊實以明)
(水上帝配帝之饌升卯階青帝升寅階赤帝升已階黄/帝升未階白帝升酉階黒帝升子階大明升辰階夜明)
(升戍階天皇大帝升戍階北極/升丑階其餘神位各由其升階)太常設燭於神位前又
設大禮使以下行事執事官設位於卯階之東内壝外
如省牲位所司陳異寳嘉瑞及大國之寳於宫架之南
東西相向
　
　
　
　
　
　政和五禮新儀卷二十五
欽定四庫全書
　政和五禮新儀卷二十六
　　吉禮
　　　皇帝祀昊天上帝儀二
　　　　車駕自太廟詣青城
前祀一日皇帝於太廟朝享畢既還大次禮部郎中奏
解嚴皇帝常服乗輿還齋殿所司轉仗衛鹵簿陪文武
官先赴圓壇齋宫導駕官以下就次各服其服尚輦奉
御進輿於齋殿乗黄令進玉輅於廟南門外少西南向
設千牛將軍一員位於輅前北向門下侍郎一員位於
左輔之前賛者二人位又於其前質明知客省事以下
知内侍省事以下帶御器械官祗應通事大夫以下武
功大夫以下并六尚局應奉官於齋戒門前班立定東
上閤門御史䑓太常寺分引管軍臣僚及左輔門下侍
郎太僕卿乗黄令詣齋殿門外立班並北向東上(乗黄/令位)
(其/後)次引導駕官以下俱於大次門外分東西向立以俟
奉迎前導次行宫使御營廵檢各就位立定禮直官通
事舍人引禮部侍郎奉請中嚴(凡左輔門下侍郎禮部/侍郎奏請皆直官通事)
(舍人/引)少頃又奏外辦皇帝服通天冠絳紗袍乘輿以出
稱警蹕如常儀行門禁衛諸班親從迎駕奏聖躬萬福
知客省事以下知内侍省事以下帶御器械官祗應通
事大夫以下武功大夫以下六尚局應奉官序班迎駕
奏聖躬萬福次管軍臣僚奏聖躬萬福次左輔以下常起
居次導駕官北向常起居(内有已起居者/止奏聖躬萬福)分東西立次
行宫使御營廵檢常起居(該宣名者/並宣名)太僕卿出詣玉輅
所攝衣而升正立執轡駕官前導皇帝至廟南門内少
東左輔進當興前俯伏跪奏左輔具臣某言請皇帝降
輿奏訖俯伏興退復位(凡左輔奏/請准此)皇帝降輿步出門外
至玉輅所千牛將軍前跪執轡左輔奏請升輅乘黄令
稍前東向進玉輅皇帝升輅太僕卿立授綏導駕官分
左右歩導門下侍郎進當輅前俯伏跪奏門下侍郎具
官臣某言請車駕進發奏訖俯伏興退復位(凡門下侍/郎奏請准)
(此/)車駕動稱警蹕左輔先詣廟西門内以俟門下侍郎
及賛者夾侍以出千牛将軍夾輅而趨車駕将及廟西
門至侍臣上馬所門下侍郎奏請車駕少駐勅侍臣上
馬左輔前承㫖退稱曰制可門下侍郎退𫝊制稱侍臣
上馬賛者承傳勅侍臣上馬諸侍衞之官各督其屬左
右翼駕在黄麾内符寳郎奉八寳前導殿中監後部從
導駕官夾侍於前贊者在左輔門下侍郎之前侍臣上
馬畢門下侍郎奏請車駕進發車駕動稱警蹕不鳴鼔
吹大駕鹵簿前導詣青城車駕将至青城東上閤門御
史䑓分引陪祠文武官宗室客使禮直官贊者引行事
執事官俱詣奉禋門外立班再拜奉迎訖退(内有已起/居者止奏)
(聖躬/萬福)車駕及門外駐文武侍臣皆下馬導駕官步導入
門車駕動千牛將軍夾輅而趨至端誠殿前廽輅南向
千牛將軍立於輅右左輔奏請皇帝降輅乘輿入齋殿
侍衞如常儀導駕官步導至殿前皇帝降輿歸殿後閤
簾降通事舍人承㫖勅羣官各還次學士院以祝册授
通進司進御書訖付尚書禮部
　　　省牲器
省牲之日午後七刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾盖)太府卿少府監陳
幣於篚(告潔畢/權徹)未後三刻禮直官贊者分引大禮使以
下詣東壝門外省牲位立定光禄卿丞與執事者牽牲
就位禮直官贊者揖贊者引大司樂入行樂架(凡亞終/獻行事)
(皆禮直官太常博士引大禮使太常/左丞行事皆禮直官引餘贊者引)次引禮部尚書升
自邜堦視滌濯(凡行事執事官/升降皆自邜階)次引太宰申眡滌濯執
事者皆舉幂曰㓗俱復位禮直官稍前曰告潔畢請省
牲次引禮部尚書侍郎稍前省牲訖退位次引光禄卿出
班循牲一匝西向躬曰充曰偹次引光禄丞出班循牲
一匝西向躬曰腯俱復位禮直官稍前曰省牲畢請就
省饌位贊揖訖引大禮使以下各就位立定禮直官贊
揖所司省饌具畢禮直官贊省饌畢揖訖俱還齋所光
禄卿丞及執事者以次牽牲詣厨授太官令次引禮部
尚書詣厨省鼎鑊視濯溉協律郎展視樂噐乃還齋所
晡後一刻太官令帥宰人以鸞刀割牲祝史各取毛血
實於槃俱置饌所遂烹牲郊社令帥其屬掃除壇之上
下
　　　奠玉幣
祀日丑前五刻(行事用丑/時七刻)諸祀官及陪祠之官各服其
服郊社令與太史官屬入設神位版太府卿少府監入
陳玉幣光禄卿入實籩豆簠簋太官令入實爼良醖令
入實尊樂正帥工人二舞以次入與執尊罍篚幂者各
就位次引分獻執事官各位於龕陛上下並外向次通
事舍人分引陪祠文武官及宗室客使各入就位次禮
直官贊者分引大禮使以下行事執事官就邜階内壝
門外揖位定立禮直官贊揖次引監察御史次引大禮
使以下入就次次引監御史按視壇之上下糾察不如
儀者退復位尚輦奉御進輿於齋殿皇帝服通天冠絳
紗袍乘輿以出近侍及扈從之官前導至大次門外皇
帝降輿入次簾降禮儀使樞宻院官太常卿東上閤門
官太常博士禮直官分引於大次外之左右次引禮部
侍郎詣前奏請中嚴少頃又奏外辦符寳郎奉寳陳於
宫架之北禮儀使當次前俯伏跪奏禮儀使臣具官某
言請皇帝行事奏訖俯伏興還侍衛(禮儀使奏/禮畢准此)簾卷皇
帝服裘被衮以出侍衛如常儀禮儀使以下前導至中
壝門外殿中監跪進大圭殿中少監副之(凡殿中監進/圭受圭皆少)
(監副/之)禮儀使奏請執大圭前導皇帝入自正門(侍衛不/應入者)
(止於/門外)協律郎俯伏舉麾興(凡行禮執事者取物/奠物皆跪俯伏興)工鼓柷
宫架乾安之樂作(皇帝升降行止/皆作乾安之樂)至午階版位西向立
偃麾戞敔樂止(凡樂皆協律郎跪俛伏舉麾興/工鼓柷而後作偃麾而後止)禮儀使
以下分左右侍立(凡行禮儀使樞宻院官太常卿東上/閤門官太常博士禮直官前導至位)
(則分立/於左右)禮儀使前奏有司謹具請行事宫架作景安之
樂文徳之舞六成太常升煙燔牲首禮儀使奏請再拜
皇帝再拜贊者曰再拜在位官皆再拜内侍取玉幣於
篚立於尊所(應龕陛上下及壝内諸位太/祝取玉幣亦各立於尊所)次引太宰吏
部尚書侍郎升詣昊天上帝神位前立太宰吏部尚書
俱西向北上侍郎東向禮儀使前導皇帝盥洗位宫架
樂作至洗位北向立樂止内侍酌水以進禮儀奏請搢
大圭盥手内侍跪取巾於篚興以進皇帝帨手内侍受
巾跪奠於篚禮儀使奏請執大圭前導皇帝升壇大禮
使從(皇帝升降大禮使皆從/左右侍衛量人數升)宫架樂作至壇下樂止升
自午階登歌樂作至壇上樂止登歌嘉安之樂作殿中
監跪進鎮圭禮儀使奏請搢大圭執鎮圭前導皇帝詣
昊天上帝神位前北向立内侍先設繅藉於地禮儀使
奏請跪奠鎮圭於繅藉執大圭俯伏興又奏請搢大圭
跪内侍加玉於幣以授吏部尚書吏部尚書以授太宰
太宰西向跪以進禮儀使奏請受玉幣皇帝受奠訖吏
部侍郎東向跪受以興進奠於昊天上帝神位前太宰
吏部尚書侍郎俱詣太祖皇帝神位前以俟禮儀使奏
請執大圭俯伏興内侍取鎮圭繅藉詣太祖皇帝神位
前先設繅藉於地禮儀使奏請冄拜皇帝再拜訖樂止
禮儀使前導皇帝詣太祖皇帝神位前東向奠幣並如
上儀(惟登歌作/廣安之樂)太宰以下俱復位禮儀使導皇帝還版
位登歌樂作内侍舉鎮圭繅藉以鎮圭授殿中監還次
有司皇帝降階樂止宫架樂作至版位西向立樂止初
皇帝将奠配位之幣贊者引分獻官俱詣盥洗位搢笏
盥手帨手執笏由其階升詣諸從祀神位前各搢笏跪
奠幣執笏俯伏興再拜祝史執事官各助奠訖退復位
祝史奉毛架立於壝門外由其階升太祝迎於壇上俱
進奠於神位前大祝與執事者退立於奠所
　
　
　
　
　
　政和五禮新儀卷二十六
欽定四庫全書
　政和五禮新儀卷二十七
　　吉禮
　　　皇帝祀昊天上帝儀三
　　　　進熟
祀日有司陳鼎四於神厨各在鑊右太官令帥進饌者
詣厨以匕升牛於鑊實於一鼎(肩臂臑肫胳正脊一/横脊一長脅一短脅)
(一代脅一皆二骨以/並正配位各以鼎)皆設扃幂祝史對舉陳於饌幔内
重行西向以南為上光禄實籩豆簠簋於饌幔内(籩實/以粉)
(餈豆實以􁀙食簠/實以粱簋實以黍)次引禮部侍郎詣饌所視腥熟之節
俟皇帝升奠玉幣訖還位樂止引禮部尚書詣饌所執
籩豆簠簋以入户部尚書詣饌所奉爼以入太官令引
入正門宫架豐安之樂作設卯階之下北向西上奉牲者
在東祝史抽扃委於鼎右除幂初鼎序入有司執匕及
爼以從至邜堦下各設於鼎西匕加於鼎太官令以匕
升牛載於一爼(肩臂臑在上端肫胳在下端/脊脅在中端正配位合一爼)鼎先退俟
祝史進徹毛血槃以次出次引禮部尚書搢笏執籩豆
簠簋户部尚書搢笏奉爼以升執事者各迎於壇上禮
部尚書奉籩豆簠簋詣昊天上帝神位前北向跪奠蓋
訖於下執笏俯伏興有司設籩糗餌前豆於醯醢前簠
於稻前簋於黍前次引户部尚書奉爼詣昊天上帝神
位前北向跪奠執笏俯伏興有司設於豆前次詣太祖
皇帝神位前東向跪奠如上儀樂止俱降復位太祝
取菹擩於醢登於豆間三又取黍稷肺祭如初皆藉用
茅各還尊所次引太宰左丞詣昊天上帝神位前西向
立以北為上次引吏部侍郎於爵洗位東向立禮儀使
前導皇帝詣盥洗位宫架樂作至洗位北向立樂止内
侍酌水以進禮儀使奏請搢大圭盥手内侍跪取巾於
篚興以進皇帝􁉄手内侍受巾跪奠於篚禮儀使奏請
執大圭前導皇帝詣爵洗位宫架樂作立洗位北向立
樂止吏部侍郎跪取爵於篚興以進禮儀使奏請搢大
圭受爵内侍酌水以進禮儀使奏請洗爵内侍跪取巾
於篚興以進皇帝拭爵内侍受巾跪奠於篚吏部侍郎受
爵升自午階禮儀使奏請執大圭前導皇帝升壇宫架
樂作至午階樂止升自午階登歌樂作至壇上樂止登
歌僖安之樂作吏部侍郎奉爵詣正位酌尊所西向立
執尊者舉幂良醖令酌太尊之泛齊訖先詣配位酌尊
所北向立禮儀使前導皇帝詣昊天上帝神位前北向
立禮儀使奏請搢大圭跪吏部侍郎以爵授左丞左丞
授太宰太宰西向跪以進禮儀使奏請執爵祭酒(三祭/於茅)
(苴/)奠爵執大圭俯伏興又請少立樂止太宰左丞俱詣
太祖皇帝神位前北向立以俟舉册官舉祝册進於昊
天上帝神位之右讀册官搢笏東向跪讀册文讀訖執
笏興先詣太祖皇帝神位前南向立禮儀使奏請再拜
皇帝再拜有司奠册於昊天上帝神位前禮儀使前導
皇帝詣太祖皇帝神位前酌南獻並如上儀(将登歌作/彰安之樂)
太宰以下俱復位禮儀使前導皇帝還版位登歌作降
階樂止宫架樂作至版位西向立樂止禮儀使奏請還
小次宫架樂作将至小次樂止禮儀使奏請釋大圭殿
中監跪受大圭皇帝入小次簾降樂止文舞退武舞進
宫架正安之樂作舞者立定樂止初皇帝将詣小次禮
直官太常博士引亞獻詣盥洗位北向立搢笏盥手帨
手執笏詣爵洗位北向立搢笏洗爵拭爵以授執事者
執笏升詣正位酌尊所西向立宫架作正安之樂武功之
舞執事者以爵授亞獻亞獻搢笏執爵執尊者舉幂太
官令酌山尊之醴齊訖先詣配位酌尊所北向立亞獻
以爵授執事者執笏詣昊天上帝神位前北向搢笏執
事者以爵授亞獻亞獻執爵祭酒三祭於茅苴奠爵執
笏俯伏興少退北向再拜次詣太祖皇帝神位前酌獻
並如上儀樂降止復位初亞獻行禮将畢次禮直官太
常博士引終獻詣洗及升壇酌獻並如亞獻之儀降復
位初亞獻将升次分引分獻官詣盥洗位搢笏盥手帨
手執笏各由其階升詣從祀諸神位前俱搢笏跪執爵
三祭酒奠爵執笏俯伏興再拜降復位初皇帝既奠玉
幣光禄以牛左臂一骨及長脅短脅俱二骨以並載於
胙爼設於壇下飲福位之西俟終獻既升獻引户部尚
書摶黍太祝太官令詣飲福位東面立奉爼豆爵酒者
各位於其後禮儀使奏請詣飲福位卷簾出次宫架樂
作殿中監跪進大圭禮儀使奏請執大圭前導皇帝詣
飲福位將至位樂止宫架禧安之樂作皇帝至飲福位
北向立尚醖典御執尊升詣酌尊所良醖令酌上尊福
酒合置一尊典御奉尊降詣飲福位以授殿中少監尚
醖奉御執爵殿中少監酌之奉御以爵酒授殿中監殿
中監西向捧以立禮儀使奏請再拜皇帝再拜殿中監
跪以爵酒進禮儀使奏請搢大圭跪授爵祭酒(三祭/於地)啐
酒奠爵殿中監跪受爵以興諸大祝帥執事者持胙
爼進减神位前正脊二骨横脊二骨加於爼以授户部
尚書户部尚書西向跪以進皇帝受爼奠之户部尚書
受爼以興退復位太官令取黍於簋摶以授太祝太祝
受以豆東向跪進皇帝受訖奠之太祝受豆以興退復
位次殿中監再跪以爵酒進禮儀使奏請受爵飲福酒
奠爵殿中監受虚爵興以授典御奏執事者俱退復位
禮儀使奏請執大圭俯伏興又奏請再拜皇帝再拜樂
止禮儀使前導皇帝還版位宫架樂作至版位西南立
樂止次引禮部尚書升壇徹籩豆户部尚書升壇徹爼
(籩豆爼各一/俱少移故處)登歌熈安之樂作卒徹樂止禮部户部尚
書降復位禮直官曰賜胙行事陪祀官拜贊者承傳曰
賜胙再拜在位官皆再拜送神宫架景安之樂作一成
止
　　　望燎
景安之樂畢禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷肺祭藉以白茅束之吏部侍郎帥大祝執篚進
詣神位前取玉幣祝册藉以茅大明夜明以上並以爼
載牲體黍稷飲爵酒各由其階降壇南行詣柴壇自南
階升以玉幣祝册饌物置於燎柴諸太祝又以諸位幣
帛從燎禮直官曰可燎舉爟火東西各以炬燎半柴禮
儀使奏畢前導皇帝還大次宫架樂作出壝門外禮儀
使奏請釋大圭殿中監跪受大圭以還有司侍衛如常
儀皇帝至大次樂止禮部郎中奏解嚴次引大禮使以
下詣邜階之東内壝外揖位立禮直官贊禮儀揖訖退
通事舍人等引陪祀文武官及宗室客使以下出将士
不得輙離部伍
　　　端誠殿受賀
皇帝既還大次奏觧嚴訖皇帝常服乘輿還青城侍衛
如常儀鼓吹振作至殿前降輦還齋殿東上閤門御史
䑓分引文武官宗室並常服詣殿前立班稱賀東上閤
門附内侍進班齋牌皇帝常服出升御座鳴鞭禁衛奏
聖躬萬福次舍人揖管軍臣僚等并行門躬贊再拜管
軍臣僚以下皆再拜班首奏聖躬萬福舍人引班首出
班俯伏跪致詞訖俯興退復位舍人揖躬贊再拜管軍
臣僚以下皆再拜三稱萬歲内侍詣御座前承㫖退降
階西向宣答訖舍人贊再拜管軍臣僚以下皆再拜三
稱萬歲舍人贊各祇候管軍臣僚詣殿下侍立行門分
左右立次太史局官詣當殿北向立舍人揖躬贊再拜
太史局官再奏聖躬萬福出班躬身奏祥瑞訖退復位
舍人揖躬贊再拜太史局官再拜贊袛候太史局官東
出次舍人揖樞宻以下躬舍人當殿通某官姓名以下
起居稱賀轉身於班前西向立舍人贊再拜搢笏舞蹈
三稱萬歲又再拜班首不離位奏聖躬萬福又再拜舍
人引班首出班俯伏跪致詞訖俯伏興退復位舍人揖
躬贊再拜樞宻以下皆再拜搢笏舞蹈三稱萬嵗又再
拜東上閤門官當殿北向承㫖退西向稱有制樞宻以
下皆再拜宣答訖復位舍人曰再拜樞宻以下皆再拜
搢笏舞蹈三稱萬歲又再拜樞宻樞宻直學士升殿侍
立(並升/西階)知客省事以下殿廷東侍立餘官分班出舍人
禮直官揖宰臣以下躬舍人當殿道文武百僚宰臣姓
名以下起居稱賀(三公通/某官)舍人揖班首以下横行北向
立(學士西省官将/軍仍舊西向立)稱賀如上儀(惟典儀贊拜樞宻詣御/座前承㫖退詣折檻東)
(稱有制/㫖宣答)賀訖宰臣執政官升殿東西相向立(宰臣執政/官升東階)
(中書侍郎/升西階)樞宻直學士下殿餘官以次退皇帝降座鳴
鞭上侍立官以次退
　
　
　
　
　
　
　
　
　
　
　
　政和五禮新儀卷二十七
欽定四庫全書
　政和五禮新儀卷二十八
　　吉禮
　　　皇帝祀昊天上帝儀四
　　　　車駕還内
前期殿中監帥其屬尚舍設御幄於大慶殿門外之東
南向大晟設宫架於宣徳門外稍南其日端誠殿受賀
禮畢所司轉㐲衛鹵簿於還塗如來儀文武百官宗室
客使先詣宣徳門外就次俟至班奉迎乘黄令進金輅
於行宫殿門外南向千牛將軍一員執長刀立於輅前
尚輦奉御進輿於齋殿導駕官俱詣齋殿奉迎禮部侍
郎奏請中嚴少頃又奏外辦簾卷皇帝服通天冠絳紗
袍乘輿以出應導駕官等並迎駕奏聖躬萬福(内祗應/官贊謝)
(花再/拜)太僕御出詣金輅所攝衣而升正立執轡皇帝乘
輿降自西階至金輅所左輔奏請皇帝降輿乘輅(有司/仍具)
(大輦若乘輦仍/奏云降輿乘輦)太僕卿立授綏千牛将軍馭駕如來儀
門下侍郎奏請車駕進發車駕動稱警蹕侍衛如儀至
侍臣上馬所門下侍郎奏請車駕少駐勅侍臣上馬左
輔前承㫖退稱曰制可門下侍郎傳制稱侍臣上馬贊
者承傳勅侍臣上馬門下侍郎奏請車駕進發車駕動
稱警蹕吹及諸軍樂振作車駕将至宣徳門外文武百
官宗室客使並立班再拜奉迎次大内留守至再拜訖
退車駕自宣徳門外少駐文武侍臣皆下馬歩導千牛
将軍降立於輅右車駕動千牛将軍夾輅而趨大樂正
令奏采茨之樂入門樂止車駕至御幄前左輔奏請皇
帝降輅乘輿(若乘輦即奏/云降輦乘輿)皇帝降輅乘輿以入禮部郎
中奏解嚴通事舍人承㫖勅羣官各還次将士各還其
所
　　　宣德門肆赦
前期殿中監帥其屬尚舍張設宣德門之外又設御座
於前楹當中南向又設御幄於後東上閤門設捧赦書
儀物於御座之東稍南儀鸞司設文武百僚次於樓前
隨地之宜八作司設鷄竿於御階之東稍北大晟府設
鼔一於宫架之西北稍東上其日刑部大理寺開封府
以囚徒集於仗後東上閤門御史䑓太常寺設文武百
官位於樓下皇帝既歸幄次少頃乘輦升宣徳門至御
閤門東降輦御閤簾降内侍遣呈赦書東上閤門官於
樓下侍立(三員於樓/上祗應)禮直官通事舍人分引三公親王
以下詣樓前分班立定左輔樞宻升詣御座之東翰林
學士承㫖一員升詣御座之西俱南向立(翰林學士承/㫖闕即翰林)
(學/士)次引禮部侍郎奏請中嚴少頃又奏外辦降復本班
簾卷大樂正令撞黄鍾之鐘右五鐘皆應乾安之樂
作内侍索扇扇合皇帝出御閤臨軒即御座樓下鳴鞭
簾卷内侍贊扇開扇退樂止侍衛如常儀禮直官通事
舍人分引三公親王以下横行北向立定(學士侍制兩/省官将軍仍)
(舊相/向立)典儀曰再拜在位皆再拜分班東西相向樓下舍
人詣樓前北向立左輔詣御座前承㫖退稍前西向宣
曰奉勅立金鷄退復位樓下舍人應喏趨詣文武班南
北向揖訖東向宣曰奉勅立金鷄宣付所司退復位金
鷄初立大晟府擊鼓每擊鼓投一杖囚集鼔聲止(初宣/立金)
(鷄即擊鼔立金鷄/訖即止更不投杖)樓上降赦書閤門受以置於案承受
二人舉案於東偏門之西南舍人二貟對捧東上閤門
官捧引至班心北向揖稱宣付門下省退詣案西東向
立引門下侍郎詣案南北向搢笏跪閤門捧赦書以授
門下侍郎受訖執笏俯伏興舍人捧案退置於樓下近
北訖歸本班東上閤門官還侍立位次門下侍郎捧赦
書詣班前北向俯伏跪奏制書請付外誕行(制書權付/禮職官)
奏訖俯伏興躬身北向次引左輔詣御座前承㫖退西
向宣曰制可退復位門下侍郎稱宣付班首稍西東向
立次引班首相向各俯伏跪門下侍郎搢笏捧制書以
授班首受訖執笏俯伏興捧歸位以付舍人舍人跪付
受提㸃承受啟封訖復以授舍人舍人捧制書折方行
至班心近南西向又折方北向立東上閤門官一員并
捧制書舍人於左省班後詣宣制位(起居郎舍人一/員指摘句讀)舍人
宣曰有制典儀曰再拜在位官皆再拜舍人宣制至咸
赦除之獄吏詣南班北向躬稱脱枷訖奏聖躬萬福三
稱萬歲以罪人過宣制訖樓上舎人贊樞宻院官左輔
翰林學士承㫖並賀再拜(樓上閤門/宫不拜)東上閤門官歸侍
立位舍人捧制書詣班前東向立搢笏跪以制書授班
首受訖舍人執笏退復侍立位禮直官次引西部尚書
詣班首前東向搢笏跪班首搢笏以制書加于笏上以
授所司歸本班禮直官通事舍人引三公親王以下及
應横行官就北向住立定典儀曰再拜在位官皆再拜
禮直官通事舍人引班首少前俯伏跪致詞訖俯伏興
典儀曰再拜在位官皆再拜搢笏舞蹈三稱萬歲又再拜
東上閤門官詣樓前北向承㫖退於班首前西向宣制典儀
曰再拜在位者皆再拜東上閤門官宣答訖歸侍立位
典儀曰再拜在位者皆再拜舞蹈三稱萬歲又再拜禮
直官通事舍人引三公親王以下分東西班叙立禮直
官引左輔詣御座前奏禮畢退復位内侍索扇扇合大
樂正令撞𬎼賔之鐘左五鐘皆應乾安之樂作簾降皇
帝降座還御幄樂止樓下鳴鞭舍人詣樓前北向承㫖
四色官應喏舍人北向稱奉勅放仗四色官趨至班南
宣曰奉勅放仗百僚再拜退宣詞令舍人於樓下宣勞
訖将士始退(賜酒拽馬隊/茶並如儀)
　
　
　
　
　
　
　
　
　
　
　政和五禮新儀卷二十八
欽定四庫全書
　政和五禮新儀卷二十九
　　吉禮
　　　祀昊天上帝儀(有司行事/)
　　　　時日
　　　　齋戒
　　　　奏告
　　　　陳設
　　　　省牲噐
　　　　奠玉幣
　　　　進熟
　　　　望燎
　　　時日
太常寺預於隔季以冬日至祀昊天上帝於圓壇關太
史局太史局以其日報太常寺太常寺参酌訖具時日
散告
　　　齋戒
前祀十日受誓戒於尚書省其日五鼓贊者設位版於
公相㕔下初獻官在左刑部尚書在右並南向亞終獻
禮官位於其南稍東北向西上分獻官位其後監察御
史位於其西稍北東向户部尚書大司樂光禄卿大樂
令光禄丞位於其南稍北西向東上(大樂令光禄丞位/稍却若夏祭大禮)
(年上公攝事增讀冊舉冊官位在光/禄卿下其揖位省牲省饌位並准此)奉禮協律郎太祝
郊社太官令位於其東西向北上質明贊者引行事執
事就位立定禮直官引初獻降階就位禮直官贊揖在
位者對揖初獻搢笏讀誓文云某月某日冬至祀昊天
上帝各揚其職不共其事國有常刑讀訖執笏禮直官
贊奉禮協律郎太祝郊社太官令先退餘官對拜乃退
散齋七日治事如故宿於正寝不弔喪問疾作樂判書
刑殺文書决罰罪人及與穢惡致齋三日(光禄卿丞太/官令齋一日)
二日於本司(無本司者於太常/齋舍質明至齋所)惟祀事得行其餘悉禁
前祀一日質明俱赴祠齋宫官給酒饌祀官已齋而闕
者通攝行事(若夏祭大禮年上公攝事未受誓戒前贊/者引亞獻官以下俱立階下亞獻禮部尚)
(書終獻太常卿讀冊舉冊官太樂令分獻官協律郎太/官令西向北上户部尚書刑部尚書光禄卿監察御史)
(禮官光禄丞奉禮郎太祝郊社令東向北上立定禮/直官引初獻入就南向位賛揖訖歸次以俟受誓)
　　　奏告
前祀二日奏告太祖皇帝如常告之儀
　　　陳設
前祀三日儀鸞司設行事執事官次於壇東壝門之外
及齋宫之内隨地之宜設饌幔於内壝東門外道北南
向前二日光禄牽牲詣祠所前一日郊社令帥其屬掃
除壇之上下太常設正配神位席太史設正配神位版
於壇上(凡設神位版皆/郊社令監視)太常設祭噐(凡設祭噐皆藉以/席籩豆又加巾盖)
以俟告㓗(既畢/權徹)光禄陳牲於邜階之東南内壝之外西
向祝史各位於牲後太常設省牲位於牲西三獻官禮
官在南北向分獻官在其後户部尚書大司樂光禄卿
大樂令光禄丞奉禮協律郎太祝郊社郊社太官令在
北南向俱西上(凡設大樂令光禄/丞以下位皆稍却)監察御史於户部尚
書之西少絶光禄陳禮饌於壇之東南内壝之外南向
太常設齋饌位版於禮饌之南三獻官禮官在南北向
西上分獻官在其後監察御史在西東向户部尚書大
司樂光禄卿大樂令光禄丞奉禮協律郎太祝郊社太
官令在東西向北上大晟設登歌之樂於壇稍南北向
設宫架於壇南内壝之外立舞表於鄼綴之間祀日丑
前五刻禮直官贊者諸司職掌各服其服太常設神位
版於壇之上下昊天上帝位於壇上北方南向席以槀
秸太祖皇帝位於壇上東西向席以蒲越天皇太帝五
方大明夜明北極九位於第一龕北斗天一太一帝位
五星十二辰河漢等内官神位五十有四於第二龕二
十八宿等中官神位百五十有九於第三龕外官神位
百有六於内壝之内衆星神位三百有六十於内壝之
外第一龕皆席以槀秸餘以莞而席皆内向(子階之東/第二龕鈎)
(星天柱真􁅤天厨柱史五位第三龕虚宿女宿牛宿織/女四位在前人星司命司危司非司禄天津離珠羅􁅙)
(天桴奚仲左旗河鼓右旗十有三位在後天壘城璃瑜代星/齊星周星晉星韓星秦星魏星燕星楚星鄭星十有二位)
(在内壝之内衆星三十位在内壝之外皆各為一列以/西為上丑階之東第一龕北極一位第二龕女史星紀)
(御女三位第三龕建星斗宿箕宿三位在前天□輦道/漸䑓敗𤓰扶箱匏𤓰天井天棒帛度屠肆宗人宗星宗)
(正十有三位在後越星趙星九次天田狗國天淵狗星/龞星農丈人杵星糠星十有一位在内壝之内衆星三)
(十位在内壝之外皆各為一列以西為上寅階之南第/一龕青帝一位第二龕帝座一位在前尚書析木河漢)
(大理歲星五位在後第三龕尾星天紀心宿日星四位/在前天籥女牀候星市樓宦者天江車肆斗星斛星天)
(市垣列肆東咸罰星十有三位在後魚星龜星傅說神宫/積卒從官天輻騎陣将軍八位在内壝之内衆星三十)
(位在内壝之外皆各為一列以北為上邜階之南第一/龕大明一位第二龕隂德大火天槍真戈天牀五位第)
(三龕房宿七公氐宿帝席大角亢宿六位在前貫索天/□鉤鈐周伯星西咸天乳招揺梗河亢池周鼎十位在)
(後陣車車騎官騎頓頁折威陽門五柱天門衡星庫樓/十位在内壝之内衆星三十位在内壝之外皆各為一)
(列以北為上辰階之南第二龕三師輔星夀星相星太/陽守五位第三龕攝提角宿軫宿太㣲垣太子五位在)
(前天田平道進賢郎將郎位内五諸侯九卿内座三公/内座謁者幸臣常陳十有一位在後平星南門青丘長)
(沙上司空五位在内壝之内衆星三十位在内壝之外/皆各為一列以北為上已階之西第一龕赤帝一位第)
(二龕太一天一二位在前天理勢星鶉尾熒惑内厨五/位在後第三龕明堂翼宿張宿三位在前屏星從官虎)
(□靈䑓少㣲長垣黄帝座四帝八位在後左右轄軍門/噐府東甌天廟酒旂六位在内壝之内衆星三十位在)
(内壝之外皆各為一列以東為上午階之西第一龕黄/帝一位第二龕北斗一位在前天牢三公鶉火文昌内)
(階五位在後第三龕軒轅七星三台桞宿四位在前内/平太尊積薪積水北河五位在後天相天稷權星天紀)
(外厨天狗南河七位在内壝之内衆星三十位在内壝/之外皆各為一列以東為上未階之西第二龕鎮星鶉)
(首四輔三位第三龕鬼宿井宿参宿三位在前天尊五/諸侯鉞星座旂司怪天闗六位在後天社天星水位闕)
(丘狼星狐星老人星四瀆野鷄軍市水府孫星子星十/有三位在内壝之内衆星三十位在内壝之外皆各為)
(一列以東為上申階之北第一龕白帝一位第二龕實/沉太伯二位第三龕觜宿五車諸王畢宿四位在前咸)
(池天潢三柱天髙礪石天街天舡七位在後丈人天矢/天厠伐星屏星軍井玉井九斿参旂附耳九州殊口天)
(節十有二位在内壝之内衆星三十位在内壝之外皆/各為一列以南為上酉階之北第一龕夜明一位第二)
(龕八穀大梁杠星華盖四位第三龕月星昴宿胃宿三/位在前積水天䜛卷舌天河積尸大陵左更天大將軍)
(軍南門九位在後天圓天隂天廩天苑天囷芻藁天庾/天倉鈇鑕天溷十位在内壝之内衆星三十位在内壝)
(之外皆各為一列以南為上戌階之北第一龕天皇大/帝一位第二龕五帝内座一位在前傳舍六甲降婁三)
(位在後第三龕婁宿奎宿壁宿三位在前右更附路閣/道王良䇿星天厩土公雲雨霹靂九位在後屏土司空)
(八魁羽林四位在内壝之内衆星三十位在内壝之外/皆各為一列以南為上亥階之東第一龕黒帝一位第)
(二龕鈎陳娵訾辰星紫㣲垣四位第三龕室宿危宿二/位在前騰蛇雷電離宫造父土公吏内杵臼星盖屋虚)
(梁墳墓軍府十有一位在後壁壘陳斧鉞敗臼北落師/門天網天錢泣星哭星八位在内壝之内衆星三十位)
(在内壝之外皆各/為一列以西為上)太常陳玉於神位之左(玉以蒼璧盛/以匣燔玉用)
(珉/)禮神之玉奠於神前燔玉加於幣(配位不/用玉)陳篚各於
神位之左(幣以蒼五方帝日月/與内官各隨方色)祝版各於神位之右置
於坫(若夏祭大禮年上公/攝事用竹冊置於案)太常設祭噐光禄實之正配
位各左十有二籩為三行以右為上(第一行形䀋在前/魚鱐糗餌粉餈次)
(之第二行榛實在前乾桃乾􁁉乾棗/次之第三行菱在前芡㮚鹿脯次之)右十有二豆為三
行以左為上(第一行芹菹在前筍菹葵菹菁菹次之第/二行韮菹在前􁀙食魚醢次之第三行肫)
(拍在前鹿臡醯/醢糝食次之)爼三一在籩前(實以牛腥七體兩髀兩/肩兩脅并脊兩髀在兩)
(端兩肩兩脅/次之脊在中)二在豆右為二重以北為上(第一重實以/牛腥腸胃肺)
(離肺一在上又刌肺三次之腸三胃三又次之第二/重實以牛熟腸胃肺其載如腥若配位即以東為上)登
一在籩間(實以/太羮)槃一在登前(實以/毛血)簠二簋二在籩豆外
簠在左簋在右(簠實以稻粱粱在稻前/簋實以黍稷稷在黍前)設太尊五山尊
五為二重在壇上東南隅北向西上(配位即設於正/位酒尊之東)太
尊在前皆有坫加勺幂為酌尊(太尊實以明水為上尊/餘實以泛齊代以供内)
(法酒初獻酌之山尊實以明水為上尊餘/實以醴齊代以祭祠法酒亞終獻酌之)又設太尊二
山尊二在神位前(太尊實以泛齊山尊實以/醴齊各以一尊實明水)著尊二犧
尊二在午階之西第一龕(著尊實以盎齊犧尊實以醍/齊各以一尊實明水若配位)
(即設於酉階/之北第一龕)象尊二壺尊六在壇下午階之西(象尊一/實明水)
(一實沉齊壺尊三實𤣥酒三實三酒明水𤣥/酒皆在上若配位即設于壇下酉階之北)俱北向西
上(若配位即/東向北上)皆加幂五齊三酒設而不酌第一龕每龕
左八籩為一行以右為上(第一行形鹽在前魚鱐次之/第二行乾桃在前乾􁈊乾棗)
(次之第三行芡在/前鹿脯糁食次之)右八豆為三行以左為上(第一行芹/菹在前筍)
(菹次之第二行菁菹在前韭菹魚醢次/之第三行兔醢在前鹿臡醓醢次之)爼二在籩豆外
(左實羊腥一髀/右實豕腥一髀)簠一簋一在爼前簠在左簋在右(簠實/稷簋)
(實/黍)登一在籩豆之間(實以/大羮)爵一在爼前加坫(實以祠/祭法酒)第
二三龕每位各左一籩(㮚在前鹿/脯次之)右二豆(菁菹在前/鹿臡次之)爼
一在籩豆之外(實以羊/豕腥肉)爵一次之(實以祠/祭法酒)簠一簋一在
爵之前簠在左簋在右(簠實以稷/簋實以黍)登一在籩豆之間(實/以)
(太/羮)爵一在俎前加坫(實以祠/祭法酒)内壝内外每位左一籩(實/以)
(鹿/脯)右一豆(實以/鹿臡)俎一在籩豆之外(實以羊/豕腥肉)爵一次之(實/以)
(祠祭/法酒)簠一簋二在俎之前簠在左簋在右(簠實稷/簋實黍)第一
龕每龕設太尊二著尊二太尊在右(太尊一實以祠祭/法酒餘皆實明水)
第二龕每龕設犧尊二第三龕每龕設象尊二壺尊二
内壝之内每階設概尊二内壝之外每階設散尊二皆
加勺幂(皆一實明水一/實以祠祭法酒)在神位之左太常設燭於神位
前又設俎二於饌幔内洗二於邜階之東北向(盥洗在/東以爵)
(加/坫)禮官分獻官盥洗各於階道之左俱内向執罍篚者
位其後又設揖位於邜階之東内壝之外如省牲位(惟/不)
(設光禄/卿丞位)積柴於燎壇設望燎位於邜階之東南内壝之
内三獻官禮官在北南向西上分獻官在其後監察御
史在西東向户部尚書大司樂大樂令奉禮協律郎太
祝郊社令在東西向北上又設三獻官禮官席位於邜
階之東北西向南上分獻官位其後户部尚書席位於
邜階之東南西向設監察御史席位於午階之南北向
(夏祭大禮年上公攝事增讀冊/舉冊官位於監察御史之西)奉禮郎太祝郊社太官
令位於其後光禄卿席位於大司樂之東俱北向西上
又設監察御史位於壇上樂虡之北在西東向奉禮郎
太祝郊社令在東西向北上(夏祭大禮年上公攝事増後/讀冊舉冊官位在奉禮郎)
大樂令於樂虡之北太官令於酌尊所俱北向協律郎
位二一於壇上樂虡之北一於宫架之西北俱東向大
司樂位於宫架之北北向
　　　省牲噐
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官贊者
分引行事執事官詣壇東省牲(凡初獻行事禮直官/引餘官皆贊者引)立
定禮直官贊揖次引大司樂入行樂架次引監察御史
升自邜階(凡行事執事官/升降皆自邜階)視滌濯執事者舉幂曰潔降
復位禮直官稍前曰告潔畢請省牲太祝出班廵牲一
匝詣初獻前西向躬曰充退復位光禄丞出班廵牲一
匝詣初獻前西向躬曰腯退復位禮直官贊省牲畢請
詣省饌位揖訖引行事執事官各就位立定禮直官贊
揖所司省饌具畢禮直官贊省饌畢揖訖俱還齋所光
禄丞太祝以次牽牲詣厨授太官令次引監察御史詣
厨省鼎鑊視祭噐滌溉協律郎展視樂噐仍還齋所未
後一刻太官令帥宰人以鸞刀割牲祝史以槃取毛血各
置於饌所遂烹牲晡後郊社令帥其屬掃除壇之上下
訖還齋所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退樂正帥工二舞入就位(登/歌)
(工人俟監察御史㸃/閲訖升邜階各就位)次太常令帥其屬實饌具畢次引
光禄卿入詣午階之南席位北向立贊者曰再拜光禄
卿再拜升壇㸃視禮饌畢次引監察御史升壇㸃閲陳設
糾察不如儀者(凡㸃視㸃閲/皆先詣正位)光禄卿還齋所餘官各服祭
服次引行事執事官各就邜階東内壝外揖位立定禮直
官贊揖次引大司樂大樂令協律郎先入就午階南席位
北向立贊者曰再拜各就位次引監察御史奉禮郎太祝
郊社太官令入就午階南席位北向立(若夏祭大禮年/上公攝事則又)
(引讀冊/舉冊官)次引初獻户部尚書亞獻終獻禮官分獻官各
入就邜階東席位西向北立禮直官稍前贊有司謹具
請行事協律郎跪俛伏舉麾興工鼓柷宫架作景安之
樂帝臨嘉至之舞六成偃麾戞敔樂止(凡樂皆協律郎/跪俛伏舉麾興)
(工鼔柷而後作偃/麾戞敔而後止)太常升煙燔牲首贊者皆曰再拜在
位者皆再拜次引監察御史奉禮郎太祝郊社太官令
升壇各就位立定(大官令就正/位酌尊所)次引初獻詣盥洗位宫
架正安之樂作(凡初獻升降行止/皆作正安之樂)至洗位北向立搢笏
盥手帨手執笏升壇樂止登歌樂作詣昊天上帝神位
前北向立樂止登歌嘉安之樂作搢笏跪次引奉禮郎
搢笏西向跪執笏者以玉幣授奉禮郎奉禮郎捧玉幣
授初獻訖執笏興先詣太祖皇帝神位前北向立初獻
受玉幣奠訖執笏俯伏興再拜訖樂止次引初獻詣太
祖皇帝神位前東向立(酌獻詣配/位准此)奠幣如上儀(惟登歌/作定安)
(之/樂)樂止奉禮郎復位初獻将降壇登歌樂作降階樂止
宫架樂作復位樂止
　　　進熟
祀日有司設鼎二於神厨各在鑊右光禄帥進饌者詣
厨以七升牛於鑊實於一鼎(肩臂臑肫胳正脊一横脊/一直脊一長脅一短脅一)
(代脅一皆二骨以並/正配位各實一鼎)皆設扃幂祝史對舉入設於饌幔
内俟初獻既升奠玉幣入陳於邜階下西向南上祝史
抽扃委於鼎内除幔初鼎序入有司執匕及俎以從至
邜階下俎各設於鼎西七加於鼎光禄以七升牛各載
於一俎(肩臂臑在上端肫胳在下端/脊脅在中正配位各設一俎)鼎先退次引户部
尚書詣邜階下搢笏捧俎升壇宫架豐安之樂作詣昊
天上帝神位前北向跪奠執笏俯伏興有司設於豆前
次詣太祖皇帝神位前東向奉俎如上儀訖樂止降復
位初獻俎訖引太祝取菹擩於醢登於豆間三又取黍
稷胏祭如初俱藉以茅退復位次引初獻再詣盥洗位
宫架樂作至洗位北向立搢笏盥手帨手執笏詣爵洗
位北向立搢笏洗爵拭爵以授執事者執笏升壇樂止
登歌樂作詣正位酌尊所西向立樂止登歌嘉安之樂
作執事者以爵授初獻搢笏執爵執尊者舉幂太官令
酌太尊之泛齊訖先詣配位酌尊所北向立初獻以爵
授執事者執笏詣昊天上帝神位前北向立搢笏跪執
事者以爵初獻執爵祭酒三祭於茅苴奠爵執笏俯伏
興少立樂正次引太祝於神位前東向搢笏跪讀祝文
讀訖執笏興先詣太祖皇帝神位前南向立(若夏祭大/禮年上公)
(攝事則次引讀册舉册官詣神位之右舉册官搢笏對/捧册跪讀册官東向搢笏跪讀册文讀訖各執笏興先)
(詣配帝神位/前南向立)初獻再拜次詣太祖皇帝神位前酌獻並
如上儀(惟登歌作/來安之樂)太官令復詣正位酌尊所太祝復位
初獻将降壇登歌樂作降階樂止宫架樂作復位樂止
文舞退武舞進宫架正安之樂作舞者立定樂止次引
亞獻詣盥洗位北向立搢笏盥手帨手執笏詣爵洗位
北向立搢笏洗爵拭爵以授執事者執笏升壇詣正位
酌尊所西向立宫架作文安之樂神保錫羡之舞執事
者以爵授亞獻官亞獻搢笏執爵執尊者舉幂太官令
酌山尊之醴齊訖先詣配位酌尊所北向立亞獻以爵
授執事者執笏詣昊天上帝神位前北向立搢笏跪執
事者以爵授亞獻亞獻執爵祭酒三祭於茅苴奠爵執
笏俛伏興再拜次詣太祖皇帝神位前行禮並如上儀
訖樂止降復位次引終獻詣洗及升壇行禮並如亞獻
之儀降復位初亞獻将升獻分引禮官及分獻官各詣
盥洗位搢笏盥手帨手執笏詣從祀神前搢笏跪奠幣
執爵三祭酒奠爵(神位無幣/者俱祭酒)執笏俛伏興再拜復位次
引太祝詣正配神位前徹籩豆登歌肅安之樂作卒徹
樂止次引郊社令束茅訖俱復位禮直官曰賜胙贊者
承𫝊曰賜胙再拜在位者皆再拜送神宫架景安之樂
作一成止
　　　望燎
初景安之樂畢引三獻官户部尚書禮官分獻官詣望
燎位宫架樂作至位樂止有司各詣神位前取玉幣祝
版饌物及牲之左髀求茅置主燎壇(至夏祭大禮年上/公攝事則又取祝)
(册置於/燎壇)次引監察御史大司樂大樂令奉禮協律郎太
祝郊社令詣望燎位立定禮直官曰可燎火燎半柴次
引初獻以下詣東壝門外揖位立定禮直官贊禮畢揖
訖退太官令帥其屬徹禮饌次引監察御史詣壇監視
收徹訖還齋所光禄以胙奉進監察御史就位展視光
禄卿望闕再拜乃退
　
　
　
　
　
　
　
　
　
　
　
　
　
　
　
　政和五禮新儀卷二十九
欽定四庫全書
　政和五禮新儀卷三十
　　吉禮
　　　皇帝宗祀上帝儀一
　　　　時日
　　　　齋戒
　　　　奏告
　　　　陳設
　　　　車駕自太廟詣文徳殿
　　　　省牲器
　　　　奠玉幣
　　　　進熟
　　　　望燎
　　　　紫宸殿受賀
　　　　宣徳門肆赦
　　　時日
前期降御札以今年季秋宗祀於明堂太常寺帖太史
局擇日報太常寺参酌訖申奏具時日散告
　　　齋戒
前祀十日質明有司設行事及陪祠文武官位於朝堂
太宰刑部尚書在北南向太常在左刑部尚書在右(刑/部)
(尚書/稍却)行事太宰左丞在東南吏部尚書户部禮部兵部
工部尚書吏部禮部侍郎大司樂光禄卿大樂令光禄
丞功臣獻官在其南(凡設大樂令/下位皆稍却)執事官又在其南俱
北向西上監察御史位二在東西向北上讀冊舉冊官
奉禮恊律郎太祝郊社太官令在東西向北上(奉禮即/以下位)
(皆稍/却)設陪祠文武百官位於行事官之南又設行事執
事及陪祠親王宗室位於太廟齋坊少宰刑部侍郎在
北南向少宰在左刑部侍郎在右(刑部侍/郎稍却)亞終獻在南
北向西上親王及行事執事陪祠宗室在東西向北上
東上閤門御史臺太常寺自下分引羣官各就位(凡將/引行)
(事執事文武陪祠官立班即御史/臺司殿中侍御史一員先入就位)太宰讀誓於朝堂刑
部尚書涖之少宰讀誓於太廟齋坊刑部侍郎涖之誓
文曰今年九月某日皇帝宗祀於明堂前二日朝獻景
靈宫前一日朝享太廟各揚其職其或不恭國有常刑
讀訖(内朝堂執事官奉禮即以下文官宣/徳郎以下武官從義郎以下先退)餘官並對拜
訖退皇帝散齋七日於别殿致齋三日(一日於文徳殿/一日於太廟一)
(日再拜赴/文徳殿)凡散齋不吊䘮問疾作樂有司不判刑殺文
書致齋日前後殿不視事惟行祀事前致齋一日殿中
監帥其屬舍鋪御座於文徳殿當中南向設東西房
於御座之左右稍北又設西閤及齋室於殿後之左右
殿上前楹施簾致齋之日質明有司陳法駕鹵簿於宣
徳門外尚輦陳平輦於垂拱殿庭文武百官俱就次各
服其服東上閤門奏請皇帝未後詣齋室通事舍人等
自下分引知樞宻院事以下詣垂拱殿庭立班東上閤
門附内侍進班齋牌垂拱殿簾降皇帝乗輦出至殿上
少駐輦官迎駕自賛常起居宣輦官上殿簾捲鳴鞭行
門禁衛諸班親從迎駕自賛常起居次舍人先賛内侍
省官以下常起居次樞宻下通班起居賛祗候引駕樞
宻知客省事以下至僉書東上閤門官分左右立六尚
局應奉官祗應通侍大夫以下武功大夫以下並先退
次管軍臣僚宣名常起居賛祇候引駕並分左右前𨗳
輦降東階垂拱殿門外禁衛諸班親從自賛常起居次
行宫使御營廵檢一班常起居(如通侍大夫以下知客/省事以下武功大夫以)
(下知内事兩省帶御營器械官/充營宫使御營廵檢各歸本班)至文徳殿後閤降輦入
西閤文德殿簾降前導官並就次易朝服詣御榻前分左
右侍立(知樞宻院事僉書樞宻院事在東西向北上同/知樞宻院事在東西向左輔一員在樞宻事院)
(之北賛拜東上閤門官一員又在北並西向知客省事/以下在僉書樞宻院之南稍東西向北上僉書知客省)
(事以下又在/其南稍却)通事舍人等分引行事執事陪祠文武官
各綪結佩入詣文徳殿庭次引立班禮部侍郎奏請中
嚴侍臣詣幄奉迎内外符寳即奉寳先出陳詣御榻之
左右少頃引禮部侍郎奏外辦皇帝服通天冠絳紗袍
綪結佩出西閤乘輿稱警蹕侍衛如常儀由西房至御
榻西降輿皇帝即御座南向侍臣夾侍賛拜東上閤門
官於榻前賛樞宻以下拜殿之上下應在官皆再拜(東/上)
(閤門官賛拜訖轉身北向/随拜畢面西賛各祇候)次禮直官引左輔詣御座前
俛伏跪奏稱左輔具官臣某言請皇帝降座就齋室奏
訖俛伏興還侍立(凡左輔奏/請准此)皇帝降座乘輿由東房入
齋室侍各還所司直衛如常儀通事舍人分引行事執
事陪祠文武官以次出(都堂侍從官並尚書侍郎分宿/於秘書省中書後省餘官内庭)
(有所司者各宿於其司諸方客/使許赴陪位者各宿於其次)凡散齋治事如故惟不
吊䘮問疾作樂判書刑殺文書决罰罪人及與穢惡致
齋之日官給酒饌惟視祀事得行其餘悉禁與祀之官
已齋而闕者通攝行事
　　　奏告
前祀二日奏告神宗皇帝室如常告之儀
　　　陳設
前祀三日殿中監帥其屬尚舍設大次於明堂東門之
外西向儀鸞司設文武侍臣次於行事明堂門之外文
官在左武官在右随地之儀行事陪祠宗室及有司次
各如其式設東方南方客使次於文官之後西方北方
客使次於武官之後設饌於明堂門外東西相向前祀
二日郊社令帥其屬掃除明堂内外置燎壇於明堂庭
之東南隅郊社令積柴於燎壇光禄牽牲於祠所大禮
使太宰左丞在南北向西上監察御史位二俱在西東
向北上行事吏部户部禮部兵部工部尚書吏部禮部
侍郎大司樂光禄卿讀冊舉冊官太樂令光禄丞奉禮
恊律郎摶黍太祝郊社太官令在東西向北上禮部帥
其屬設祝冊案於神位之右司尊彛帥其屬設玉幣篚
於酌尊所次設籩豆簠簋之位每位皆左十有一籩右
十有一豆俱為三行爼三二在籩前一在豆前又爼六
在豆右為二重登一在籩豆間鉶三右登之前簠一簋
一在籩豆外二爼間簠在左簋在右又設尊坫之位毎
位皆太尊五山尊五為二重在堂上東南隅北向西上
(配位設於正/位酒尊之東)太尊在前皆有坫加酌幂為酌尊又設太
尊二山尊二在神位前著尊二犧尊二象尊二壺尊六
在堂下俱北向西上(配位即設於/正位之東)皆加幂設而不酌又
設正配位籩豆簠簋槃各一爼各三於饌幔内太常設
御洗二於丹墀上直東霤北向(盥洗在東/爵洗在西)罍在洗東加
酌篚在洗西南洗實以巾(若爵洗之篚則/又實以爵加坫)設皇帝位於
洗南北向内侍酌水位於洗東執巾位於酌水内侍之
北俱西向吏部侍郎位於爵之西東向又設亞終獻盥
洗爵洗於本位之南罍篚各設於左右皆内向執罍篚
者位其後祀日丑前五刻郊社令與太史官屬各服其
服升堂設上帝神宗皇帝神位版於堂上太府卿少府
監帥其屬陳玉幣於篚(玉上帝以蒼璧盛以匣/幣皆以蒼配位不以玉)禮神
之玉置於神位前燔玉加於幣光禄帥其屬入實籩豆
簠簋(籩三行以右為上第一行鹽在前魚鱐糗餌次之/第二行榛在前乾桃乾䕩乾棗次之第三行菱在)
(前芡㮚鹿脯次之豆三行以左為上第一行芹菹在前/筍菹葵菹菁菹次之第二行韮菹在前酏食魚醢兎醢)
(次之第三行肫拍在前鹿臡醓醢次/之簠實以稻簋實以黍登實以大羮)大官令帥其屬入
實爼(籩前之爼為二重以北為上第一重實以牛腥七/體兩骨兩肩兩脅並脊兩髀在兩端兩脅兩肩次)
(之脊在中第二重實以羊腥七體其載如牛豆前之爼/實以豕腥七體其載如羊豆右之爼為二重以北為上)
(第一重一實以牛腥腸胃肺離肺一在上端刌肺三次/之腸三胃三又次一實以羊腥腸胃肺其載如牛一實)
(以豕腥膚九横左第二重一實以牛熟腸胃肺一實以/羊熟腸胃肺一實以豕膚九其載如腥牛在左羊在中)
(豕在右若配位/即以東為上)良醖令帥其屬入實尊(太尊實以泛齊/山尊實以醴齊)
(著尊實以盎齊犠尊實以醍齊象尊實以沉齊各一尊/實明水壺尊三實𤣥酒三實三酒明水𤣥酒皆在上)
大常設燭於神位前又設大禮使以下行事執事官揖
位於明堂東偏門之外如省牲位所司陳異寳嘉瑞及
伐國之寳於宫架之南東西相向
　
　
　
　
　
　
　
　
　政和五禮新儀卷三十
欽定四庫全書
　政和五禮新儀卷三十一
　　吉禮
　　　皇帝宗祀上帝儀二
　　　車駕自太廟詣文徳殿
前祀一日皇帝於太廟朝饗畢既還大次禮部郎中奏
解嚴皇帝常服乘輿還齋殿所司轉仗衛鹵簿陪祠文
武官先赴宣徳門外導駕官以下就次各服其服尚輦
奉御進輿於齋殿乘黄令進玉輅於廟南門外稍西南
向設千牛將軍一員位於輅前北向門下侍郎一員位
於左輔之前賛者二人位又於其前少頃知客省事以
下知内侍省事以下帶御器械官祗應通侍大夫以下
武功大夫已下並六尚局應奉官於齋殿前鬭班立定
東上閤門御史臺太常寺分引管軍臣僚及左輔門下
侍郎太僕卿乘黄令詣齋殿門外立班並北向東上(乘/黄)
(令位/其後)次引導駕官以下俱詣大次門外分東西相向立
以俟奉迎前導次引行宫使御營廵檢等在其後禮直
官通事舎人引禮部侍郎奏請中嚴(凡左輔門下侍郎/禮部侍郎奏請皆)
(禮直官通/事舍人引)少頃又奏外辦皇帝服通天冠絳紗袍乘輿
以出稱警蹕如常儀行門禁衛諸班親迎駕奏聖躬萬
福次知客省事以下知内侍省事以下帶御器械官祇
應通侍大夫以下武功大夫以下六尚局應奉官鬭班
迎大晟陳登歌之樂於堂上前楹間稍前南北向設宫
架於庭中立舞表於節綴之間前祀一日太常設神位
席太史設神位版上帝位於堂上北方南向神宗皇帝
位於堂上東方西向俱席以筦奉禮部禮直官設皇帝
位版於阼階之上西向飲福位於上帝位之西南北向
望燎壇於柴壇之北南向賛者設亞中獻位於堂下東
階之東少南西向大禮使太宰左丞在於其南行事吏
部户部禮部兵部工部尚書吏部禮部侍郎光禄卿讀
冊舉冊官光禄丞位於大禮使之東(光禄丞/稍却)奉禮郎摶
黍太祝郊祉大官令位於亞獻之北少東俱西向北上
監察御史位二並於堂下西階之西東向北上恊律郎
位二一於堂下前楹間少西一於宫架之西北俱東向
大樂令位於登歌樂簴之北大司樂位於宫架之北良
醖令位於酌尊所俱北向又設陪祀文武官位於横街
之南諸方客使在文官之南随其方國光禄陳牲於明
堂東偏門之外北向祝史各位於牲後太常設省牲位
於牲北大禮使太宰左丞在西東向北上吏部户部禮
部兵部工部尚書吏部禮部侍郎大司樂光禄讀冊舉
冊官太樂令光禄丞奉禮恊律郎摶黍太祝郊社太官
令在東西向北上(凡設大樂令以/下位皆稍却)監察御史在吏部尚
書之北異位稍却光禄陳禮饌於明堂東偏門外稍東
南向太常設省饌位版於禮饌之南導駕官奏聖躬萬
福次引管軍臣僚奏聖躬萬福次左輔以下常起居次導駕
官北向常起居(内有已起居者/止奏聖躬萬福)分東西立次行宫使御
營廵檢常起居(該宣名者/並宣名)太僕卿出詣玉輅所攝衣而
升正立執轡導駕前導皇帝至廟南門内少東左輔進
當輿前俛伏跪奏左輔具官臣某言請皇帝降輿奏訖
俛伏興退復位(凡左輔奏/請凖此)皇帝降輿歩出門外至玉輅
所千牛將軍前跪執轡左輔奏請升輅乘黄令稍前東
向進玉輅皇帝升輅太僕卿立授綏導駕分左右歩導
門外侍郎進當輅前俛伏跪奏稱門下侍郎具官臣某
言請車駕進發奏訖俛伏興退復位(凡門下侍郎/奏請凖此)車駕
動稱警蹕左輔先詣廟西門内以俟門下侍郎及賛者
夾侍以出千牛將軍夾輅而趨車駕將及廟西門至侍
臣上馬所門下侍郎奏請車駕少駐勑侍臣上馬左輔
前承㫖退稱曰制可門下侍郎𫝊制稱侍臣上馬賛者
承𫝊勑侍臣上馬諸侍衛之官各督其屬左右翊駕在
黄麾内符寳郎奉八寳前導殿中監後部從導駕官夾
侍於前賛者在左輔門下侍郎之前侍臣上馬畢門下
侍郎奏請車駕進發車駕動稱警蹕不鳴鼓吹駕鹵簿
前導車駕將至宣徳殿門東上閤門御史分引陪祠文
武官宗室客使禮直官賛者引行事執事者序班再拜
奉迎訖退(内有已起居者/止奏聖躬萬福)大内留守見再拜訖退車駕
及門少駐文武侍臣皆下馬導駕官歩導入門車駕動
千牛將軍夾輅而趨至右昇龍門廻輅東向千牛将軍
立于輅右左輔奏請皇帝降輅乘輿尚輦奉御進輿於
輅後皇帝乘輿歸文徳殿侍衛如常儀導駕歩導至殿
門皇帝降輿歸殿後閤簾降通事舍人承㫖勑羣臣各
還次學士院以祝冊授通進司進御書訖付尚書禮部
有司轉鹵簿仗衛自宣徳門陳列南至天漢橋以至祀
畢不得輙離其所
　　　省牲器
省牲之日未後三刻郊社令帥其屬掃除内外司尊彛
帥府史及執事者以祭器入設於位(凡設祭器皆藉以/席籩豆又加巾葢)
太府卿少府監入陳玉幣於篚(告潔畢/權徹)賛者分引大禮
使以下詣東偏門外省牲位立定光禄卿丞與執事者
牽牲就位定禮直官賛者引太司樂架(凡亞終獻行事/皆禮直官太常)
(博士引大禮使太宰左丞行事/皆禮直官引餘官皆賛者引)次引禮部尚書入升自
西階視滌濯(凡行事執事官/升降皆自西階)次又引太宰申視滌濯執
事者皆舉幂曰㓗俱復位禮直官稍前曰㓗畢請省牲
次引禮部尚書侍郎稍前省牲訖退復位次引光禄卿
出班廵牲一匝西向躬曰充曰備次引光禄丞出班廵
牲一匝西向躬曰腯俱復位禮直官稍前曰省牲畢請
就省饌位賛揖訖引大禮使以下各就位立定禮直官
賛揖所司省饌具畢禮直官賛省饌具畢揖訖俱還各
所光禄卿丞及執事者以次牽牲詣厨授太官令次引
禮部尚書詣厨省鼎鑊視滌溉恊律郎展禮樂器乃還
齋所晡後一刻太官令帥宰人以鸞刀割牲祝史各取
毛血實於槃俱置饌所遂烹牲郊社令帥其屬掃除内
外
　　　奠玉幣
祀日丑前五刻(行事用丑/時七刻)諸與祀及陪祠之官各服其
服郊社令與太史官入設神位版太府卿少府監入陳
玉幣光禄卿入實籩豆簠簋太官令入實爼良醖令入
實尊樂工帥工人二舞以次入與執事罍篚幂者各就
位次通事舍人等分引陪祠文武官及宗室客使各人
就位次禮直官賛者分引大禮使以下行事執事官詣
明堂東偏門外揖位立定禮直官賛揖次引監察御史
次引大禮使以下入就位次引監察御史按視堂之上
下糾察不如儀者退復位尚輦奉御進輿於齋殿皇帝
服通天冠絳紗袍乘輿以出近侍及扈從之官導從至
大次門外皇帝降輿入次簾降禮儀使樞宻院官太常
卿東上閤門官太常博士禮直官分立於大次外之左
右引禮部侍郎詣前奏請中嚴少頃又奏外辦符寳郎
奉寳陳於宫架之北禮儀使當次前俛伏興跪奏禮儀
使具官臣某言請皇帝行事奏訖俛伏興還侍位(禮儀/使奏)
(禮畢/准此)簾捲皇帝服衮冕以出侍衛如常儀禮儀使以下
前導至明堂東門外殿中監跪進大圭殿中少監副之(凡/殿)
(中監進圭受圭/皆少監副之)禮儀使奏請執大圭前導皇帝入自正
門(侍衛不應入/者止於門外)恊律郎跪俛伏舉麾興(凡行禮直事者/取物奠物皆跪)
(俛伏/興)工鼓柷宫架儀安之樂作(皇帝升降行止/皆奏儀安之樂)至階下
偃麾戞敔樂止(凡樂皆恊律郎跪俛伏舉麾興工/鼓柷而後作偃麾戞敔而後止)升自
阼階登歌樂作(左右侍衛之官/量人數從升)至版西向立樂止禮儀
使以下分左右侍位(凡行禮皆禮儀使樞宻院官太常/卿東上閤門官太常愽士禮直官)
(前導至位則/分立於左右)禮儀使前奏有司謹具請行事宫架作誠
安之樂右文化俗之舞六成止太常升煙燔牲首禮儀
使奏請再拜皇帝再拜賛者曰再拜在位官皆再拜太
宰吏部尚書侍郎由西階升堂詣上帝神位前立定太
宰吏部尚書俱西向北上侍郎東向禮儀使以下前導
皇帝詣盥洗位登歌樂作降自阼階樂止宫架樂作至
洗位北向立樂止内侍酌水以進禮儀使奏請搢大圭
盥手内侍跪取巾以篚興以進皇帝帨手内侍受巾跪
奠於篚禮儀使奏請執大圭前導皇帝升堂大禮使從
(皇帝升降大/禮使皆從)宫架樂作至阼階下樂止升自阼階登歌
樂作至堂上樂止登歌鎮安之樂作殿中監視進鎮圭
禮儀使奏請搢大圭執鎮圭前導皇帝詣上帝神位前
北向立内侍先設繅藉於地禮儀使奏請跪奠鎮圭於
繅藉執大圭俛伏興又奏請搢大圭跪内侍加玉於幣
以授吏部尚書吏部尚書以授太宰太宰西向跪以進
禮儀使奏請受玉幣皇帝受奠訖吏部侍郎東向跪受
以興進奠於上帝神位前太宰吏部尚書侍郎俱詣神
宗皇帝神位前以俟禮儀使奏請執大圭俛伏興内侍
取鎮圭繅藉詣神宗皇帝神位前先設繅藉於地禮儀
使奏請再拜樂作皇帝再拜訖樂止禮儀使前導皇帝
詣神宗皇帝神位前先設東向奠幣並如上儀(惟登歌/作信安)
(之/樂)太宰以下俱復位禮儀使前導皇帝還版位登歌樂
作内侍舉鎮圭繅藉以鎮圭授殿中監以還有司皇帝
至版位西向立樂止祝史奉毛血槃立於横街之南升
自西階太祝迎於堂上俱進奠於神位前太祝祝史退
位於奠所
　
　政和五禮新儀卷三十一
欽定四庫全書
　政和五禮新儀卷三十二
　　吉禮
　　　皇帝宗祀上帝儀三
　　　進熟
祀日有司陳鼎六於神厨各在鑊右太官令帥進饌者
詣厨以匕升牛於鑊實於一鼎(肩臂臑肫胳正眷一直/脊一横脊一長眷一短)
(脅一代脅一/皆二脅以並)次升羊如牛實於一鼎次升豕如羊實於
一鼎(毎位牛羊/豕各一鼎)皆設扃幂祝史對舉入陳於饌幔内重
行以北為上光禄實籩豆簠簋於饌幔内(籩實以粉食/豆實以糁食)
(簠實以粱/簋實以稷)次引禮部侍郎詣饌所視腥熟之節俟皇帝
升奠玉幣訖還位樂止引禮部尚書詣饌所執籩豆簠
簋以入户部兵部工部尚書詣饌所奉爼以入(戸部奉/牛兵部)
(奉羊工/部奉豕)太官令引入正門宫架僖安之樂作陳於西階
下北向北上奉牲者在南祝史抽扃委於鼎右陳幂初
鼎序入有司執七及爼以從至西階下各設於鼎北七
加於鼎太官令以七升牛載於一爼(肩臂臑在上端肫/胳在下端脊脅在)
(中/)次升羊及豕各於一爼其載如牛(毎位牛羊/豕各一爼)鼎先退
祝史進徹毛血槃以次出引禮部尚書搢笏執籩豆簠
簋户部兵部工部尚書奉爼以升執事者各迎於堂上
禮部尚書奉籩豆簠簋詣上帝神位前北向跪奠啓葢
於下執笏俛伏興有司設於豆右腸胃膚之前(皆牛在/左羊在)
(中豕/在右)次詣神宗皇帝神位前東向跪奠並如上儀樂止
俱降復位太祝取菹擩於醢祭於豆間三又取黍稷肺
祭如初皆藉用茅各還退尊所次引太宰左丞詣上帝
神位前西向立以北為上次引吏部侍郎詣爵洗位東
向立禮儀使前導皇帝升堂宫架樂作至阼階下樂止
升自阼階登歌樂作至堂上樂止登歌慶安之樂作吏
部侍郎奉爵詣正位酌尊所西向立執尊者舉幂良醖
令酌大尊之泛齊訖先詣配位酌尊所北向立禮儀使
前導皇帝詣上帝神位前北向立禮儀使奏請搢大圭
跪吏部侍郎以爵授左丞左丞授太宰西向跪以進禮
儀使奏請執爵祭酒(三祭於/茅苴)奠爵執大圭俛伏興又奏
請皇帝少立樂止太宰左丞俱詣神宗皇帝神位前北
向立以俟舉冊官舉祝册進於上帝神位之右讀冊官
搢笏東向跪讀祝文讀訖執笏興先詣神宗皇帝神位
前南向立禮儀使奏請再拜皇帝再拜有司奠冊於上
帝神位前禮儀使前導皇帝詣神宗皇帝神位前酌獻
並如上儀(惟登歌作/孝安之樂)太宰以下俱復位禮儀使前導皇
帝還版位登歌樂作至版位西向立樂止文舞退武舞
進宫架穆安之樂作舞者立定樂止禮直官太常博士
引亞獻詣盥洗位北向立搢笏盥手帨手執笏詣爵洗
位北向立搢笏洗爵拭爵以授執事者執笏升堂詣正
位酌尊所西向立宫架作穆安之樂成功盛徳之舞執
事者以爵授亞獻亞獻搢笏執爵執尊者舉幂太官令
酌山尊之醴齊酌訖先詣配位酌尊所北向立亞獻以
爵授執事者執笏詣上帝神位前北向搢笏跪執事以
爵授亞獻亞獻執爵祭酒三祭於茅苴奠爵執笏俛伏
興少退北向再拜次詣神宗皇帝神位前酌獻並如上
儀樂止降復位初亞獻行禮將畢次禮直官太常寺博
士引終獻詣洗及升堂酌獻並如亞獻之儀降復位初
皇帝既奠玉幣光禄以牛左臂一骨及長脅短脅俱二
骨以並載於胙爼升設於堂上俟終獻既升獻次引戸
部尚書搏黍太祝太官令升詣飲福位東向立奉爼豆
爵酒者各位於其後禮儀使奏請詣飲福位前導皇帝
詣飲福位登歌樂作將至位樂止登歌胙安之樂作皇
帝至飲福位北向立尚醖典御執尊詣酌尊所良醖令
酌上尊福酒合置一尊典御奉尊詣飲福位以授殿中
少監尚醖奉御執爵殿中少監酌之奉御以爵酒授殿
中監殿中監西向捧以立禮儀使奏請再拜皇帝再拜
殿中監跪以爵酒進禮儀使奏請搢大圭跪受爵祭酒
三祭於地啐酒奠爵殿中監跪受爵以興諸太祝帥執
事者持胙進减神位前正脊二骨横脊二骨加於爼上
内侍受爼以授户部尚書户部尚書西向跪以進皇帝
受爼奠之户部尚書仍受以興降復位太官令取黍於
簋摶以授太祝太祝受以豆東向跪以進皇帝受訖奠
之太祝受豆以興降復位次殿中監再跪以爵酒進禮
儀使奏請受爵飲福酒奠爵殿中監受虚爵興以授典
御奉御執事者俱降復位禮儀使奏請執大圭俛伏興
又奏請再拜皇帝再拜樂止禮儀使前導皇帝還版位
登歌樂作至位西向立樂止次引禮部尚書升堂徹籩
豆户部兵部工部尚書升堂徹爼(籩豆及牛羊豕各/一俱少移故處)登
歌歆安之樂作卒徹樂止禮部户部兵部工部尚書降
復位禮直官曰賜胙行事陪祠官拜賛者承𫝊曰賜胙
再拜在位者皆再拜送神宫架誠安之樂作一成止
　　　望燎
誠安之樂畢禮儀使奏請詣望燎位前導皇帝降阼階
登歌樂作至堂下樂止宫架樂作至位南向立樂止初
賜胙再拜訖郊社令以黍稷肺祭藉以白茅束之吏部
侍郎帥太祝執篚進詣神位取玉幣祝冊藉以茅又以
爼載牲體黍稷飯爵酒俱降自西階南行詣柴壇自南
陛升以玉幣祝冊牲體饌物置於燎柴禮直官曰可燎
東向各以炬燎半柴禮儀使奏禮畢前導皇帝還大次
宫架憇安之樂作出明堂東門外禮儀使奏請釋大圭
殿中監跪受大圭以還有司侍衛如常儀皇帝至大次
樂止禮部郎中奏解嚴引大禮使以下詣東偏門外揖
位立禮直官賛禮畢揖訖退通事舍人引陪祠文武官
及宗室客使以次出將士不得輙離部伍
　
　
　
　
　
　
　
　政和五禮新儀卷三十二
欽定四庫全書
　政和五禮新儀卷三十三
　　吉禮
　　　皇帝宗祀上帝儀四
　　　紫宸殿受賀
前期殿中監帥其屬尚舎設御座於紫宸殿當中南向
又于殿後設御門如儀儀鸞司設文武百僚次于殿閣
之外隨地之宜其日祀事禮畢管軍臣僚東上閤門官
引駕詣紫宸殿後閣文武百僚並常服入就次少頃東
上閤門御史臺分引詣殿廷立班東上閤門附内侍進
班齊牌皇帝常服出升御座鳴鞭禁衛奏聖躬萬福次
舎人揖管軍臣僚等并行門躬賛再拜管軍臣僚以下
皆再拜班首奏聖躬萬福舎人引班首出班俛伏興跪
致詞訖俛伏興退復位舎人揖躬賛再拜管軍臣僚以
下皆再拜三稱萬嵗内侍詣御座前承㫖退降階西向
宣荅訖舎人賛再拜管軍臣僚以下皆再拜三稱萬嵗
舎人賛各祗候管軍臣僚詣殿下侍立行門分左右立
次太史局官詣當殿北向立舎人揖躬賛再拜太史局
官再拜奏聖躬萬福出班躬身奏祥瑞訖退復位舎人
揖躬賛再拜太史局官再拜訖賛祗候太史局官東出
次舎人揖樞宻以下躬舎人當殿通某官姓名以下起
居稱賀訖轉身于班前西向立舎人賛再拜樞宻以下
皆再拜搢笏舞蹈三稱萬歲又再拜班首不離位奏聖
躬萬福又再拜舎人引班首出班俛伏跪致詞訖俛伏
興退復位舎人揖躬賛再拜樞宻以下皆再拜搢笏舞
蹈三稱萬歲又再拜東上閤門官當殿北向承㫖退西向
稱有制樞宻以下皆再拜宣荅訖復位舎人曰再拜樞
宻以下皆再拜搢笏舞蹈三稱萬歲又再拜樞宻直學
士升殿侍立(並皆/西升)知客省事以下殿廷東侍立餘官分
班出舎人禮直官揖宰臣以下躬舎人當殿通文武百
僚宰臣姓名以下起居稱賀(三公通/某官)舎人揖班首以下
横行北向立(學士侍制兩省官/將軍仍舊向立)稱賀如上儀(唯典儀賛/者退詣折)
(檻樞宻詣御座前承檻/東西向稱有制宣荅)賀訖宰相執政官升殿東西相
向立(宰臣執政官升東/中書侍郎升西階)樞宻直學士下殿餘官以次退
皇帝降座鳴鞭上侍立官以次退
　　　宣徳門肆赦
前期殿中監帥其屬尚舍張設宣徳門之内外又設御
座于前楹當中南向又設御幄于後東上閤門設捧赦
書儀物于御座之東稍南儀鸞司設文武百僚次于樓
前隨地之宜八作司設鷄竿于御街之東稍北大晟府
設鉦皷一于宫架之西稍北東向其日刑部大理寺開
封府以囚徒集于仗後東上閤門御史臺太常寺設文
武百官位于樓下皇帝御紫宸殿受賀畢少頃乘輦升
宣徳門至御閣東降輦歸御閣簾降内侍進呈赦書東
上閤門官于樓下侍立(二員於樓/上祗應)禮直官通事舎人分
引三公親王以下詣樓前分班立定左輔樞宻升詣御
座之東翰林學士承旨一員升詣御座之西俱南向立
(翰林學士承㫖/闕即翰林學士)次引禮部侍郎奏請中嚴少頃又奏外
辦降復本班簾卷大樂正令撞黄鐘之鐘右五鐘皆應
乾安之樂作内侍索扇扇合皇帝出御閣臨軒即御座
樓下鳴鞭簾卷内侍賛扇退樂止侍衞如常儀禮直官
通事舎人分引王公親王以下横行北向立定(學士侍/制兩省)
(官將畢仍/舊相向立)典儀曰再拜在位官皆再拜分班東西相向
立定樓下舎人詣樓前北向立左輔詣御座前承㫖退
稍前西向曰奉勅立金鷄退復位樓下舎人應諾趨詣
文武班南北向揖訖東向宣曰奉勅立金鷄宣付所司
退復位金鷄初立大晟府擊鼓投一杖囚集鼓聲止(初/宣)
(立金鷄即擊鼓立金/鷄訖即止更不投杖)樓上降赦書閤門受以置於案承
受二人舉案於東偏門之西南舎人二員對捧東上閤
門官揖引至班心北向揖稱宣付門下省退詣案西東
向立引門下侍郎詣案南北向搢笏跪閤門捧赦書
以授門下侍郎門下侍郎受訖執笏俛伏興舎人捧案
退置於樓下近於北訖歸本班東上閤門官還侍立位
次引門下侍郎捧赦書詣班前北向俛伏跪奉制書請
付施行(制書權付/禮直官)奏訖俛伏興躬身北向次引左輔詣
御座前承㫖退西向宣曰制可退復位門下侍郎稱宣付
班首稍西東向立次班首相向各俛伏跪門下侍郎搢
笏捧制書以授班首受訖執笏俛伏興捧歸位以付舎
人舎人跪受付提㸃承受啟封訖復授舎人舎人捧制
書折方行至班心近南西向又折方北向東上閤門官
一員并捧制書舎人於左省班復詣宣制位(起居郎舎/人一員㨗)
(句/)舎人宣曰有制典儀曰再拜在位官皆再拜舎人宣
制至咸赦除之獄吏詣班南北向躬稱脱枷訖奏聖躬
萬福三稱萬嵗以罪人過宣制訖樓上舎人賛樞宻院
官左輔翰林學士承㫖興賀再拜(樓上閤門/官不拜)東上閤門
官歸侍立舎人捧制書詣前東向立搢笏跪以制書授
班首班首受訖舎人執笏退復侍立位禮直官次引刑
部尚書詣班首前東向搢笏跪班首搢笏以制書授刑
部尚書刑部尚書受訖執笏以制書加於笏上以授所
司歸本班禮直官通事舎人引三公親王以下及應横
行官就北向位立定典儀曰再拜在位官皆再拜禮直官
通事舎人引班首稍前俛伏跪致詞訖俛伏興典儀曰
再拜在位者皆再拜搢笏舞蹈三稱萬嵗又再拜東上
閤門官詣樓前承㫖退於班首前西向稱有制典儀曰
再拜在位者皆再拜東上閤門官宣荅訖歸侍立位典
儀曰再拜在位者皆再拜舞蹈三稱萬嵗又再拜禮直
官通事舎人引三公親王以下分東西班序立禮直官
引左輔詣御座前奏禮畢退復位内侍索扇扇合大樂
正令撞㽔賔之鐘左五鐘皆應乾安之樂作簾降皇帝
降座還御幄樂止樓下鳴鞭舎人詣樓前北向承㫖四
色官應喏舎人北向稱奉勅放仗四色官趨至班南宣
曰奉勅放仗百僚再拜退宣詞令舎人於樓下宣勞將
士訖退(賜茶酒按/馬隊如儀)
　
　
　政和五禮新儀卷三十三
欽定四庫全書
　政和五禮新儀卷三十四
　　吉禮
　　　宗祀上帝儀(有司/行事)
　　　　時日
　　　　齋戒
　　　　奏告
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以季秋擇日祀上帝于端誠殿關太
史局太史局擇日報太常寺參酌訖具時日散告
　　　齋戒
前祀十日受誓戒於尚書省其日五鼓賛者設位版於
公相㕔下初獻在左刑部尚書在右並南向亞終獻位
於其南稍東北向西上監察御史位於其西稍北東向
戸部兵部工部尚書大司樂光禄卿大樂令光禄丞位
於其南稍西北向東上(大樂令光禄/丞位皆稍却)奉禮恊律郎太祝
郊社太官令位於其東西上北向質明賛者引行事執
事者就位立定禮直官引初獻降階就位禮直官賛揖
在位者對揖訖初獻搢笏讀誓文云某月某日季秋大
享明堂祀上帝各揚其職不共其事國有常刑讀訖執
笏禮直官賛奉禮恊律郎太祝郊社太官令先退餘官
對拜乃退散齋七日治事如故宿於正寢不弔喪問疾
作樂判書刑殺文書决罰罪人及與穢惡致齋三日(光/禄)
(卿丞太官/令齋三日)二日於本司(無本司者於太常/齋舎質明至齋所)准祀事得行
其餘悉禁前祀一日質明俱赴祠所齋宫官給酒饌與
祀之官已齋而闕者通攝行事
　　　奏告
前祀二日奏告神宗皇帝室如常告之儀
　　　陳設
前祀三日儀鸞司設行執事官次於端誠殿之東偏門
外隨地之宜設饌幔於端誠殿門外前二日光禄牽牲
詣祠所前一日郊社令帥其屬掃除殿之内外太常設
神位席太史設神位版於殿上(凡設神位版皆/郊社令監視)太常設
祭器(凡設祭器皆藉以/席籩豆又加巾蓋)以俟告潔(既畢/權徹)光禄陳牲於東
偏門外之北西向祝史各位於牲後太常設省牲位於牲
北三獻官在西東向戸部兵部工部尚書大司樂光禄
卿大樂令光禄丞奉禮恊律郎太祝郊社太官令在東
西向俱北上(凡設大樂令以/下位皆稍却)監察御史於戸部尚書之
北少絶光禄陳禮饌於東偏門外南向太常設省饌位
版於禮饌之南三獻官在南北向西上監察御史在西
東向戸部兵部工部尚書大司樂光禄卿大樂令光禄
丞奉禮恊律郎太祝郊社太官令在東西向北上大晟
設登歌之樂於殿上稍南北向又設官架於殿廷内立
舞表於鄼綴之間祀日丑前三刻禮直官賛者諸司職
掌各服其服太常設神位席太史設神位版上帝位于
端誠殿上北方南向神宗皇帝位于端誠殿上東方西
向俱席以莞太常陳玉於神位之右(玉以蒼璧盛以/匣燔玉用珉)禮
神之玉奠於神前燔玉加於幣(配位不/用玉)陳幣篚各於神
位之左(幣以/蒼)祝版各於神位之右置於坫次設祭器光
禄實之每位各左十有二籩為三行以右為上(第一行/形鹽在)
(前魚鱐糗餌粉餈次之第二行榛寔在前乾棗/乾桃乾䕩次之第三行菱在前芡栗鹿脯次之)右十有二豆
為三行以左為上(第一行芹菹在前筍菹葵菹菁菹次/之第二行韮菹在前酏食魚醢醯醢)
(次之第三行豚拍兔醢/在前鹿臡酏食次之)俎三二於籩前為二重以北為
上(第一重實以牛腥七體兩髀兩肩兩脅並脊兩髀在兩/端兩肩兩脅次之脊在中第二重實以羊腥七體其載)
(如牛若配位/即以東為上)一在豆前(實以豕腥七/體其載如羊)又爼六在豆右為二
重以北為上(第一重一實以牛腥腸胃肺離肺一在上/端刌肺三次之腸三胃三又次之一實以)
(羊腥腸胃肺其載如牛一實以豚腥膚九皆横載第二在/重一實以牛熟腸胃肺一實以豕熟膚其載如腥皆牛)
(左羊在中豕在右若/配位即以東為上)豋一在籩豆間(實以/大羮)槃一在豋前
(實以/毛血)簠二簋二在籩豆外簠在左簋在右(簠實以稻粱/粱在稻前簋)
(實以黍稷/稷在黍前)設太尊五山尊五為二重在殿上東南隅北
向西上(配位設於正/位酒尊之東)太尊在前皆有坫加勺冪為酌尊
(太尊一實明水為上尊一實以泛齊代以供内法酒初/獻官酌之山尊一實明水為上尊餘實以醴齊代以祠)
(祭法酒亞/獻酌之)又設太尊二山尊二于神位前(太尊一實泛齊/山尊一實醴齊)
(各以一尊/實明水)著尊二犧尊二象尊二壺尊六在下(著尊一實/盎齊犧尊)
(一實醍齊象尊一實沉齊各以一尊實明水/壺尊三實𤣥酒三實三酒明水𤣥酒皆在上)俱北向西
上加冪五齊三酒皆設而不酌太常設燭於神位前又
設俎六於饌幔内洗二於殿庭東堦之東南北向南直
東霤(盥洗在東/爵洗在西)罍在洗東加勺篚在洗西南肆實以巾
(若爵洗之篚則/又實以爵加玷)執罍篚者各位於其後又設揖位於東
偏門之外如省牲位(唯不設光/禄卿丞位)積柴於燎壇設望燎位
於殿庭東階下三獻官在北南向西上監察御史在西
東向戸部兵部工部尚書大司樂奉禮協律郎太祝
郊社令在東西向北上又設三獻官席位於殿下東階
之稍南西向南上戸部兵部工部尚書又於其南少絶
西向北上監察御史席位於殿庭之南奉禮郎太祝郊
社太官令位於其後大司樂大樂令席位於監察御史
之東恊律郎位於其後光禄卿席位於大司樂之東俱
北向西上又設監察御史位於殿上前楹之西東向
奉禮郎太祝郊社令在東西向北上大樂令在樂虡北
太官令於酌尊所俱北向恊律郎位二一於殿上前楹
間稍西一於宫架之西北俱東向大司樂位于宫架北
北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴端誠殿東偏門外次禮直
官賛者分引行事執事官詣偏門外省牲器位(凡初獻/行事禮)
(直官引餘官/皆賛者引)立定禮直官賛揖次引大司樂入行樂架
次引監察御史升自西階(凡行事執事官/升降皆自西階)視滌濯執事
官舉冪曰㓗降復位禮直官稍前曰告㓗畢請省牲太
祝出班廵牲一匝詣初獻前北向躬曰充退復位光禄
丞出班廵牲一匝詣初獻前北向躬曰腯退復位禮直
官賛者省牲畢請詣省饌位揖訖引行事執事官各就
位立定禮直官賛揖所司省饌畢禮直官賛省饌畢揖
訖俱還齋所光禄丞太祝以次牽牲詣厨授太官令次
引監察御史詣厨省鼎鑊視祭器滌溉恊律郎展視樂
器乃還齋所未後一刻太官令帥宰人以鸞刀割牲祝
史以槃取毛血各置於饌所遂烹牲晡後郊社令帥其
屬掃除壇之内外訖還齋所
　　　奠玉幣
祀日丑前五刻(行事用丑/時七刻)初獻以下並赴端誠殿東偏
門外各就次郊社令先入視設神位版訖退樂正帥工
人二舞入就位(登歌工人俟監察御史/㸃閱訖升西階各就位)次太官令帥其
屬實饌具畢次引光禄卿入詣殿庭南席位北向立賛
者曰再拜光禄卿再拜升殿㸃視饌畢次引監察御史
升殿㸃閲陳設糾察不如儀者(凡㸃視㸃閲/皆先詣正位)光禄卿退
還齋所餘官各服祭服次引行事執事官各就東偏門
外揖位立定禮直官賛揖次引太司樂大樂令恊律郎
先入就殿庭席位北向立賛者曰再拜大司樂以下皆
再拜各就位次引監察御史奉禮郎太祝郊社太官令
入就殿庭席位北向立次引初獻官户部兵部工部尚
書亞終獻俱入就殿庭席位西向立定禮直官稍前賛
有司謹請行事恊律郎跪俛伏舉麾興工皷柷宫架作
景安之樂帝臨嘉至之舞六成偃麾戞敔樂止(凡樂皆/恊律郎)
(跪俛伏舉麾興工皷柷/而後作偃麾戞敔而止)太常升烟燔牲首賛者曰再拜
在位者皆再拜次引監察御史奉禮郎太祝郊社太官
令升殿各就位立定(太官令就正/位酌尊所)次引初獻詣盥洗位
官架正安之樂作(初獻升降行止/皆作正安之樂)至洗位北向立搢笏
盥手帨手執笏升殿樂止登歌樂作詣上帝神位前北
向立樂止登歌嘉安之樂作搢笏跪次引奉禮郎搢笏
西向跪執事者以玉幣授奉禮郎奉禮郎奉玉幣授初
獻訖執笏興先詣神宗皇帝神位前北向立初獻受玉
幣奠訖執笏俛伏興再拜訖樂止次引初獻詣神宗皇
帝神位前東向立(酌獻詣酌/位准此)奠幣如上儀(惟登歌作/就安之樂)樂
止奉禮郎引復位初獻將降階登歌樂作降階樂止宫
架樂作復位樂止
　　　進熟
祀日有司設鼎六於神厨各在鑊右光禄卿帥進饌者
詣厨以匕升牛于鑊實于一鼎(肩臂臑肫胳正脊一直/脊一横脊一長脅一短)
(脅一代脅一/皆二骨以並)次升羊如牛實于一鼎次升豕如羊實于一
鼎(正配位各實/牛羊豕鼎一)皆設扃幂祝史對舉入設於饌幔内俟
初獻既升奠玉幣入陳於殿庭西階下北向東上祝史抽
扃委于鼎右除幂初鼎序入有司執匕及俎以從至西
階下各設于鼎西南肆匕加于鼎光禄以匕升牛載于
一俎(肩臂臑在上端肫胳/在下端脊脅在中)次升羊如牛載于一俎次升
豕如羊載于一俎(正配位各設/牛羊豕俎一)鼎先退次引戸部兵部
工部尚書詣西階之下搢笏奉俎(戸部奉牛兵部/奉羊工部奉豕)升殿
宫架豊安之樂作詣上帝神位前北向跪奠先薦牛次
薦羊又薦豕各執笏俛伏興有司設于豆右腸胃膚之
前(牛在左羊在/中豕在右)次詣神宗皇帝神位前東向奉俎如上
儀訖樂止俱降復位初奠爼訖引太祝取菹擩於醢祭於豆
間三又黍稷肺祭如初俱藉以茅退復位次引初獻再
詣盥洗位宫架樂作至洗位北向立搢笏盥手帨手執
笏詣爵洗位搢笏洗爵拭爵以授執事者執笏升殿樂
止登歌樂作詣正位酌尊所西向立樂止登歌嘉安之
樂作執事者以尊授初獻搢笏執爵執尊者舉幂太官
令酌太尊之泛齊訖先詣配位酌尊所北向立初獻以
爵授執事者執笏詣上帝神位前北向立搢笏跪執事
者以爵授初獻執爵祭酒三祭于茅苴奠爵執笏俛伏
興少立樂止次引太祝於神位前東向搢笏跪讀祝文
讀訖執笏興先詣神宗皇帝神位前南向立初獻再拜次
詣神宗皇帝神位前酌獻並如上儀(惟登歌作/徳安之樂)樂止太
官令復詣正位酌尊所太祝復位初獻將降階登歌樂
作降階樂止宫架樂作復位樂止文舞退武舞進宫架
正安之樂作舞者立定樂止次引亞獻詣盥洗位北向
立搢笏盥手帨手執笏詣爵洗位北向立搢笏洗爵拭
爵以授執事者執笏升殿詣正位酌尊所西向立宫架
作文安之樂神娯錫羡之舞執事者以爵授亞獻亞獻
搢笏執爵執尊者舉幂太官令酌山尊之醴齊訖先詣
配位酌尊所北向立亞獻以爵授執事者執笏詣上帝
神位前北向立搢笏跪執事者以爵授亞獻亞獻執爵
祭酒三祭于茅苴奠爵執笏俛伏興再拜次詣神宗皇
帝神位前行禮並如上儀訖樂止降復位次引終獻詣
洗及升殿行禮並如亞獻之儀降復位次引太祝徹籩豆
(籩豆各一/少移故處)登歌肅安之樂作卒徹樂止次引郊社令束
茅訖俱復位禮直官曰賜胙賛者承傳曰賜胙再拜在
位者皆再拜送神宫架景安之樂作一成止
　　　望燎
初景安之樂畢引三獻官戸部兵部工部尚書詣望燎
位宫架樂作至位樂止有司各詣神位前取玉幣祝版
饌物及牲之左髀束茅置於燎壇次引監察御史大司
樂太樂令奉禮郎恊律郎太祝郊社令詣望燎位立定
禮直官曰可燎火燎半柴次引初獻以下詣東偏門外
揖位禮直官賛禮畢揖訖退太官令帥其屬徹禮饌次
引監察御史升殿監視收徹訖還齋所光禄卿以胙奉
進監察御史就位展視光禄卿望闕再拜乃退
　
　
　
　
　
　
　
　
　
　
　
　政和五禮新儀卷三十四
欽定四庫全書
　政和五禮新儀卷三十五
　　吉禮
　　　皇帝祈榖祀上帝儀上
　　　　時日
　　　　齋戒
　　　　奏告
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御扎以來年正月上辛祈穀祀上帝具時日散告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部戸部禮部尚書吏
部禮部侍郎大司樂光禄卿大樂令光禄丞在其南(凡/設)
(大樂令光禄丞皆稍却如朝獻/朝享即功臣獻官在光禄丞下)執事官又在其南俱北
向西上監察御史位二在西東向北上讀册舉册官奉
禮恊律郎太祝郊社太官令在東西向北上(奉禮郎以/下位皆稍)
(却/)又設陪祠文武百官位於行事官之南又設行事執
事及陪祠親王宗室位於太廟齋坊少宰刑部侍郎在
北南向少宰在左刑部侍郎在右(刑部侍/郎稍却)亞終獻在南
北向西上親王及行事執事陪祠宗室在東西向北上
東上閤門御史臺太常寺以下分引羣官各就位(凡引/行事)
(執事陪祠文武官立班即御史臺/引殿中待御史一員先入就位)太宰讀誓於朝堂刑
部尚書涖之少宰讀誓於太廟齋坊刑部侍郎涖之誓
文曰來年正月某日上辛皇帝祈穀祀上帝(如朝獻朝/享即云前)
(二日景靈宫前/一日朝享太廟)各揚其職其或不恭國有常刑讀訖(内/朝)
(常職事官奉禮即以下文官宣徳/即以下武官從義即以下先退)餘官並對拜訖退
皇帝散齋七日於别殿致齋三日(二日於大慶殿/一日於青城如)
(朝獻朝享即一日於大慶殿/一日於太廟一日於青城)凡散齋不弔喪問疾作樂
有司不奏刑殺文書致齋日前後殿不視事惟行祀事
前致齋一日殿中監帥其屬尚舍鋪御座於大慶殿當中
南向設御座之左右稍北又設西閣及齋室於殿後之
左右殿上前楹施簾致齋之日質明有司陳大駕鹵簿
於宣徳門外尚輦陳平輦於垂拱殿廷文武百官俱就
次各服其服東上閤門奏請皇帝未後詣齋室通事舍
人等自下分引知樞宻院事以下詣垂拱殿庭立班東
上閤門附内侍進班齊牌垂拱殿簾降皇帝乘輦出殿
上少駐輦官迎駕自賛常起居次宣輦官上殿簾卷鳴
鞭行門禁衞諸班親從迎駕自賛常起居次舎人先賛
知内侍省官以下常起居次樞宻以下通班常起居賛
祗候引駕樞宻知客省事以下至簽書東上閤門官分
左右立六尚局應奉官祗應通侍大夫以下武功大夫
以下並先退次管軍臣僚宣名常起居賛祗候引駕並
分左右前導輦降東階垂拱殿門外禁衞諸班親從自
贊常起居次行宫使御营巡檢一班常起居(如通侍大/夫以下知)
(客省事以下武功大夫以下知内侍兩省帶/御器械官充行宫使御营巡檢各歸本班)至大慶殿
後閣降輦入西閣大慶殿簾降前導官並就次易朝服
詣御榻前分左右侍立(知樞宻院事簽書樞宻院事在/東西向北上同知樞宻院事在)
(西東向左輔在知樞宻院事之北賛拜東上閤門官一/員又在其北並西向知客省事以下在簽書樞宻院事)
(之南稍東西向北上簽書客/省事以下又在其南稍却)通事舍人等分引行事執事
陪祠文武官各綪結佩入詣大慶殿庭立班舎人引禮
部侍郎奏請中嚴侍臣詣幄奉迎内外符寳郎奉寳先
陳於御榻之左右少頃引禮部侍郎奏外辦皇帝服通
天冠絳紗袍綪結佩出西閣乘輿稱警蹕侍衞如常儀
由西房至御榻西降輿皇帝即御座南向侍臣夾侍賛
拜東上閤門官於榻前賛樞宻以下拜殿之上下應在
官皆再拜(東上閤門官賛拜訖轉身北/向随拜訖面西賛各祗候)次禮直官引左
輔詣御座前俛伏跪奏稱左輔具官臣某言請皇帝降
座就齋室奏訖俛伏興還侍位(凡左輔奏/請准此)皇帝降座乘
輿由東房入齋室侍臣各還所司直衞者如常儀通事
舎人分引行事執事陪祠文武官以次出(三省親王樞/宻宗室起居)
(問聖體並/如上儀)應行事執事陪祠官及從升官並散齋七日
宿于正寢致齋三日各宿於其次(三省樞宻院官各宿/於本㕔及都從官并)
(尚書侍郎分宿於秘書省堂侍後省餘官内庭有所司/者各宿于中書司諸方客使許赴陪位者各宿于其次)
凡散齋治事如故惟不弔喪問疾作樂判書刑殺文書
决罰罪人及與穢惡致齋之日官給酒饌唯祀事得行
其餘悉禁與祀之官已齋而闕者通攝行事
　　　奏告
前祀二日奏告太宗皇帝室如常告之儀
　　　陳設
前祀三日殿中監帥其屬設大次於外壝東門之内道
北南向小次於午階之東西向儀鸞司設文武侍臣次
于大次之前隨地之宜行事陪祠官宗室及有司次於外
壝東門之外設東方南方客使次于文官之後西方北
方客使次于武官之後設饌幔于内壝東門之外道北
南向前祀二日郊社令帥其屬掃除壇之上下積柴于燎
壇光祿牽牲詣祠所大晟陳登歌之樂于壇上稍南北向
設宫架於壇南内壝之外立舞表于鄼綴之間前祀一
日太常設神位席太史設神位版上帝位於壇上北方
南向席以槀秸太宗皇帝位于壇上東方西向席以蒲
越(告潔畢/權徹)奉祀郎禮直官設皇帝位版于壇下小次前
西向飲福位於壇下午階之西北向望燎位于柴壇之
北南向設爟火于望燎位之東南向(東西各/六人)賛者設亞
終獻位於小次之南稍東西向大禮使太宰左丞在於
其南行事吏部禮部尚書吏部禮部侍郎光禄卿讀册
舉册官光禄丞位於大禮使之東(光禄丞/稍却)奉禮郎摶黍
太祝郊社太官令位於小次之東北俱西向北上監察
御史位二一於壇下午階之西南一於子階之西北俱
東向恊律郎位二一於壇上樂虡之西北一於宫架之
西北俱東向大樂令位於登歌樂虡之北大司樂位於
宫架之北良醖令位于酌尊所俱北向又設陪祠文武官
位于執事者之南諸方客使在文官之南隨其方國光
禄陳牲於東壝門外西向祝史各位於牲後太常設省
牲位於牲西大禮使太宰左丞在南北向西上行事吏
部戸部禮部尚書吏部禮部侍郎大司樂光禄卿讀册
舉册官太樂令光禄丞奉禮恊律郎摶黍太祝郊社太
官令在北南向西上(凡設大樂令以/下位皆稍却)監察御史在吏部
尚書之西異位稍却光禄陳禮饌於東壝門外道北南
向太常設省饌位版於禮饌之南大禮使太宰左丞在
南北向西上監察御史位二俱在西東向北上行事吏
部戸部禮部尚書吏部禮部侍郎大司樂光禄卿讀册
舉册官大樂令光禄丞奉禮郎恊律郎摶黍太祝郊社
太官令在東西向北上禮部帥其屬設祝册案於神位
之右司尊彛帥其屬設玉幣篚於酌尊所次設籩豆簠
簋之位每位皆左十有二籩右十有二豆俱為三行爼
三一在籩前二在豆后為二重登一在籩豆間簠一簋
一在籩豆外簠在左簋在右又設尊坫之位每位皆太
尊五山尊五為二重在壇上東南隅北向西上(配位設/於正位)
(酒尊/之東)太尊在山尊前皆有坫加勺冪為酌尊又太尊二
山尊二在神位前著尊二在壇下午階之西(配位設于/壇下西階)
(之/北)象尊二壺尊六在壇下午階之東(配位設于壇/下南階之南)俱北
向西上(配位即東/向北上)皆加冪設而不酌又設每位籩豆簠
簋俎各一於饌幔内設御洗二於壇下午階東南北向
(盥洗在東/爵洗在西)罍在洗東加勺篚在洗西南肆寔以巾(若爵/洗之)
(篚即又寔/以爵加坫)設皇帝位於壇南北向内侍酌水位於洗東
執巾位於酌水内侍之北俱西向吏部侍郎位於爵洗
之西東向又設亞終獻盥洗爵洗於本位之南罍篚各
設於左右皆西向執罍篚者位其後祀日丑前五刻郊
社令與太史官屬各服其服升壇設上帝太上皇帝神
位版於壇上太府卿少府監帥其屬陳玉幣於篚(上帝/以蒼)
(璧盛于匣幣皆以/蒼配位不用玉)禮神之玉置於神位前燔玉加於幣
光禄卿帥其屬入實籩豆簠簋(籩三行以右為上第一/行形鹽在前魚鱐糗餌)
(次之第二行榛實在前乾桃乾䕩乾棗次之第三行菱/在前芡栗鹿脯次之豆三行以左為上第一行芹菹在)
(前筍菹葵菹菁菹次之第二行韭菹在前酏食魚醢兎/醢次之第三行豚拍在前鹿臡醯醢次之簠實以稲簋)
(實以黍登/實以太羮)太官令帥其屬入實俎(籩前一俎實以牛腥/七體兩髀兩肩兩脅)
(并脊兩髀在兩端兩肩兩脅次之脊在中豆右之俎為二/重以北為上第一重實以牛腥腸胃肺離肺一在上端刌)
(肺三次之腸三胃三又次之第二重實以牛/熟腸胃肺其載如腥若配位即以東為上)良醢令帥
其屬入實尊(太尊實以泛齊山尊實以醴齊著尊實以/盎齊犧尊實以醍齊象尊實以沉齊各以)
(一尊實明水壺尊三實𤣥酒/三實三酒明水𤣥酒皆在上)太常設燭於神位前又設
大禮使以下行事執事官揖位於卯階之東内壝外如
省牲位所司陳異寳嘉瑞及伐國之寳於宫架之南東
西相向
　
　
　
　
　政和五禮新儀卷三十五
欽定四庫全書
　政和五禮新儀卷三十六
　　吉禮
　　　皇帝祈穀祀上帝儀中
　　　車駕自大慶殿詣青城
前祀一日陪祠文武官先詣祈穀壇齋宫其日導駕官
以下就次各服其服尚輦奉御進輿于大慶殿乘黄令
進玉輅于宣徳門内南向設千牛將軍一員位于輅前
北向門下侍郎一員位於左輔之前賛者二人位又於
其前少頃東上閤門御史臺太常寺分引左輔門下侍
郎太僕卿乘黄令詣大慶殿西階下立北向東上(乘黄/令位)
(其/後)次引導駕官在其後東西相向立以俟奉迎前導次
管軍臣僚次行宫使御营廵檢等又在其後禮直官通
事舎人引禮部侍郎奏請中嚴(凡左輔門下侍郎禮官/部侍郎奏請皆禮直)
(通事舎/人引)少頃又奏外辦皇帝服通天冠絳紗𫀆乘輿以
出降自西階稱警蹕如常儀宣賛舎人賛左輔以下常
起居次導駕官常起居(已起居者止/奏聖躬萬福)次管軍臣僚次行
宫使御营廵檢等常起居(該宣名者/即宣名)太僕卿出詣玉輦
所攝衣而升正立執轡導駕官導皇帝出大慶殿門外
至玉輅所千牛將軍前跪執轡左輔進當輿前俛伏跪
奏左輔具官臣某言請皇帝降輿升輅奏訖俛伏興退
復位(凡左輔奏/請准此)乘黄令稍前東向進玉輅皇帝降輿升
輅太僕卿立授綏導駕官分左右歩導門下侍郎進當
輅前俛伏奏門下侍郎具官臣某言請車駕進發奏訖
俛伏興退復位(凡門下侍郎/奏請准此)車駕動稱警蹕左輔先詣
宣徳門内以俟門下侍郎及賛者夾侍以出千牛將軍
夾輅而趨車駕將及宣徳門至侍臣上馬所門下侍郎
奏請車駕少駐勅侍臣上馬左輔前承㫖退稱曰制可
門下侍郎𫝊制稱侍臣上馬賛者承𫝊勅侍臣上馬諸
侍御衞之官各督其屬左右翊駕在黄麾内符寳郎奉
八寳前導殿中監後部從導駕官夾侍於前賛者在左
輔門下侍郎之前侍臣上馬畢次大内留守於宣徳門
外再拜奏辭門下侍郎奏請車駕進發車駕動稱警蹕
不鳴皷吹大駕鹵簿前導詣青城車駕將至青城東上
閤門御史臺分引陪祠文武官宗室客使禮直官賛者
引行事執事官俱詣泰禋門外立班再拜奉迎訖退(内/已)
(起居者止奏/聖躬萬福)車駕及門少駐文武侍臣皆下馬導駕官
歩導入門車駕動千牛將軍夾輅而趨至端誠殿前廻
路南向千牛將軍立於輅右左輔奏請皇帝降輅乘輿
尚輦奉御進輿於輅後皇帝降輅乘輿入齋殿侍衞
如常儀導駕官歩導至殿前皇帝降輿歸殿後閣簾降
通事舎人承㫖勅羣官各還次學士院以祝册授通進
司進御書訖付尚書禮部(如朝獻朝享即並如冬祀大/禮車駕自太廟詣青城儀)
　　　省牲器
省牲之日午後十刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾蓋)太府卿少府監陳
幣於篚(告潔畢/權徹)未後三刻禮直官賛者引大禮使以下
詣東壝門外省牲位立定光禄卿丞與執事者牽牲就
位禮直官賛者引大司樂入行樂架(凡亞終獻行事皆/禮直官太常博士)
(引大禮使太宰左丞行事皆/禮直官引餘官皆賛者引)次引禮部尚書升自卯堦
視滌濯(凡行事執事者/升降皆自卯階)次又引太宰申視滌濯執事者
皆舉冪曰㓗俱復位禮直官稍前曰告㓗畢請省牲次
引禮部尚書侍郎稍前省牲訖退復位次引光禄卿出
班廵牲一匝西向躬曰充曰備次引光禄卿出班廵牲
一匝西向躬曰腯俱復位禮直官稍前曰省牲畢請就
省饌位賛揖訖引大禮使以下各就位立定禮直官賛
揖所司省饌具畢禮直官省饌畢賛揖訖俱還齋所光
禄卿丞及執事者以次牽牲詣厨授太官令次禮部尚
書詣厨省鼎鑊視滌溉恊律郎展視樂器乃還齋所晡
後一刻太官令帥宰人以鸞刀割牲祝史各取毛血實
于槃俱置饌所遂烹牲郊社令帥其屬掃除壇之上下
　　　奠玉幣
祀日丑前五刻(行事日丑/時七刻)諸祠官及陪祠之官各服其
服郊社令與太史官屬入設神位版太府卿少府監入
陳玉幣光禄卿入陳籩豆簠簋太官令入實爼良醖令
入實尊樂正帥工人二舞以次入與執尊罍篚冪者各
就位次通事舎人等分引陪祠文武官及宗室客使各
入就位次禮直官賛者分引大禮使以下行事執事官
就卯堦内壝門外揖位立定禮直官賛揖次引監察御
史次引大禮使以下入就位次引監察御史按視壇之
上下糾察不如儀者退復位尚輦奉御進輿於齋殿皇
帝服通天冠絳紗袍乘輿以出近侍及扈從之官導從
至大次門外皇帝降輿入次簾降禮儀使樞宻院官太
常卿東上閤門官太常博士禮直官分立於大次外之
左右次引禮部侍郎詣前奏請中嚴少頃又奏外辦符
寳郎奉寳郎陳於宫架之北禮儀使當次前俛伏跪奏
禮儀使具官臣某言請皇帝行事奏訖俛伏興還侍位
(禮儀使奏/禮畢准此)簾捲皇帝服衮冕以出侍衛如常儀禮儀使
以下前導至中壝門外殿中監跪進大圭殿中少監副
之(凡殿中監進圭受/圭皆少監副之)禮儀使奏請執大圭前導皇帝入
自正門(侍衛不應入/者止於門外)協律郎跪俛伏舉麾興(凡行禮執/事者取物)
(奠物皆跪/俛伏興)工皷柷宫架儀安之樂作(皇帝升降行/止皆作此樂)至午
階版位西向立偃麾戞敔樂止(凡樂皆協律郎跪俛伏/舉麾興工皷柷而後作)
(偃麾戞敔/而後止)禮儀使以下分左右侍立(凡行禮皆禮儀使/樞宻院官太常卿)
(東上閤門官太常博士禮直/官前導至位則分立于左右)禮儀使前奏有司謹具請
行事宫架作景安之樂帝臨降康之舞六成止太常升
煙燔牲首禮儀使奏請再拜皇帝再拜賛者曰再拜在
位官皆再拜内侍取玉幣于篚立於尊所次引太宰吏
部尚書侍郎升詣上帝神位前立太宰吏部尚書俱西
向北上侍郎東向禮儀使前導皇帝詣盥洗位宮架樂作
至洗位北向立樂止内侍酌水以進禮儀使奏請搢大
圭盥手内侍跪取巾於篚興以進皇帝帨手内侍受巾
跪奠於篚禮儀使奏請執大圭前導皇帝升壇大禮使
從(皇帝升降大禮使皆從/左右侍衛量人數升)宫架樂作至壇下樂止升自
午階登歌樂作至壇下樂止登歌嘉安之樂作殿中監
跪進鎮圭禮儀使奏請搢大圭執鎮圭前導皇帝詣上
帝神位前北向立内侍先設繅藉於地禮儀使請跪奠
鎮圭於繅藉執大圭俛伏興又奏請搢大圭跪内侍加
玉於幣以授吏部尚書吏部尚書以授太宰太宰西向
跪以進禮儀使奏請受玉幣皇帝受奠訖吏部侍郎東
向跪受以興進奠于上帝神位前太宰吏部尚書侍郎
俱詣太宗皇帝神位前以俟禮儀使奏請執大圭俛伏
興内侍取鎮圭繅藉詣太宗皇帝神位前先設繅藉於
地禮儀使奏請再拜皇帝再拜訖樂止禮儀司前導皇
帝詣太宗皇帝神位前東向奠幣並如上儀(惟登歌作/仁安之樂)
太宰以下俱復位禮儀使前導皇帝還版位登歌樂作
内侍舉鎮圭繅藉以鎮圭授殿中監以還有司皇帝降
階樂止宫架樂作至版位西向立樂止祝史奉毛血槃
立於壝門外由其階升太祝迎於壇上俱進奠于神位
前太祝與執事者退立於尊所
　政和五禮新儀卷三十六
欽定四庫全書
　政和五禮新儀卷三十七
　　吉禮
　　　皇帝祈穀祀上帝儀下
　　　進熟
祀日有司陳鼎二於神厨各在鑊右太官令帥進饌者
詣厨以匕升牛於鑊實於一鼎(肩臂臑肫胳正脊一直/脊一横脊一長脅一短)
(脅一代脅一皆二骨以/並正配位各一鼎一鑊)皆設扃冪祝史對舉陳於饌幔
内重行西向以南為上光禄實籩豆簠簋於饌幔内(籩/實)
(以粉餈豆實以糝食/簠實以粱簋實以稷)次引禮部侍郎詣饌所視腥熟之
莭俟皇帝升奠玉幣訖還位樂止禮部尚書詣饌所執
籩豆簋簠以入戸部尚書詣饌所奉爼以入太官令引入
正門宫架豐安之樂作設於邜階之下北向西上奉牲
者在東祝史抽扃委于鼎右除冪初鼎序入有司執匕
及俎以從至卯階下各設於鼎西匕加於鼎太官令以
匕升牛載於一俎(肩臂臑在上端肫胳下端/脊脅在中正配位各一爼)鼎先退俟
祝史進徹毛血槃以次出次引禮部尚書搢笏執籩豆
簠簋戸部尚書搢笏奉俎以升執事者各迎於壇上禮
部尚書奉籩豆簠簋詣上帝神位前北向跪奠啟蓋于
下執笏俛伏興有司設籩於糗餌前豆於醯醢前簠於
稻前簋於黍前次引戸部尚書奉俎詣上帝神位前北
向跪奠執笏俛伏興有司設於豆前次詣太宗皇帝神
位前東向跪奠並如上儀樂止俱降復位太祝取菹擩
于醢祭於豆間三又取黍稷肺祭如初皆籍用茅各還
尊所次引太宰左丞詣上帝神位前西向立以北為上吏
部侍郎詣爵洗位東向立禮儀使前導皇帝詣盥洗位
宫架樂作至洗位北向立樂止内侍酌水以進禮儀使
奏請搢大圭盥手内侍跪取巾於篚興以進皇帝帨手
内侍受巾跪奠於篚禮儀使奏請執大圭前導皇帝詣
爵洗位宫架樂作至洗位北向立樂止吏部侍郎跪取
爵於篚興以進禮儀使奏請搢大圭受爵内侍酌水以
進禮儀使奏請洗爵内侍跪取巾於篚以進皇帝拭爵
内侍受巾跪奠於篚吏部侍郎受爵升自午階禮儀使
奏請執大圭前導皇帝升壇宫架樂作至午階樂止升
自午階登歌樂作至壇上樂止登歌歆安之樂作吏部
侍郎奉爵詣正位酌尊所西向立執尊者舉冪良醖令
酌太尊之泛齊訖次詣配位酌尊所北向立禮儀使前
導皇帝詣上帝神位前北向立禮儀使奏請搢大圭跪
吏部侍郎以爵授左丞左丞授太宰太宰西向跪以進
禮儀使奏請執爵祭酒(三祭于/茅苴)奠爵執大圭俛伏興又
奏請少立樂止太宰左丞俱詣太宗皇帝神位前北向
立以俟舉册官舉祝册進於上帝神位之右讀册官搢
笏東向跪讀册文讀訖執笏興先詣太宗皇帝神位前
南向立禮儀使奏請再拜皇帝再拜有司奠册于上帝
神位前禮儀使前導皇帝詣太宗皇帝神位前酌獻並
如上儀(惟登歌作/紹安之樂)太宰以下俱復位禮儀使前導皇帝
還版位登歌樂作降階樂止宫架樂作至版位西向立
樂止禮儀使奏請還小次宫架樂作將至小次禮儀使
奏請釋大圭殿中監跪受大圭皇帝入小次簾降樂止
文舞退武舞進宫架容安之樂作舞者立定樂止初皇
帝將詣小次禮直官太常博士引亞獻詣盥洗位北向
立搢笏盥手帨手執笏詣爵洗位北向立搢笏洗爵拭
爵以授執事者執笏升詣正位酌尊所西向立宫架
作隆安之樂神保鍚羡之舞執事者以爵授亞獻搢笏
執爵執尊者舉冪太官令酌山尊之醴齊訖次詣配位
酌尊所北向搢笏跪執事者以爵授執事者執笏詣上
帝神位前北向搢笏跪執事者以爵授亞獻亞獻執爵
祭酒三祭于茅苴奠爵執笏俛伏興少退北向再拜次
詣太宗皇帝神位前酌獻並如上儀樂止降復位初亞獻
行禮將畢次禮直官太常博士引終獻詣洗及升壇酌
獻並如亞獻之儀降復位初皇帝既奠玉幣光禄以牛
左臂一脅及長脅短脅俱二骨以並載于胙俎設于壇
下飲福位之西俟終獻既升獻引户部尚書摶黍太
祝太官令詣飲福位東向立奉俎豆爵酒者各位於其
後禮儀使奏請詣飲福位簾捲出次宫架樂作殿中監
跪進大圭禮儀使奏請執大圭前導皇帝詣飲福位將
至位樂止宫架禧安之樂作皇帝至飲福位北向立尚
醖典御執尊升詣酌尊所良醖令酌上尊福酒合置一
尊典御奉尊降詣飲福位以授殿中少監尚醖奉御執
爵殿中少監酌之奉御於爵授殿中監殿中監西向捧
以立禮儀使奏請再拜皇帝再拜殿中監跪以爵酒進
禮儀使奏請搢大圭跪受爵祭酒(三祭/于地)啐酒奠爵殿中
監跪受爵以興太祝帥執事者持胙俎進減神位前正
脊二骨加於俎上内侍受俎以授戸部尚書戸部尚書
西向跪以進皇帝受俎奠戸部尚書受俎以興退復位
太官令取黍於簋摶以授太祝太祝受以豆東向跪進
皇帝受訖奠之太祝受豆以興退復位次殿中監再跪
以爵酒進禮儀使奏請受爵飲福酒奠爵殿中監受虛
爵興以授典御奉御執事者俱退復位禮儀使奏請執大
圭俛伏興又奏請再拜皇帝再拜樂止禮儀使前導皇
帝還版位宫架樂作至版位西向立樂止次引禮部尚
書升壇徹籩豆戸部尚書升壇徹俎(籩豆俎各一/俱少移故處)登歌
成安之樂作卒徹樂止禮部戸部尚書降復位禮直官
曰賜胙行事陪祠官拜賛者承傳曰賜胙再拜在位官
再拜送神宫架景安之樂作一成止
　　　望燎
景安之樂畢禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷胏祭藉以白茅束之吏部侍郎帥太祝執篚進
詣神位前取玉幣祝册籍以茅以俎載牲醴黍稷飯爵
酒各由其階降壇南行詣樂壇自南陛升以玉幣祝册
饌物置於燎柴禮直官曰可燎舉爟火東西各以炬燎
半柴禮儀使奏禮畢前導皇帝還大次宫架樂作出中
壝門外禮儀使奏請釋大圭殿中監跪受大圭以還有
司侍衛如常儀皇帝至大次樂止禮部郎中奏觧嚴引
大禮使以下詣卯階之東内壝外揖位立禮直官賛禮
畢揖訖退通事舎人引陪祠文武官及宗室客使以次
出將士不得輙離部位(端誠殿受賀並/如冬祀大禮儀)
　　　車駕還内
前期殿中監帥其屬尚舎設御幄於大慶殿門外之東
南向大晟設宫架於宣徳門外稍南其日祀事禮畢所
司轉仗衛鹵簿於還途如來儀文武百官宗室客使先
詣宣徳門外就次以俟立班奉迎乘黄令進金輅於行
宫殿門外南向千牛將軍一員執長刀立於輅前尚輦
奉迎御輿於齋殿導駕官俱詣齋殿門外奉迎禮部侍
郎奏請中嚴少頃又奏外辦簾捲皇帝服通天冠絳紗
袍乘輿以出應導駕官等並迎駕奏聖躬萬福(内祗應/官賛謝)
(皆再/拜)太僕卿出詣金輅所攝衣而升正立執轡皇帝乘
輿降自西階至金輅所左輔奏請皇帝降輿升輅(有司/仍具)
(大輦若乗輦即/奏云降輿乘輦)太僕卿立授綏千牛將軍馭駕如來儀
門下侍郎奏請車駕進發車駕動稱警蹕侍衛如常儀
至侍臣上馬所門下侍郎奏請車駕少駐勅侍臣上馬
左輔前承㫖退稱曰制可門下侍郎傳制稱侍臣上馬
賛者承傳車駕進發車駕動稱警蹕鼓吹及諸軍樂振
作車駕將至宣徳門外文武百官宗室客使並立班再
拜奉迎次大内留守見再拜訖退車駕至宣徳門外少
駐文武侍臣皆下馬步導千牛將軍降立于輅右車駕
動千牛將軍夾輅而趨大樂正令奏采茨之樂入門樂
止車駕至御幄前左輔奏請皇帝降輅乘輿(若乘輦即/奏云降輦)
(乗/輿)皇帝降輅乘輿以入禮部侍郎奏觧嚴通事承㫖
𠡠羣官各還次將士各還其所(若肆赦並如冬祀大/禮宣徳門肆赦之儀)
　
　
　
　
　
　
　政和五禮新儀卷三十七
欽定四庫全書
　政和五禮新儀卷三十八
　　吉禮
　　　祈穀祀上帝儀(有司/行事)
　　　　時日
　　　　齋戒
　　　　奏告
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔嵗以來年正月上辛祈穀祀上帝關太
史局太史局以其日報太常寺太常寺叅酌訖具時日
散告
　　　齋戒
前祀十日受誓戒于尚書省其日五皷賛者設位版於
公相㕔下初獻官在左刑部尚書在右並南向亞終獻
位于其南稍東北向西上監察御史位于其西稍北東
向戸部尚書大司樂光禄卿大樂令光禄丞位於其南
稍西北向東上(大樂令光禄/丞位稍却)奉禮協律郎太祝郊社太
官令位於其東西向北上質明賛者引行事執事官就
位立定禮直官引初獻降就位禮直官賛揖在位者對
揖初獻搢笏讀誓文云某月某日上辛祈穀祀上帝各
揚其識不共其事國有常刑讀訖執笏禮直官賛奉禮
協律郎太祝郊社太官令先退餘官對拜乃退散齋七
日治事如故宿于正寢不弔䘮問疾作樂判書刑殺文
書決罰罪人及與穢惡致齋三日(光禄卿丞太/官令齋一日)二日于
本司(無本司者于太常/齋舎貭明至齋所)唯執事得行其餘悉禁前祀一
日質明俱赴祠所齋宫官給酒饌祀官已齋而闕者通
攝行事
　　　奏告
前祀二日奏告太宗皇帝室如常告之儀
　　　陳設
前祀二日儀鸞司設行事執事次於壇東壝門之外及
齋宫之内隨地之宜設饌幄於内壝東門外道北南向
前三日光禄牽牲詣祠所前一日郊社令帥其屬掃除
壇之上下太常設神位席太史設神位版於壇上(凡設/神位)
(版皆郊社/令監視)太常設祭器(凡設祭器皆藉以/席籩豆又加巾蓋)以俟告潔(既/畢)
(權/徹)光禄陳牲于卯堦之東南内壝之外西向祝史各位
于牲後太常設省牲位于牲西三獻官在南北向戸部
尚書大司樂光禄卿太樂令光禄丞奉禮協律郎太祝
郊社太官令在北南向俱西上(凡設大樂令光禄/丞以下位皆稍却)監察
御史於户部尚書之西少絶光禄陳禮饌於壇之東南
内壝之外南向太常設省饌位版於禮饌之南三獻官
在南北向西上監察御史在西東向戸部尚書大司樂
光禄卿大樂令光禄丞奉禮協律郎太祝郊社太官令
在東西向北上大晟設登歌之樂於壇上稍南北向設
宫架於壇南内壝之外立舞表於鄼綴之間祀日丑前
五刻禮直官賛者諸司職掌各服其服太常設神位席
太史設神位版上帝位於壇上北方南向席以槀秸太
宗皇帝位於壇上東方西向席以蒲越太常陳玉於神
位之左(玉以蒼璧盛以/匣燔玉用珉)禮神之玉奠於神前燔玉加於
幣(配位不/用玉)陳幣篚各於神位之左(幣以/蒼)祝版各於神位
之右置於坫太常設祭器光禄實之每位各左十有二
籩為三行以右為上(第一行形鹽在前魚鱐糗餌粉餈/次之第二行榛實在前乾桃乾䕩)
(乾棗次之第三行菱/在前芡栗鹿脯次之)右十有二豆為三行以左為上(第/一)
(行芥菹在前筍菹葵菹菁菹次之第二行韭菹在前酏/食魚醢兎醢次之第三行肫胉在前鹿臡醯醢糁食次)
(之/)俎三一於籩前(實以牛腥七體兩髀兩肩兩脅并脊/兩髀在兩端兩肩兩脅次之脊在中)
二在豆右為二重以北為上(第一重實以牛腥腸胃肺離/肺一在上端刌肺三次之)
(腸三胃三又次之第二重實以牛熟腸/胃肺其載如腥若配位即以東為上)豋一在籩豆間
(實以/大羮)槃一在登前(實以/毛血)簠二簋二在籩豆外簠在
左簋在右(簠實以稻粱粱在稲前/簋實以黍稷稷在黍前)設太尊五山尊五
為二重在壇上東南隅北向西上(配位即設于正/位酒尊之東)太尊
在前皆有坫加勺冪為酌尊(太尊一實明水為上尊餘實/泛齊代以供内法酒初獻酌)
(之山尊一實醴齊代以/祠祭法酒亞終獻酌之)又設太尊二山尊二在神位前(太/尊)
(一實泛齊山尊一實醴/齊各以一尊實明水)著尊二犧尊二在午階之西第
一龕(著尊一實盎齊犧尊一實醴齊各一尊實/明水若配位即設于西階之北第一龕)象尊二壺
尊六在壇下午階之西(象尊一實明水一實沉齊壺尊/三實𤣥酒三實三酒明水𤣥酒)
(皆在上若配位即/設壇下西階之北)俱北向西上(若配位即/東向北上)皆加冪五齊
三酒設而不酌太常設燭於神位前又設俎二於饌幔
内洗二于卯階東北向(盥洗在東/爵洗在西)罍在洗東加勺篚在洗
西南肆實以巾(若爵洗之篚則/又實以爵加坫)執罍篚者位其後又設
揖位于卯階之東内壝之外如省牲位(惟不設光/禄卿丞位)積柴
于燎壇設望燎位于卯階之東南内壝之内三獻官在
北南向西上監察御史在西東向戸部尚書大司樂大
樂令奉禮協律郎太祝郊社令在東西向北上又設三
獻官席位於卯階之東北西向南上戸部尚書席位于
卯階之東南西向設監察御史席位於午階之南北向
奉禮郎太祝郊社太官令位於其後大司樂大樂令席
位于監察御史之東協律郎位於其後光禄卿席位於
大司樂之東俱北向西上又設監察御史位于壇上樂
虡之北在西東向奉禮郎太祝郊社令在東西向北上
大樂令於樂虡之北太官令在酌尊所俱北向協律郎
位二一于壇上樂虡之西一於宫架之西北俱東向大
司樂位於宫架之北北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲位(凡初獻行事禮直/官餘官皆賛者引)立定
禮直官賛揖次引大司樂入行樂架次引監察御史升
自卯階(凡行事執事者/升降皆自西階)視滌濯執事者舉冪曰㓗降復
位禮直官稍前曰告㓗畢請省牲太祝出班廵牲一匝
詣初獻前西向躬曰腯退復位禮直官賛省牲畢請詣
省饌所禮直官賛者省饌畢揖訖俱還齋所光禄丞太
祝以次牽牲詣厨授太官令次引監察御史詣厨省鼎
鑊視祭器滌溉協律郎展視樂器乃還齋所未後一刻
太官令帥宰人以鸞刀割牲祝史以槃取毛血各置於
饌所遂烹牲晡後郊社令帥其屬掃除壇之上下訖還齋
所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退樂正帥工人二舞入就位
(登歌工人候監察御史/㸃閲訖升階各就位)次太官令帥其屬實饌具畢次
引光禄卿入詣午階之南席位北向賛者曰再拜光禄卿
再拜升壇視禮饌畢次引監察御史升壇㸃閲陳設糾
察不如儀者(凡㸃視㸃閲/皆先詣正位)光禄卿還齋所餘官各服祭
服次引行事執事官各就卯階東内壝外揖位立定禮直
官賛揖次引大司樂大樂令協律郎先入就午階南席
位北向立賛者曰再拜大司樂以下皆再拜各就位次
監察御史奉禮郎太祝郊社太官令入就午階南席位
北向立次引初獻戸部尚書亞終獻入就卯階東席位
西向立禮直官稍前賛有司謹具請行事協律郎跪俛
伏舉麾興工皷柷宫架作景安之樂帝臨嘉至之舞六
成偃麾戞敔樂止(凢樂皆協律即跪俛伏舉麾興工/皷柷而後作偃麾戞敔而後止)太常
升煙燔牲首賛者曰再拜在位者皆再拜次引監察御
史奉禮郎太祝郊社太官令升壇各就位立定(太官令/就正位)
(酌尊/所)吹引初獻詣盥洗位宫架正安之樂作(几初獻升/降行止皆)
(作正安/之樂)北向立搢笏盥手帨手執笏升壇樂止登歌樂
作詣上帝神位前北向立樂止登歌嘉安之樂作搢笏
跪次引奉禮郎搢笏西向立跪執事者以玉幣授奉禮
郎奉禮郎奉玉幣授初獻訖執笏先詣太宗皇帝神位
前北向立初獻受玉幣奠訖執笏俛伏興再拜訖樂止
次引初獻詣太宗皇帝神位前東向立(酌獻詣配/位准此)奠幣
如上儀(唯豋歌作/仁安之樂)樂止奉禮郎復位初獻將降壇登歌
樂作降階樂止宫架樂作復位樂止
　　　進熟
祀日有司設鼎二於神厨各在鑊右光禄帥進饌者詣
厨以匕升牛于鑊實于一鼎(肩背臑肫胳正脊一直脊/一横脊一長脅一短脅一)
(代脅一皆二骨以/並正配位各一鼎)皆設扄冪祝史對舉入設於饌幔内
候初獻既升奠玉幣入陳于卯階下西向南上祝史抽
扄委於鼎右除冪初鼎序入匕加于鼎光祿以匕升牛各
載於一俎(肩臂臑在上端肫胳在下端/脊脅在中正配位各一俎)鼎先退次引戸
部尚書詣卯階下搢笏奉俎升壇宫架豐安之樂作詣
上帝神位前北向跪奠執笏俛伏興有司設于豆前次
詣太宗皇帝神位前東向奉俎如上儀訖樂止降復位
初奠俎訖引太祝取菹擩于醢祭于豆間三又取黍稷
肺祭如初俱藉以茅退復位次引初獻再詣盥洗位宫
架樂作至洗位北向立搢笏盥手帨手執笏詣爵洗位
搢笏洗爵拭爵以授執事者執笏升壇樂止登歌樂作
詣正位酌尊所西向立樂止登歌嘉安之樂作執事者
以授爵初獻初獻搢笏執爵執尊者舉幂太官令酌
太尊之泛齊訖光詣配位酌尊所北向立初獻以爵授
執事者執笏詣上帝神位前北向立搢笏跪執事者以
爵授初獻初獻執爵祭酒三祭於茅苴奠爵執笏俛伏
興少立樂止次引太祝於神位前東向搢笏跪讀祝文
讀訖執笏興先詣太宗皇帝神位前南向立初獻再拜
次詣太宗皇帝神位前酌獻並如上儀(惟登歌作/紹安之樂)樂止
太官令復詣正位酌尊所太祝復位初獻將降壇登歌
樂作降階樂止宫架樂作舞者立定樂止次引亞獻詣
盥洗位北向立搢笏盥手帨手執笏詣爵洗位北向立
搢笏洗爵以授執事者執笏升壇詣正位酌尊所西向
立宫架作乂安之樂神娯鍚羨之舞執事者以爵授亞
獻亞獻搢笏執爵執事者舉冪太官令酌山尊之醴齊
訖先詣配位酌尊所北向立亞獻以爵授執事者執笏
詣上帝神位前北向立搢笏跪執事者爵授亞獻亞獻
執爵祭酒三祭於茅苴奠爵執笏俛伏興再拜次詣太
宗皇帝神位前行禮並如上儀訖樂止降復位次引終
獻詣洗及升壇行禮並如亞獻之儀降復位引太祝徹
籩豆(籩豆各一/少移故處)登歌肅安之樂作卒徹樂止次引郊社
令束茅訖俱復位禮直官曰賜胙賛者承傳曰賜胙再
拜在位者再拜送神宫架景安之樂作一成止
　　　望燎
初景安之樂畢引三獻官戸部尚書詣望燎位宫架樂
作至位樂止有司各詣神位前取玉幣祝版饌物及牲
之左髀束茅置於燎壇次引監察御史大司樂大樂令
奉禮協律郎太祝郊社令詣望燎位立定禮直官曰可
燎火燎半柴次引初獻以下詣東壝門外揖位立禮直
官賛禮畢揖訖退太官令帥其屬徹禮饌次引監察御
史詣壇監視收徹訖還齋所光禄卿以胙奉進監察御
史就位展視光禄卿望闕再拜乃退
　
　
　
　政和五禮新儀卷三十八
欽定四庫全書
　政和五禮新儀卷三十九
　　吉禮
　　　皇帝雩祀上帝儀上
　　　　時日
　　　　齋戒
　　　　奏告
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御劄以來年四月擇日雩祀上帝太常寺帖太史
局擇日報太常寺太常寺参酌申奏具時日散告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部戸部禮部尚書吏
部禮部侍郎大司樂光禄卿大樂令光禄丞在其南(凡/設)
(光䘵丞大樂令位皆稍却如朝獻/朝享即功臣獻官在光禄丞下)執事官又在其南俱
北向西上監察御史位二在西東向北上讀冊舉册官
奉禮恊律郎太祝郊社太官令在東西向北上(奉禮以/下位皆)
(稍/却)設陪祠文武百官位於行事官之南又設行事執事
及陪祠親王宗室位於太廟齋坊少宰刑部侍郎在北
南向少宰在左刑部侍郎在右(刑部侍/郎稍却)亞終獻在南北
向西上親王及行事執事陪祠宗室在東西向北上東
上閤門御史臺太常寺以下分引羣官各就位(凡將引/行事執)
(事陪祠文武官立班即御史臺/引殿中侍御史一員先入就位)太宰讀誓于朝堂刑部尚
書涖之少宰讀誓於太廟齋坊刑部侍郎涖之誓文曰
今年四月某日皇帝雩祀上帝(如朝獻朝享即以前三/日朝獻景靈宫前一日)
(朝享/大廟)各揚其職其或不恭國有常刑讀訖(内朝堂執事/官奉禮即以)
(下文官宣徳即以下武/官從義即以下先退)餘並對拜訖退皇帝散齋七日
於别殿致齋三日(二日於大慶殿一日於青城如朝獻/朝享即一日於大慶殿一日於太廟)
(一日於/青城)凡散齋不弔䘮問疾作樂有司不奏刑殺文書
致齋日前后殿不視事唯行祀事前致齋一日殿中監
帥其屬尚舍鋪御座於大慶殿當中南向設東西房於
御座之左右稍北又設西閣及齋室於殿後之左右殿
上前楹施簾致齋之日質明有司陳大駕鹵簿於宣徳
門外尚輦陳平輦於垂拱殿廷文武百官俱就次各服其
服東上閤門奏請皇帝未后詣齋室通事舍人等自下
分引知樞宻使以下詣垂拱殿廷立班東上閤門所内
侍進班齊牌垂拱殿簾降皇帝乗輦出至殿上少駐輦
官迎駕自賛常起居宣輦官上殿簾卷鳴鞭行門禁衛
諸班親從迎駕自贊常起居次舍人先贊知内侍省官
以下常起居次樞宻以下通班常起居贊袛候引駕樞
宻知客省事以下至簽書東上閤門官分左右立六尚
局應奉官祗應通侍大夫以下武功大夫以下並先退
次管軍臣僚宣名常起居贊祗候引駕並分左右前導
輦降東階垂拱殿門外禁衛諸班親從自贊常起居次
行宫使御營廵檢一班常起居(如通侍大夫以下知客/省事以下武功大夫以)
(下知内事兩省帶御器械官/行宫使御营廵檢各歸本班)至大慶殿後閣降輦入西
閣大慶殿簾降前導官並就次易朝服詣御榻前分左右
侍立(知樞宻院事簽書樞宻院事在東西向北上同知/樞宻院事在東西向左輔一員在知樞宻院事之)
(北贊拜東上閤門官一員又在其北並西向知客省事/以下在簽書樞宻院事之南稍東西向北上簽書客省)
(事以下又在/其南稍却)通事舍人等分引行事執事陪祠文武官
各綪結佩入詣大慶殿廷立班引禮部侍郎奏請中嚴
侍臣詣幄奉迎内外符寳郎奉寳先出陳於御榻之左
右少頃禮部侍郎奏外辦皇帝服通天冠絳紗袍綪結
佩出西閣乗輿稱警蹕侍衛如常儀由西房至御榻西
降輿皇帝即御座南向侍臣夹侍贊拜東上閤門官於
榻前贊樞宻以下拜殿之上下應在位官皆再拜(東上/閤門)
(官贊禮訖轉身北向隨/拜訖面西贊各祗候)次禮直官引左輔詣御座前俛
伏跪奏稱左輔具官臣某官請皇帝降座就齋室奏訖
俛伏興退侍位(凡左輔奏/請准此)皇帝降座乗輿由東房入齋
室侍臣各還所司直衛者如常儀通事舍人分引行事
執事陪祠文武官以次出(三省親王樞宻宗室/起居問聖體並如儀)應行事
執事陪祠官及從升者並散齋七日宿於正寢致齋三
日各宿於其次(三省樞宻院官各宿于本㕔及都堂侍/從官并尚書侍郎分宿于秘書後省餘)
(官内廷有所司者各宿于其司諸/方客使許赴陪位者各宿于其次)凡散齋治事如故唯
不弔䘮問疾作樂判書刑殺文書決罰罪人及與穢惡致
齋之日官給酒饌唯祠事得行其餘悉禁與祠之官已
齋而闕者通攝行事
　　　奏告
前祀二日奏告太宗皇帝室如常告之儀
　　　陳設
前祀三日殿中監帥其屬尚舍設大次於外壝東門之
内道北南向小次於午階之東西向儀鸞司設文武侍
臣次於大次之前隨地之宜行事陪祠官宗室及有司
次於外壝東門之外設東方南方客使次於文官之後
西方北方客使次於武官之後設饌幔於内壝東門之
外道北南向前祀二日郊社令帥其屬掃除壇之上下
積柴於燎壇光禄牽牲詣祠所大晟陳登歌之樂於壇
上稍南北向設宫架於壇南内壝之外立舞表於鄼綴
之間前祀一日太常設神位席太史設神位版上帝位
於壇上北方南向席以槀秸太宗皇帝位於壇上東方西
向席以蒲越(告㓗畢/權徹)奉禮郎禮直官設皇帝位版於壇
上小次前西向飲福位於壇下午階之西北向望燎位
於柴壇之北南向設爟火於望燎位之東西向(東西各/六人)贊
者設亞終獻位於小次之南稍東西向大禮使太宰左
丞在於其南行事吏部戸部禮部尚書吏部禮部侍郎
光禄卿讀冊舉冊官光禄丞位於大禮使之東(光禄丞/稍却)
奉禮郎摶黍太祝郊社太官令位於小次之東北俱西
向北上監察御使位二一於壇下午階之西南一於子
階之西北俱東向恊律郎位二一於壇下樂虡之西北
一於宫架之西北俱東向大樂令位於登歌樂虡之北
大司樂位於宫架之北良醖令位於酌尊所俱北向又
設陪祠文武官位於執事者之南諸方客使在文官之
南隨其方國光禄陳牲於東壝門外西向祝史各位於
牲后太常設省牲位於牲西大禮使太宰左丞在南北
向西上行事吏部戸部禮部尚書吏部禮部侍郎大司
樂光禄卿讀册舉册官大樂令光禄丞奉禮恊律郎摶
黍太祝郊社太官令在北南向西上(凡該太樂令以/下位皆稍却)監
察御史在吏部尚書之西異位稍却光禄陳禮饌於東
壝門外道北南向太常設省饌位版於禮饌之南大禮
使太宰左丞在南北向西上監察御史位二俱在西東
向北上行事吏部戸部禮部尚書吏部禮部侍郎大司
樂光禄卿讀冊官大樂令光禄丞奉禮恊律郎摶黍太
祝郊社太官令在東西向北上禮部帥其屬設祝册案
於神位之右司尊彛帥其屬設玉幣篚於酌尊所次設
籩豆簠簋之位每位皆左十有一籩右十有一豆俱為
三行俎三一在籩前二在豆右為二重登一在籩豆間
簠一簋一在籩豆外簠在左簋在右又設尊坫之位每
位皆太尊五山尊五為二重在壇上東南隅北向西上
(配位設于正/位酒尊之東)太尊在前皆有坫加勺冪為酌尊又太尊
二山尊二在神位前著尊二犧尊二在壇下午階之西
(配位設于壇/下酉階之北)象尊二壺尊六在壇下午階之東(配位設/于壇下)
(酉階/之南)俱北向西上(配位即東/向北上)皆加冪設而不酌又設每
位籩豆簠簋盤俎各一於饌幔内設御洗二於壇下午
階東南北向(盥洗在東/爵洗在西)罍洗在東加勺篚在洗西南肆
實以巾(若洗爵七篚即/又實以爵加坫)設皇帝位於洗南北向内侍酌
水位於洗東執巾位於酌水内侍之北俱西向吏部侍
郎位於爵洗之東西向又設亞終獻盥洗爵洗於本位
之南罍篚各設於左右皆西向執罍篚者位其後祀日
丑前五刻郊社令與太史官屬各服其服升壇設上帝
太宗皇帝神位版於壇上太府卿少府監帥其屬陳玉
禮神之玉置於神位前燔玉(口/力)於幣光禄卿帥其屬入
實籩豆簠簋(籩三行以右為上第一行形鹽在前魚鱐/糗餌次之第二行榛實在前乾桃乾橑乾)
(棗次之第三行蔆在前芡栗鹿脯次之豆三行以左為上/第一行芹菹在前荀菹葵菹菁菹次之第二行韮菹在前)
(酏食魚醢兔醢次之第三行豚胉在前鹿臡/醓醢次之簠實以稲簋實以黍登實以大羮)太官令帥
其屬入實俎(籩前之爼一實以牛腥七體両髀両肩兩脅并/脊兩髀在兩端兩脅兩肩次之脊在中豆右)
(之爼二重第一重實以牛腥膓胃肺離肺一在上端刌/肺三次之膓三胃三又次之第二重實以牛熟膓胃肺)
(其載如腥若配/位即以東為上)良醖令帥其屬入實尊(太尊實以泛齊/山尊實以醴齊)
(著尊實以盎齊犧尊實以醍齊象尊實以沈齊各以一/尊實明水壺尊三實𤣥酒三實三酒明水𤣥酒皆在上)
太常設燭於神位前又設大禮使以下行事執事官揖
位於夘階之東内壝之外如省牲位所司陳異寳嘉瑞
及伐國之實於宫架之南東西相向
　
　
　
　
　政和五禮新儀卷三十九
欽定四庫全書
　政和五禮新儀卷四十
　　吉禮
　　　皇帝雩祀上帝儀中
　　　車駕自大慶殿詣青城
前祀一日文武陪祠官先詣雩祀壇齋宫其日導駕官
以下就次各服其服尚輦奉御進輿於大慶殿乗黄令
進玉輅於宣徳門内南向設千牛將軍一員位於輅前
北向門下侍郎一員於左輔之前贊者二人位於其前
少頃東上閤門御史䑓太常寺分引左輔門下侍郎太
僕卿乗黄令詣大慶殿西階下立北向東上(乗黄令位/于其後)
次引導駕官在其后分東西相向立以俟奉迎前導次
管軍臣僚次行宫使御营廵檢等又在其后禮直官通
事舍人引禮部侍郎奏請中嚴(凡左輔門下侍郎禮部/侍郎奏請皆禮直官通)
(事舍/人引)少頃又奏外辦皇帝服通天冠絳紗袍乗輿以出
降自西階稱警蹕如常儀宣贊舍人贊左輔以下常起
居次導駕官常起居(已起居者止/奏聖躬萬福)次管軍臣僚次行宫
使御營廵檢等常起居(該宣名者/即宣名)太僕卿出詣玉輅所
攝衣而升正立執轡導駕官前導皇帝出大慶殿門外
至玉輅所千牛將軍前跪執轡左輔進當輿前俛伏跪
奏左輔具官臣某言請皇帝降輿陞輅奏訖俛伏興退
復位(凡左輔奏/請准此)乗黄令稍前東向進玉輅皇帝陞輅太
僕卿立授綏導駕官分左右歩導門下侍郎進當輅前
俛伏跪奏稱門下侍郎具官臣某言請車駕進發奏訖
俛伏興退復位(凡門下侍郎/奏請准此)車駕動稱警蹕左輔先詣
宣徳門内以俟門下侍郎及贊者夾侍以出千牛將軍
夾輅而趨車駕將及門至侍臣上馬所門下侍郎奏請
車駕少駐勅侍臣上馬左輔前承㫖退稱曰制可門下
侍郎傳制稱侍臣上馬贊者承傳勅侍臣上馬諸侍衛
之官各督其屬左右翊駕在黄麾内符寳郎奉八寳前
導殿中監後部從導駕官夾侍於前贊者在左輔門下
侍郎之前侍臣上馬畢次大内留守於宣徳門外再拜
奉辭門下侍郎奏請車駕進發車駕動稱警蹕不鳴皷
吹大駕鹵簿前導詣青城車駕將至青城東上閤門御
史臺分引文武陪祠官宗室客使禮直官贊者引行事
執事官俱詣泰禋門外立班再拜奉迎訖退(内已起居/者止奏聖)
(躬萬/福)車駕及門少駐文武侍臣皆下馬導駕官步導
入門車駕動千牛將軍夾輅而趨至端誠殿前迴輅南
向千牛將軍立於輅右左輔奏請皇帝降輅乗輿尚輦
奉御進輿於輅后皇帝降輅乗輿入齋殿侍衛如常儀
導駕官歩導至殿閣皇帝降輿歸殿后閣簾降通事舍
人承㫖勅羣官各還次學士院以祝冊授通進司進御
書訖付尚書禮部(如朝獻朝享即並如冬祀大/禮車駕自太廟詣青城儀)
　　　省牲器
省牲之日午后十刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾蓋)太府卿少府監陳
玉幣於篚(告㓗畢/權徹)未後二刻禮直官贊者分引大禮使
以下詣東壝門外省牲位立定光禄卿與執事者牽
牲就位禮直官贊揖贊者引大司樂入行樂架(凡亞終/獻行事)
(皆禮直官太常博士引大禮使太宰左/丞行事皆禮直官引餘官皆贊者引)次引禮部尚書
陞自夘階視滌濯(凡行事執事者/升降皆自夘堦)次引太宰申視滌濯
執事者舉冪曰潔俱復位禮直官稍前曰告潔畢請省
牲次引禮部尚書侍郎稍前省牲訖退復位次引光禄
卿出班廵牲一匝西向躬曰充曰偹次引光禄丞出班
循牲一匝西向躬曰腯俱復位禮直官稍前曰省牲畢
請就省饌位贊者揖訖引大禮使以下各就位立定禮
直官贊揖所司省饌具畢禮直官贊省饌畢贊揖訖俱
還齋所光禄卿及執事者以次牽牲詣厨省鼎鑊視
滌溉協律郎展視樂器乃還齋所晡後一刻太官令帥
宰人以鸞刀割牲祝史各取毛血實於槃俱置饌所遂
烹牲郊社令帥其屬掃除壇之上下
　　　奠玉幣
祀日丑前五刻(行事用丑/時七刻)諸祀官及陪祠之官各服其
服郊社令與太史官屬入設神位版太府卿少府監入
陳玉幣光禄卿入實籩豆簠簋太官令入實尊樂正帥
工人二舞以次入與執尊罍篚冪者各就位次通事舍
人等分引文武陪祠官及宗室客使各人就位次禮直
官贊者分引大禮使以下行事執事官就夘堦内壝門
外揖位立定禮直官贊揖次引監察御史次引大禮使
以下入就位次引監察御史按視壇之上下糾察不如
儀者退伏位尚輦奉御進輿於齋殿皇帝服通天冠絳
紗袍乗輿以出迎侍及扈從之官導從至大次門外皇
帝降輿入次簾降禮儀使樞宻院官太常卿東上閤門
官太常博士禮直官分立於大次外之左右次引禮部
侍郎詣前奏請中嚴少頃又奏外辦符寳郎奉寳陳玉
于宫架之北禮儀使當次前俛伏跪奏禮儀使具官臣某
言請皇帝行事奏訖俛伏興還侍位(禮儀使奏/禮畢准此)簾卷皇
帝服衮冕以出侍衛如常儀禮儀使以下前導至中壝
門外殿中監跪進大圭殿中少監副之(凡殿中監進圭/受圭皆少監副)
(之/)禮儀使奏請執大圭前𨗳皇帝入自正門(侍衛不應/入者止於)
(門/外)協律郎跪俛伏舉麾興(凡行禮執事者取物/奠物皆跪俛伏興)工皷柷
宫架儀安之樂作(皇帝升降行止/皆作儀安之樂)至午階版位西向立偃
麾戞敔樂止(凡樂皆恊律郎跪俛伏舉麾興工/皷柷而后作偃麾戞敔而後止)禮儀使
以下分左右侍立(凡行九皆禮儀使樞宻院官太常卿/東上閭門官太常博士禮直官前𨗳)
(至位則分/立于左右)禮儀使前奏有司謹具請行事宫架作景安
之樂帝臨降康之舞六成止太常升煙燔牲首禮儀使
奏請再拜皇帝再拜賛者曰再拜在位官皆再拜内侍
取玉幣於篚立於尊所次引太宰吏部尚書侍郎升詣
上帝神位前立太宰吏部尚書俱西向北上侍郎東向
禮儀使以下前𨗳皇帝詣盥洗位宫架樂作至洗位北
向立樂止内侍酌水以進禮儀使奏請搢大圭盥手内
侍跪取巾于篚興以進皇帝帨手内侍受巾跪奠於篚
禮儀使奏請執大圭前𨗳皇帝升壇大禮使從(皇帝升/降大禮)
(使皆從左右侍/衛量人數升)宫架樂作至壇下樂止升自午階登歌
樂作至壇上樂止登歌嘉安之樂作殿中監跪進鎮圭
禮儀使奏請搢大圭執鎮圭前導皇帝詣上帝神位前北
向立内侍先設繅藉于地禮儀使奏請跪奠鎮圭於繅
藉執大圭俛伏興又奏請搢大圭跪内侍加玉於幣以
授吏部尚書吏部尚書以授太宰太宰西向跪以進禮
儀使奏請受玉幣皇帝受奠訖吏部侍郎東向跪受以
進興奠于上帝神位前太宰吏部尚書侍郎俱詣太宗
皇帝神位前以俟禮儀使奏請執大圭俛伏興内侍取
鎮圭繅藉詣太宗皇帝神位前先設繅藉于地禮儀使
奏請再拜皇帝再拜訖樂止禮儀使前導皇帝詣太宗
皇帝神位前東向奠幣並如上儀(惟登歌作/獻安之樂)太宰以下
俱復位禮儀使前導皇帝還版位登歌樂作内侍舉鎮
圭繅藉以鎮圭授殿中監以還有司皇帝降階樂止宫
架樂作至版位西向立樂止祝史奉毛血槃立扵壝門
外由其階陞大祝迎扵壇上俱進奠於神位前太祝與
執事者退立於尊所
　政和五禮新儀卷四十
欽定四庫全書
　政和五禮新儀卷四十一
　　吉禮
　　　皇帝雩祀上帝儀下
　　　進熟
祀日有司陳鼎二於神厨各在鑊右太官令帥進饌者
詣厨以匕升牛於鑊實於一鼎(肩臂臑肫胳正脊一直/脊一横脊一長脅一短)
(脅一代脅一皆二骨/以並正配位各一鼎)設扃幂祝史對舉陳扵饌幔内重行
西向以南為上光禄丞實籩豆簠簋於饌幔前(籩實以/粉餈豆)
(實以糁食簠實/以粱簋實以稷)次引禮部侍郎詣饌所視腥熟之節俟
皇帝升奠玉幣訖還位樂止引禮部尚書詣饌所執籩
豆簠簋以入户部尚書詣饌所奉俎以入太官令引入
正門宫架豐安之樂作設扵外堦之下北向西上奉牲
者在東祝史抽扄委扵鼎右除幂初鼎序入有司執匕
及俎以從至夘堦下各設于鼎西匕加扵鼎太官令以
匕陞牛各載一俎(肩臂臑在上端肫胳在下端/脊脅在中正配位各一俎)鼎先退
祝史進徹毛血槃以次出次引禮部尚書搢笏執籩豆
簠簋户部尚書搢笏奉俎以陞執事者各迎扵壇上禮
部尚書奉籩豆簠簋詣上帝神位前北向跪奠啟盖扵
下執笏俛伏興有司設籩於糗餌前豆於醯醢前簠於
稻前簋於黍前次引户部尚書奉俎詣上帝神位前北
向跪奠執笏俛伏興有司設於豆前次詣太宗皇帝神
位前東向跪奠並如上儀樂止俱降復位太祝取菹擩
於醢祭扵豆間三又取黍稷肺祭如初皆藉用茅各還
尊所引太宰左丞詣上帝神位前西向立以北為上次
引吏部侍郎詣爵洗位東向立禮儀使導皇帝詣盥洗
位宫架樂作至洗位北向立樂止内侍酌水以進禮儀
使奏請搢大圭盥手内侍跪取巾扵篚興以進皇帝帨
手内侍受巾跪奠扵篚内禮儀使奏請執大圭前導皇
帝詣爵洗位宫架樂作至洗位北向立樂止吏部侍郎
跪取爵扵篚興以進禮儀使奏請搢大圭受爵内侍酌
水以進禮儀使奏請洗爵内侍跪取巾扵篚興以進皇
帝拭爵内侍受巾跪奠扵篚吏部侍郎受爵升自午階
禮儀使奏請執大圭前導皇帝升壇宫架樂作至午階
樂止升自午階登歌樂作至壇上樂止登歌歆安之樂作
吏部侍郎奉爵詣正位酌尊所西向立執尊者舉幂良
醖令酌大尊之泛齊訖先詣配位酌尊所北向立禮儀
使前導皇帝詣上帝神位前北向立禮儀使奏請搢大
圭跪吏部侍郎以爵授左丞左丞授太宰西向跪以進
禮儀使奏請執爵祭酒(三祭於/茅苴)奠爵執大圭俛伏興奏
請少立樂止太宰左丞俱詣太宗皇帝神位前北向立
以俟舉册官舉祝册進於上帝神位之右讀册官搢笏
東向跪讀册文讀訖執笏興先詣太宗皇帝神位前南
向立禮儀使奏請再拜皇帝再拜有司奠册扵上帝神
位前禮儀使前導皇帝詣太宗皇帝神位前酌獻並如
上儀(惟登歌作/咸安之樂)太宰以下俱復位禮儀使前導皇帝還
版位登歌樂作降階樂止宫架樂作至版位西向立樂
止禮儀使奏請還小次宫架樂作将至小次禮儀使奏
請釋大圭殿中監跪受大圭皇帝入小次簾降樂止文
舞退武舞進宫架容安之樂作舞者立定樂止初皇帝将
詣小次禮直宫太常博士引亞獻詣洗位北向立搢笏
盥手帨手執笏詣爵洗位北向立搢笏洗爵拭爵以爵
授執事者執笏升詣正位酌尊所西向立宫架作隆安
之樂神保鍚羡之舞執事者以爵授亞獻亞獻搢笏執
爵執事者舉幂太官令酌山尊之醴齊訖先詣配位酌
尊所北向立亞獻以爵授執事者執笏詣上帝神位前
北向搢笏跪執事者以爵授亞獻亞獻執爵祭酒三祭
於茅苴奠爵執笏俛伏興少退北向再拜次詣太宗皇
帝神位前酌獻並如上儀樂止降復位初亞獻行禮将
畢次禮直官太常博士引終獻詣洗及升壇酌獻並如
亞獻之儀降復位初皇帝既奠玉幣光禄以牛左臂一
骨及長脅短脅俱二骨以並載於胙爼設於壇下飲
福位之西俟終獻既升獻引户部尚書搏黍太祝太官
令詣飲福位東向立奉爼豆爵酒者各位扵其後禮
儀使奏請詣飲福位簾卷出次宮架樂作殿中監跪進
大圭禮儀使奏請執大圭導皇帝詣飲福位将至位樂
止宫架禧安之樂作皇帝至飲福位北向立良醖令典
御執尊升詣酌尊所良醖令酌上尊福酒合置一尊典御
奉尊降詣飲位以授殿中少監尚醖奉御執爵殿中少
監酌之奉御以爵酒授殿中監殿中監西向捧以立禮
儀使奏請再拜皇帝再拜殿中監跪以爵酒進禮儀使
奏請搢大圭跪受爵祭酒(三祭/於地)啐酒奠爵殿中監跪受
爵以興太祝帥執事者持胙俎進減神位前正脊二骨
横脊二骨加扵俎上内侍受俎以授户部尚書户部尚
書西向跪以進皇帝受俎奠之户部尚書受俎以興退
復位太官令取黍扵簋搏以授太祝太祝受以豆東向
跪進皇帝受訖奠之太祝受豆以興退復位次殿中監
再跪以爵酒進禮儀使奏請受爵飲福酒奠爵殿中監
受虚爵興以授典御奉御執事者俱退復位禮儀使奏
請執大圭俛伏興又奏請再拜皇帝再拜止禮儀使前
導皇帝還版位宫架樂作至版位西向立樂止次引禮
部尚書升壇徹籩豆户部尚書升壇徹俎(籩豆各一皆/少移故處)
登歌成安之樂作卒徹樂止禮部户部尚書降復位禮
直官曰賜胙行事陪祠官拜賛者承傳曰賜胙再拜在
位官皆再拜送神宫架景安之樂作一成止
　　　望燎
景安之樂畢禮儀使奏請詣望燎位前導皇帝詣望燎
位宮架樂作至位南向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅以俎載牲體黍稷飯爵
酒降壇南行詣柴壇自南陛升以玉幣祝册饌物置扵
燎柴禮直官曰可燎舉爟火東西各以炬燎半柴禮儀
使奏請禮畢前導皇帝還大次宫架樂作出自中壝門
外禮儀使奏請釋大圭殿中監跪受大圭以還有司侍
衞如常儀皇帝至大次樂止禮部侍郎奏解嚴次引大
禮使以下詣階之東内壝外揖位立禮直官賛禮畢揖
訖退通事舎人等引陪祠文武官及宗室客使以次出
将士不得輒離部位(端成殿受賀並/如冬祀大禮儀)
　　　車駕還内
前期殿中監帥其属尚舎設御幄扵大慶殿門外之東
南向大晟設宫架扵宣徳門外稍南其日祀事禮畢所
司轉仗衞鹵簿扵還途如來儀文武百官宗室客使先
詣宣徳門外就次以俟立班奉迎乘黄令進金輅扵行
宫殿門外南向千牛将軍一員執長刀立扵輅右尚輦
奉御進輿扵齋殿導駕官俱詣齋殿門外奉迎禮部侍
郎奏請中嚴少頃又奏外辦簾卷皇帝服通天冠絳紗
袍乗輿以出應導駕官並迎駕奏聖躬萬福(内秪應官/賛謝皆再)
(拜/)太僕卿出詣金輅所攝衣而升正立執轡皇帝乗輿
降自西階至金輅所左輔奏請皇帝降輿升輅(有司仍/具大輦)
(若乗輦即奏/云降輿陞輦)太僕卿立受綏千牛将軍馭駕如來儀門
下侍郎奏請車駕進發車駕動稱警蹕侍衛如儀至侍
臣上馬所門下侍郎奏請車駕少駐勅侍臣上馬左輔
前承㫖退稱曰制可門下侍郎傳制稱侍臣上馬賛者
承傳勅侍臣上馬門下侍郎奏請車駕進發車駕動稱
警蹕鼓吹及諸軍樂振作車駕将至宣徳門外文武百
官宗室客使並立班再拜奉迎次大内留守見再拜訖
退車駕至宣徳門外少駐文武侍臣皆下馬歩導千牛
将軍夾輅而趨大樂令奏采茨之樂入門樂止車駕至
御幄前左輔奏請皇帝降輅乗輿(若輦即奏云/降輦乗輿)皇帝降
輅乗輿以入禮部郎中奏解嚴通事舎人承㫖勅羣官
各還次将士各還其所(若肆赦並如冬祀大/禮宣徳門肆赦儀)
　
　
　
　
　
　
　政和五禮新儀卷四十一
欽定四庫全書
　政和五禮新儀卷四十二
　　吉禮
　　　雩祀上帝儀(有司/行事)
　　　　時日
　　　　齋戒
　　　　奏告
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以來年孟夏擇日雩祀上帝關太史
局太史局擇日報太常寺参酌訖具時日散告
　　　齋戒
前祀十日受誓戒於尚書省其日五皷贊者設位服於
公相㕔下初獻官在左刑部尚書在右並南向亞終獻位
於其南稍東北向西上監察御史位於其西稍北東向
戸部尚書大司樂光禄卿太樂令光禄丞位於其南稍
西北向東上(太樂令光禄/丞位稍却)奉禮恊律郎太祝郊社太官
令位於其東西向北上質明贊者引行事執事官就位
立定禮直官引初獻降階就位禮直官贊揖在位者對
揖初獻搢笏讀誓文某月某日孟夏雩祀上帝各揚其
職不共其事國有常刑讀訖執笏禮直官贊奉禮恊律
即太祝郊社太官令先退餘官對拜乃退散齋七日治
事如故宿扵正寢不弔喪問疾作樂判書刑殺文書决罰
罪人及與穢惡齋戒三日(光禄卿丞太/官令齋一日)二日於本司(無/本)
(司者于太常齋/舍質明至齋所)唯祀事得行其餘悉禁前祀一日質明
俱赴祠所齋宫官給酒饌祀官已齋而闕者通攝行事
　　　奏告
前祀二日奏告太宗皇帝室如常告之儀
　　　陳設
前祀三日儀鸞司設行事執事官次於壇東壝門之外
及齋宫之内隨地之宜設饌幔於内壝東門外道北南
向前二日光禄牽牲詣祠所前一日郊社令帥其屬掃
除壇之上下太常設神位席太史設神位版於壇上(凢/設)
(神位版皆郊/社令監視)太常設祭器(凢設祭器皆藉以/席籩又加巾盖)俟告潔(既/畢)
(權/徹)光禄陳牲於夘階之東南内壝之外西向祝史各位
于牲後太常設省牲位於牲西三獻官南北向戸部尚
書大司樂光禄卿大樂令光禄丞奉禮恊律郎太祝郊
社太官令牲北南向俱西上(此設太樂令以/下位皆稍却)監察御史
於户部尚書之西少絶光禄陳禮饌於壇之東南内壝
之外南向太常設省饌位於禮饌之南正獻官牲南北
向西上監察御史牲西東向户部尚書大司樂光禄卿
大樂令光禄丞奉禮恊律郎太祝郊社太官令牲東西
向北上大晟設登歌之樂扵壇上稍南北向設宫架於
壇南内壝之外立舞表於鄼綴之間祀日丑前五刻禮
直官賛者職掌各服其服太常設神位席太史設神位
版上帝位於壇上北方南向席以槀秸太宗皇帝位於
壇上東方西向席以蒲越太常陳玉於神位之左(玉以/蒼璧)
(盛以匣燔/玉用珉)禮神之玉奠於神前璠玉加於幣(配位不/用玉)陳
幣篚各於神位之左祝版各於神位之右置於坫太常
設祭器光禄實之每位左十有二籩為三行右為上(第/一)
(行形鹽在前魚鱐糗餌粉餈次之第二行榛實在前/乾桃乾䕩乾棗次之第三行菱在前芡栗鹿脯次之)右
十有二豆為三行以左為上(第一行芹菹在前筍菹葵/菹次之第二行韮菹在前)
(酏食魚醢兔醢次之第三行豚/胉在前鹿臡醓醢糝食次之)俎三一在籩前(實以牛/腥七體)
(兩髀兩肩兩脅并脊兩髀在前/兩端兩肩兩脅次之脊在中)二在豆右為二重以北
為上(第一重實以牛腥腸胃肺離肺一在上端刌肺三/次之腸三胃三又次之第三重實以牛熟膚其載)
(如腥若配位/即以東為上)登一在籩豆前(實以/太羮)槃一在登前(實以/毛血)簠二
簋二在籩豆外簠在左簋在右(簠實以稻粱粱在稻前/簋實以黍稷稷在黍前)
設太尊五山尊五為二重在壇上東南隅北向西上(配/位)
(即設於正/位尊之東)太尊在前皆有坫加勺幂為酌尊(太尊一實/明水為上)
(尊餘實以泛齊代以供内法酒初獻酌之山尊一實/明水上尊餘實以醴齊代以祠祭法酒亞終獻酌之)又
設太尊二山尊二在神位前(太尊一實以泛齊山尊一/實以醴齊各以一尊實明)
(水/)著尊二犧尊二在壇下午階之西(著尊一實盎齊犧/尊一實醴齊以一)
(尊實明水若配位/即設於西階之北)象尊二壺尊六在壇下午階之東(一/實)
(明水一實沈齊壺尊三實𤣥酒三實三酒明水/𤣥酒皆在上若配位即設於壇下西階之南)俱北向
西上(若配位即/東向北上)皆加幂五齊三酒設而不酌太常設燭
於神位前又設俎於饌幔内洗二於卯階之東北向(盥/洗)
(在東爵/洗在西)罍在洗東加勺篚在洗西南肆實以巾(若爵洗/之篚則)
(又實以/爵加站)執罍篚者位其後又設揖位於卯階之東内壝
之外如省牲位(唯不設光/禄卿丞位)積柴於燎壇設望燎位於夘
階之東南内壝之内三獻官在北南向西上監察御史
在西東向户部尚書大司樂大樂令奉禮恊律郎太祝
郊社令在西東向北上又設三獻官席位於邜階之東
北西向南上户部尚書席位於夘階之東南西向設監
察御史席位於午階之南北向奉禮郎太祝郊社太官
令位於其後大司樂大樂令席位於監察御史之東恊
律郎位於其後光禄卿席位於大司樂之東俱北向西
上又設監察御史位於壇上樂虡之北在西東向奉禮
郎太祝郊社令在東西向北上太樂令於樂虡之北太
官令于酌尊所俱北向協律郎位二一於壇上樂虡之西
一於宫架之西北俱東向大司樂位於宫架之北北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲(凡初獻行禮直官/引餘官皆賛者引)立定
禮直官賛揖次引大司樂入行樂架次引監察御史升
自邜階(凢行事執事官/升降皆自邜階)視滌濯執事者舉幂曰潔降復位
禮直官稍前曰告潔畢請省牲太祝出班廵牲一匝詣
初獻前西向躬曰充退復位光禄丞出班廵牲一匝詣
初獻前西向躬曰腯退復位禮直官賛省牲畢請詣省
饌位揖訖引行事執事官各就位立定禮直官賛揖所
司省饌具畢禮直官賛省饌畢揖訖俱還齋所光禄丞
太祝以次牽牲詣厨授太官令次引監察御史詣厨省
鼎鑊視祭器滌溉恊律郎展視樂器乃還齋所未後一
刻太官令帥宰人以鸞刀割牲祝史以槃取毛血各置於饌
所遂烹牲晡後郊社令帥其属掃除壇之上下訖還齋
所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退樂正帥工人二舞入就
位(登歌工人従監察御史/㸃閲訖升夘階各就位)次太官令帥其屬實饌具畢
次引光禄卿入詣午階之南席位北向立賛者曰再拜
光禄卿再拜升壇視㸃禮饌畢次引監察御史升壇㸃
閲陳設糾察不如儀者(凡㸃視㸃閲/皆先詣正位)光禄卿還齋所餘
官各服祭服次引行事執事官各就卯階東内壝外
揖位立定禮直官賛揖次引大司樂大樂令恊律郎先
入就午階南席位北向立賛者曰再拜大司樂以下皆
再拜各就位次引監察御史奉禮郎太祝郊社令太官
令入就午階南席位北向立次引初獻戸部尚書亞終獻
各入就夘階東席位西向立禮直官稍前賛有司謹具
請行事恊律郎跪俛伏舉麾興工皷柷宫架作景安之
樂帝臨嘉至之舞六成偃麾戞􁀙樂止(凡樂皆恊律即/跪俛伏舉麾興)
(工鼔柷而後作偃/麾戞􁀙而後止)太常升煙燔牲首贊者曰再拜在位
者皆再拜次引監察御史奉禮郎太祝郊社令太官令
升壇各就位立定(凡初獻升降行止/皆作正安之樂)次引初獻詣盥洗
位宫架正安之樂作(太官令就正/位酌尊所)至洗位北向立搢笏
盥手帨手執笏升壇樂止登歌樂作詣上帝神位前北
向立樂止登歌嘉安之樂作搢笏跪次引奉禮郎搢笏
西向跪執事者以玉幣授奉禮郎奉禮郎奉玉幣授初
獻訖執笏興先詣太宗皇帝神位前北向立初獻授玉
幣奠訖執笏俛伏興再拜訖樂止次引初獻詣太宗皇
帝神位前東向立(酌獻詣配/位准此)奠幣如上儀(唯登歌作/獻安之樂)樂
止奉禮郎復位初獻将降壇登歌樂作降階樂止宫架
樂作復位樂止
　　　進熟
祀日有司設鼎二於神厨各在鑊右光禄帥進饌者詣
厨以匕升牛於鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆二骨以/並正配位各一鼎)皆設扄幂祝史對舉入詣於饌幔内
俟初獻既升奠玉幣入陳於卯階下西向南上祝史抽
扄委於鼎右除幂初鼎序入有司執匕及俎以從至卯
階下俎各設於鼎西匕加於鼎光禄以匕升牛各載於
一俎(肩臂臑在上端肫胳在下端/脊脅在中正配位各一俎)鼎先退次引户部尚
書詣卯階下搢笏奉俎升壇宫架豐安之樂作詣上帝
神位前北向跪奠執笏俛伏興有司設於豆前次詣太
宗皇帝神位前東向奉俎如上儀訖樂止降復位初奠
俎訖引太祝取菹擩於醢祭於豆間三又取黍稷肺祭
如初俱藉以茅退復位次引初獻再詣洗位宫架樂作
至洗位北向立搢笏盥手執笏詣爵洗位北向立搢笏
洗爵拭以授執事者執笏升壇樂止登歌樂作詣正位
酌尊所西向立樂止登歌嘉安之樂作執事以爵授初
獻搢笏執爵執尊者舉幂太官令酌太尊之泛齊訖先
詣配位酌尊所北向立初獻以爵授執事者執笏詣上
帝神位前北向立搢笏跪執事者以爵授初獻初獻執
爵祭酒三祭於茅苴奠爵執笏俛伏興少立樂止次引
太祝於神位前東向搢笏跪讀祝文讀訖執笏興先詣
太宗皇帝神位前南向立初獻再拜次詣太宗皇帝神
位前酌獻並如上儀(唯登歌作/盛安之樂)樂止太官令復詣正位
酌尊所太祝復位初獻将降壇登歌樂作降階樂止宫
架樂作復位樂止文舞退武舞進宫架正安之樂作舞
者立定樂止次引亞獻詣盥洗位北向立搢笏盥手帨
手執笏詣爵洗位北向立搢笏洗爵拭爵以授執事者
執笏升壇詣正位酌尊所西向立宫架作文安之樂神
娯錫羨之舞執事者以爵授亞獻亞獻搢笏執爵執尊
者舉幂太官令酌山尊之醴齊執事者先詣配位酌尊
所北向立亞獻以爵授執事者執笏詣上帝神位前北向
立搢笏跪執事者以爵授亞獻亞獻執爵祭酒三祭於
茅苴奠爵執笏俛伏興再拜次詣太宗皇帝神位前行
禮並如上儀訖樂止復位次引終獻詣洗所及升壇行
禮並如亞獻之儀降復位次引太祝徹籩豆(籩豆各一/稍移故處)
登歌肅安之樂作卒徹樂止次引郊社令束茅訖俱復
位禮直官曰賜胙贊者承𫝊曰賜胙再拜在位者皆再
拜送神宫架景安之樂作一成止
　　　望燎
初景安之樂畢引三獻官戸部尚書詣望燎位宫架樂
作至位樂止有司各詣神位前取玉幣祝版饌物及牲
之左髀束茅置於燎壇引監察御史大司樂大樂令奉
禮恊律郎太祝郊社令詣望燎位立定禮直官曰可燎火
燎半柴初獻以下詣東壝門外揖位立禮直官贊禮畢
揖訖退太官令帥其屬徹饌監察御史詣壇監視収徹訖
還齋所光禄卿以胙奉進監察御史就位展視光禄卿
望闕再拜乃退
　
　政和五禮新儀卷四十二
欽定四庫全書
　政和五禮新儀卷四十三
　　吉禮
　　　皇帝祀感生帝儀上
　　　　時日
　　　　齋戒
　　　　奏告
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以來年正月上辛祀感生帝太常寺具時
日散告
　　　齋戒
祀前十日貭明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部尚書吏
部禮部侍郎大司樂光禄卿大樂令光禄丞在其南(凡/設)
(太樂令光禄丞位皆稍却如朝獻/朝享即亞獻官在光禄丞之下)次執事官又在其南
俱北向西上監察御史位二在西東向北上讀册奉
册官奉禮恊律郎太祝郊社大官令在東西向北上(奉/禮)
(即以下位/皆稍却)設陪祠文武百官位於行事官之南又設行
事執事及陪祠親王宗室位於太廟齋坊少宰刑部侍
郎在北南向少宰在左刑部侍郎在右(刑部侍/即稍却)亞終獻
在南北向西上親王及行事執事陪祠宗室在東西向
北上閤門御史臺太常寺以下分引羣官各就位(凡将/引行)
(事執事陪祠文武官立班即御史/臺引殿中侍御史一員先入就位)太宰讀誓於朝堂刑
部尚書涖之少宰讀誓於太廟齋坊刑部侍即涖之誓
文曰來年正月某日上辛皇帝祀感生帝(如朝獻朝享/即云前二日)
(朝獻景靈宫前/一日朝享大廟)各揚其職其或不恭國有常刑讀訖餘
官並對拜訖退皇帝散齋七日於别殿致齋三日凡散
齋不弔喪問疾作樂有司不奏刑殺文書致齋日前後
殿不視事唯行祀事前致齋一日殿中監帥其屬尚舎
鋪御座於大慶殿當中南向設東西房於御座之左右
稍北又設西閣及齋室於殿後之左右殿上前楹施簾
致齋之日質明有司陳大駕鹵簿於宣徳門外尚輦陳平
輦於垂拱殿庭文武百官俱就次各服其服東上閤門
奏請皇帝未後詣齋室通事舍人等自下分引知樞密
院事以下詣垂拱殿立班東上閤門附内侍進班齊牌
垂拱殿簾降皇帝乗輦出至殿上少駐宣輦官迎駕自
贊常起居宣輦官上殿簾捲鳴鞭行門禁衞諸班親從
迎駕自贊常起居次舎人先贊知内侍省官以下常起
居次樞密以下通班常起居贊祗候引駕樞宻院知客
省事以下至僉書東上閤門官分左右立六尚局應奉
官祗候通侍大夫以下武功大夫以下並先退次管軍
臣僚宣名常起居贊祗候引駕並分左右前導輦降東
階垂拱殿門外禁衞諸班親從自賛常起居次行宫使
御營廵檢一班常起居(如通侍大夫以下知客省事以/下武功大夫以下知内侍省帶)
(御器械官充行營使/御營廵檢各歸右班)至大慶殿後閤降輦入西閣大慶
殿簾捲前導官並就次易服詣榻前分左右侍立通事
舍人分引行事執事陪祠文武官各綪結佩入詣
大慶殿庭立班舍人引禮部侍郎奏請中嚴侍臣
詣幄奉迎内外符寶郎奉寳先出陳於御榻之左右
少頃引禮部侍郎奏外辦皇帝服通天冠絳紗袍綪結佩
出西閣乗輿稱警蹕侍衞如常儀由西房至御榻降輿
皇帝即御座南向侍臣夾侍贊拜東上閤門官於榻前
贊樞宻以下拜殿之上下應在位官皆再拜(隨拜訖两/賛各祗應)
次禮直官引左輔詣御座前俛伏跪奏稱左輔具官臣
某言請皇帝降座就齋室奏訖俛伏興還侍位皇帝降
座乗輿由東房入齋室侍臣各還所司直衞者如常儀
通事舎人分引行事執事陪祠文武官以次出(三省親/王樞宻)
(宗室起居問/聖體並如儀)應行事執事陪祠官及從升者並㪚齋七
日宿於正寢致齋三日各宿於其次(三省樞宻院官各/宿於本㕔及都堂)
(侍從官并尚書侍郎分宿於秘書省中書從官内庭有/所司者各宿於其司諸方各使許赴陪位宿於其次)
凡散齋治事如故唯不弔喪問疾作樂判書刑殺文書
决罰罪人及與穢惡致齋之日官給酒饌唯祀事得行
其餘悉禁與祀之官已齋而闕者通攝行事
　　　奏告
前二日奏告僖祖皇帝室如常告之儀
　　　陳設
前祀三日殿中監帥其屬尚舍設大次於外壝東門之内
道北南向小次於午階之東西向儀鸞司設文武侍臣次於
大次之前隨地之宜行事陪祠官宗室及有司次於外
壝東門之外設東方南方客使次於文官之後西方北方
客使次於武官之後設饌幔於内壝東門之外道北南向
前祀二日郊社令帥其屬掃除壇之上下積柴扵燎壇
光禄牽牲詣祠所大晟陳登歌之樂於上稍南北向設
宫架扵壇南内壝之外立舞表扵鄼綴之間前祀一日
太常設神位席太史設神位版感生帝位扵壇上北方
南向席以槀秸僖祖皇帝位扵壇上東方西向席以蒲
越(告潔畢/權徹)奉禮郎禮直官設皇帝胙位扵壇下小次前
西向飲福位扵壇下午階西北向望燎位扵柴壇之北
南向設爟火扵望燎位之東南向(東西各/六人)贊者設亞終獻
位扵小次之南稍東西向大禮使太宰左丞又扵其南
行事吏部禮部户部尚書吏部禮部侍郎光禄卿讀
册舉册官光禄丞位扵大禮使之東(光禄丞/稍却)奉禮即摶
黍太祝郊社太官令位於小次之東北俱西向北上監
察御史位二一於壇下午階之西南一於子階之西北
俱東向恊律郎位二一於壇上樂虡之西北一扵宫架
之西北俱東向大樂令位扵登歌樂虡之北大司樂位
於宫架之北良醖令位於酌尊所俱北向又設陪祠文
武官扵執事者之南諸方客使在文官之南隨其方國
光禄陳牲於東壝門外西向祝史各位於牲後太常設
省牲位扵牲西大禮使太宰左丞在南北向西上行事吏
部户部禮部尚書吏部禮部侍郎大司樂光禄卿讀册
舉册官大樂令光禄丞奉禮恊律郎摶黍太祝郊社太
官令在北南向西上(凡設太樂令以/下位皆稍却)監察御史在吏部
尚書之西異位稍却光禄陳禮饌於東壝門外道北南
向太常設省饌位版於禮饌之南大禮使太宰左丞在
南北向西上監察御史位二俱在西東向北上行事吏
部戸部禮部尚書吏部禮部侍郎大司樂光禄卿讀册
舉册官大樂令光禄丞奉禮恊律郎摶黍太祝郊社太
官令在東西向北上禮部帥其屬設祝册案扵神位之
右司尊彛帥其屬設玉幣篚扵酌尊所設籩豆簠簋之
位毎位皆左十有一籩右十有一豆俱為三行俎
三一在籩前二在豆右為二重登一在籩豆間簠
一簋一在籩豆外簠在左簋在右又設尊坫之位
每位皆太尊五山尊五為二重在壇上東南隅北向西
上(配位設於正/位酒尊之東)太尊在前皆有坫加勺幂為配尊又太
尊二山尊二在神位前著尊二犧尊二在壇下午階之
西(配位設扵壇/下西堦之北)象尊二壺尊六在壇下午階之東(配位/設於)
(壇下西/堦之南)俱北向西上(配位東/向北上)皆加幂設而不酌又設每
位籩豆簠簋槃俎各一於饌幔設御洗二於壇下午堦
東南北向(盥洗在東/爵洗在西)罍在洗東加勺篚在西南肆實以
巾(若爵洗之篚則/又實以爵加坫)設皇帝位於洗南北向内侍酌水位
於洗東執巾在於酌水内侍之北俱西向吏部侍郎位
於爵洗之東西向又設亞獻盥洗爵洗于本位之南罍
篚各設於左右皆西向執罍篚者位其後祀日丑前五
刻郊社令與太史官属各服其服升壇設感生帝僖祖
皇帝神位版於壇上太府卿少府監帥其屬陳玉幣於篚
(上帝以赤四圭有邸盛於/匣色以赤配位不用玉)禮神之玉置於神位前燔玉
加於幣光禄卿帥其屬入實籩豆簠簋(籩三行第一行形鹽/在前粉餈魚鱐糗餌)
(次之第二行榛實在前乾桃乾䕩乾棗次之第三行菱在/前芡㮚鹿脯次之豆三行以左為上第一行芹菹在前荀)
(菹葵菹菁菹次之第二行韮在前酏食魚醢次之第二行/豚拍在前鹿臡醓醢次之簠實以稻簋實以黍登實以)
(大/羮)太官令帥其屬入實俎良醖令帥其屬入實尊(太尊/實以)
(泛齊山尊實以醴齊象尊實以盎齊犧尊實以醍齊象尊水/實以沉齊各以一尊實明水壺尊三實𤣥酒三實明水明)
(𤣥酒皆/在上)太常設燭於神位前又設大禮使以下行事執
事官揖位於卯階之東内壝外如省牲位所司陳異寳
嘉瑞及伐國之寳於宫架之南東西相向
　
　
　
　
　
　
　
　
　
　
　政和五禮新儀卷四十三
欽定四庫全書
　政和五禮新儀卷四十四
　　吉禮
　　　皇帝祀感生帝儀中
　　　車駕自大慶殿詣青城
前祀一日陪祠文武官先詣感生帝壇齋宫其日導駕
官以下就次各服其服尚輦奉御進輿於大慶殿乗黄
令進玉輅於宣徳門内南向設千牛将軍一員位於輅
前北向門下侍郎一員位於左輔之前贊者二人
位又於其前少頃東上閤門御史臺太常寺分引
左輔門下侍郎太僕卿乗黄令詣大慶殿西階下
立北向東上乗黄令位其後次引導駕官在其後
分東西相向立以俟奉迎導前次管軍臣僚次行
宫使御營廵檢等使又在其後禮直官通事舍人
引禮部侍郎奏請中嚴(凡左輔門下侍郎禮部侍郎/奏請皆禮直官通事舍人引)
少頃又奏外辦皇帝服通天冠絳紗袍乗輿以出降
自西階稱警蹕如常儀宣贊舍人左輔以下常起居次
導駕官常起居(已起居者止/奏聖躬萬福)次管軍臣僚次行宫使御
營廵檢等常起居(該宣名者/即宣名)太僕卿出詣玉輅所攝衣
而升正立執轡導駕官前導皇帝出大慶殿門外至玉
輅所千牛将軍前跪執轡左輔進當輿前俛伏跪奏左
輔具官臣某言請皇帝降輿升輅奏訖俛伏興退復位
(凡左輔奏/請准此)乗黄令稍前東向進玉輅皇帝降輿歸殿後
閣簾降通事舎人承㫖勅羣官各還次學士院以祝册
授通進司進御書訖付尚書禮部(如朝獻朝享即並如/冬至祀天車駕自太)
(廟詣青/城儀)
　　　省牲器
省牲之日午後十刻去壇三百歩禁行者未後二刻郊
社令帥其屬掃除壇之上下司尊彛帥其府史及執事
者以祭器入設於位(凡設祭器皆藉以/席籩豆又加巾盖)太府卿少府監
陳玉幣於篚(告潔畢/權徹)未後三刻禮直官贊者分引大禮
使以下詣東壝門外省牲位立定光禄卿丞與執事者
牽牲就位禮直官贊揖賛者引大司樂入行樂架(凡亞/終獻)
(皆禮直官太常博士引大禮使太/宰左丞禮直官引餘官皆賛者引)次引禮部尚書升自
夘階視滌濯(凡行事執事者/升降皆自夘階)次又引太宰申眡滌濯執
事者舉幂曰潔俱復位禮直官稍前曰告潔畢請省牲以
引禮部尚書侍郎稍前省牲訖退復位次引光禄卿出
班廵牲一匝西向躬曰充曰備次引光禄丞出班廵牲
一匝西向躬曰腯俱復位禮直官稍前曰省牲畢請就
省饌位贊揖訖引大禮使以下各就位立定禮直官贊
揖訖所司省饌具畢禮直官贊省饌畢賛揖訖俱還齋
所光禄丞及執事者以次牽牲詣厨授太官令次引禮
部尚書詣厨省鼎鑊視濯溉恊律郎展視樂器乃還齋
所晡後一刻太官令帥宰人以鸞刀割牲祝史各取毛
血實於槃俱置饌所遂烹牲郊社令帥其屬掃除壇之
上下
　　　奠玉幣
祀日丑前五刻(行事用丑/時七刻)諸祠官及陪祠之官各服其
服郊社令與太史官屬設神位版太府卿少府監入陳
玉幣光禄卿入實籩豆簠簋太官令入實俎良醖令入
實尊樂正帥工人二舞以次入與執尊罍篚幂者各就
其位次通事舎人等分引陪祠文武官及宗室客使各
入就位次禮直官贊者分引大禮使以下行事執事官
就夘階内壝門外揖位立定禮直官贊揖次引監察御
史引大禮使以下入就階位次引監察御史按視壇之
上下糾察不如儀者退復位尚輦奉御進輿於齋殿皇
帝服通天冠絳紗袍乗輿以出近侍及扈從之官導從
至大次門外皇帝降輿入齋次簾降禮儀使樞宻院官
太常卿東上閤門官太常博士禮直官分立扵大次外
之左右次引禮部侍郎詣前奏請中嚴少頃又奏外辦符
寳郎奉寳陳於宫架之北禮儀使當次前俛伏跪奏禮
儀使具官某言請皇帝行事奏訖俛伏興還侍位皇帝
服衮冕以出侍衞如常儀禮儀使以下前導至中壝門
外殿中監跪進大圭殿中少監副之奏請執大圭前導
皇帝入自正門(侍衞不應入/者止於門外)恊律郎跪俛伏舉麾興(凡/行)
(禮執事者取物奠/物皆跪俛伏興)工鼓柷宫架儀安之樂作(皇帝升降/行止皆作)
(儀安/之樂)至午階版位西向立偃麾戞􁀙樂止(凡樂皆恊律/即跪俛伏舉)
(麾興工鼓柷而後作/偃麾戞􁀙而後止)禮儀使以下分左右侍立(凡行禮/皆禮儀)
(使樞宻院官太常卿東上閤門官太常/博士禮直官前導至位則分立於左右)禮儀使前奏有
司謹具請行事皇帝降輿升輅太僕卿立授綏導駕
官分左右歩導門下侍即進當輅前俛伏跪奏門下侍
郎具官臣某言請車駕動稱警蹕左輔先詣宣徳門内
以俟門下侍郎及贊者夾侍以出千牛将軍夾輅而趨
車駕将及宣徳門至侍臣上馬所門下侍郎奏請車駕
少駐勅侍臣上馬左輔前承㫖退稱曰制可門下侍郎
傳勅侍臣上馬諸侍衞之官各督其屬左右翊駕在黄
麾内符寳郎奉八寳前導殿中監後部從導駕官夾侍
於前贊者於左輔門下侍郎之前侍臣上馬畢次大内
留守於宣徳門外再拜奉辭門下侍郎奏請車駕動稱
警蹕不鳴鼓吹大駕鹵簿前導詣青城車駕将至青城
東上閤門御史臺分引陪祠文武官宗室客使禮直官
贊者引行事執事官俱詣泰禋門外止班再拜奉迎
訖退(内已起居者止/奏聖躬萬福)車駕及門少駐文武侍臣皆下馬
導駕官歩導入門車駕動千牛将軍夾輅而趨至端成
殿前廻輅南向千牛将軍立於輅右左輔奏請皇帝降
輅乗輿尚輦奉御進輿於輅後皇帝降輅乗輿入齋殿
侍衞如常儀導駕官歩導至殿門宫架作景安之樂帝臨
降康之舞六成止太常升烟燔牲首禮儀使奏請再拜
皇帝再拜贊者曰再拜在位官皆再拜内侍取玉幣於
篚立於尊所次引太宰吏部尚書侍郎升詣感生帝神
位前立太宰吏部尚書俱西向北上侍郎東向禮儀使前
導皇帝詣盥洗位宫架樂作至洗位北向立樂止内侍酌
水以進禮儀使奏請搢大圭盥手内侍跪取巾於篚以
進皇帝帨手内侍受巾跪奠於篚禮儀使奏請執大圭
前導皇帝升壇大禮使從(皇帝升降大禮使從/左右侍衞量人数入)宫架樂
作至壇下樂止升自午階登歌樂作至壇上樂止登歌
嘉安之樂作殿中監跪進鎮圭禮儀使奏請搢大圭執
鎮圭前導皇帝詣感生帝神位前北向立内侍先設繅
藉扵地禮儀使奏請跪奠鎮圭扵繅藉執大圭俛㐲興
又奏請搢大圭跪内侍加玉於幣以授吏部尚書吏部
尚書以授太宰太宰西向跪以進禮儀使奏請受玉幣
皇帝受奠訖吏部侍郎東向跪受以興進奠於感生帝
神位前太宰吏部尚書侍郎俱詣僖祖皇帝神位前以
俟禮儀使奏請執大圭俛伏興内侍取鎮圭繅藉至禧
祖皇帝神位前先設繅藉於地禮儀使奏請再拜皇帝
再拜訖樂止禮儀使前導皇帝詣僖祖皇帝神位前東
向奠幣並如上儀(惟登歌作/阜安之樂)太宰以下俱復位禮儀使
前導皇帝還版位登歌樂作内侍舉鎮圭繅藉以鎮圭
授殿中監以還有司皇帝降階樂止宫架樂作至版位
西向立樂止祝史奉毛血槃立於壝門外由其階升太
祝迎於壇上俱進奠扵神位前太祝與執事者退立扵
尊所神位前又設大禮使以下行事執事官揖扵夘階
之東内壝外如省牲位所司陳異寳嘉瑞及伐國之寳
扵宫架之南東西相向
　
　
　
　
　
　
　
　
　
　
　
　
　
　政和五禮新儀卷四十四
欽定四庫全書
　政和五禮新儀卷四十五
　　吉禮
　　　皇帝祀感生帝儀下
　　　進熟
祀日有司設鼎二於神厨各在鑊右太官令帥進饌者
詣厨以匕陞牛於鑊實於一鼎(肩背臑肫胳正脊一直/脊一長脅一短脅一代)
(脅一皆二骨一並/正配位各一鼎)皆設扄幂祝史對舉陳扵饌幔内重
行西向以南為上光禄實籩豆簠簋於饌幔内(籩實以/粉餈豆)
(實以糁食簠實/以粱簋實以稷)次引禮部侍郎詣饌所視腥熟之節俟
皇帝升奠玉幣訖還位樂止引禮部尚書詣饌所執籩
豆簠簋以入户部尚書詣饌所奉俎以入太官令引入
正門宫架豐安之樂作設扵夘階之下北向西上奉牲
者在東祝史抽扄委於鼎右除幂初鼎序入有司執匕
及俎以從至卯階下各設於鼎西匕加扵鼎太官令以
匕升牛載扵一俎(肩臂臑在上端肫胳在下端/背脅在中正配位各一俎)鼎先退
俟祝史進徹毛血槃以次出次引禮部尚書搢笏執籩豆
簠簋户部尚書搢笏奉俎以升執事者各迎扵壇上禮
部尚書奉籩豆簠簋詣感生帝神位前北向跪奠啓盖
扵下執笏俛伏興有司設籩於糗餌前豆於醯醢前
簠於稻前簋扵黍前次引户部尚書奉俎感生帝神位
前北向跪奠執笏俛伏興有司設於豆前次詣僖祖皇帝
神位前東向跪奠並如上儀樂止俱降復位太祝取菹
擩扵醢祭扵豆間三又取黍稷肺祭如初皆藉用茅各
還尊所引太宰左丞詣感生帝神位前西向立以北為
上吏部侍郎詣爵洗位東向立禮儀使前導皇帝詣盥
洗位宫架樂作至洗位北向立樂止内侍酌水以進禮
儀使奏請搢大圭盥手内侍跪取巾扵篚興以進皇帝
帨手内侍受巾跪奠扵篚禮儀使奏請執大圭前導皇
帝詣爵洗位宫架樂作至洗位北向立樂止吏部侍郎
跪取爵扵篚興以進禮儀使請搢大圭受爵内侍酌水
以進禮儀使奏請洗爵内侍跪取巾扵篚興以進皇帝
拭爵内侍受巾奠於篚吏部侍郎受爵升自午階禮儀
使奏請執大圭前導皇帝升壇宫架樂作至午階樂止
升自午階登歌樂作至壇上樂止登歌歆安之樂作吏
部侍郎奉爵詣正位酌尊所西向立執尊者舉幂良醖
令酌大尊之泛齊訖先詣配位酌尊所北向立禮儀使
前導皇帝詣感生帝神位前北向立禮儀使奏請搢大
圭跪吏部侍郎以爵授左丞左丞授太宰太宰西向跪
以進禮儀使奏請執爵祭酒三祭於茅苴奠爵執大圭
俛伏興又奏請少立樂止太宰左丞俱詣僖祖皇帝神
位前北向立次俟舉册官舉祝册進於感生帝神位之
右讀册官搢笏東向跪讀册文讀訖執笏興先詣僖祖
皇帝位前南向立禮儀使奏請再拜皇帝再拜有司奠
册於感生帝神位前禮儀使前導皇帝詣僖祖皇帝神
位前酌獻並如上儀登歌作咸安之樂太宰以下俱復
位禮儀使前導皇帝還版位登歌樂作降階樂止宫架
樂作至版位西向立樂止禮儀使奏請還小次宫架樂
作将至小次禮儀使奏請釋大圭殿中監跪受大圭皇
帝入小次簾降樂止文舞退武舞進宫架容安之樂作
舞者退樂止初皇帝将詣小次禮直官太常愽士引亞
獻詣洗盥位北向立搢笏盥手帨手執笏詣爵洗位就
北向立搢笏洗爵拭爵以授執事執笏升詣正位酌尊
所西向立宫架作隆安之樂神保錫羨之舞執事者以
爵授亞獻搢笏執爵執事者舉幂太官令酌山尊之醴
齊訖先詣配位酌尊所北向立亞獻以爵授執事者執
笏詣感生帝神位前北向搢笏跪執事者以爵授亞獻
亞獻執爵祭酒三祭於茅苴奠爵執笏俛伏興少退北
向再拜次詣僖祖皇帝神位前酌獻並如上儀樂止降
復位初亞獻行禮将畢次禮直官太常愽士引終獻詣
洗及升壇酌獻並如亞獻之儀降復位初皇帝既奠玉
幣光禄以牛左臂一骨及長脅短脅俱二骨以並載於
胙俎設於壇下飲福位之西俟終獻既升次引户部尚
書摶黍太祝太官令詣飲福位東向立奉俎豆爵酒者
各位於其後禮儀使奏請詣飲福位簾卷出次宫架樂作
殿中監跪進大圭禮儀使奏請執大圭前導皇帝詣飲
福位将至位樂止宫架僖安之樂作皇帝至飲福位北
向立尚醖者典御執尊升詣酌尊所良醖令酌上尊福
酒合置一尊典御奉尊降詣飲福位以授殿中少監尚
醖奉御執爵殿中少監酌之奉御以爵酒授殿中監殿
中監西向捧以立禮儀使奏請再拜皇帝再拜殿中監
跪以爵酒進禮儀使奏請搢大圭跪受爵祭(三祭/於地)啐酒
奠爵殿中監跪受爵以興太祝帥執事者持胙俎進減
神位前正脊二骨横脊二骨加於俎上内侍受俎以授
户部尚書西向跪以進皇帝受俎奠之户部尚書受俎
以興退復位太官令取黍扵簋摶以授太祝太祝受以
豆東向跪進皇帝受訖奠之太祝受豆以興退復位次
殿中監受虛爵興以授典御奉御執事者俱退復位禮儀
使奏請執大圭俛伏興又奏請再拜皇帝再拜樂止禮
儀使前導皇帝還版位宫架樂作至版位西向立樂止
次引禮部尚書升壇徹籩豆户部尚書升壇徹俎(籩豆/俎各)
(一俱/少移)登歌成安之樂作卒徹樂止禮部户部尚書降復
位禮直官曰賜胙行事陪祠官拜贊者承𫝊曰賜胙再
拜在位官皆再拜送神宫架景安之樂作一成止
　　　望燎
景安之樂畢禮儀使奏請詣望燎位前導皇帝詣望位
宫架樂作至位南向立樂止初賜胙再拜訖郊社令以
黍稷肺祭藉以白茅束之吏部侍郎帥太祝執一篚進
詣神位前取玉幣祝册藉以茅俎載牲醴黍稷飰爵酒
各由其階降壇南行詣柴壇自南陛升以玉幣祝册饌
物置於柴壇禮直官曰可燎舉爟火東西各以炬燎半
柴禮儀使奏禮畢前導皇帝還大次宫架樂作出中壝
門外禮儀使奏請釋大圭殿中監跪受大圭以還有司
侍衞如常儀皇帝至大次樂止禮部郎中奏解嚴引大
禮使以下詣卯階之東内壝外揖位立禮直官贊禮畢揖
訖退通事舎人引陪祠文武官及宗室客使以次出将
士不得輙離部位(端成殿受賀並/如冬祀大禮儀)
　　　車駕還内
前期殿中監帥其屬尚舎設御幄於大慶殿門外之東
南向大晟設宫架扵宣徳門外稍南其日祀事禮畢所
司轉仗衞鹵簿扵還途如來儀文武百官宗室客使先
詣宣徳門外就次以俟立班奏迎乗黄令進金輅於行
宫殿門外南向千牛将軍一員執長刀立扵輅右尚輦
奉御進輿扵齋殿導駕官俱詣齋殿門外奉迎禮部侍
郎奏請中嚴少頃又奏外辦簾卷皇帝服通天冠絳紗
袍乗輿以出應導駕官等並迎駕奏聖躬萬福(内祗應/官賛謝)
(皆再/拜)太僕卿出詣金輅所攝衣而升正立執轡皇帝乗
輿降自西階至金輅所左輔奏請皇帝降輿升輅(有司/仍具)
(大輦若乗輦即/云降輿乗輦)太僕卿立授綏千牛将軍馭駕如來儀
門下侍郎奏請車駕進發車駕動稱警蹕侍衞如儀至
侍臣上馬所門下侍郎奏請車駕少駐勅侍臣上馬左
輔前承㫖退稱曰制可門下侍郎傳制稱侍臣上馬贊
者承傳勅侍臣上馬門下侍郎奏請車駕進發車駕動
稱警蹕皷吹及諸軍樂振作車駕将至宣徳門外文武
百官宗室客使並立班再拜奉迎次大内留守見再拜
訖退車駕至宣徳門外少駐文武侍臣皆下馬歩導千
牛将軍降立於輅左車駕動千牛将軍夾輅而趨大樂
正令奏采茨之樂入門樂止車駕至御幄前左輔奏請
皇帝降輅乗輿(若乗輦奏云/降輦乗輿)皇帝降輅乗輿以入禮部
郎中奏解嚴通事舎人承㫖勅羣官各還次将士各還
其所(若肆赦並如冬祀大/禮宣徳門肆赦之儀)
　
　
　
　
　
　
　政和五禮新儀卷四十五
欽定四庫全書
　政和五禮新儀卷四十六
　　吉禮
　　　祀感生帝儀(有司/行事)
　　　　時日
　　　　齋戒
　　　　奏告
　　　　陳設
　　　　省牲器
　　　　奠玉幣
　　　　進熟
　　　　燎望
　　　時日
太常寺預扵隔季以來年正月上辛祀感生帝關太史
局太史局以其日報太常寺太常寺參酌訖具時日散
告
　　　齋戒
前祀十日受誓戒扵尚書省其日五皷賛者設位版扵
公相㕔下吏部尚書在左刑部尚書在右並南向初獻
亞終獻位於其南稍東北向西上監察御史位於其西
稍北東向大司樂光禄卿户部郎中太樂令光禄丞位
於其南稍西北向東上(大樂令光禄/丞位皆稍却)奉禮恊律即太祝
郊社太官令位於其東西向北上質明賛者引行事執
事官就位立定禮直官引吏部尚書由公相㕔降階就
位禮直官賛揖在位者對揖吏部尚書搢笏讀誓文云
某月某日上辛祀感生帝各揚其職不共其事國有常
刑讀訖執笏禮直官贊奉禮恊律郎太祝郊社太官令
先退餘官對拜乃退散齋七日治事如故宿扵正寢不
弔喪問疾作樂判書刑殺文書决罰罪人及與穢惡致
齋三日(光禄卿丞太/官令齋一日)二日於本司(無本司者扵太常/齋舎質明至齋所)唯
祀事得行餘悉禁前祀一日質明俱赴祠所齋宫官給
酒饌祀官已齋而闕者通攝行事
　　　奏告
前祀二日奏告僖祖皇帝室如常告之儀
　　　陳設
前祀三日儀鸞司設行事執事官次扵壇東壝門之外
及齋宫之内隨地之宜設饌幔於内壝東門外道北南向
前二日光禄牽牲詣祠所前一日郊社令帥其屬掃除
壇之上下太常設神位席太史設神位版扵壇上(凡設/神位)
(版皆郊社/令監視)太常設祭器(凡設祭器皆藉以/席籩豆又加巾盖)以俟告潔(既/畢)
(權/徹)光禄陳牲扵夘階之東南内壝之外西向祝史各位
扵牲後太常設省牲位扵牲西三獻官在南北向大司
樂光禄卿户部郎中大樂令光禄丞奉禮恊律郎太祝
郊社太官令在北南向俱西上(凡設大樂令光禄/丞以下位皆稍却)監察
御史扵大司樂之西少絶光禄陳禮饌扵壇之東南内
壝之外南向太常設省饌位版扵禮饌之南三獻官在
南北向西上監察御史在西東向大司樂光禄卿户部
郎中大樂令光禄丞奉禮恊律郎太祝郊社大官令在
東西向北上大晟設登歌之樂扵壇上稍西北向設宫
架扵壇南内壝之外立舞表扵鄼綴之間祀日丑前五
刻禮直官賛者諸司職掌各服其服太常設神位席太
史設神位版感生帝位扵壇上北方南向席以槀秸僖
祖皇帝位扵壇上東方西向席以蒲越太常陳玉於神
位之左(玉以赤四圭有邸/盛以匣燔玉用珉)禮神之玉奠扵神前燔玉加
扵幣(配位不/用玉)陳幣篚各扵神位之左(幣以/赤)祝版扵神位
之右置扵坫太常設祭器光禄實之每位各左十有二
籩為三行以右為上(第一行形䀋在前魚鱐糗餌粉餈/次之第二行榛實在前乾桃乾䕩)
(乾棗次之第三行菱/在前茨㮚鹿脯次之)右十有二豆為三行以左為上(第/一)
(行芹菹在前筍菹葵菹菁菹次之第二行韭菹在前酏/食魚醢免醢次之第三行肫拍在前鹿臡醯醢糁食次)
(之/)俎三一在籩前(實以牛腥七體兩髀兩肩兩脅并脊/兩髀在兩端兩肩兩脅次之脊在中)
二在豆右為二重以北為上(第一重實以牛腥腸胃肺/離肺一在上端刌肺三次)
(之腸三胃三又次之第二重實以牛熟/腸胃肺其載如腥若配位即以東為上)登一在籩豆間
(實以/大羮)槃一在登前(實以/毛血)簠二簋二在籩豆外簠在左簋
在右(簠實以稻粱粱在稻前/簋實以黍稷稷在黍前)設太尊五山尊五為二重
在壇上東南隅北向西上(配位即於正/位酒尊之東)太尊在前皆有
坫加勺幂為酌尊(太尊以實明水為上尊餘實以泛齊/代以供内法酒初獻酌之山尊一實)
(明水為上尊餘實以醴齊代/以祠祭法酒亞終獻酌之)又設太尊二山尊二在神
位前(太尊一實泛齊山尊一實/醴齊各以一尊實明水)著尊二犧尊二在壇下
午階之西(著尊一實盎齊犧尊一實醍齊各以一/尊實明水若配位即設於酉階之北)象尊
二壺尊六在壇下午階之東(象尊一實明水一實沉齊/壺尊三實𤣥酒三實三酒)
(明水𤣥酒皆在上若配位/即設扵壇下酉階之南)俱北向西上(若配位則/東向北上)皆加
幂五齊三酒設而不酌太常設燭於神位前又設豆二
於饌幔内洗二於夘階之北東向(盥洗在東/爵洗在西)罍在洗東
加勺篚在西洗南肆實以巾(若爵洗之篚則/又實以爵加坫)執罍篚者
位其後又設揖位扵夘階之東内壝之外如省牲位(唯/不)
(設光禄/卿丞位)積柴於燎壇設望燎位於午階之東南内壝之
内三獻官在北南向西上監察御史在西東向大司樂
户部郎中太樂令奉禮恊律郎太祝郊社令在東西向
北上又設三獻官席位於夘階之東北西向南上户部
郎中席位於夘階之東南西向設監察御史席位扵午
階之南北向奉禮郎太祝郊社太官令位其後大司
樂大樂令席位於監察御史之東協律郎位於其後
光禄卿席位於大司樂之東俱北向西上又設監察
御史位于壇上樂虡之北在西東向奉禮郎太祝
郊社令在東西向北上大樂令樂虡之北太官令
於酌尊所俱北向協律郎位二一於壇上樂虡之西
一於宫架之西北俱東向大司樂位於宫架之北北
向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴齋所各就次禮直官贊者
分引行事執事官詣壇東省牲位(凡初獻行事禮直官/引饌官皆賛者引)
立定禮直官贊揖次引大司樂入行樂架次引監察御
史升自夘階(凡行事執事官/升降皆自夘階)視滌濯執事者舉幂曰潔
降復位禮直官稍前曰告潔畢請省牲太祝出班廵牲
一匝詣初獻前西向躬曰充退復位光禄丞出班廵牲
一匝詣初獻前西向躬曰腯退復位禮直官贊省牲畢
請就省饌位揖訖引行事執事官各就位立定禮直官
贊揖所司省饌具畢禮直官贊省饌畢揖訖俱還齋所
光禄丞太祝以次牽牲詣厨授太官令次引監察御史
詣厨省鼎鑊視祭器滌溉恊律郎展視樂器乃還齋所
未後一刻太官令帥宰人以鸞刀割牲祝史以槃取毛
血各置扵饌所遂烹牲晡後郊社令帥其屬掃除壇之
上下訖還齋所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退樂正帥工人二舞入就位
(登歌工人俟監察御史/㸃閲訖升夘階各就位)次太官令帥其屬實饌具畢次
引光禄卿入詣午階之南席位北面立贊者曰再拜光
禄卿再拜升壇㸃視禮饌畢次引監察御史升壇㸃閲
陳設糾察不如儀者(凡㸃視㸃閲/皆先詣正位)光禄卿退還齋所餘
官各服祭服次引行事官各就夘階東内壝外揖位立
定禮直官賛揖次引大司樂大樂令恊律郎先入就午
階南席位北向立贊者曰再拜大司樂以下皆再拜訖
各就位次引監察御史奉禮郎太祝郊社太官令入就
午階南席位北向立次引初獻户部尚書亞終獻入就
夘階東席位西向立禮直官稍前贊有司謹具請行事
恊律郎跪俛伏舉麾興工皷柷宫架作大安之樂帝臨
嘉至之舞六成偃麾戞􁀙樂止(凡樂皆恊律即跪俛伏/舉麾興工皷柷而後作)
(偃麾戞􁀙/而後止)太常升煙燔牲首贊者曰再拜在位者皆再
拜引監察御史奉禮即太祝郊社太官令升壇各就位
立定(太官令就正/位酌尊所)次引初獻詣盥洗位宫架保安之樂
作(初獻升降行止/皆作保安之樂)至洗位北向立搢笏盥手帨手執笏
升壇樂止登歌樂作詣感生帝神位前北向立樂止登
歌光安之樂作初獻搢笏跪次引奉禮郎搢笏西向跪
執事者以玉幣授奉禮郎奉禮郎以玉幣授初獻訖執
笏興先詣僖祖皇帝神位前北向立初獻受玉幣奠訖
執笏俯伏興再拜樂止次引初獻詣僖祖皇帝位前東
向立(酌獻詣配/位准此)奠幣如上儀(唯登歌作/皇安之樂)樂止奉禮郎復
位初獻将降壇登歌樂作降階樂止宫架樂作復位樂
止
　　　進熟
祀日有司設鼎二於神厨各在鑊右光禄帥進饌者詣
厨以匕升牛於鑊各實扵一鼎(肩臂臑肫胳正脊一直/脊一横脊一長脅一短)
(脅一代脅一皆二骨/以並正配位各一鼎)皆設扄幂祝史對舉入設於饌幔
内俟初獻既升奠玉幣祝史入陳扵夘階之下西向南
上祝史抽扄委扵鼎右除幂初鼎序入有司執匕及俎
以從至夘階之下俎各設扵鼎西匕加扵鼎光禄以匕
升牛各載扵一俎(肩臂臑在上端肫胳在下端/脊脅在中正配位各一俎)鼎先退
次引户部尚書詣夘階之下搢笏奉俎升壇宫架咸安
之樂作詣感生帝神位前北向跪奠執笏俛伏興有司
設於豆前次詣僖祖皇帝神位前東向奉俎如上儀訖
樂止降復位初奠俎訖引太祝取菹擩扵醢祭扵豆間
三又取黍稷肺祭如初俱藉以茅退復位次引初獻再
詣盥洗位宫架樂作至洗位北向立搢笏盥手帨手執笏
詣爵洗位北向立搢笏洗爵拭爵以授執事者執笏升
壇樂止登歌樂作詣正位酌尊所西向立樂止登歌嘉
安之樂作執事者以爵授初獻初獻搢笏執爵執尊者
舉幂太官令酌太尊之泛齊訖先詣配位酌尊所北向
立初獻以爵授執事者執笏詣感生帝神位前北向立
搢笏跪執事者以爵授初獻初獻執爵祭酒三祭扵茅
苴奠爵執笏俛伏興少立樂止次引太祝詣神位前東
向搢笏跪讀祝文讀訖執笏興先詣僖祖皇帝神位前
南向立初獻再拜次詣僖祖皇帝神位前酌獻並如上
儀(唯登歌作/肅安之樂)樂止太官令復詣正位酌尊所太祝復位
初獻将降壇登歌樂作降階樂止宫架樂作復位樂止
文舞退武舞進宫架正安之樂作舞者立定樂止次引
亞獻詣盥洗位北向立搢笏洗爵拭爵以授執事者執
笏升壇詣正位酌尊所西向立宫架作文安之樂神保
錫羨之舞執事者以爵授亞獻搢笏執爵執尊者舉幂
太官令酌山尊之醴齊訖先詣配位酌尊所北向立亞
獻以爵授執事者執笏詣感生帝神位前北向立搢笏
跪執事者以爵授亞獻亞獻執爵祭酒三祭扵茅苴奠
爵執笏俛伏興再拜次詣僖祖皇帝神位前行禮並如
上儀訖樂止復位次引終獻詣盥洗及升壇行禮並如
亞獻之儀降復位次太祝徹籩豆(籩豆各一/少移故處)登歌肅安
之樂作卒徹樂止次引郊社令束茅訖俱復位禮直官
曰賜胙贊者承傳曰腸胙再拜在位者皆再拜送神宫
架普安之樂作一成止
　　　望燎
初普安之樂畢引三獻官户部郎中詣望燎位宫架樂
作至位樂止有司各詣神位前取玉幣祝版饌物及牲
之左髀束茅置扵燎壇次引監察御史大司樂大樂令
奉禮恊律郎太祝郊社令詣望燎位立定禮直官曰可
燎火燎半柴次引初獻以下詣東壝門外揖位立禮直
官贊禮畢揖訖退太官令帥其屬徹禮饌次引監察御
史詣壇監視收徹訖還齋所
　
　
　
　
　
　
　
　
　
　
　
　
　
　
　政和五禮新儀卷四十六
欽定四庫全書
　政和五禮新儀卷四十七
　　吉禮
　　　皇帝祀五方帝儀上
　　　　時日
　　　　齋戒
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以來年立春日祀青帝(立夏祀赤帝季夏/土王祀黄帝立秋)
(祀白帝立/冬祀黑帝)太常寺具時日散告
　　　齋戒
前祀十日質明有司設行事執事及陪祠文武官位扵
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部尚書吏
部禮部侍郎大司樂光禄卿太樂令光禄丞在其南(凡/設)
(太樂令以下位皆稍却如朝獻/朝享即初亞獻官在光禄丞下)次分獻官次執事官又
於其南俱北向西上監察御史位二在西東向北上讀
册舉册官奉禮恊律郎太祝郊社太官令在東西向北
上(奉禮郎以/下皆稍却)設陪祠文武百官位扵行事官之南又設
行事執事及陪祠親王宗室位扵太廟齋坊少宰刑部
侍郎在北南向少宰在左刑部侍郎在右(刑部侍/郎稍却)亞獻
終獻在南北向西上親王及行事陪祠宗室在東西向
北上東上閤門御史臺太常寺分引羣官各就位(凡将/引行)
(事執事陪祠文武官立班即御史/臺引殿中侍御史一員先入就位)太宰讀誓扵朝堂刑
部尚書涖之少宰讀誓扵太廟齋坊刑部侍郎涖之誓
文曰某年某月某日立春皇帝祀青帝(立夏祀赤帝季/夏土王祀黄帝)
(立秋祀白帝立冬祀黒帝如朝獻朝享即/云前二日朝獻景靈宫前一日朝享太廟)各揚其職其
或不恭國有常刑讀訖(内朝堂執事官奉禮郎以下文/官宣徳郎以下武官從義郎以)
(下先/退)餘官並對拜訖退皇帝散齋七日扵别殿致齋三
日(二日扵大慶殿一日扵青城如朝獻朝享即/一日扵大慶殿一日扵太廟一日扵青城)凡散齋
不弔喪問疾作樂有司不奏刑殺文書致齋日前後殿
不視事唯行祀事前致齋一日殿中監帥其屬尚舎鋪
御座扵大慶殿當中南向設東西房扵御座之左右稍
北又設西閣及齋室扵殿後之左右殿上前楹施簾致
齋之日質明有司陳大駕鹵簿於宣徳門外尚輦陳平輦
扵垂拱殿庭文武百官俱就次各服其服東上閤門奏
請皇帝未後詣齋室通事舎人等自下分引知樞宻院
事以下詣垂拱殿庭立班東上閤門附内侍進班齊牌
垂拱殿簾降皇帝乗輦出至殿上少駐輦官迎駕自賛
常起居宣輦官上殿簾卷鳴鞭行門禁衞諸班親從迎
駕自贊常起居次舎人先贊知内侍省官以下常起居
次樞宻以下通班常起居贊祗候引駕樞宻知客省事
以下至僉書東上閤門官分左右立六尚局應奉官祗
應通侍大夫以下武功大夫以下並先退次管軍臣僚
宣名常起居贊祗候引駕並分左右前導輦降東階垂
拱殿門外禁衞諸從自賛常起居次行宫使御營廵檢
一班常起居(如通侍大夫以下知客省事以下武功大/夫以下知内侍西省帶御噐械官充行營)
(使御營廵檢/各歸本班)至大慶殿後閣降輦入西閣大慶殿簾降
前導官並就次易朝服詣御榻前分左右侍立(知樞密/事僉書)
(樞宻院事在東西向北上同知樞宻院事在西東向北/上左輔一員在知樞宻院事之北賛拜東上閤門官一)
(員又在其北並西向知客省事以下在僉書樞宻院事/之南稍東西向北上僉書客省事以下又在其南稍却)
通事舎人等分引行事執事陪祠文武官各綪結佩入
詣大慶殿庭立班舍人引禮部侍郎奏請中嚴侍臣詣幄
奉迎内外符寳郎奉寳先出陳扵御榻之左右少頃引
禮部侍郎又奏外辦皇帝服通天冠綘紗袍綪結佩出
西閣乗輿警蹕侍衞如常儀由西房至御榻西降輿皇
帝即御座南向侍臣夾侍贊拜東上閤門官扵榻前贊
樞密以下拜殿之上下應在位官皆再拜(東上閤門官/贊拜訖轉身)
(北向隨拜訖面/西贊各祗候)次禮直官引左輔詣御座前俛伏跪奏
稱左輔具官臣某言請皇帝降座就齋室奏訖俛㐲興
還侍位(凡左輔奏/請准此)皇帝降座乗輿由東房入齋室侍臣
各還所司直衞者如常儀通事舎人分引行事執事陪
祠文武官以次出(三省親王樞宻宗室/起居問聖體並如儀)應行事執事陪
祠官及從升者並散齋七日宿扵正寢致齋三日各宿
扵其次(三省樞宻院官各宿扵本庭及都堂侍從官并/尚書侍郎分宿扵祕書省中書後省餘官内庭)
(有所司省各宿於其司諸方客/使許赴陪位者各宿於其次)凡散齋治事如故唯不弔
喪問疾作樂判書刑殺文書决罰罪人及與穢惡致齋
之日官給酒饌唯祀事得行其餘悉禁與祀之官已齋
而闕者通攝行事
　　　陳設
前祀三日殿中監帥其屬尚舎設大次扵外壝東門之
内道北南向小次扵午階之東西向儀鸞司設文武侍
臣次扵大次之前隨地之宜行事陪祠官宗室及有司
次扵外壝東門之外東方南方客使次扵文官之後西
方北方客使次扵武官之後設饌幔於内壝東門之外
道北南向前祀二日郊社令帥其屬掃除壇之上下積
柴於燎壇光禄牽牲詣祠所大晟陳登歌之樂於壇上
稍南北向設宫架於壇南内壝之外立舞表於鄼綴之
間前祀一日太常設神位席太史設神位版青帝位於
壇上北方南向席以槀秸帝太昊氏位於壇上東方西
向席以莞(告潔畢/權徹)又設句芒神位於壇下夘階之南嵗
星析木大火壽星位扵壇下子階之東西上角宿亢宿
氐宿房宿心宿尾宿箕宿位扵壇下子階之西東上俱
席以莞所席皆内向(立夏祀赤帝位於壇上北方南向/帝神農氏位扵壇上東方西向祝)
(融位扵壇下夘階之南熒惑鶉首鶉火鶉尾位於壇下子/階之東西上井宿鬼宿桞宿星宿張宿翼宿軫宿位於)
(壇下子階之西東上季夏土王祀黄帝位於壇上北方/南向帝軒轅氏位扵壇上東方西向后土位扵壇下夘)
(階之南鎮星位扵壇上子階之東立秋祀白帝位於壇/上北方南向帝少吴氏位扵壇上東方西向蓐收位於)
(壇下夘階之南太白大梁降娄實沈位於壇下子階之/東西上奎宿娄宿胃宿昴宿畢宿嘴宿参宿位扵壇下)
(子階之西東上立冬祀黒帝位於壇上北方南向帝髙陽/氏位於壇上東方西向𤣥𡨕位於壇下夘階之南辰星)
(娵訾𤣥枵星紀位壇下子階之東西上斗宿牛宿女宿/虚宿危宿室宿璧宿位壇下子階之西東上凡正配從)
(祀神位席並/同青帝壇)奉禮郎禮直官設皇帝祀位版扵壇下小
次前西向飲福位扵壇下午階之西北向望燎位扵東
南向設爟火扵望燎位之東南向(東西各/六人)贊者設亞終
獻位扵小次之西稍東西向大禮使太宰左丞又扵其
南行事吏部户部禮部尚書吏部禮部侍郎光禄卿讀
册舉册官光禄丞位扵大禮使之東(光禄丞/稍却)奉禮郎摶
黍太祝郊社太官令位扵小次之東北俱西向北上監
察御史位二一於壇上樂虡之西北一於宫架之西北
俱東向大樂令位扵登歌樂虡之北大司樂位扵宫架
之北良醖令位於酌尊所俱北向又設陪祠文武官位
扵執事者之南諸方客使在文官之南隨其方國光禄
陳牲於東壝門外西向祝史各位扵牲後太宰設省牲
位扵牲西大禮使太宰左丞在南北向西上分獻官位
於其後行事吏部户部禮部尚書吏部禮部侍郎大司
樂光禄卿讀册舉册官大樂令光禄丞奉禮恊律郎摶
黍太祝郊社太官令在北南向西上(凡設大樂令以/下位皆稍却)監
察御史在吏部尚書之西異位稍却光禄陳禮饌於東
壝門外道北南向太常設省饌位版於禮饌之南大禮
使太宰左丞在南北向西上分獻官位於其後監察御
史位二俱在西東向北上行事吏部户部禮部尚書吏
部禮部侍郎大司樂光禄卿讀册舉册官大樂令光禄
丞奉禮恊律郎摶黍太祝郊社太官令在東西向北上
禮部帥其屬設祝册案扵神位之右司尊彛帥其屬設
玉幣篚扵酌尊所次設籩豆簠簋之位正配位皆左十
有一籩右十有一豆俱為三行俎三一在籩前二在豆
右為二重登一在籩豆間簠一簋一在籩豆外簠在左
簋在右又設尊坫之位正配位皆太尊五山尊五為二
重在壇上東南隅北向西上(配位設扵正/位酒尊之東)太尊在前皆
有坫加勺幂為酌尊又設太尊二山尊二在神位前著
尊二犧尊二在壇下午階之西(配位設於/酉階之北)象尊二壺尊
六在壇下午階之東(配位設於/酉階之南)俱北向西上(配位即東/向北上)
皆加幂設而不酌又設從祀諸神籩豆簠簋之位每位
各左二籩右二豆俎一在籩豆前爵一次之簠一簋一
在爵之前簠在左簋在右又設象尊四於夘階之南五
官位二於子階之東五星三辰位皆在神位之左壺尊
二設於子階之西七宿位在神位之右又設正配位籩
豆簠簋槃俎各一於饌幔内設御洗二於壇下午階東
南北向(盥洗在東/爵洗在西)罍在洗東加勺篚在洗西南肆實以
巾(若洗爵之篚則/又實以爵加坫)設皇帝位於洗南北向内侍酌水位
於洗東執巾於酌水内侍之北俱西向吏部侍郎位於
爵洗之西東向又設亞終獻盥洗爵洗扵本位之南分
獻官盥洗於其方階道之左罍篚各設扵左右皆内向
執罍篚者位其後祀日丑前五刻郊社令與太史官屬
各服其服升壇設青帝帝太昊氏神位版扵壇上太府
卿少府監帥其屬陳玉幣扵篚(青帝以青珪赤帝以赤/璋黄帝以黄琮白帝以)
(白琥黒帝以黝璜盛於匣配/位不用玉幣皆隨其方色)禮神之玉各置於神位前
璠玉加於幣光禄卿帥其屬入實正配位籩豆簠簋(籩/三)
(行以右為㮚苐一行形䀋在前魚鱐糗餌次之苐二行/榛實在前乾桃乾䕩乾棗次之第三行菱在前芡㮚鹿)
(脯次之豆三行以左為上第一行芹菹在前筍菹葵菹/菁菹次之第二行韭菹在前酏食魚醢次之第三行豚)
(拍在前鹿臡醯醢次之簠實/以稻簋實以黍登實以大羮)太官令帥其屬入實俎(籩/前)
(之俎一實以牛腥七體两髀两肩两脅并脊两髀在兩/端两肩两脅次之脊在中豆右之俎二為二重以北為)
(上第一重實以牛腥腸胃肺離肺一在其上端刌肺三/次之腸三胃又次之第二重實以牛熟腸胃肺其載如)
(腥若配位即/以東為上)良醖令帥其屬入實尊(太尊實以泛齊山/尊實以醴齊象尊)
(實以沉齊犧尊實以醍齊象尊實以沉齊各以一尊/實明水壺尊三實𤣥酒三實三酒明水𤣥酒皆在上)又
實從祀神位之饌(籩前實以㮚次實以鹿脯豆前實以/菁菹次實鹿臡俎實以豕腥肉簠實)
(以稷簋實以黍爵/實以祠祭法酒)又實從神位之尊(象尊實以沉齊/壺尊實以清酒)太
常設燭扵神位前又設大禮使以下行事執事官揖位
於夘階之東内壝外如省牲位所司陳異寳嘉瑞及伐
國之寳扵宫架之南東西相向
　
　
　
　
　政和五禮新儀卷四十七
欽定四庫全書
　政和五禮新儀卷四十八
　　吉禮
　　　皇帝祀五方帝儀中
　　　車駕自大慶殿詣青城
前祀一日陪祠文武官先詣皇帝壇齋宫其日導駕官
以下就次各服其服尚輦奉御進輿扵大慶殿乗黄令
進玉輅扵宣徳門内南向設千牛将軍一員位扵輅前
北面門下侍郎一員位扵左輔之前贊者二人位又於
其前少頃東上閤門御史臺太常寺分引左輔門下侍
郎太僕卿乗黄令詣大慶殿西階下立北向東上(乗黄/令位)
(其/後)次引導駕官在其後分東西相向立以俟奉迎前導
次管軍臣僚次行宫使御營廵檢等又在其後禮直官
通事舎人引禮部侍郎奏請中嚴(凡左輔門下侍郎禮/部侍郎奏請者禮直)
(官通事/舎人引)少頃又奏外辨皇帝服通天冠綘紗袍乗輿以
出降自西階稱警蹕如常儀宣贊舎人賛左輔以下常
起居次導駕官常起居(已起居者止/奏聖躬萬福)次管軍臣僚次行
宫使御營廵檢等常起居(該宣名者/即宣名)太僕卿出詣玉輅
所攝衣而升正立執轡導駕官前導皇帝出大慶殿門
外至玉輅所千牛将軍前跪執轡左輔進當輿前俛伏
跪奏左輔具官臣某言請皇帝降輿升輅奏訖俛伏興
退復位(凡左輔奏/請准此)乗黄令稍前東向進玉輅皇帝降輿
升輅太僕卿立授綏導駕官分左右歩導門下侍郎具
官臣某言請車駕進發奏訖俛伏興退復位(凡門下侍/郎奏請准)
(此/)車駕動稱警蹕左輔先詣宣徳門内以俟門下侍郎
及賛者夾侍以出千牛将軍夾輅而趨車駕将及宣徳
門至侍臣上馬所門下侍郎奏請車駕少駐勅侍臣上
馬左輔前承㫖退稱曰制可門下侍郎傳制稱侍臣上
馬賛者承傳勅侍臣上馬諸侍衞之官各督其屬左右
翊駕在黄麾内符寳郎奉八寳前導殿中監後部從導
駕官夾侍扵前贊者在左輔門下侍郎之前侍臣上馬
畢次大内留守扵宣徳門外再拜奉辭門下侍郎奏請
車駕進發車駕動稱警蹕不鳴皷吹大駕鹵簿前導詣
青城車駕将至青城東上閤門御史臺分引陪祠文武
官宗室客使禮直官贊者引行事執事官俱詣行宫門
外立班再拜奉迎訖退(内已起居者止/奏聖躬萬福)車駕及門少駐
文武侍臣皆下馬導駕官歩導入門車駕動千牛将軍
夾輅而趨至行宫齋殿前迴輅南向千牛将軍立扵輅
右左輔奏請皇帝降輅乗輿尚輦奉御進輿扵輅後皇
帝降輅乗輿入齋殿侍衞如常儀導駕官歩導至殿門
皇帝降輿歸殿後閣簾降通事舍人承㫖勅羣臣從官各
還次學士院以祝冊授通進司進御書訖付尚書禮部
(如朝獻朝享即並如冬祀大/禮車駕自太廟詣青城儀)
　　　省牲器
省牲之日午後十刻去壇二百歩禁行者未後二刻郊
社令帥其属掃除壇之上下司尊彛帥府史及執事者各
以祭器入設扵位(凡設祭器皆藉以/席籩豆又加巾盖)太府卿少府監陳
玉幣扵篚(告潔畢/權徹)未後三刻禮直官賛者分引大禮使
以下詣東壝門外省牲位立定光禄卿丞與執事者牽
牲就位禮直官贊揖賛者引大司樂入行樂架(凡亞終/獻行事)
(皆禮直官太常博士引大禮使太宰左/丞行事皆禮直官引餘官皆賛者引)次引禮部尚書
升自夘階眡滌濯(凡行事執事官/升降皆自夘階)次又引太宰申眡滌
濯執事者皆舉幂曰潔俱復位禮直官稍前曰告潔畢
請省牲次引禮部尚書侍郎稍前省牲訖退復位次引
光禄卿出班廵牲一匝西向躬曰充曰偹次引光禄丞
出班廵牲一匝西向躬曰腯俱復位禮直官稍前曰省
牲畢請就省饌位揖訖引大禮使以下各就位立定禮
直官賛揖所司省饌具畢禮直官賛省饌畢賛揖訖俱
還齋所光禄卿丞及執事者以次牽牲詣厨授太官令
次引禮部尚書詣厨省鼎鑊視濯溉恊律郎展視樂器
乃還齋所晡後一刻太官令帥宰人以鸞刀割牲祝史
各取毛血實扵槃俱置饌所遂烹牲郊社令帥其屬掃
除壇之上下
　　　奠玉幣
祀日丑前五刻(行事春冬用丑時七/刻夏秋用丑時一刻)諸祠官及陪祠之
官各服其服郊社令與太史官屬入設神位版太府卿
少府監入陳玉幣光禄卿入實籩豆簠簋太官令入實
俎良醖令入實尊樂正帥工人二舞以次入與執尊罍
篚幂者各就位次引分獻執事官詣從祀神位前立次
通事舎人等分引陪祠文武官及宗室客使各入就位
次禮直官賛者分引大禮使以下行事執事官就夘階
内壝門外揖位立定禮直官曰揖次引監察御史按視
壇之上下糾察不如儀者退復位尚輦奉御進輿於齋
殿皇帝服通天冠綘紗袍乗輿以出近侍及扈從之官
導從至大次門外皇帝降輿入次簾降禮儀使樞宻院
官太常卿東上閤門官太常博士禮直官分立扵大次
外之左右次引禮部侍郎詣前奏請中嚴少頃又奏外
辦符寳郎奉寳陳扵宫架之北禮儀使當次前俛伏跪
奏禮儀使具官臣某言請皇帝行事奏訖俛伏興還侍
位(禮儀使奏/禮畢准此)簾卷皇帝服衮冕以出(立冬禮黒帝/則服裘被衮)侍衞
如常儀禮儀使以下前導至中壝門外殿中監跪進大
圭殿中少監副之(凡殿中監進圭受/圭皆少監副之)禮儀使奏請執大
圭前導皇帝入自正門(侍衞不應入/者立扵門外)恊律郎跪俛伏舉
麾興(凡行禮執事者取物/奠物皆跪俛伏興)工皷柷宫架儀安之樂作(皇/帝)
(升降行止皆/作儀安之樂)至午階版位西向立偃麾戞􁀙樂止(凡樂/皆恊)
(律即跪俛伏舉麾興工皷祝/而後作偃麾􁀙戞而後止)禮儀使以下分左右侍立
(凡行禮儀使樞宻院官太常卿東上閤門官/太常愽士禮直官前導至位則分立扵左右)禮儀使前
奏有司謹具請行事宫架作景安之樂帝臨降康之
舞六成止太常升烟燔牲首禮儀使奏請再拜皇帝再
拜賛者曰再拜在位官皆再拜内侍取玉幣扵篚立於
尊所次引太宰吏部尚書侍郎升詣青帝神位前立太
宰吏部尚書俱西向北上侍郎東向禮儀使前導皇帝
詣盥洗位宫架樂作至洗位北向立樂止内侍酌水以
進禮儀使奏請搢大圭盥手内侍跪取巾扵篚興以進
皇帝帨手内侍受巾跪奠扵篚禮儀使奏請執大圭前
導皇帝升壇大禮使從(皇帝升降大禮使皆從/左右侍衞量人数升)宫架樂
作至壇下樂止升自午階登歌樂作至壇上樂止登歌
嘉安之樂作殿中監跪進鎮圭禮儀使奏請搢大圭執
鎮圭前導皇帝詣青帝神位前北向立内侍先設繅藉
於地禮儀使奏請跪奠鎮圭扵繅藉執大圭俛伏興入
奏請搢大圭跪内侍加玉扵幣以授吏部尚書吏部尚
書以授太宰太宰西向跪以進禮儀使奏請受玉幣皇
帝受奠訖吏部侍郎東向跪受以興進奠扵青帝神位
前太宰吏部尚書侍郎俱詣帝太昊氏神位前以俟禮
儀使奏請執大圭俛伏興内侍取鎮圭繅藉詣帝太昊
氏神位前先設繅藉扵地禮儀使奏請再拜皇帝再拜
訖樂止禮儀使前導皇帝詣帝太昊氏神位前東向奠
幣並如上儀太宰以下俱復位禮儀使前導皇帝還版
位登歌樂作内侍舉鎮圭繅藉以鎮圭授殿中監以還有
司皇帝降階樂止宫架樂作至版位西向立樂止祝史
奉毛血槃立扵壝門外由其階升太祝迎扵壇上俱進
奠扵神位前太祝與執事者退立扵尊所
欽定四庫全書
　政和五禮新儀卷四十九
　　吉禮
　　　皇帝祀五方帝儀下
　　　進熟
祀日有司陳鼎二於神厨各在􁀙右太官令帥進饌者
詣厨以匕升牛於􁀙實於一鼎(肩臂臑肫胳正脊一直/脊一横脊一長脅一短)
(脅一代脅一皆二骨/以並正配位各一鼎)皆設扄幂祝史對舉陳於饌幔内
重行西向以南為上光禄實籩豆簠簋於饌幔内(籩實/以粉)
(餈豆實以糝食簠/實以粱簋實以稷)次引禮部侍郎詣饌所視牲腥熟之
節俟皇帝升奠玉幣訖還位樂止引禮部尚書詣饌所
執籩豆簠簋以入戸部尚書詣饌所奉俎以入太官令
引入正門宫架豐安之樂作設於夘階之下北向西上
奉牲者在東祝史抽扄委於鼎右除幂初鼎序入有司
執匕及俎以從至夘階下各設於鼎西匕加於鼎太官
令以匕升牛載於一俎(肩臂臑在上端肫胳在下端/脊脅在中正配位各一俎)鼎
先退俟祝史進徹毛血以次出次引禮部尚書搢笏執
籩豆簠簋户部尚書搢笏奉俎以升執事者各迎於壇
上禮部尚書奉籩豆簠簋詣青帝神位前北向跪奠啟
盖扵下執笏俛伏興有司設籩扵糗餌前豆扵醓醢前
簠扵稻前簋扵黍前次引户部尚書奉俎詣青帝神位
前北向跪奠執笏俛伏興有司設扵豆前次詣帝太昊
氏神位前東向跪奠並如上儀樂止俱降復位太祝取
菹擩扵醢祭扵豆間三又取黍稷肺祭如初皆藉用茅
各還尊所次引太宰左丞詣青帝神位前西向立以北
為上吏部侍郎詣爵洗位東向立禮儀使前導皇帝詣
盥洗位宫架樂作至洗位北向立樂止内侍酌水以進
禮儀使奏請搢大圭盥手内侍跪取巾扵篚興以進皇
帝帨手内侍受巾跪奠扵篚禮儀使奏請執大圭前導
皇帝詣爵洗位宫架樂作至洗位北向立樂止吏部侍
郎跪取爵扵篚興以進禮儀使奏請洗爵内侍跪取巾
扵篚興以進皇帝拭爵内侍受巾跪奠扵篚吏部侍郎
受爵升自午階禮儀使奏請執大圭前導皇帝升壇宫
架樂作至扵午階樂止升自午階登歌樂作至壇上樂
止登歌歆安之樂作吏部侍郎奉爵詣正位酌尊所西
向立執尊者舉幂良醖令酌太尊之泛齊訖先詣配位
酌尊所北向立禮儀使前導皇帝詣青帝神位前北向
立禮儀使奏請搢大圭跪吏部侍郎以爵授左丞左丞
授太宰太宰西向跪以進禮儀使奏請執爵祭酒三祭
扵茅苴奠爵執大圭俛伏興又奏請少立樂止太宰左
丞俱詣帝太昊氏神位前北向立以俟舉册官舉祝册
進扵青帝神位之右讀册官搢笏東向跪讀册文讀訖
執笏興先詣帝太昊氏神位前南向立禮儀使奏請再
拜皇帝再拜有司奠册扵青帝神位前禮儀使前導皇
帝詣帝太昊氏神位前酌獻並如上儀(唯登歌作/承安之樂)太宰
以下俱復位禮儀使前導皇帝還版位登歌樂作降階
樂止宫架樂作至版位西向立樂止禮儀使奏請還小
次宫架樂作将至小次禮儀使奏請釋大圭殿中監跪
受大圭皇帝入小次簾降樂止文舞退武舞進宫架容
安之樂作舞者立定樂止初皇帝将詣小次禮直官太
宰愽士引亞獻詣盥洗位北向立搢笏盥手帨手執笏
詣爵洗位北向立搢笏洗爵拭爵以授執事者執笏升
詣正位酌尊所西向立宫架作隆安之樂神保錫羨之
舞執事者以爵授亞獻亞獻搢笏執爵執尊者舉幂太
官令酌山尊之醴齊訖先詣配位酌尊所北向立亞獻
以爵授執事者執笏詣青帝神位前北向搢笏跪執事
者以爵授亞獻亞獻執爵祭酒三祭於茅苴奠爵執笏
俛伏興少退北向再拜次詣帝太昊氏神位前酌獻並
如上儀樂止降復位初亞獻行禮将畢次禮直官太常
愽士引終獻詣洗及升壇酌獻並如亞獻之儀降復位
初亞獻将升次引分獻官詣盥洗位搢笏盥手執笏詣
從祀神位前搢笏跪執爵三祭酒奠爵執笏俛伏興再
拜復位初皇帝既奠玉幣光禄以牛左臂一骨及長脅
短脅俱二骨以並載扵胙俎設扵壇下飲福位之西俟
終獻既升獻引户部尚書摶黍太祝太官令詣飲福位
東向立奉俎豆爵酒者各位扵其後禮儀使奏請詣飲
福位簾卷出次宫架樂作殿中監跪進大圭禮儀使奏
請執大圭前導皇帝詣飲福位将至位樂止宫架禧安
之樂作皇帝至飲福位北向立尚醖典御執尊升詣酌
尊所良醖令酌上尊福酒合置一尊典御奉尊降詣飲
福位以授殿中少監尚醖奉御執爵殿中少監酌之奉
御以爵酒授殿中監殿中監西向捧以立禮儀使奏請
再拜皇帝再拜殿中監跪以爵酒進禮儀使奏請搢大
圭跪授爵祭酒三祭扵地啐酒奠爵殿中監跪受爵以
興諸太祝帥執事者持胙俎進减神位前正脊二骨横
脊二骨加扵俎上内侍受俎以授户部尚書戸部尚書
西向跪以進皇帝受俎奠之户部尚書受俎以興退復
位太官令取黍扵簋摶以授太祝太祝受以豆東向跪
進皇帝受訖奠之太祝受豆以興退復位次殿中監再
跪以爵酒進禮儀使奏請受爵飲福酒奠爵殿中監受
虛爵興以授典御奉御執事者俱退復位禮儀使奏請
執大圭俛伏興又奏請再拜皇帝再拜樂止禮儀使前
𨗳皇帝還版位宫架樂作至版位西向立樂止次引禮
部尚書升壇徹籩豆户部尚書升壇徹俎(籩豆俎各一/俱少移故處)
登歌成安之樂作卒徹樂止禮部户部尚書降復位禮
直官曰賜胙行事陪祠官拜贊者承傳曰賜胙再拜在
位官皆再拜送神宫架景安之樂作一成止
　　　望燎
景安之樂畢禮儀使奏請詣望燎位前𨗳皇帝詣望燎
位宫架樂作至位南向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅以俎載牲體黍稷飰爵
酒各由其階降壇南行詣柴壇自南陛升以玉幣祝饌
物置於燎柴禮直官曰可燎舉爟火東西各以炬燎半
柴禮儀使奏禮畢前𨗳皇帝還大次宫架樂作出中壝
門外禮儀使奏請釋大圭殿中監跪受大圭殿中監跪
侍衞如常儀皇帝至大次樂止禮部郎中奏觧嚴引大
禮使以下詣邜階之東内壝外揖位立禮直官賛禮畢
揖訖退通事舎人引陪祠文武及宗室客使以次出将
士不得輒離部位(行宫齋殿受賀並如冬祀/大禮御端誠殿受賀之儀)
　　　車駕還内
前期殿中監帥其屬尚舎設御幄於大慶殿門外之東
向南大晟設宫架於宣徳門外稍南其日祀事禮畢所
司轉仗衞鹵簿於還途如来儀文武百官宗室客使先
詣宣徳門外就次以俟立班奉迎乗黄令進金輅扵行
宫殿門外南向千牛将軍一員執長刀立扵輅右尚輦
奉迎進輿扵齋殿導駕官俱詣齋殿門外奉迎禮部侍
郎奏請中嚴少頃又奏外辦簾卷皇帝服通天冠綘紗
袍乗輿以出應導駕官等並迎駕奏聖躬萬福(内祇應/官賀謝)
(皆再/拜)太僕卿出詣金輅所攝衣而升正立執轡皇帝乗
輿降自西階至金輅所左輔奏請皇帝降輿升輅(有司/仍具)
(大輦若乗輦即/奏云降輿乗輦)太僕卿立授綏千牛将軍馭駕如来儀
門下侍郎奏請車駕進發車駕動稱警蹕侍衞如儀至
侍臣上馬所門下侍郎奏請車駕少駐勅侍臣上馬左
輔前承㫖退稱曰制可門下侍郎傳制稱侍臣上馬賛
者承傳勅侍臣上馬門下侍郎奏請車駕進發車駕動
稱警蹕皷吹及諸軍樂振作車駕将至宣徳門外文武
百官宗室客使並立班再拜奉迎次大内留守見再拜
訖退車駕至宣徳門外少駐文武侍臣皆下馬歩導千
牛将軍降立扵輅右車駕動千牛将軍夾輅而趨大樂
正令奏采茨之樂入門樂止車駕至御幄前左輔奏請
皇帝降輅乗輿(若乗輦即奏/云降輦乗輿)皇帝降輅乗輿以入禮部
郎中奏解嚴通事舎人承㫖勅羣官各還次将士各還
其所(若肆赦並如冬祀大/禮宣徳門肆赦之儀)
　
　
　
　政和五禮新儀卷四十九
欽定四庫全書
　政和五禮新儀卷五十
　　吉禮
　　　祀五方帝儀(有司/行事)
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預扵隔季以立春日祀青帝(赤帝以立夏黄帝/以季夏土王白帝)
(以立秋黒帝以/立冬為祀日)關太史局太史局以其日報太常寺太
常寺参酌訖具時日散告
　　　齋戒
前祀十日受誓戒扵尚書省其日五皷贊者設位版於
公相㕔下吏部尚書在左刑部尚書在右並南向初獻
亞終獻禮官位扵其南稍東北向西上監察御史位扵
其西稍北東向光䘵卿兵部工部郎中大樂令光禄丞
位扵其南稍西北向東上(太樂令光禄/丞位稍却)奉禮郎太祝郊
社大官令位扵其東西向北上質明禮直官賛者引行
事執事官就位立定禮直官引吏部尚書由公相㕔降
階就位禮直官賛揖在位者對揖吏部尚書搢笏讀誓
文云某月某日立春祀青帝(立夏祀赤帝季夏土王祀/黄帝立秋祀白帝立冬祀)
(黒/帝)各揚其職不共其事國有常刑讀訖執笏禮直官賛
奉禮郎太祝郊社太官令先退餘官對拜乃退散齋七
日治事如故宿扵正寢不吊喪問疾作樂判書刑殺文
書决罰罪人及與穢惡致齋三日(光禄卿丞郊社/太官令齋一日)二日
扵本司(無本司者扵太常/齋舎質明至齋所)唯祀事得行餘悉禁前祀一
日質明俱赴祠所齋宫官給酒饌祀官已齋而闕者通
攝行事
　　　陳設
前祀三日儀鸞司設行事執事官次扵壇壝門外隨地
之宜設饌幔扵内壝東門外道北南向前二日光禄牽
牲詣祠所前一日郊社令帥其屬掃除壇之上下太常
設正配神位席太史設正配神位版扵壇上(凡設神位/版皆郊社)
(令監/視)太常設祭器(凡設祭席祭器皆藉/以蓆籩豆又加巾盖)以俟告潔(既畢/權徹)
光禄陳牲扵夘階之東南内壝外西向祝史各位扵牲
後太常設省牲位扵牲西三獻官禮官在南北向光禄
卿兵部工部郎中大樂令光禄丞奉禮郎太祝郊社太
官令在北南向俱西上(凡設大樂令光禄/丞以下位皆稍却)監察御史扵
光禄卿之西少絶光禄陳禮饌扵壇之東南内壝外南
向太常設省饌位版扵禮饌南三獻官禮官在南北向
西上監察御史在西東向光禄卿兵部工部郎中大樂
令光禄丞奉禮郎太祝郊社太官令在東西向北上大
晟設登歌之樂扵壇上稍南北向祀日丑前五刻禮直
官贊者諸司職掌各服其服太常設神位席太史設神
位版扵壇之上下青帝位扵壇上北方南向席以槀秸
帝太昊氏位扵壇上東方西向席以莞又設句芒位扵
壇下夘階之南嵗星析木大火夀星位扵壇下子階之
東西上角宿亢宿氐宿房宿心宿尾宿箕宿位扵壇下
子階之西東上俱席以莞两席皆内向(立夏祀赤帝位/扵壇上北方南)
(向帝神農氏位扵壇上東方西向祝融位於壇下夘階/之南熒惑鶉首鶉火鶉尾位於壇下子階之東西上井)
(宿鬼宿栁宿星宿張宿翼宿軫宿位扵壇下子階之西/東上季夏土王祀黄帝位扵壇上北方南向帝軒轅氏)
(位扵壇上東方西向后土位扵壇下夘階之南鎮星位/扵壇下子階之東立秋祀白帝位扵壇上北方南向帝)
(少昊氏位扵壇上東方西上蓐收位於壇下夘階之南太/白大梁降娄實沈位扵壇下午堦之東西上奎宿娄宿胃)
(宿昴宿畢宿觜宿参宿位扵壇下子階之西東上立冬/祀黒帝位於壇上北方南向帝髙陽氏位扵壇上東方)
(西向𤣥冥位扵壇下夘階之南辰星娵訾𤣥枵星紀位扵/壇下子階之東西上斗宿牛宿女宿虚星危宿室宿璧宿)
(位扵壇下子階之西東上凡正/配從祀神位席並同青帝壇)太常陳玉扵神位之左
(青帝玉以青珪赤帝以赤璋黄帝以黄琮白色/帝以白琥黒帝以黝璜盛於匣幣皆随其方)禮神之玉
奠扵神前燔玉加扵幣(配位不/用玉)陳幣篚各於神位之左
(正配位幣/各隨方也)祝版各扵神位之右置之坫次設祭器光禄
實之正配位各左十有二籩為三行以右為上(第一行/形鹽在)
(前魚鱐糗餌粉餈次之第二行榛實在前乾桃/乾䕩乾棗次之第三行菱在前芡㮚鹿脯次之)右十有
二豆為三行以左為上(第一行芹菹在前筍菹葵菹菁/菹次之第二行韭菹在前酏食)
(魚醢兔醢次之第三行豚拍/在前鹿臡醯醢糝食次之)俎二一在籩前(實以羊腥/七體兩髀)
(酉肩兩脅并脊兩髀在兩/端兩肩兩脅次之脊在中)又俎四在豆右為二重以北
為上(第一重實以羊腥腸胃肺離肺一在上端刌肺三次/之腸三胃三又次之一實以豕腥膚其載如羊皆)
(羊在左豕在右若/配位即以東為上)登一在籩豆間(實以/大羮)槃一在登前(實/以)
(毛/血)簠二簋二在籩豆外簠在左簋在右(簠實以稻粱粱/在稻前簋實以)
(黍稷稷/在黍前)設犧尊五象尊五為二重在壇上東南隅北向
西上(配位即設扵正/位酒尊之東)犧尊在前皆有坫加勺幂為酌尊
(犧尊一實明水為上尊餘皆實泛齊代以供内法酒初/獻酌之象尊一實明水為土尊餘皆實醴齊代以祠祭)
(法酒亞終/獻酌之)又設太尊二山尊二在神位前(太尊一實泛/齊山尊一實)
(醴齊各以一/尊實明水)著尊二犧尊二在壇下午階之西(著尊一/實以盎)
(齊犧尊一實醍齊各以一尊實明/水若配位即設扵壇下西階之北)象尊二壼尊六在壇
下午階之東(象尊一實明水一實沈齊壺尊三實𤣥酒/三實三酒明水𤣥酒皆在上若配位即設)
(扵壇下酉/階之南)俱北向西上(若配位即/東向北上)皆加幂五齊三酒設
而不酌又設從祀諸神每位各左二籩(㮚在前鹿/脯次之)右二
豆(菁菹在前/鹿臡次之)俎一在籩豆前(實以羊/豕腥肉)爵一次之(實以祠/祭法酒)
簠一簋一在爵之前簠在左簋在右(簠實稷/簋實黍)又設象尊
四二扵夘階之南五官位二扵子階之東五星三辰位
皆在神位之左壺尊二設於子階之西七宿位在神位
之右(皆實以祠/祭法酒)太常設燭扵神位前設俎四扵饌幔内
洗二扵夘階東北向(盥洗在東/爵洗在西)罍在洗東加勺篚在洗
西南肆實以巾(若洗爵之篚則/實以爵加坫)又設禮官盥洗位扵陛
道之左俱内向執罍篚者位扵其後又設揖位扵夘階
之東内壝之外如省牲位(唯不設光禄卿/丞郊社令位)積柴扵燎壇
設望燎位於其北三獻官禮官在北南向西上監察御
史在西東向兵部工部郎中大樂令奉禮郎太祝在東
西向北上又設三獻官禮官席位扵夘階之東北西向
南上兵部工部郎中席位於夘階之東南西向北上設
監察御史大樂令席位於午階之南北向奉禮郎太祝
太官令於其後俱西向光禄卿席位扵監察御史之東
北向又設監察御史位於壇下樂虡之北在西東向奉
禮郎太祝在東西向北上大樂令在樂虡之北太官令
在酌尊所俱北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官贊者
分引行事執事官詣壇東省牲位(凡初獻行事禮直官/引餘官皆賛者引)
立定禮直官賛揖次引監察御史升自夘階(凡行事執/事官升降)
(皆自/夘階)視滌濯執事者舉幂曰潔降復位禮直官稍前曰
告潔畢請省牲太祝出班廵牲一匝詣初獻前西向躬
曰充退復位光祿丞出班廵牲一匝詣初獻前西向躬
曰腯退復位禮直官賛省牲畢請詣省饌位揖訖引行
事執事官各就位立定禮直官贊揖所司省饌具畢禮
直官贊省饌畢揖訖俱還齋所光禄丞太祝以次牽牲
詣厨授太官令次引監察御史詣厨省鼎鑊視祭器滌
溉乃還齋所未後一刻太官令帥宰人以鸞刀割牲祝
史以槃取毛血置扵饌所遂烹牲晡後郊社令帥其屬
掃除壇之上下訖還齋所
　　　奠玉幣
祀日丑前五刻(行事春冬用丑時七/刻秋夏用丑時一刻)初獻以下並赴壇
所就次郊社令先入視設神位版訖退次太官令帥其
屬實饌具畢次引光禄卿入詣午階南席位北向立贊
者曰再拜光禄卿再拜升壇㸃視禮饌畢次引監察御
史升壇㸃閲陳設糾察不如儀者(凡㸃視㸃閲/皆先詣正位)樂正帥
登歌工人升自夘階各就位光禄卿還齋所餘官各服
祭服次引行事執事官各就夘階東内壝外揖位立定
禮直官賛揖次引大樂令先入就午階南席位北向立
贊者曰再拜大樂令再拜升壇就位次引監察御史奉
禮郎太祝太官令入就午階南席位北向立次引三獻官
禮部兵部工部郎中入就夘階東席位西向立禮直官
稍前賛有司謹具請行事髙安之樂作六成止太常升
烟燔牲首賛者曰再拜在位者皆再拜次引監察御史
奉禮郎太祝太官令俱陞壇各就位立定(太官令就/位酌尊所)次
引初獻詣盥洗位正安之樂作(初獻升降行止/皆作正安之樂)至洗位
北向立搢笏盥手帨手執笏升壇詣青帝神位前北向立
樂止嘉安之樂作搢笏跪次引奉禮郎搢笏西向跪執
事者以玉幣授初獻執笏興先詣太昊氏神位前北向
立初獻授玉幣奠訖執笏俛伏興再拜次詣太昊氏神
位前東向立(酌獻詣配/位准此)奠幣如上儀樂止奉禮郎復位
初獻将降壇樂作復位樂止
　　　進熟
祀日有司設鼎四扵神厨各在鑊右光䘵帥進饌者詣
厨以匕升羊扵鑊實扵一鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)次升豕如羊實於一鼎(正配位羊/豕各一鼎)皆設扄幂
祝史對舉入設扵饌幔内俟初獻既升奠玉幣入陳扵
夘階下西向南上祝史抽扄委扵鼎右除幂初鼎序入
有司執匕及俎以從至夘階下俎各設于鼎西匕加於
鼎光禄以匕加於鼎光䘵以匕升羊載於一俎(肩臂臑/在上端)
(肫胳在下端/脊脅在中)次升豕如羊載於一俎(正配位羊/豕各一鼎)鼎先
退次引兵部工部郎中詣夘階下搢笏奉俎(兵部奉羊/工部奉豕)升
壇豐安之樂作詣青帝神位前北向跪奠先薦羊次薦
豕各執笏俛伏興有司設扵豆右腸胃膚之前(羊在左/豕在右)
次詣太昊氏神位前東向奉俎如上儀樂止俱降復位
次引初獻再詣盥洗位樂作至洗位北向立搢笏盥手
帨手執笏次詣爵洗位北向立搢笏洗爵拭爵以授執
事者執笏升詣正位酌尊所西向立樂止僖安之樂作
執事者以爵授初獻初獻搢笏執爵執尊者奉幂太官
令酌犧尊之泛齊訖先詣配位酌尊所北向立初獻以
爵授執事者執笏詣青帝神位前北向立搢笏跪執事
者以爵授初獻初獻執爵三祭酒奠爵執笏俛伏興少
立樂止次引太祝詣神位前東向搢笏跪讀祝文讀訖
執笏興先詣帝太昊氏神位前南向立初獻再拜次詣
帝太昊氏神位前酌獻並如上儀樂止太官令復詣正
位酌尊所太祝復位初獻将降壇樂作復位樂止次引
亞獻詣盥洗位北向立搢笏盥手帨手訖執笏詣爵洗
位北向立搢笏洗爵拭爵以授執事者執笏升壇詣正
位酌尊所西向立文安之樂作執事者以爵授亞獻亞
獻搢笏執爵執尊者舉幂太官令酌象尊之醴齊訖洗
詣配位酌尊所北向立亞獻以爵授執事者執笏詣青
帝神位前北向立搢笏跪執事者以爵授亞獻亞獻執
爵三祭酒奠爵執笏俛伏興再拜次詣帝太昊氏神位
前酌獻並如上儀樂止降復位次引終獻詣洗及升壇
行禮並如亞獻之儀降復位初亞獻将升獻引禮官詣
盥洗位搢笏盥手帨手執笏詣五官神位前搢笏跪執
爵三祭酒奠爵執笏俛伏興再拜訖詣五星三辰七宿
位祭奠行禮如上儀畢復位禮直官曰賜胙賛者承傳
曰賜胙再拜在位者皆再拜訖送神髙安之樂作一成
止
　　　望燎
初髙安之樂畢引三獻官禮部兵部工部郎中詣望燎
位有司各詣神位前取玉幣祝版置扵燎壇次引監察
御史大樂令奉禮郎太祝降壇詣望燎位立定禮直官
曰可燎火燎半柴次引初獻以下詣東壝門外揖位立
禮直官賛禮畢揖訖退太官令帥其屬徹禮饌監察御
史詣壇監視收徹訖還齋所光䘵以胙奉進監察御史
就位展視訖光禄卿望闕再拜訖乃退
　
　
　
　
　
　
　
　
　
　
　政和五禮新儀卷五十
欽定四庫全書
　政和五禮新儀卷五十一
　　吉禮
　　　皇帝祀高禖儀上
　　　　時日
　　　　齋戒
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以來年春分日祀高禖太常寺具時日㪚
告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部兵部工
部尚書吏部禮部侍郎大司樂光禄卿大樂令光禄丞
在其南(凡設大樂令光禄丞位皆稍却如朝/獻朝享即功臣獻官在光禄丞下)次分獻官
次執事官又在其南俱北向西上監察御史位二在西東
向北上讀册舉册官奉禮協律郎太祝郊社太官令在
東西向北上(奉禮郎以下/位皆稍却)設陪祠文武百官位於行事
官之南又設行事執事及陪祠親王宗室位於太廟齋
坊少宰刑部侍郎在北南向少宰在左刑部侍郎在右
(刑部侍/郎稍却)亞終獻在南北向西上親王及行事執事陪祠
宗室在東西向北上東上閤門御史臺太常寺以下分
引羣官各就位(凡帥引行事執事陪祠文武官立班即/御史臺引殿中侍御史一員先入就位)
太宰讀誓於朝堂刑部尚書涖之少宰讀誓於太廟齋
坊刑部侍郎涖之誓文曰今年某月某日春分皇帝祀
高禖(如朝獻朝享即云前二日朝/獻景靈宫前一日朝享太廟)各揚其職其或不恭
國有常刑讀訖(内朝堂執事官奉禮郎以下文官宣/徳郎以下武官從義郎以下先退)餘
並對拜訖退皇帝散齋七日於别殿致齋三日(二日於大/慶殿一日)
(於青城如朝獻朝享即一日於大/慶殿一日於太廟一日於青城)凡㪚齋不弔䘮問病
作樂有司不奏刑殺文書致齋日前後殿不視事唯行
祀事前致齋一日殿中監帥其屬尚舍鋪御座於大慶
殿當中南向設東西房於御座之左右稍北又設西閣
及齋室於殿後之左右殿上前楹施簾致齋之日質明
有司陳大駕鹵簿於宣徳門外尚輦陳平輦於垂拱殿
庭文武百官俱就次各服其服東上閤門奏請皇帝未
後詣齋室通事舍人等自下分引知樞密院事以下詣
垂拱殿庭立班東上閤門附内侍進班齊牌垂拱殿簾
䧏皇帝乗輦出至殿上少駐輦官迎駕自贊常起居宣
輦官上殿簾卷鳴鞭行門禁衛諸班親從迎駕自贊常
起居次舍人先贊知内侍省官以下常起居次樞密以
下通班常起居贊祗候引駕樞密知客省事以下至簽
書東上閤門官分左右立六尚局應奉官祗應通侍大
夫以下武功大夫以下並先退次管軍臣僚宣名常起
居贊祇候引駕並分左右前導輦降東階垂拱殿門外
禁衛諸班親從自賛常起居次行宫使御營廵檢一班
常起居(如通侍大夫以下知客省事以下武功大夫以/下知内侍兩省帶御器械官充行宫使御營廵)
(檢各歸/本班)至大慶殿後閣降輦入西門大慶殿簾降前導
官並就次易朝服詣御榻前分左右侍立(知樞密院事/簽書樞密院)
(事在東西向北上同知樞密院事在東西向左輔一員/在知樞密院事之北贊拜東上閤門官一員又在其北)
(並西向知客省事以下在簽書樞密院事之南稍/東西向北上簽書客省事以下又在其南稍却)通事
舍人等分引行事執事陪祠文武官各綪結佩入詣大
慶殿庭立班引禮部侍郎奏請中嚴侍臣詣幄奉迎内
外符寳郎奉寳先出陳於御榻之左右少頃引禮部侍
郎奏外辦皇帝服通天冠絳紗袍綪結佩出西閤乘輿
稱警蹕侍衛如常儀由西房至御榻西降輿皇帝即御
座南向侍臣夾侍贊拜東上閤門官於榻前贊樞密使
以下拜殿之上下應在位官皆再拜(東上閤門官贊拜/訖轉身北向隨拜)
(訖面西贊/各祗候)次禮直官引左輔詣御座前俯伏跪奏稱左
輔具官臣某言請皇帝降座就齋室奏訖俯伏興還侍
位(凡左輔奏/請准此)皇帝降座乗輿由東方入齋室侍臣各還
所司直衛者如常儀通事舍人分引行事執事陪祠文
武官以次出(三省親王樞密宗室/起居問聖體並如儀)應行事執事陪祠官
及從升者並㪚齋七日宿於正寢致齋三日各宿於其
次(三省樞密院官各宿於本所及都堂侍從三省尚書/侍郎分宿於秘書省中書後省餘官内庭有所司者)
(各宿於其司諸方客使/許陪位者各宿於其次)凡㪚齋治事如故唯不弔䘮問
疾作樂判書刑殺文書决罰罪人及與穢惡致齋之日
官給酒饌唯祀事得行其餘悉禁與祀之官已齋而闕
者通攝行事
　　　陳設
前祀三日殿中監帥其屬尚舍設大次於外壝東門之
内道北南向小次於午階之東西向儀鸞司設文武侍
臣次於大次之前隨地之宜行事陪祠官宗室及有司
次於外壝東門之外設東方南方客使次於文官之後
西方北方客使次於武官之後設饌幔於内壝東門之外
道北南向前祀二日郊社令帥其屬掃除壇之上下積
柴於燎壇光禄宰牲詣祠所大晟陳登歌之樂於壇上
稍南北向設宫架於壇南内壝之外立舞表於酇綴之
間前祀一日太常設神位席太史設神位版青帝位於
壇上北方南向席以稾秸帝伏犧氏帝高辛氏位於壇
上東方西向北上又設簡狄姜嫄位於壇下卯階之南
西向北上皆席以莞(告潔畢/權徹)奉禮郎禮直官設皇帝位
版於壇下小次前西向飲福位於壇下午階之西北向
望燎位於柴壇之北南向設爟火於望燎位之東南向
(東西各/六人)贊者設亞終獻位於小次之南稍東西向大禮
使太宰左丞又於其南行事吏部户部兵部工部尚書
吏部禮部侍郎光禄卿讀册官光禄丞位於大禮使之東
(光禄丞/稍却)分獻官又於其東奉禮郎摶黍太祝郊社大官
令位於小次之東北俱西向北上監察御史位二一於
壇下午階之西南一於子階之西北俱東向協律郎位
二一於壇下樂虡之西北一於宫架之西北俱東向大
樂令位於登歌樂虡之北大司樂位於宫架之北良醖
令位於酌尊所俱北向又設陪祠文武官位於執事者
之南諸方客使在文武官之南隨其方國光禄陳牲於
東壝門外西向祝史各位於牲後太常設省牲位於牲
西太禮使太宰左丞在南北向西上分獻官位於其後
行事吏部户部禮部兵部工部尚書吏部禮部侍郎大
司樂光禄卿讀册舉册官大樂令光禄丞奉禮協律郎
摶黍太祝郊社太官令在北南向西上(凡設大樂令以/下位皆稍却)
監察御史在吏部尚書之西異位稍却光禄陳禮饌於
東壝門外道北南向太常設省饌位版於禮饌之南大
禮使太宰左丞在南北向西上分獻官位於其後監察
御史位二俱在西東向北上行事吏部户部禮部兵部
工部尚書吏部禮部侍郎大司樂光禄卿讀册舉册官
大樂令光禄丞奉禮協律郎摶黍太祝郊社太官令在
東西向北上禮部帥其屬設祝册案於神位之右司尊
彛帥其屬設玉幣篚於酌尊所次設籩豆簠簋之位正
配位皆左十有一籩右十有一豆俱爲三行爼三二在
籩前一在豆前又爼六在豆右爲二重登一在籩豆前
簠一簋一在籩豆外簠在左簋在右又設尊坫之位在
正配位北太尊五山尊五爲二重在壇上東南隅北向
西上(配位以次設於/正位酒尊之東)太尊在前皆有坫加勺幂爲酌尊
又太尊二山尊二在神位前著尊二犧尊二在壇下午
階之西(配位設於壇/下酉階之北)象尊二壺尊六在壇下午階之西
(配位設於壇/下酉階之南)俱北向西上(配位即東/向北上)皆加幂設而不酌
又設從祀神位左十籩右十豆俱爲三行爼三二於籩
前一於豆前又爼六在豆右爲二重簠二簋二在籩豆
外簠在左簋在右爵一在神位前加坫犧尊三有坫内
在神位之左設御弓矢弓韣致於禖神之前又設爼十
有五及籩豆簠簋各三於饌幔内太常設御洗二於壇
下午階東南北向(盥洗在東/爵洗在西)罍在洗東加勺篚在洗西
南肆實以巾(若爵洗之篚則/又實以爵加坫)設皇帝位於洗南北向内
侍酌水位於洗東執巾位於酌水内侍之北俱西向吏
部侍郎位於爵洗之西東向又設亞終獻盥洗位於本
位之南分獻官盥洗於從祀神位之前罍篚各設於左
右皆内向執罍篚者各位其後祀日丑前五刻郊社令
與太史官屬各服其服升壇設青帝帝伏犧氏帝高辛
氏神位版於壇上簡狄姜嫄氏神位版於壇下太府卿
少府監帥其屬陳玉幣於篚(玉青帝以青圭盛於匣配/位及從祀神位皆不用玉)
(幣皆/以青)禮神之玉置於神位前燔玉加於幣光禄卿帥其
屬入實籩豆簠簋(籩三行以右爲上第一行形鹽在前/魚鱐糗餌次之第二行榛實在前乾)
(桃乾䕩乾棗次之第三行蔆在前芡㮚鹿脯次之豆三/行以左爲上第一行芹菹在前筍菹菁菹次之第二行)
(韭菹在前酏食魚醢兔醢次之第三行豚拍在前/鹿臡醓醢次之簠實以稻簋實以黍豋實以大羮)太官
令帥其屬入實俎(籩前之俎第一重實以牛腥七體兩/脾兩肩兩脅并脊兩脾在兩端兩肩)
(兩脅次之脊在中第二重實以羊腥七體其載如牛豆/前之俎實以豕腥七體其載如羊豆右之俎爲三重以)
(北爲上第一重一實以牛腥腸胃肺離肺一在上端刌/肺三次之腸三胃三又次之一實以羊腥腸胃肺其次)
(如牛一實以豕腥膚九横載第一重一實以牛熟腸胃/肺一實以羊熟腸胃肺一實以豕熟膚其次如腥皆牛)
(在左羊在中豕在右若/配位則皆以東爲上)良醖令帥其屬入實尊(太尊實/以泛齊)
(山尊實以醴齊著尊實以盎齊犧尊實以醍齊象尊實/以沉齊各以一尊實明水壺尊三實𤣥酒三實三酒明)
(水𤣥酒/皆在上)又實從祀神位之饌(籩三行以右爲上第一行/形鹽在前魚鱐糗餌次之)
(第二行乾棗在前乾桃乾䕩次之第三行蔆在前芡㮚/鹿脯次之豆三行以左爲上第一行芹菹在前筍菹葵)
(菹次之第二行菁菹在前韭菹魚醢次之第三行兔醢/在前豚拍醯醢鹿臡次之簠實以稻粱粱在稻前簋實)
(以黍稷稷在黍前羮/實與正配位並同)又實從祀神位之尊(一實明水爲/上尊一實醍)
(齊分獻/官酌之)太常設燭於神位前又設大禮使以下行事執
事官揖位於邜階之東内壝外如省牲位所司陳異寳
嘉瑞及伐國之寶於宫架之南東西相向
　
　
　
　
　
　
　
　政和五禮新儀卷五十一
欽定四庫全書
　政和五禮新儀卷五十二
　　吉禮
　　　皇帝祀高禖儀中
　　　車駕自大慶殿詣青城
前祀一日陪祠文武官先詣高禖壇齊宫其日導駕官
以下就次各服其服尚輦奉御進輿於大慶殿乗黄令
進玉輅於宣徳門内南向設千牛將軍一員位於輅前
北向門下侍郎一員位於左輔之前贊者二人位又於
其前少頃東上閤門御史臺大常寺分引左輔門下侍
郎太僕卿乘黄令詣大慶殿西階下立北向東上乘黄
令位其後次引導駕官在其後分東西相向立以俟奉
迎前導次管軍臣僚次行宫使御營廵檢等又在其後
禮直官通事舍人引禮部侍郎奏請中嚴(几左輔門下/侍郎禮部侍)
(郎奏請皆禮直/官通事舍人引)少頃又奏外辦皇帝服通天冠絳紗袍
乘輿以出降自西階稱警蹕如常儀宣贊舍人贊左輔
以下常起居次導駕官常起居(已起居者止/奏聖躬萬福)次管軍臣
僚次行宫使御營廵檢等常起居(該宣名者/即宣名)太僕卿出
詣玉輅所攝衣而升正立執轡導駕官前導皇帝出大
慶殿門外至玉輅所千牛將軍前跪執轡左輔進當輿
前俯伏跪奏左輔具官臣某言請皇帝降輿升輅奏訖
俯伏興退復位(凡左輔奏/請准此)乘黄令稍前東向進玉輅皇
帝降輿升輅太僕卿立授綏導駕官分左右歩導門下
侍郎進當輅前俯伏跪奏門下侍郎具官臣某言請車
駕進發奏訖俯伏興退復位(凡門下侍郎/奏請准此)車駕動稱警
蹕左輔先詣宣徳門内以俟門下侍郎及贊者夾侍以
出千牛將軍夾輅而趨車駕將及宣徳門至侍臣上馬
所門下侍郎奏請車駕少駐勅侍臣上馬左輔前承㫖
退稱曰制可門下侍郎傳制稱侍臣上馬贊者承傳勅
侍臣上馬諸侍衛之官各督其屬左右翊駕在黄麾内
符寳郎奉八寳前導殿中監後部從導駕官夾侍以前
贊者在左輔門下侍郎之前侍臣上馬畢次大内留守
於宣徳門外再拜奉辭門下侍郎奏請車駕進發車駕
動稱警蹕不鳴皷吹大駕鹵簿前導詣青城車駕將至
青城東上閤門御史臺分引陪祠文武官宗室客使禮
直官贊者引行事執事官俱詣泰禋門外立班再拜奉
迎訖退(内已起居者止/奏聖躬萬福)車駕及門少駐文武侍臣皆下
馬導駕官歩導入門車駕動千牛將軍夾輅而趨至端
誠殿前廻輅南向千牛將軍立於輅右左輔奏請皇帝
降輅乘輿尚輦奉御進輿於輅後皇帝降輅乘輿入齋
殿侍衛如常儀導駕官歩導至殿門皇帝降輿歸殿後
閤簾降通事舍人承㫖勅羣官各還次學士院以祝册
授通進司進御書訖付尚書禮部(如朝獻朝享即並如/冬祀大禮駕自太廟)
(詣青/城儀)
　　　省牲器
省牲之日午後十刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾盖)太府卿少府監陳
玉幣於篚(告潔畢/權徹)未後三刻禮直官贊者分引大禮使
以下詣東壝門外省牲位立定光禄卿丞與執事者牽
牲就位禮直官贊揖訖贊者引大司樂入行樂架(几亞/終獻)
(行事皆禮直官太常博士引大禮使太宰/左丞行事皆禮直官引餘官皆贊者引)次引禮部尚
書升自邜階視滌濯(几行事執事者/升降皆自夘階)次又引太宰申眂
滌濯執事者皆舉幂曰潔俱復位禮直官稍前曰告潔
畢請省牲次引禮部尚書侍郎稍前省牲訖退復位次
引光禄卿出班廵牲一匝西向躬曰充曰備次引光禄
丞出班廵牲一匝西向躬曰腯俱復位禮直官稍前曰
省牲畢請就省饌位贊揖訖引大禮使以下各就位立
定禮直官贊揖所司省饌畢贊揖訖俱還齋所光禄卿
丞及執事者以次牽牲詣厨授大官令次引禮部尚書
詣厨省鼎鑊視滌溉協律郎展視樂器及還齋所晡後
一刻大官令帥宰人以鸞刀割牲祝史各取毛血實於
槃俱置饌所遂烹牲郊社令帥其屬掃除壇之上下
　　　奠玉幣
祀日丑前五刻(行事用丑/時七刻)諸祀官及陪祠之官各服其
服郊社令與太史官屬入設神位版太府卿少府監入
陳玉幣光禄卿入實籩豆簠簋太官令入實爼良醖令
入實尊樂正帥工人二舞以次入與執尊罍篚幂者各
就位引分獻官執事官詣從祀神位前立次通事舍人
等分引陪祠文武官及宗室客使各入就位次禮直官
贊者分引大禮使以下行事執事官就邜階内壝門外
揖位立定禮直官贊揖次引監察御史次引大禮使以
下入就位次引監察御史按視壇之上下糾察不如儀
者退復位尚輦奉御進輿於齋殿皇帝服通天冠絳紗
袍乘輿以出近侍及扈從之官導從至大次門外皇帝
降輿入次簾降禮儀使樞密院官太常卿東上閤門官
太常博士禮直官分立於大次外之左右次引禮部侍
郎詣前奏請中嚴少頃又奏外辦符寳郎奉寳陳於宫
架之北禮儀使當次前俯伏跪奏禮儀使具官臣某言
請皇帝行事奏訖俯伏興還侍位(禮儀使奏/禮宰准此)簾卷皇帝
服衮冕以出侍衛如常儀禮儀使以下前導至中壝門
外殿中監跪進大圭殿中少監副之(凡殿中監進圭受/圭皆少監副之)
禮儀使奏請執大圭前導皇帝入自正門(侍衛不應入/者止於門外)
協律郎跪俯伏舉麾(凡行事執事取物/奠物皆跪俯伏興)工皷柷宫架儀
安之樂作(皇帝升降行止/皆作儀安之樂)至午階版位西向立偃麾戞
敔樂止(凡樂皆協律郎跪俯伏舉麾興工/皷柷而後作偃麾戞敔而後止)禮儀使於下
分左右侍立(几行禮皆禮儀使樞密院官太常卿東上/閤門官太常博士禮直官前導至位前分)
(立於/左右)禮儀使前奏有司謹具請行事宫架作景安之樂
帝臨降康之舞六成止太常升煙燔牲首禮儀使奏請
再拜皇帝再拜贊者曰再拜在位官皆再拜内侍取玉
幣於篚立於尊所次引太宰吏部尚書侍郎升詣青帝
神位前北向立内侍先設繅藉於地禮儀使奏請跪奠
鎮圭於繅藉執大圭俯伏興又奏請搢大圭跪内侍加
玉於幣以授吏部尚書吏部尚書以授太宰太宰西向
跪以進禮儀使奏請受玉幣皇帝受奠訖吏部侍郎東
向跪受以興進奠於青帝神位前太宰吏部尚書侍郎
俱詣帝伏犧氏神位前以俟(次詣帝高辛氏/神位前准此)禮儀使奏
請執大圭俯伏興内侍取鎮圭繅藉詣帝伏犧氏神位
前先設繅藉於地(次詣帝高辛氏/神位前准此)禮儀使奏請再拜皇
帝再拜樂止禮儀使前導皇帝詣帝伏犧氏次詣帝高
辛氏神位前東向奠幣並如上儀太宰以下俱復位禮
儀使前導皇帝還版位登歌樂作内侍舉鎮圭繅藉以
鎮圭授殿中監以還有司皇帝降階樂止宫架樂作至
版位西向立樂止初皇帝將奠配位之幣引分獻官詣
盥洗位搢笏盥手帨手執笏詣簡狄氏神位前搢笏跪
次引奉禮郎北向跪執事者以幣授奉禮郎奉禮郎奉
幣授分獻官執笏俯伏興先詣簡狄氏神位前北向立
分獻官授幣奠訖俯伏興再拜次詣姜嫄氏神位前奠
幣如上儀退復位祝史奉毛血槃立於壝門外由其陛
升大祝迎於壇上俱進奠於神位前太祝興執事者退
立於尊所
　政和五禮新儀卷五十二
欽定四庫全書
　政和五禮新儀卷五十三
　　吉禮
　　　皇帝祀高禖儀下
　　　進熟
祀日有司陳九鼎於神㕑各在鑊右太官令帥進饌者
詣厨以匕升牛於鑊實於一鼎(肩臂臑肫胳正脊一直/脊一横脊一長脅一短)
(脅一代脅一/背二骨以並)次升羊如牛實於一鼎次升豕如羊實於
一鼎(正配毎位牛/羊豕各一鼎)皆設扄幂祝史對舉陳於饌幔内重
行西向以南爲上光禄實籩豆簠簋於饌幔内(籩實以/粉餈豆)
(實以糁食簠實/以粱簋實以稷)次引禮部侍郎詣饌所視腥熟之節俟
皇帝升奠玉幣訖還位樂止引禮部尚書詣饌所執籩
豆簠簋以入户部兵部工部尚書詣饌所奉爼以入太
官令引入正門宫架豐安之樂作設於邜階之下北向
西上奉牲者在東祝史抽扄委於鼎右除幂初鼎序入
有司執匕及爼以從至邜階下各設於鼎西匕加於鼎
太官令以匕升牛載於一爼(肩臂臑在上端肫胳/在下端脊脅在中)次升
羊及豕如牛各載於一爼(正配每位牛/羊豖各一爼)鼎先退俟祝史
進徹毛血槃以次出次引禮部尚書搢笏執籩豆簠簋
户部兵部工部搢笏奉爼以升執事者各迎於壇上禮
部尚書奉籩豆簠簋詣青帝神位前北向跪奠啓蓋於
下執笏俯伏興有司設籩於糗餌前豆於醓醢前簠於
稻前簋於黍前次引户部兵部工部尚書奉爼(户部奉/牛兵部)
(奉羊工/部奉豖)詣青帝神位前北向跪奠先薦牛次薦羊又薦
豕各執笏俯伏興有司設於豆右腸胃膚之前(牛在左/羊在中)
(豕在/右)次詣帝伏犧氏次詣帝高辛氏神位前東向跪奠
並如上儀樂止次引執事者詣壇下從祀神位前俱奉
爼跪奠訖退復位(爼皆牛羊豕各一其載與正配/位爼並同皆先設於本位之南)太祝
取菹擩於醢祭於豆間三又取黍稷肺祭如初皆藉用
茅各還尊所引太宰左丞詣青帝神位前西向立以北
爲上吏部侍郎詣爵洗位東向立禮儀使前導皇帝詣
盥洗位宫架樂作至洗位北向立樂止内侍酌水以進
禮儀使奏請搢大圭盥手内侍跪取巾於篚興以進皇
帝帨手内侍受巾跪奠於篚禮儀使奏請執大圭前導
皇帝詣爵洗位宫架樂作至洗位北向立樂止吏部侍
郎跪取爵於篚興以進禮儀使奏請搢大圭受爵内侍
酌水以進禮儀使奏請洗爵内侍跪取巾於篚興以進
皇帝拭爵内侍受巾跪奠於篚吏部侍郎受爵升自午
階禮儀使奏請執大圭前導皇帝升壇宫架樂作至午
階樂止升自午階登歌樂作至壇上樂止登歌歆安之
樂作吏部侍郎奉爵詣正位酌尊所西向立執尊者舉
幂良醖令酌太尊之泛齊訖先詣帝伏犧氏酌尊所北
向立禮儀使前導皇帝詣青帝神位前北向立禮儀使
奏請搢大圭吏部侍郎以爵授左丞左丞授太宰太宰
西向跪以進禮儀使奏請執爵祭酒三祭於茅苴奠爵執大
圭俯伏興又奏請少立樂止太宰左丞俱詣帝伏犧氏
神位前北向立以俟舉册官舉祝册進於青帝神位之
右讀册官搢笏東向跪讀册文讀訖執笏興先詣帝伏
犧氏神位前南向立禮儀使請再拜皇帝再拜有司奠
册於青帝神位前禮儀使前導皇帝詣帝伏犧氏次詣
帝高辛氏神位前酌獻並如上儀(惟登歌作/承安之樂)太宰以下
俱復位禮儀使前導皇帝還版位登歌樂作降階樂止
宫架樂作至版位西向立樂止禮儀使奏請還小次宫
架樂作將至小次禮儀使奏請釋大圭殿中監跪受大
圭皇帝入小次簾降樂止文舞退武舞進宫架容安之
樂作舞者立定樂止初皇帝將詣小次禮直官太常博
士引亞獻官詣盥洗位北向立搢笏盥手執笏詣爵洗
位北向立搢笏洗爵拭爵以授執事者執笏升詣青帝
酌尊所西向立宫架作隆安之樂神保錫羡之舞執事
者以爵授亞獻亞獻搢笏執爵執尊者舉幂太官令酌
山尊之醴齊訖先詣帝伏犧氏酌尊所北向立亞獻以
爵授執事者執笏詣青帝神位前北向搢笏跪執事者
以爵授亞獻執爵祭酒三祭於茅苴奠爵執笏俯伏興少退
北向再拜次詣帝伏犧氏次詣帝高辛氏神位前酌獻
並如上儀樂止降復位初亞獻行禮將畢次禮直官太
常博士引終獻詣洗及升壇酌獻並如亞獻之儀降復
位初亞獻將升贊者引分獻官詣盥洗位搢笏盥手帨
手執笏詣簡狄氏神位前搢笏跪執爵三祭酒奠爵執
笏俯伏興少立次引太祝搢笏跪讀祝文讀訖執笏興
太祝復位分獻官再拜詣姜嫄神位前酌獻如上儀(不/讀)
(祝/文)退復位初皇帝既奠玉幣光禄以牛左臂一骨及長
脅短脅俱二骨以並載於胙爼設於壇下飲福位之西
俟終獻既升引户部尚書摶黍太祝太官令詣飲福位
東向立奉爼豆爵酒者各位於其後禮儀使奉請詣飲
福位簾卷出次宫架樂作殿中監跪進大圭禮儀使奏
請執大圭前導皇帝詣飲福位將至位樂止宫架僖安
之樂作皇帝至飲福位北向立尚醖典御執尊升詣酌
所良醖令酌上尊福酒合置一尊典御奉尊降詣飲福
位以授殿中奉御執爵殿中少監酌之奉御以爵酒授
殿中監殿中監西向捧以立禮儀使奏請再拜皇帝再
拜殿中監跪以爵酒進禮儀使奏請搢大圭跪受爵祭
酒(三祭/於地)啐酒奠爵殿中監跪受爵以興諸太祝帥執事
者持胙爼進减神位前正脊二骨横脊二骨加於爼上
内侍受爼以授户部尚書户部尚書西向跪以進皇帝
受爼奠之户部尚書受爼以興退復位太官令取黍於
簋摶以授太祝太祝受以豆東向跪進皇帝受訖奠之
太祝受豆以興退復位次殿中監再跪以爵酒進禮儀
使奏請受爵飲福酒奠爵殿中監受虚爵興以授典御
奉御執事者俱退復位禮儀使奏請執大圭俯伏興又
奏請再拜皇帝再拜樂止禮儀使前導皇帝還版位宫
架樂作至版位西向立樂止次引禮部尚書升壇徹籩
豆户部工部尚書升壇徹爼(籩豆牛羊豕爼各/一俱少移故處)登歌成
安之樂作卒徹樂止禮部尚書以下降復位禮直官曰
賜胙行事陪祠官再拜贊者承傳曰賜胙再拜在位官
再拜送神宫架景安之樂作一成止
　　　望燎
景安之樂畢禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷肺祭藉以白茅東之吏部侍郎帥太祝執篚進
詣神位前取玉幣祝册藉以茅以爼載牲體黍稷飲爵
酒各由其階降壇南行詣柴壇自南階升以玉幣祝册
饌物置於燎柴執事者又以從祀神位之幣及祝册饌
物從燎禮直官曰可燎舉爟火東西各以炬燎半柴禮
儀使奏禮畢前導皇帝還大次宫架樂作出中壝門外
禮儀使奏請釋大圭殿中監跪受大圭以還有司侍衛
如常儀皇帝至大次樂止禮部郎中奏觧嚴引大禮使
以下詣邜階之東内壝外揖位立禮直官贊禮畢揖訖
退通事舍人引陪祠文武官及宗室客使以次出將士
不得輙離部伍(端誠殿受賀並/如冬祀大禮儀)
　　　車駕還内
前期殿中監帥其屬尚舍設御幄於大慶殿門外之東
南向大晟設宫架於宣徳門外稍南其日祀事禮畢所
司轉仗衛鹵簿於還途如来儀文武百僚宗室客使先
詣宣徳門外就次以俟立班奉迎乘黄令進金輅於行
宫殿門外南向千牛將軍一員執長刀立於輅右尚輦
奉御進輿於齋殿導駕官俱詣齋殿門外奉迎禮部侍
郎奏請中嚴少頃又奏外辦簾卷皇帝服通天冠絳紗
袍乘輿以出應導駕官等並迎駕奏聖躬萬福(内祗應/官贊謝)
(皆再/拜)太僕卿出詣金輅所攝衣而升正立執轡皇帝乘
輿降自西階至金輅所左輔奏請皇帝降輿升輅(有司/仍具)
(大輦若乘輦即/奏云降輿乘輦)太僕卿授綏千牛將軍馭駕如來儀門
下侍郎奏請車駕進發車駕動稱警蹕侍衛如来儀至侍
臣上馬所門下侍郎奏請車駕少駐勅侍臣上馬左輔
前承㫖退稱曰制可門下侍郎傳制稱侍臣上馬贊者
承傳勅侍臣上馬門下侍郎奏請車駕進發車駕動稱
警蹕皷吹及諸軍樂振作車駕將至宣徳門外文武百
僚宗室客使立班再拜奉迎次大内留守見再拜訖退
車駕至宣徳門外少駐文武侍臣皆下馬歩導千牛將
軍立於輅右車駕動千牛將軍夾輅而趨大樂正奏采
茨之樂入門樂止車駕至御幄前左輔奏請皇帝降輅
乘輿(若乘輦即云/降輦乘輿)皇帝降輅乘輿以入禮部郎中奏觧
嚴通事舍人承㫖勅羣官各還次將士各還其所(若肆/赦並)
(如冬祀大禮宣/徳門肆赦之儀)
　
　
　
　
　
　
　
　
　
　
　政和五禮新儀卷五十三
欽定四庫全書
　政和五禮新儀卷五十四
　　吉禮
　　　祀高禖儀(有司/行事)
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以春分日祀高禖闗太史局太史局
以其日報太常寺太常寺参酌訖具時日散告
　　　齋戒
前祀十日受誓戒於尚書省其日五皷贊者設位版於
公相㕔下吏部尚書在左刑部尚書在右並南向初獻
亞終獻禮官位於其南稍東北向西上監察御史位於
其西稍北東向光禄卿户部兵部工部郎中大樂令光
禄丞位於其南稍西北向東上(大樂令光禄/丞位稍却)奉禮郎太
祝郊社令太官令位於其東西向北上質明禮直官贊者
引行事執事官就位立定禮直官引吏部尚書由公相
㕔降階就位禮直官贊揖在位者對揖吏部尚書搢笏
讀誓文云某月某日春分祀髙禖各揚其職不共其事
國有常刑讀訖執笏禮直官贊奉禮郎太祝郊社太官
令先退餘官對拜乃退㪚齋七日治事如故宿於正寢
不弔䘮問疾作樂判書刑殺文書决罰罪人及與穢惡
致齋三日(光禄卿丞郊社/太官令齋一日)二日於本司(無本司者於太/常齋舍質明至)
(齋/所)唯祀事得行其餘悉禁前祀一日質明俱赴祠所齋
宫官給酒饌祀官已齋而闕者通攝行事
　　　陳設
前祀三日儀鸞司設行事執事官次於壇壝門外隨地
之宜設饌幔於内壝西門外道南北向前二日光禄牽
牲詣祠所前一日郊社令帥其屬掃除壇之上下太常
設正配神位席太史設正配神位版於壇上(凡設神位/版皆郊社)
(令監/視)太常設祭器(凡設祭器皆藉以/席籩豆又加巾蓋)以俟告潔(既畢/權徹)光
禄陳牲於邜階之東南内壝外西向祝史各位於牲後
太常設省牲位於牲西三獻官禮官在南北向光禄卿
户部兵部工部郎中大樂令光禄丞奉禮郎太祝郊社
太官令在北南向俱西上(凡設大樂令光禄/丞以下位皆稍却)監察御史
於光禄卿之西少絶光禄陳禮饌於壇之東南内壝外
南向太常設省饌位版於禮饌之南三獻官禮官在南
北向西上監察御史在西東向光禄卿户部兵部工部
郎中大樂令光禄丞奉禮郎大祝郊社令在東西向北
上大晟設登歌之樂於壇上稍南北向祀日丑前五刻
禮直官贊者諸司職掌各服其服太常設神位席太史
設神位版於壇之上下青帝位於壇上北方南向席以
稾秸帝伏犧氏帝高辛氏位於壇上東方西向北上又
設簡狄姜嫄位於卯階之南西向北上並席以莞太常
陳玉於神位之左(玉以青珪盛以/匣燔玉用珉)禮神之玉奠於神前
燔玉加於幣(配位及簡狄姜/嫄位不用玉)陳幣篚各於神位之左(幣/以)
(青/)祝版各於神位之右置於坫次設祭器光禄實之正
配位各左十有二籩爲三行以右爲上(第一行形鹽在/前魚鱐糗餌粉)
(餈次之第二行榛實在前乾桃乾䕩乾/棗次之第三行蔆在前芡㮚鹿脯次之)右十有二豆爲
三行以左爲上(第一行芹菹在前葵菹菁菹筍菹次之第/二行韭菹在前酏食魚醢兔醢次之第三)
(行豚拍在前鹿臡/醯醢糝食次之)俎三二在籩前爲二重以北爲上
(第一重實以牛腥七體兩脾兩肩兩脅并脊兩脾在兩/端兩肩兩脅次之脊在中第二重實以羊腥七體其載)
(如牛若配位/則以東爲上)一在豆前(實以豕腥七/體其載如羊)又俎六在豆右爲
二重以北爲上(第一重一實以牛腥腸胃肺離肺一在/上端刌肺三次之腸三胃三又次之一)
(實以羊腥腸胃肺其次如牛一實以豕腥膚九横載第/二重一實以牛熟腸胃肺一實以羊熟腸胃肺一實以)
(豕熟膚其次如腥皆牛在左羊在/中豕在右若配位則以東爲上)登一在籩豆間(實以/大羮)
槃一在登前(實以/毛血)簠二簋二在籩豆外簠在左簋在右
(簠實以稻粱粱在稻前/簋實以黍稷稷在黍前)設犧尊五象尊五爲二重在壇
上東南隅北向西上(配位即設於正/位酒尊之東)犧尊在前皆有坫
加勺幂爲酌尊(犠尊一實明水爲上尊餘皆實泛齊代/以供内法酒初獻酌之象尊實以明水)
(爲上尊餘皆實醴齊代以/祠祭法酒亞終獻酌之)又設太尊二山尊二在神位
前(太尊一實泛齊山尊一實/醴齊各以一尊實明水)著尊二犧尊二在壇下午
階之西(著尊一實盎齊犠尊一實醍齊各以一/尊實明水若配位即於壇下西階之北)象尊二
壺尊六在壇下午階之東(象尊以實明水一實沉齊壺/尊三實𤣥酒三實三酒明水)
(𤣥酒皆在上若正配/位即設於酉階之南)俱北向西上(若配位即/東向北上)皆加幂五
齊三酒設而不酌又設從祀神位每位左十籩爲三行
以右為上(第一行乾䕩在前形鹽魚鱐次之第二行/榛實在前乾桃乾棗次之第三行蔆在前)
(芡㮚鹿/脯次之)右十豆爲三行以左爲上(第一行芹菹在前筍/菹葵菹次之第二行)
(菁菹在前韭菹魚醢次之第三行/兔醢在前豚拍醓醢鹿臡次之)俎三二在籩前一在
豆前又俎六在豆右爲二重俱以東爲上簠二簋二在
籩豆外簠在左簋在右(俎及簠簋之實/與正配位並同)爵一在神位前
加坫犧尊二并坫勺在神位之左(一實明水爲上尊一之/實供内法酒初獻酌)
又設御弓矢韣致於禖神之前設燭於神位前設俎十
有五於饌幔内設洗二於卯階之東北向(盥洗在東/爵洗在西)罍
洗在東加勺篚在洗西南肆實以巾(若爵洗之篚則/又實以爵加坫)又
設禮官盥洗於從祀神位之前執罍篚者位其後又設
揖位於卯階之東内壝之外如省牲位(唯不設光禄/丞郊社令位)積
柴於燎壇設望燎位於卯階東南内壝之外三獻官禮
官在北南向西上監察御史在西東向户部兵部工部
郎中大樂令奉禮郎太祝在東西向北上又設三獻官
禮官席位於卯階之東北西向南上户部兵部工部郎
中席位於卯階之東南西向北上設監察御史大樂令
席位於午階之南北向奉禮郎太祝太官令位於其後
俱西上光禄卿席位於監察御史之東俱北向又設監
察御史位於壇上樂虡之北在西東向奉禮郎太祝在
東西向北上大樂令在樂虡北太官令在酌尊所俱北
向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官贊者
分引行事執事官詣壇東省牲位(凡初獻行事禮直官/引餘官皆贊者引)
立定禮直官贊揖次引監察御史升自卯階(凡行事執/事官升降)
(皆自/卯階)視滌濯執事者舉幂曰潔降復位禮直官稍前曰
告潔畢請省牲太祝出班廵牲一匝詣初獻前西向躬
曰充退復位光禄丞出班廵牲一匝詣初獻前西向躬
曰腯退復位禮直官贊省牲畢請詣省饌位揖訖引行
事執事官各就位立定禮直官贊揖所司省饌具畢禮
直官贊省饌畢揖訖俱還齋所光禄丞太祝以次牽牲
詣厨授太官令次監察御史詣厨省鼎鑊視祭器滌溉
乃還齋所未後一刻太官令帥宰人以鸞刀割牲祝史
以槃取毛血置於饌所遂烹牲晡後郊社令帥其屬掃
除壇之上下訖還齋所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退次太官令帥其屬實饌俱
畢次引光禄卿入詣午階南席位北向立贊者曰再拜
光禄卿再拜升壇㸃閲陳設糾察不如儀者(凡㸃視㸃/閲皆先詣)
(正/位)樂正帥登歌工人升自卯階各就位光禄卿還齋所
餘官各服祭服次引行事執事官各就卯階東内壝外
揖位立定禮直官贊揖次引大樂令先入就午階南席
位北向立贊者曰再拜大樂令再拜升壇就位次引監
察御史奉禮郎太祝太官令入就午階南席位北向立
次引三獻官禮官户部兵部工部郎中入就卯階東席
位西向立禮直官稍前贊有司謹具請行事高安之樂
作六成止大常升煙燔牲首贊者曰再拜在位皆再拜
次引監察御史奉禮郎太祝太官令俱升壇各就位立
定(太官令就正/位酌尊所)次引初獻詣盥洗位正安之樂作(初獻/升降)
(行止皆作/正安之樂)至洗位北向立搢笏盥手帨手執笏外壇詣
青帝神位前北向立樂止嘉安之樂作搢笏跪次引奉
禮郎搢笏西向立跪執事者以玉幣授奉禮郎奉禮郎
奉玉幣授初獻執笏興先詣帝伏犧氏神位前北向立
初獻受玉幣奠訖執笏俯伏興再拜詣帝伏犧氏次詣
帝高辛氏神位前東向立(酌獻詣配/位准此)奠幣如上儀樂止
奉禮郎先詣簡狄神位前北向立初獻將降壇樂作復
位樂止初獻既升獻訖次引禮官詣洗及詣簡狄氏次
詣姜嫄氏神位前東向奠幣並如上儀俱退復位
　　　進熟
祀日有司陳九鼎於神㕑各在鑊右光禄帥進饌者詣
㕑以匕升牛於鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)次升羊豕如牛各實於一鼎(正配位牛羊/豕各一鼎)皆
設扄幂祝史對舉入設於饌幔内俟初獻既升奠玉幣
入陳於卯階下西向南上祝史抽扄委於鼎右除幂初
鼎序入有司執匕及俎以從至卯階下俎各設於鼎西
匕加於鼎光禄以匕升牛載於一俎(肩臂臑在上端肫/胳在下端脊脅在)
(中/)次羊及豕如牛各載於一俎(正配位牛羊/豕各一爼)鼎先退次
引户部兵部工部郎中詣卯階下搢笏奉俎(戸部奉牛/兵部奉羊)
(工部/奉豕)升壇豐安之樂作詣青帝神位前北向跪奠先薦
牛次薦羊又薦豕各執笏俯伏興有司設於豆右腸膚
胃之前(牛在左羊在/中豕在右)次詣帝伏犧氏帝高辛氏神位前
東向奉俎如上儀樂止户部兵部工部郎中降奉俎詣
簡狄氏姜嫄氏神位前東向奉奠並如上儀俱退復位
次引初獻再詣盥洗位樂作至位北向搢笏盥手帨手
執笏次詣爵洗位北向立搢笏洗爵拭爵以授執事者
執笏升詣正位酌奠所西向立樂止祐安之樂作執事
者以爵授初獻初獻搢笏執爵執尊者舉幂大官令酌
犧尊之泛齊訖先詣帝伏犧氏位酌尊所北向立初獻
以爵授執事者執笏詣青帝神位前北向立搢笏跪執
爵者以爵授初獻初獻執爵三祭酒奠爵執笏俯伏興
少立樂止次引太祝詣神位前東向搢笏跪讀祝文讀
訖執笏興先詣帝伏犧氏神位前南向立初獻再拜次
詣帝伏犧氏帝高辛氏神位前酌獻並如上儀樂止太
官令復詣正位酌尊所太祝復位初獻將降壇樂作復
位樂止次引亞獻詣盥洗位北向立搢笏盥手帨手執
笏詣爵洗位北向立搢笏洗爵拭爵以授執事者執笏
升壇詣正位酌尊所西向立久安之樂作執事者以爵
授亞獻搢笏執爵執尊者舉幂太官令酌象尊之醴齊
訖先詣帝伏犧氏位酌尊所北向立亞獻以爵授執事
者執笏詣青帝神位前北向立搢笏訖執事者以爵授
亞獻亞獻執爵三祭酒奠爵執笏俯伏興再拜次詣帝
伏犧氏帝高辛氏神位前酌獻並如上儀樂止降復位
次引終獻詣洗及升壇行禮並如亞獻之儀降復位初
亞獻將升獻引禮官詣盥洗位搢笏盥手帨手執笏詣
簡狄神位前東向立搢笏跪執爵三祭酒奠爵執笏俯
伏興少立次引太祝搢笏跪讀祝文讀訖執笏興太祝
復位禮官再拜詣姜嫄神位前酌獻如上儀(唯不讀/祝文)退
復位次禮直官曰賜胙贊者承傳曰賜胙再拜在位者
皆再拜訖送神理安之樂作一成止
　　　望燎
初理安之樂畢引三獻官禮官户部兵部工部郎中詣
望燎位有司各詣神位前取玉幣祝版置於燎柴次引
監察御史大樂令奉禮郎太祝降壇詣望燎位立定禮
直官曰可燎火燎半柴次引初獻以下詣東壝門外揖
位立禮直官贊禮畢揖訖退太官令帥其屬徹禮饌監
察御史詣壇監視收徹訖退内侍奉酒饌及弓韣入内
如儀
　
　
　
　
　
　
　
　
　
　
　
　政和五禮新儀卷五十四
欽定四庫全書
　政和五禮新儀卷五十五
　　吉禮
　　　皇帝朝日儀上
　　　　時日
　　　　齋戒
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以來年春分朝日太常寺具時日㪚告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部尚書吏
部禮部侍郎大司樂光禄卿大樂令光禄丞在其南(凡/設)
(大樂令光禄丞位皆稍却如朝獻/朝享即功臣獻官在光禄丞下)次執事官又在其南
俱北向西上監察御史位二在西東向北上讀册舉册
官奉禮協律郎太祝郊社太官令在東西向北上(奉禮/郎以)
(下位皆/稍却)設陪祠文武百官位於行事官之南又設行事
執事及陪祠親王宗室位於太廟齋坊少宰刑部侍郎
在北南向少宰在左刑部侍郎在右(刑部侍/郎稍却)亞終獻在
南北向西上親王及行事執事陪祠宗室在東西向北
上東上閤門御史臺太常寺以下分引羣官各就位(凡/將)
(引行事執事陪祠文武官立班即御/史臺引殿中侍御史一員先入就位)太宰讀誓於朝堂
刑部尚書涖之少宰讀誓於太廟齋坊刑部侍郎涖之
誓文曰今年某月某日春分皇帝朝日(如朝獻朝享即/云前二日朝獻)
(景靈宫前一/日朝享太廟)各揚其職其或不恭國有常刑讀訖(内朝/堂職)
(事官奉禮郎以下文官宣徳郎/以下武官從義郎以下先退)餘官並對拜訖退皇帝
㪚齋七日於别殿致齋三日(二日於大慶殿一日於青大/城如朝獻朝享即一日於)
(慶殿一日於太/廟一日於青城)凡㪚齋不弔䘮問疾作樂有司不奏刑
殺文書致齋日前後殿不視事唯行祀事前致齋一日
殿中監帥其屬尚舍鋪御座於大慶殿當中南向設東
西房於御座之左右稍北又設西閣及齋室於殿後之
左右殿上前楹施簾致齋之日質明有司陳大駕鹵簿
於宣徳門外尚輦陳平輦於垂拱殿庭文武百官俱就
次各服其服東上閤門奏請皇帝未後詣齋室通事舍
人等自下分引知樞密院事以下詣垂拱殿庭立班東
上閤門附内侍進班齊牌垂拱殿簾降皇帝乘輦出至
殿上少駐輦官迎駕自贊常起居宣輦官上殿簾卷鳴
鞭行門禁衛諸班親從迎駕自贊常起居次舍人先贊
知内侍省官以下常起居次樞密以下通班常起居贊
祗候引駕樞密知客省事以下至簽書東上閤門官分
左右立六尚局應奉官祗應通侍大夫以下武功大夫
以下並先退次管軍臣僚宣名常起居贊祗候引駕並
分左右前導輦降東階垂拱殿門外禁衛諸班親從自
贊常起居次行宫使御營廵檢一班常起居(如通侍大/夫以下知)
(客省事以下武功大夫以下知内侍兩省帶/御器械官充行宫使御營廵檢各歸本班)至大慶殿
後閤降輦入西閤大慶殿簾降前導官並就次易朝服
詣御榻前分左右侍立(知樞密院事簽書樞密院事在/東西向北上同知樞密院事在)
(西東向左輔一員在知樞密院事之北贊拜東上閤門/官一員又在其北並西向知客省事以下在簽書樞密)
(院事之南稍東西向北上簽書/客省事以下又在其南稍却)通事舍人等分引行事
執事陪祠文武官各綪結佩入詣大慶殿庭立班引禮
部侍郎奏請中嚴侍臣詣幄奉迎内外符寳郎奉寳先
出陳於御榻之左右少頃引禮部侍郎奏外辦皇帝服
通天冠絳紗袍綪結佩出西閤乘輿稱警蹕侍衛如常
儀由西房至御榻西降輿皇帝即御座南向侍臣夾侍
贊拜東上閤門官於榻前贊樞密以下拜殿之上下應
在官位皆再拜(東上閤門官贊/拜訖轉身候)次禮直官引左輔詣御
座前俯伏跪奏稱左輔具官臣某言請皇帝降座就齋
室奏訖俯伏興還侍位(凡左輔奏/請准此)皇帝降座乘輿由東
房入齋室侍臣各還所司直衛者如常儀通事舍人分
引行事執事陪祠文武官以次出(三省親王樞密宗室/起居問聖體並如儀)
應行事執事陪祠官及從升者並㪚齋七日宿於正寢
致齋三日各宿於其次(三省樞密院官各宿於本㕔及/都堂侍從官並尚書侍郎分宿)
(於秘書省中書後省餘官内庭有所司者各宿/於其司諸方客使許赴陪位者各宿於其次)凡㪚官
治事如故唯不弔䘮問疾作樂判書刑殺文書决罰罪
人及與穢惡致齋之日官給酒饌唯祀事得行其餘悉
禁與祀之官已齋而闕者通攝行事
　　　陳設
前祀三日殿中監帥其屬尚舍設大次於外壝東門之
内道北南向小次於午階之東西向儀鸞司設文武侍
臣次於大次之前隨地之宜行事陪祠官宗室及有司
次於外壝東門之外設東方南方客使次於文官之後
西方北方客使次於武官之後設饌幔於内壝東門之
外道北南向前祀二日郊社令帥其屬掃除壇之上下
積柴於燎壇光禄牽牲詣祠所大晟陳登歌之樂於壇
上稍南北向設宫架於壇南内壝之外立舞表於酇綴
之間前祀一日太常設神位席太史設神位版大明位
於壇上北方南向席以稾秸(告潔畢/權徹)奉禮郎禮直官設
皇帝位版於壇下小次前西向飲福位於壇下午階之
西北向望燎位於柴壇之北南向設爟火於望燎位之
東南向(東西各/六人)贊者設亞終獻位於小次之南稍東西
向大禮使太宰左丞又於其南行事吏部户部禮部尚
書吏部禮部侍郎光禄卿讀册舉册官光禄丞位於大
禮使之東(光禄丞/稍却)奉禮郎摶黍大祝郊社太官令位於
小次之東北俱西向北上監察御史位二一於壇下午
階之西南一於子階之西北俱東向協律郎位二一於
壇上樂虡之西北一於宫架之西北俱東向大樂令位
於登歌樂虡之北大司樂位於宫架之北良醖令位於
酌尊所俱北向又設陪祠文武官位於執事者之南諸
方客使在文武官之南隨其方國光禄陳牲於東壝門
外西向祝史各位於牲後太常設省牲位於牲西大禮
使大宰左丞在南北向西上行事吏部户部禮部尚書
吏部禮部侍郎大司樂光禄卿讀册舉册官大樂令光
禄丞奉禮協律郎搏黍太祝郊社太官令在北南向西
上(凡設太樂令以/下位皆稍却)監察御史在吏部尚書之西異位稍
却光禄陳禮饌於東壝門外道北南向太常設省饌位
版於禮饌之南大禮使太宰左丞在南北向西上監察
御史位二俱在西東向北上行事吏部户部禮部尚書
吏部禮部侍郎大司樂光禄卿讀册舉册官大樂令光
禄丞奉禮協律郎搏黍太祝郊社太官令在東西向北
上禮部帥其屬設祝册案於神位之右司尊彛帥其屬
設玉幣篚於酌尊所次設籩豆簠簋之位左十有二籩
右十有二豆俱爲三行爼三一在籩前二在豆右爲二
重登一在籩豆間簠一簋一在籩豆外簠在左簋在右
又設尊坫之位太尊五山尊五爲二重在壇上東南隅
北向西上太尊在前皆有坫加勺幂爲酌尊又太尊二
山尊二在神位前著尊二犧尊二在壇下午階之西象
尊二壺尊六在壇下午階之東俱北向西上皆加幂設
而不酌又設籩豆簠簋槃爼各一於饌幔内設御洗二
於壇下午階東南北向(盥洗在東/爵洗在西)罍在洗東加勺篚在
洗西南肆實以巾(若爵之篚則又/實以爵加坫)設皇帝位於洗南北
向内侍酌水位於洗東執巾位於酌水内侍之北俱西
向吏部侍郎位於爵洗之西東向又設亞終獻盥洗爵
洗於本位之南罍篚各設於左右皆内向執罍篚者位
其後祀日丑前五刻郊社令與太史官屬各服其服升
壇設神位版於壇上太府卿少府監帥其屬陳玉幣於
篚(玉以圭璧盛/於匣幣以赤)禮神之玉置於神位前燔玉加於幣光
禄卿帥其屬入實籩豆簠簋(籩三行以右爲上第一行/形鹽在前魚鱐糗餌次之)
(第二行榛實在前乾桃乾䕩乾棗次之第三行蔆在前/芡㮚鹿脯次之豆三行以左爲上第一行芹菹在前筍)
(菹葵菹菁菹次之第二行韭菹在前酏食魚醢兔醢次/之第三行豚拍在前鹿臡醓醢次之簠實以稻簋實以)
(黍登實/以大羮)太官令帥其屬入實爼(籩前之爼一實以牛腥/七體兩脾兩肩兩脅次)
(之脊在中豆右之爼二爲二重以北爲上第一重實以/牛腥腸胃肺離肺一在上端刌肺三次之腸三胃三又)
(次之第二重實以牛/熟腸胃肺其載如腥)良醖令帥其屬入實尊(太尊實以/泛齊山尊)
(實以醴齊著尊實以盎齊犧尊實以醍齊象尊實以沉/齊各以一尊實明水壺尊三實三酒三實𤣥酒明水𤣥)
(酒皆/在上)太常設燭於神位前又設大禮使以下行事執事
官揖位於卯階之東内壝外如省牲位所司陳異寳嘉
瑞及伐國之寳於宫架之南東西相向
　
　
　
　
　
　
　
　
　
　
　政和五禮新儀卷五十五
欽定四庫全書
　政和五禮新儀卷五十六
　　吉禮
　　　皇帝朝日儀中
　　　車駕自大慶殿詣青城
前祀一日陪祠文武官先詣朝日壇齋宫其日導駕官
以下就次各服其服尚輦奉御進輿於大慶殿乘黄令
進玉輅於宣徳門内南向設千牛將軍一員位於輅前
北向門下侍郎一員位於左輔之前贊者二人位又於
其前少頃東上閤門御史臺太常寺分引左輔門下侍
郎太僕卿乘黄令詣大慶殿西階下立北向東上乘黄
令位其後次引導駕官在其後分東西相向立以俟奉
迎前導次管軍臣僚次行宫使御營廵檢等又在其後
禮直官通事舍人引禮部侍郎奏請中嚴(凡左輔門下/侍郎禮部侍)
(郎奏請皆禮直/官通事舍人引)少頃又奏外辦皇帝服通天冠絳紗袍
乘輿以出降自西階稱警蹕如常儀宣贊舍人贊左輔
以下常起居次導駕官常起居(已起居者止/奏聖躬萬福)次管軍臣
僚次行宫使御營廵檢等常起居(該宣名者/即宣名)太僕卿出
詣玉輅所攝衣而升正立執轡導駕官前導皇帝出大
慶門外至玉輅所千牛將軍前跪執轡左輔進當輿前
俯伏跪奏左輔具官臣某言請皇帝降輿升輅奏訖俯
伏興退復位(凡左輔奏/請准此)乘黄令稍前東向進玉輅皇帝
降輿升輅太僕卿立授綏導駕官分左右歩導門下侍
郎進當輅前俯伏跪奏門下侍郎具官臣某言請車駕
進發奏訖俯伏興退復位(凡門下侍郎/奏請准此)車駕動稱警蹕
左輔先詣宣徳門内以俟門下侍郎及贊者夾侍以出
千牛將軍夾輅而趨車駕將及宣徳門至侍臣上馬所
門下侍郎奏請車駕少駐勅侍臣上馬左輔前承㫖退
稱曰制可門下侍郎傳制稱侍臣上馬贊者承傳駕在
黄麾内符寳郎奉八寳前導殿中監後部從導駕官夾
侍於前贊者在左輔門下侍郎之前侍臣上馬畢次大
内留守於宣徳門外再拜奉辭門下侍郎奏請車駕進
發車駕動稱警蹕不鳴鼓吹大駕鹵簿前導詣青城車
駕將至青城東上閤門御史臺分引陪祠文武官宗室
客使禮直官贊者引行事執事官俱詣行宫門外立班
再拜奉迎訖退(内已起居者止/奏聖躬萬福)車駕及門少駐文武侍
臣皆下馬導駕官歩導入門車駕動千牛將軍夾輅而
趨至行宫齋殿前廻輅南向千牛將軍立於輅右左輔
奏請皇帝降輅乘輿尚輦奉御進輿於輅後皇帝降輅
乘輿入齋殿侍衛如常儀導駕官歩導至殿門皇帝降
輿歸殿後閣門簾降通事舍人承㫖勅羣官各還次學
士院以祝册授通進司進御書訖付尚書禮部(如朝獻/朝享即)
(並如冬祀大禮車駕/自太廟詣青城儀)
　　　省牲器
省牲之日午後十刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾蓋)太府卿少府監陳
玉幣於篚(告潔畢/權徹)未後三刻禮直官贊者分引大禮使
以下俱常服詣東壝門外省牲位立定光禄卿丞與執
事者牽牲就位禮直官贊揖訖贊者引大司樂入行樂
架(凡亞終獻行事皆禮直官太常博士引大禮使/太宰左丞行事皆禮直官引餘官皆贊者引)次引
禮部尚書升自卯階視滌濯(凡行事執事者/升降皆自卯階)次又引太
常申眡滌濯執事皆舉幂曰潔俱復位禮直官稍前曰
告潔畢請省牲次引禮部尚書侍郎稍前省牲訖退復
位次引光禄卿出班廵牲一匝西向躬曰充曰備次引
光禄丞出班廵牲一匝西向躬曰腯俱復位禮直官稍
前曰省牲畢請就省饌位贊揖訖引大禮使以下各就
位立定禮直官贊揖所司省饌具畢禮直官贊省饌畢
贊揖訖俱還齋所光禄卿丞及執事者以次牽牲詣厨
授大官令次引禮部尚書詣厨省鼎鑊視濯溉協律郎
展視樂器乃還齋所晡後一刻太官令帥宰人以鸞刀
割牲祝史各取毛血實於槃俱置饌所遂烹牲郊社令
帥其屬掃除壇之上下
　　　奠玉幣
祀日丑前五刻(行事用丑/時七刻)諸祀官及陪祠官各服其服
郊社令與太史官屬入設神位版太府卿少府監入陳
玉幣光禄卿入實籩豆簠簋太官令入實俎良醖令入
實尊樂正帥工人二舞以次入與執尊罍篚幂者各就
位次通事舍人等分引陪祠文武官及宗室客使各入
就位次禮直官贊者分引大禮使以下行事執事官就
卯階内壝門外揖位立定禮直官贊揖次引監察御史
次引大禮使以下入就位次引監察御史按視壇之上
下糾察不如儀者退復位尚輦奉御進輿於齋殿皇帝
服通天冠絳紗袍乘輿以出近侍及扈從之官導從至
大次門外皇帝降輿入次簾降禮儀使樞宻院官太常卿
東上閣門官太常博士禮直官分立於大次外之左右次引
禮部侍郎詣前奏請中嚴少頃又奏外辦符寳郎奉寳
陳于宮架之北禮儀使當次前俛伏跪奉禮儀使具官
臣某言請皇帝行事奏訖俛伏興還侍位(禮儀使奏/禮畢准此)簾
卷皇帝服衮冕以出侍衞如常儀禮儀使以下前導至
中壝門外殿中監跪進大圭殿中少監副之(凡殿中監/進圭受圭)
(皆少監/副之)禮儀使奏請執大圭前導皇帝入自正門(侍衛/不應)
(入者止/於門外)協律郎跪俯伏舉麾興(凡行事執事者取物/奠物皆跪俯伏興)工
鼓柷宫架儀安之樂作(皇帝升降行止/皆作儀安之樂)至午階版位西
向立偃麾戞敔樂止(凡樂皆協律郎跪俯伏舉麾興工/鼓柷而後作偃麾戞敔而後止)
禮儀使以下分左右侍立(凡行禮皆禮儀使樞密院官/太常卿東上閤門官太常博)
(士禮直官前導至/位則分立於左右)禮儀使前奏有司謹具請行事宫架
作景安之樂帝臨降康之舞六成止太常升煙燔牲首
禮儀使奏請再拜皇帝再拜贊者曰再拜在位官皆再
拜内侍取玉帶於篚立於尊所次引太常吏部尚書侍
郎升詣大明神位前立太宰吏部尚書俱西向北上侍
郎東向禮儀使前導皇帝詣盥洗位宫架樂作至洗位
北向立樂止内侍酌水以進禮儀使奏請搢大圭盥手
内侍跪取巾於篚興以進皇帝帨手内侍受巾跪奠於
篚禮儀使奏請執大圭前導皇帝升壇大禮使從(皇帝/升降)
(大禮使皆從左右/侍衛量人數升)宫架樂作至壇下樂止升自午階登
歌樂作至壇上樂止登歌嘉安之樂作殿中監跪進鎭
圭禮儀使奏請搢大圭執鎭圭前導皇帝詣大明神位
前北向立内侍先設繅籍於地禮儀使奏請跪奠鎭圭
於繅籍執大圭俯伏興又奏請搢大圭跪内侍加玉於
幣以授吏部尚書吏部尚書以授太宰太宰西向跪以
進禮儀使奏請受玉幣皇帝受奠訖吏部侍郎東向跪
受以興進奠於大明神位前禮儀使奏請執大圭俯伏
興又奏請再拜皇帝再拜訖樂止太常以下俱復位禮
儀使前導皇帝還版位登歌樂作内侍舉鎭圭繅藉以
鎭圭授殿中監以還有司皇帝降階樂止宫架樂作至
版位西向立樂止祝史奉毛血槃出立於壝門外由其
陛升大祝迎於壇上進奠於神位前大祝與執事者退
立於尊所
　
　
　政和五禮新儀卷五十六
欽定四庫全書
　政和五禮新儀卷五十七
　　吉禮
　　　皇帝朝日儀下
　　　進熟
祀日有司陳鼎一於神厨在鑊之右太官令帥進饌者
詣厨以匕升牛於鑊實於鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)乃設扄幂祝史對舉陳於饌幔内光禄實籩
豆簠簋於饌幔(籩實以粉餈豆實以糁/食簠實以粱簋實以稷)次引禮部侍郎
詣饌所視腥熟之節俟皇帝升奠玉幣訖還位樂止引
禮部尚書詣饌所執籩豆簠簋以入户部尚書詣饌所
奉俎以入太官令引入正門宫架豐安之樂作設於卯
階之下北向奉牲者在東祝史抽扄委於鼎右除幂初
鼎將入有司執匕及俎以從至卯階下設於鼎西匕加
於鼎太官令以匕升牛於俎(肩臂臑上端肫胳/在下端脊脅在中)鼎先退
俟祝史進徹毛血槃以次出次引禮部尚書搢笏執籩
豆簠簋户部尚書搢笏奉俎以升執事者各迎於壇上
禮部尚書奉籩豆簠簋詣大明神位前北向跪奠啓蓋
於下執笏俯伏興有司設籩於糗餌前豆於醓醢前簠
於稻前簋於黍前次引户部尚書奉俎詣大明神位前
北向跪奠執笏俯伏興有司設於豆前樂止俱降復位
太祝取菹擩於醢祭於豆間三又取黍稷肺祭如初皆
藉用茅各還尊所引太宰左丞詣大明神位前西向立
以北爲上吏部尚書詣爵洗位東向立禮儀使前導皇
帝詣盥洗位宫架樂作至洗位北向立樂止内侍酌水
以進禮儀使奏請搢大圭盥手内侍跪取巾於篚興以
進皇帝帨手内侍受巾跪奠於篚禮儀使奏請執大圭
前導皇帝詣爵洗位宫架樂作至洗位北向立樂止吏
部侍郎跪取爵於篚興以進禮儀使奏請搢大圭受爵
内侍酌水以進禮儀使奏請洗爵内侍跪取巾於篚興
以進皇帝拭爵内侍受巾跪奠於篚吏部侍郎受爵升
自午階禮儀使奏請執大圭前導皇帝升壇宫架樂作
至午階樂止升自午階登歌樂作至壇上樂止登歌熈
安之樂作吏部侍郎奉爵詣酌尊所西向立執尊者舉
幂良醖令酌太尊之泛齊訖禮儀使前導皇帝詣大明
神位前北向立禮儀奏請搢大圭跪吏部侍郎以爵授
左丞左丞授太宰太宰西向跪以進禮儀使奏請還小
次宫架樂作將至小次禮儀使奏請釋大圭殿中監跪
受大圭皇帝入小次簾降樂止文舞退武舞進宫架容
安之樂作舞者立定樂止初皇帝將詣小次禮直官太
常博士引亞獻詣盥洗位北向立搢笏盥手帨手執笏
詣爵洗位北向立搢笏洗爵拭爵以授執事者執笏升
詣酌尊所西向立宫架作隆安之樂神保錫羡之舞執
事者以爵授亞獻亞獻搢笏執爵執尊者舉幂大官令
酌山尊之醴齊訖亞獻以爵授執事者執笏詣大明神
位前北向搢笏跪執事者以爵授亞獻亞獻執爵祭酒
三祭於茅苴奠爵執笏俯伏興少退北向再拜樂止降
復位初亞獻行禮將畢次禮直官太常博士引終獻詣
洗及升壇酌獻並如亞獻之儀降復位初皇帝既奠玉
幣光禄以牛左臂一骨及長脅短脅俱二骨以並載於
胙俎設於壇下飲福位之西俟終獻既升獻引户部尚
書搏黍太祝大官令詣飲福位東向立奉俎豆爵酒者
各位於其後禮儀使奏請詣飲福位簾卷出次宫架樂
作殿中監跪進大圭禮儀使奏請執大圭前導皇帝詣
飲福位將至位樂止宫架僖安之樂作皇帝至飲福位
北向立尚醖典御執尊升詣酌尊所良醖令酌上尊福
酒合置一尊典御奉尊降詣飲福位以授殿中少監尚
醖奉御執爵殿中少監酌之奉御以爵酒授殿中監殿
中監西向捧以立禮儀使奏請再拜皇帝再拜殿中監
跪以爵酒進禮儀使奏請搢大圭跪受爵祭酒(三祭/於地)啐
酒奠爵殿中監跪受爵以興諸太祝帥執事者持胙俎
進减神位前正脊二骨横脊二骨加於俎上内侍受俎
以授户部尚書户部尚書西向跪以進皇帝受俎奠之
户部尚書受俎以興退復位太官令取黍於簋搏以授
太祝太祝受以豆東向跪進皇帝受訖奠之太祝受豆
以興退復位次殿中監再跪以爵酒進禮儀使奏請受
爵飲福酒奠爵殿中丞受虚爵興以授典御奉御執事
者俱進復位禮儀使奏請執大圭俯伏興又奏請再拜
皇帝再拜樂止禮儀使前導皇帝還版位宫架樂作至
版位西向立樂止次引禮部尚書升壇徹籩豆户部尚
書升壇徹俎(籩豆俱各一/俱少移故處)登歌成安之樂作卒徹樂止
禮部户部尚書降復位禮直官曰賜胙行事陪祠官拜
贊者承傳曰賜胙再拜在位官皆再拜送神宫架景安
之樂作一成止
　　　望燎
景安之樂畢禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册籍以茅以俎載牲體黍稷飯爵
酒降壇南行詣柴壇自南階升以玉幣祝册饌物置於
燎柴禮直官曰可燎舉爟火東西各以炬燎半柴禮儀
使奏禮畢前導皇帝還大次宫架樂作出中壝門外禮
儀使奏請釋大圭殿中監跪受大圭以還有司侍衛如
常儀皇帝至大次樂止禮部郎中奏觧嚴引大禮使以
下詣卯階之東内壝外揖位立禮直官贊禮畢揖訖退
通事舍人引陪祠文武官及宗室客使以次出將士不
得輙離部位(行宫齋殿受賀並如冬祀/大禮御端誠殿受賀之儀)
　　　車駕還内
前期殿中丞監帥其屬尚舍設御幄於大慶殿門外之
東南向大晟設宫架於宣徳門外稍南其日祀事禮畢
所司轉仗衛鹵簿於還途如來儀文武百官宗室客使
先詣宣徳門外就次以俟立班奉迎乗黄令進金輅於
行宫殿門外南向千牛將軍一員執長刀立於輅右尚
輦奉御進輿於齋殿導駕官俱詣齋殿門外奉迎禮部
侍郎奏請中嚴少頃又奏外辦簾捲皇帝服通天冠絳
紗袍乘輿以出應導駕官等並迎駕奏聖躬萬福(内祗/應官)
(贊謝皆/再拜)太僕卿出詣金輅所攝衣而升正立執轡皇帝
乘輿降自西階至金輅所左輔奏請皇帝降輿升輅(有/司)
(仍具大輦若乘輦/即奏云降輿乘輦)大僕卿立授綏千牛將軍馭駕如來
儀門下侍郎奏請車駕進發車駕動稱警蹕侍衞如儀
至侍臣上馬所門下侍郎奏請車駕少駐勅侍臣上馬
左輔前承㫖退稱曰制可門下侍郎傳制稱侍臣上馬
贊者承傳勅侍臣上馬門下侍郎奏請車駕進發車駕
動稱警蹕鼓吹及諸軍樂振作車駕將至宣徳門外文
武百官宗室客使並立班再拜奉迎次大内留守見再
拜訖退車駕至宣徳門外少駐文武侍臣皆下馬歩導
千牛將軍降立於輅右車駕動千牛將軍夾輅而趨大
樂正令奏采茨之樂入門樂止車駕至御幄前左輔奏
請皇帝降輅乘輿(若乗輦即奏/云降輦乘輿)皇帝降輅乘輿以入禮
部郎中奏觧嚴通事舍人承㫖勅羣官各還次將士各
還其所(若肆赦並如冬祀大/禮宣徳門肆赦儀)
　政和五禮新儀卷五十七
欽定四庫全書
　政和五禮新儀卷五十八
　　吉禮
　　　朝日儀(有司/行事)
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以春分朝日闗太史局太史局以其
日報太常寺太常寺叅酌訖具時日散告
　　　齋戒
前祀十日受誓戒於尚書省其日五鼓贊者設位版於
公相㕔下吏部尚書在左刑部尚書在右並南向初獻
亞終獻位於其南稍東北向西上監察御史位於其西
稍北東向光禄卿兵部工部郎中大樂令光禄丞位於
其南稍西北向東上(大樂令光禄/丞位稍却)奉禮郎太祝郊社太
官令位於其東西向北上質明禮直官贊者引行事執
事官就位立定禮直官引吏部尚書由公相㕔降階就
位禮直官贊揖在位者對揖吏部尚書搢笏讀誓文云
某月某日春分朝日各揚其職不共其事國有常刑讀
訖執笏禮直官贊奉禮郎太祝郊社太官令先退餘官
對拜乃退散齋七日治事如故宿於正寢不弔䘮問疾
作樂判書刑殺文書决罰罪人及與穢惡致齋三日(光/禄)
(寺丞郊社太/官令齋一日)二日於本司(無本司者於太常/齋舍質明至齋所)唯祀事得
行其餘悉禁前祀一日質明俱赴祠所齋宫官給酒饌
祀官已齋而闕者通攝行事
　　　陳設
前祀三日儀鸞司設行事執事官次於壇壝門外隨地
之宜設饌幔於内壝西門外道南北向前二日光禄牽
牲詣祠所前一日郊社令帥其屬掃除壇之上下太常
設神位席太史設神位版於壇上(凡設神位版皆/郊社令監視)太常
設祭器(凡設祭器皆藉以/席籩豆又加巾蓋)以俟告潔(既畢/權徹)光禄陳牲於
卯階之東南内壝外西向祝史各位於牲後太常設省
牲位於牲西三獻官在南北向光禄卿兵部工部郎中
大樂令光禄丞奉禮郎太祝郊社太官令在北南向俱
西上(凡設大樂令以/下位皆稍却)監察御史位於光禄卿之西少絶
光禄陳禮饌於壇之東南内壝外南向太常設省饌位
版於禮饌南三獻官在南北向西上監察御史在西東
向光禄卿兵部工部郎中大樂令光禄丞奉禮郎太祝
郊社太官令在東西向北上大晟設登歌之樂於壇上
稍南北向祀日丑前五刻禮直官贊者諸司職掌各服
其服太常設神位席(以稾/秸)太史設神位版於壇上北方南向
太常陳玉於神位之左(玉以圭璧盛/以匣燔用□)禮神之玉奠於神前燔
玉加於幣陳幣篚於神位之左(幣以/赤)祝版於神位之右置於
坫次設祭器光禄實之左十有二籩爲四行以右爲上
(第一行魚鱐在前糗餌粉餈次之第二行乾䕩在前乾/棗形鹽次之第三行鹿脯在前榛實乾桃次之第四行)
(蔆在前芡/㮚次之)右十有二豆爲四行以左爲上(第一行芹菹/在前筍菹葵)
(菹次之第二行菁菹在前韭菹酏食次之第三行魚醢/在前兔醢豚拍次之第四行鹿臡在前醓醢糁食次之)
俎二一在籩前(實以羊腥七體兩脾兩肩兩脅并脊/兩脾在兩端兩肩兩脅次之脊在中)一
在豆前(實以豕腥七/體其載如羊)又俎四在豆右爲二重以北爲上
(第一重一實以羊腥腸胃肺一離肺一在上端離肺三/次之腸三胃三又次之一實以豕腥膚九横載第二重)
(一實以羊熟腸胃肺一實以豕熟/膚其載如腥皆羊在左豕在右)登一在籩豆間(實以/大羮)
槃一在登前(實以/毛血)簠二簋二在籩豆外二俎間簠在左
簋在右(簠實以稻粱粱在稻前/簋實以黍稷稷在黍前)設犧尊五象尊五爲二
重在壇上東南隅北向西上犧尊在前皆有坫加勺幂
爲酌尊(犧尊一實明水爲上尊餘實泛齊代以供内法/酒初獻酌之象尊一實明水爲上尊餘實醴齊)
(代以祠祭法酒/亞終獻酌之)又設太尊二山尊二在神位前(太尊一/實泛齊)
(山尊一實醴齊各/以一尊實明水)著尊二犧尊二在壇下午階之西(著/尊)
(一實盎齊犧尊一實醴/齊各以一尊實明水)象尊二壺尊六在壇下午階之
東(象尊一實明水一實沉齊壺尊三實/𤣥酒三實三酒明水𤣥酒皆在上)俱北向西上皆
加幂五齊三酒設而不酌太常設燭於神位前設俎二
於饌幔内洗二於卯階東北向(盥洗在東/爵洗在西)罍在洗東加
勺篚在洗西南肆實以巾(若爵洗之篚則/實以爵加坫)執罍篚者位
其後又設揖位於卯階之東内壝之外如省牲位(唯不/設光)
(禄卿丞郊/社令位)積柴於燎壇設望燎位於卯階之東南内壝
之内三獻官在北南向西上監察御史在西東向兵部
工部郎中大樂令奉禮郎太祝在東西向北上又設三
獻官席位於卯階之東南西向北上兵部工部郎中席
位於卯階之東南西向北上設監察御史大樂令席位
於午階之南北向奉禮郎太官令位於其後俱西上光
禄卿席位於監察御史之東北向又設監察御史位於
壇上樂虡之北東向奉禮郎太祝在東西向北上大樂
令在樂虡之北太官令於酌尊所俱北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官贊者
分引行事執事官詣壇東省牲位(凡初獻行事禮直官/引餘官皆贊者引)
立定禮直官贊揖次引監察御史升自卯階(凡行事執/事官升降)
(皆自/卯階)視滌濯執事者舉幂曰潔降復位禮直官稍前曰
告潔畢請省牲太祝出班廵牲一匝詣初獻前西向躬
曰充退復位光禄丞出班廵牲一匝詣初獻前西向躬
曰腯退復位禮直官贊省牲畢請詣省饌位揖訖引行
事執事官各就位立定禮直官贊揖所司省饌具畢禮
直官贊省饌畢揖訖俱還齋所光禄丞太祝以次牽牲
詣厨授太官令次引監察御史詣厨省鼎鑊視祭器滌
溉乃還齋所未後一刻太官令帥宰人以鸞刀割牲祝
史以槃取毛血置於饌所遂烹牲晡後郊社令帥其屬
掃除壇之上下訖還齋所
　　　奠玉幣
祀日丑前五刻(行事用丑/時七刻)初獻以下並赴壇所就次郊
社令先入視設神位版訖退次太官令帥其屬實饌具
畢次引光禄卿入詣午階南席位北向立贊者再拜光
禄卿再拜升壇㸃視禮饌畢次引監察御史升壇㸃閲
陳設糾察不如儀者樂正帥登歌工人引卯階各就位
光禄卿還齋所餘官各服祭服次引行事執事官各就
卯階東向壝外揖位立定禮直官贊揖次引大樂令先
入就午階南席位北向立贊者曰再拜大樂令再拜升
壇就位次引監察御史奉禮郎太祝太官令入就午階
向席位北向立次引三獻官兵部工部郎中入就卯階
東席位西向立禮直官稍前贊有司謹具請行事高安
之樂作六成止太常升煙燔牲首贊者曰再拜在位者
皆再拜次引監察御史奉禮郎太祝太官令俱升壇各
就位立定次引初獻官詣盥洗位正安之樂作(凡初獻/升降行)
(止皆作正/安之樂)至洗位北向立搢笏盥手執笏升壇詣大明
神位前北面立樂止嘉安之樂作搢笏跪次引奉禮郎
搢笏西向跪執事者以玉幣授奉禮郎奉禮郎受玉幣
授初獻執笏興退復位初獻受玉幣奠訖執笏俯伏興
再拜樂止初獻將降壇樂作復位樂止
　　　進熟
祀日有司設鼎二於神厨各在鑊右光禄帥進饌者詣
厨以匕升羊於鑊實於一鼎(肩臂肺肫胳正脊一直脊/一横脊一長脅一短脅一)
(代脅一皆/二骨以並)次升豕如羊實於一鼎皆設扃幂祝史對舉
入設於饌幔内俟初獻既升奠玉幣入陳於卯階下西
向南上祝史抽局委於鼎右除幂初鼎序入有司執匕
及俎以從至卯階下俎各設於鼎西匕加於鼎光禄以
匕升羊載於一俎(肩臂臑在上端肫胳/在下端脊脅在中)次升豕如羊載
於一俎鼎先退次引兵部工部郎中詣卯階下搢笏奉
俎(兵部奉羊/工部奉豕)升壇豐安之樂作詣大明神位前北向跪
奠先薦羊次薦豕各執笏俯伏興有司設於豆右腸胃
膚之前(羊在左/豕在右)樂止俱降復位次引初獻再詣盥洗位
樂作至洗位北向立搢笏盥手帨手執笏次詣爵洗位
北向立搢笏洗爵拭爵以授執事者執笏升詣爵尊所
西向立樂止嘉安之樂作執事者以爵授初獻初獻搢
笏執爵執尊者舉幂太官令酌犧尊之泛齊初獻以爵
授執事者執笏詣大明神位前北向立搢笏跪執事者
以爵授初獻初獻執爵三祭酒奠爵執笏俯伏興少立
樂止次引大祝詣神位前東向搢笏跪讀祝文讀訖執
笏興退復位初獻再拜訖將降壇樂作復位樂止次引
亞獻詣盥洗位北向立搢笏盥手帨手執笏次詣爵洗
位北向立搢笏洗爵拭爵以授執事者執笏升詣酌尊
所西向立文安之樂作執事者以爵授亞獻亞獻搢笏
執爵執尊者舉幂太官令酌象尊之醴齊亞獻以爵授
執事者執笏詣大明神位前北向立搢笏跪執事者以
爵授亞獻亞獻執爵三祭酒奠爵執笏俯伏興再拜樂
止降復位次引終獻詣洗及升壇行禮並如亞獻之儀
降復位禮直官曰賜胙贊者承傳曰賜胙再拜在位者
皆再拜訖送神理安之樂作一成止
　　　望燎
初理安之樂畢引三獻官兵部工部郎中詣望燎位有
司詣神位前取玉幣祝版置於燎柴次引監察御史大
樂令奉禮郎太祝降壇詣望燎位立定禮直官曰可燎
火燎半柴次引初獻以下詣東壝門外揖位立禮直官
贊禮畢揖訖還太官令帥其屬徹禮饌監察御史詣壇
監視收徹訖還齋所光禄以胙奉進監察御史就位展
視訖光禄卿望闕再拜訖乃退
　
　
　
　
　
　
　
　
　
　
　政和五禮新儀卷五十八
欽定四庫全書
　政和五禮新儀卷五十九
　　吉禮
　　　皇帝夕月儀上
　　　　時日
　　　　齋戒
　　　　陳設
　　　　省牲器
　　　　車駕自大慶殿詣青城
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以今年秋分夕月太常寺具時日散告
　　　齋戒
前祀十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部户部禮部尚書吏
部禮部侍郎大司樂光禄卿大樂令光禄丞在其南(凡/設)
(大樂令光禄丞位皆稍却如朝獻/朝享即功臣獻官在光禄丞下)次執事官又在其南
俱北向西上監察御史位二在西東向北上讀册舉册
官奉禮協律郎太祝郊社太官令在東西向北上(奉禮/郎以)
(下位皆/稍却)設陪祠文武百官位於行事官之南又設行事
執事及陪祠親王宗室位於太廟齋坊少宰刑部侍郎
在北南向少宰在左刑部侍郎在右(刑部侍/郎稍却)亞終獻在
南北向西上親王及行事執事陪祠宗室在東西向北
上東上閤門御史臺太常寺以下分引羣官各就位(凡/將)
(引行事執事陪祠文武官立班即御/史臺引殿中侍御史一員先入就位)太宰讀誓於朝堂
刑部尚書涖之少宰讀誓於太廟齋坊刑部侍郎涖之
誓文曰今年某月某日秋分皇帝夕月(如朝獻朝享即/云前二日朝獻)
(景靈宫前一/日朝享太廟)各揚其職其或不恭國有常刑讀訖(内朝/堂職)
(事官奉禮郎以下文官宣德郎/以下武官從義郎以下先退)餘官並對拜訖退皇帝
散齋七日於别殿致齋三日(二日於大慶殿一日於青/城如朝獻朝享即一日於)
(大慶殿一日於太/廟一日於青城)凡㪚齋不弔䘮問疾作樂有司不奏
刑殺文書致齋日前後殿不視事唯行祀事前致齋一
日殿中監帥其屬尚舍鋪御座於大慶殿當中南向設
東西房於御座之左右稍北又設西閤及齋室於殿後
之左右殿上前楹施簾致齋之日質明有司陳大駕鹵
簿於宣德門外尚輦陳平輦於垂拱殿庭文武百官俱
就次各服其服東上閤門奏請皇帝未後詣齋室通事
舍人等自下分引知樞密院事以下詣垂拱殿庭立班
東上閤門附内侍進班齊牌垂拱殿簾降皇帝乘輦出
至殿上少駐輦官迎駕自賛常起居宣輦官上殿簾卷
鳴鞭行門禁衛諸班親從迎駕自賛常起居次舍人先
贊知内侍省官以下常起居次樞密以下通班常起居
贊祗候引駕樞密知客省事以下至簽書東上閤門官
分左右立六尚局應奉官祗應通侍大夫以下武功大
夫以下並先退次管軍臣僚宣名常起居贊祗候引駕
並分左右前導輦降東階垂拱殿門外禁衛諸班親從
自贊常起居次行宫使御營廵檢一班常起居(如通侍/大夫以)
(下知客省事以下武功大夫以下知内侍兩省/帶御器械官充行宫使御營廵檢各歸本班)至大慶
殿後閤降輦入西門大慶殿簾降前導官並就次易朝
服詣御榻前分左右侍立(知樞密院事簽書樞密院事/在東西向北上同知樞密院)
(事在西東向左輔一員在知樞密院事之北贊拜東上/閤門官一員又在其北並西向知客省事以下在簽書)
(樞密院事之南稍東西向北上簽/書客省事以下又在其南稍却)通事舍人等分引行
事執事陪祠文武官各綪結佩入詣大慶殿庭立班舍
人引禮部侍郎奏請中嚴侍臣詣幄奉迎内外符寳郎
奉寳先出陳於御榻之左右少頃引禮部侍郎奏外辦
皇帝服通天冠絳紗袍綪結佩出西門乘輿稱警蹕侍
衛如常儀由西房至御榻西降輿皇帝即御座南向侍
臣夾侍贊拜東上閤門官於榻前贊樞密以下應在位
官皆再拜(東上閤門官贊拜訖轉身北/向隨拜訖面西贊各祗候)次禮直官引左
輔詣御座前俯伏跪奏稱左輔具官臣某言請皇帝降
座就齋室奏訖俯伏興還侍位(凡左輔奏/請准此)皇帝降座乘
輿由東房入齋室侍臣各還所司直衛者如常儀通事
舍人分引行事執事陪祠文武官以次出(三省親王樞/密宗室起居)
(問聖體/並如儀)應行事執事陪祠官及從升者並散齋七日宿
於正寢致齋三日各宿於其次(三省樞密院官各宿於/本㕔及都堂侍從官并)
(尚書侍郎分宿於秘書省中書後省餘官内庭有所司/者各宿於其司諸方客使許赴陪位者各宿於其次)
凡㪚齋治事如故唯不弔䘮問疾作樂判刑殺文書决
罰罪人及與穢惡致齋之日官給酒饌唯祀事得行其
餘悉禁與祀之官已齋而闕者通攝行事
　　　陳設
前祀三日殿中監帥其屬尚舍設大次於外壝東門之
内道北南向小次於午階之東西向儀鸞司設文武侍
臣次於大次之前隨地之可行事陪祠官宗室及有司
次於外壝東門之外設東方南方客使次於文官之後
西方北方客使次於武官之後設饌幔於内壝東門之
外道北南向前祀二日郊社令帥其屬掃除壇之上下
積柴於燎壇光禄牽牲詣祠所大晟陳登歌之樂於壇
上稍南北向設宫架於壇南内壝之外立舞表於酇綴
之間前祀一日太常設神位席太史設神位版夜明位
於壇上北方南向席以稾秸(告潔畢/權徹)奉禮郎禮直官設
皇帝位版於壇下小次前西向飲福位於壇下午階之
西北向望燎位於柴壇之北南向設爟火於望燎位之
東南向(東西各/六人)贊者設亞終獻位於小次之南稍東西
向大禮使太宰左丞又於其南行事吏部户部禮部尚
書吏部禮部侍郎光禄卿讀册舉册官光禄丞位於大
禮使之東(光禄丞/稍却)奉禮郎摶黍大祝郊社太官令位於
小次之東北俱西向北上監察御史位二一於壇下午
階之西南一於子階之西北俱東向協律郎位二一於
壇上樂虡之西北一於宫架之西北俱東向大樂令位
於登歌樂虡之北大司樂位於宫架之北良醖令位於
酌尊所俱北向又設陪祠文武官位於執事者之南諸
方客使在文官之南隨其方國光禄陳牲於東壝門外
西向祝史各位於牲後太常設省牲位於牲西大禮使
太宰左丞在南北向西上行事吏部户部禮部尚書吏
部禮部侍郎大司樂光禄卿讀册舉册官大樂令光禄
丞奉禮協律郎摶黍太祝郊社太官令在北南向西上
(凡設大樂令以/下位皆稍却)監察御史在吏部尚書之西異位稍却
光禄陳禮饌於東壝門外道北南向太常設省饌位版
於禮饌之南大禮使太宰左丞在南北向西上監察御
史位二俱在西東向北上行事吏部户部禮部尚書吏
部禮部侍郎大司樂光禄卿讀册舉册官大樂令光祿
丞奉禮協律郎摶黍太祝郊社太官令在東西向北上
禮部帥其屬設祝册案於神位之右司尊彛帥其屬設
玉幣篚於酌尊所次設籩豆簠簋之位左十有二籩右
十有二豆俱爲三行俎三一在籩前二在豆右爲二重
登一在籩豆間簠一簋一在籩豆外簠在左簋在右又
設尊坫之位太尊五山尊五爲二重在壇上東南隅北
向西上太尊在前皆有坫加勺幂爲酌尊又太尊二山
尊二在神位前著尊二犧尊二在壇下午階之西象尊
二壺尊六在壇下午階之東俱北向西上皆加幂設而
不酌又設籩豆簠簋槃俎各一於饌幔内設御洗二於
壇下午階東南北向(盥洗在東/爵洗在西)罍在洗東加勺篚在洗
西南肆實以巾(若爵洗之篚則/又實以爵加坫)設皇帝位於洗南北向
内侍酌水位於洗東執巾位於酌水内侍之北俱西向
吏部侍郎位於爵洗之西東向又設亞終獻盥洗爵洗
於本位之南罍篚各設於左右皆内向執罍篚者位其
後祀日酉前三刻郊社令與太史官屬各服其服升壇
設神位版於壇上太府卿少府監帥其屬陳玉幣於篚
(玉以圭璧盛/於匣幣以白)禮神之玉置於神位前燔玉加於幣光禄
卿帥其屬入實籩豆簠簋(籩三行以右為上第一行形/鹽在前魚鱐糗餌次之第二)
(行榛實在前乾桃乾䕩乾棗次之第三行蔆在前芡㮚/鹿脯次之豆三行以左為上第一行芹菹在前筍菹葵)
(菹菁菹次之第二行韭菹在前酏食魚醢免醢次之第/三行豚拍在前鹿臡醓醢次之簠實以稻簋實以黍登)
(實以/太羮)太官令帥其屬入實俎(籩前之俎一實以牛腥七/體兩脾兩肩兩脅次之脊)
(在中豆右之俎二為二重以北為上第一重實以牛腥/腸胃肺離肺一在上端刌肺三次之腸三胃三又次之)
(第二重實以牛熟/腸胃肺其載如腥)良醖令帥其屬入實尊(太尊實以泛/齊山尊實以)
(醴齊著尊實以盎齊犧尊實以醍齊象尊實以沈齊各/以一尊實明水壺尊三實𤣥酒三實三酒明水𤣥酒皆)
(在/上)太常設燭於神位前又設大禮使以下行事執事官
揖位於卯階之東内壝外如省牲位所司陳異寶嘉瑞
及伐國之寶於宫架之南東西相向
　
　
　
　
　
　
　
　
　
　
　政和五禮新儀卷五十九
欽定四庫全書
　政和五禮新儀卷六十
　　吉禮
　　　皇帝夕月儀中
　　　省牲器
省牲之日午後七刻去壇三百歩禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭器皆藉以/席籩豆又加巾蓋)太府卿少府監陳
玉幣於篚(告潔畢/權徹)未後三刻禮直官贊者分引大禮使
以下俱常服詣東壝門外省牲位立定光禄卿丞與執
事者牽牲就位禮直官贊揖訖贊者引大司樂入行樂
架(凡亞終獻行事皆禮直官太常博士引大禮使/太宰左丞行事皆禮直官引餘官皆贊者引)次引
禮部尚書升自卯階視滌濯(凡行事執事者/升降皆自卯階)次又引太
常申眂滌濯執事者皆舉幂曰潔俱復位禮直官稍前
曰告潔畢請省牲次引禮部尚書侍郎稍前省牲訖退
復位次引光禄卿出班廵牲一匝西向躬曰充曰備次
引光禄丞出班廵牲一匝西向躬曰腯俱復位禮直官
稍前曰省牲畢請就省饌位贊揖訖引大禮使以下各
就位立定禮直官贊揖所司省饌具畢禮直官贊省饌
畢贊揖訖俱還齋所光禄卿丞及執事者以次牽牲詣
厨授太官令次引禮部尚書詣厨省鼎鑊視濯溉協律
郎展視樂器乃還齋所郊社令帥其屬掃除壇之上下
祀日酉前十刻太官令帥宰人以鸞刀割牲祝史各取
毛血實於槃俱置饌所遂烹牲郊社令帥其屬掃除壇
之上下
　　　車駕自大慶殿詣青城
祀日陪祠文武官先詣夕月壇齋宫其日導駕官以下
就位次各服其服尚輦奉御進輿於大慶殿乘黄令進
玉輅於宣徳門内南向設千牛將軍一員位於輅前北
向門下侍郎一員位於左輔之前贊者二人位又於其
前少頃東上閤門御史臺太常寺分引左輔門下侍郎
太僕卿乘黄令詣大慶殿西階下立北向東上乘黄令
位其後次引導駕官在其後分東西相向立以俟奉迎
前導次管軍臣僚次行宫使御營廵檢等又在其後禮
直官通事舍人引禮部侍郎奏請中嚴(凡左輔門下侍/郎禮部侍郎奏)
(請皆禮直官/通事舍人引)少頃又奏外辦皇帝服通天冠絳紗袍乘輿
以出降自西階稱警蹕如常儀宣贊舍人贊左輔以下
常起居次導駕官常起居(已起居者止/奏聖躬萬福)次管軍臣僚次
行宫使御營廵檢等常起居(該宣名者/即宣名)太僕卿出詣玉
輅所攝衣而升正立執轡導駕官前導皇帝出大慶門
外至玉輅所千牛將軍前跪執轡左輔進當輿前俯伏
跪奏左輔具官臣某言請皇帝降輿升輅奏訖俯伏興
復位(凡左輔奏/請准此)乘黄令稍前東向進玉輅皇帝降輿升
輅太僕卿立授綏導駕官分左右歩導門下侍郎進當
輅前俯伏跪奏門下侍郎具官臣某言請車駕進發奏
訖俯伏興退復位(凡門下侍郎/奏請准此)車駕動稱警蹕左輔先
詣宣徳門以俟門下侍郎及贊者夾侍以出千牛將軍
夾輅而趨車駕將及宣徳門至侍臣上馬所門下侍郎
奏請車駕少駐勅侍臣上馬左輔前承㫖退稱曰制可
門下侍郎傳制稱侍臣上馬贊者承傳勅侍臣上馬諸
侍衛之官各督其屬左右翊駕在黄麾内符寳郎奉八
寳前導殿中監後部從導駕官夾侍於前贊者在左輔
門下侍郎之前侍臣上馬畢次大内留守於宣徳門下
再拜奏辭門下侍郎奏請車駕進發車駕動稱警蹕不
鳴鼓吹大駕鹵簿前導詣青城車駕將至青城東上閤
門御史臺分引陪祠文武官宗室客使禮直官贊者引
行事執事官俱詣行宫門外立班再拜奉迎訖退(内已/起居)
(者止奏聖/躬萬福)車駕及門少駐文武侍臣皆下馬導駕官歩
導入門車駕動千牛將軍夾輅而趨至行宫齋殿前迴
輅南向千牛將軍立於輅右左輔奏請皇帝降輅乘輿
尚輦奉御進輿於輅後皇帝降輅乘輿入齋殿侍衛如
常儀導駕官歩導至殿門皇帝降輿歸殿後閣簾降通
事舍人承㫖勅羣官各還次學士院以祝册授通進司
進御書訖付尚書禮部(如朝獻朝享即並如冬祀大/禮車駕自太廟詣青城儀)
　　　奠玉幣
祀日酉前三刻(行事用酉/後三刻)諸祀官及陪祠官各服其服
郊社令與太史官屬入設神位版太府卿少府監陳玉
幣光禄卿入實籩豆簠簋太官令入實俎豆良醖令入
實尊樂正帥工人二舞以次入與執尊罍篚幂者各就
位次通事舍人等分引陪祠文武官及宗室客使各入
就位次禮直官贊者分引大禮使以下行事執事官就
卯階内壝門外揖位立定禮直官贊揖次引監察御史
次引大禮使以下入就位次引監察御史按視壇之上
下糾察不如儀者退復位尚輦奉御進輿於齋殿皇帝
服通天冠絳紗袍乘輿以出近侍及扈從之官導從至
大次門外皇帝降輿入次簾降禮儀使樞密院官太常
卿東上閤門官太常博士禮直官分立於大次外之左
右次引禮部侍郎詣前奏請中嚴少頃又奏外辦符寳
郎奉寳陳於宫架之北禮儀使當次前俯伏跪奏禮儀
使具官臣某言請皇帝行事奏訖俯伏興還侍位(禮儀/使奏)
(禮畢/准此)簾卷皇帝服衮冕以出侍衛如常儀禮儀使以下
前導至中壝門外殿中監跪進大圭殿中少監副之(凡/殿)
(中監進圭受圭/皆少監副之)禮儀使奏請執大圭前導皇帝入自正
門(侍衛不應入/者止於門外)協律郎跪俯伏舉麾興(凡行事執事者/取物奠物皆跪)
(俯伏/興)工鼓祝宫架儀安之樂作(皇帝升降行止/皆作儀安之樂)至午階
版位西向立偃麾戞敔樂止(五樂皆協律郎跪俯伏舉/麾興工鼔柷而後作偃麾)
(戞敔而/後止)禮儀使以下分左右侍立(凡行禮皆禮儀使樞/密院官太常卿東上)
(閤門官太常博士禮直官/前導至位則分立於左)禮儀使前奏有司謹具請行
事宫架作景安之樂帝臨降康之舞六成止太常升煙
燔牲首禮儀使奏請再拜皇帝再拜贊者曰再拜在位
官皆再拜内侍取玉幣於篚立於尊所次引太宰吏部
尚書侍郎升詣夜明神位前立太宰吏部尚書俱西向
北上侍郎東向禮儀使前導皇帝詣盥洗位宫架樂
作至洗位北向立樂止内侍酌水以進禮儀使奏請搢
大圭盥手内侍跪取巾於篚興以進皇帝帨手内侍受
巾跪奠於篚禮儀使奏請執大圭前導皇帝升壇大禮
使從(皇帝升降大禮使皆從/左右侍衛量人數升)宫架樂作至壇下樂止升
自午階登歌樂作至壇上樂止登歌嘉安之樂作殿中
監跪進鎭圭禮儀使奏請搢大圭執鎭圭前導皇帝詣
夜明神位前北向立内侍先設繅藉於地禮儀使奏請
跪奠鎭圭於繅籍執大圭俯伏興又奏請搢大圭跪内
侍加玉於幣以授吏部尚書吏部尚書以授太宰太宰
西向跪以進禮儀使奏請受玉幣皇帝受奠訖吏部侍
郎東向跪受以興進奠於夜明神位前禮儀使奏請執
大圭俯伏興又奏請再拜皇帝再拜樂止太宰以下俱
復位禮儀使前導皇帝還版位登歌樂作内侍舉鎭圭
繅藉以鎭圭授殿中監以還有司皇帝降階樂止宫架
樂作至版位西向立樂止祝史奉毛血槃出立於壝門
外由其陛升太祝迎於壇上進奠於神位前太祝與執
事者退立於尊所
　
　政和五禮新儀卷六十
欽定四庫全書
　政和五禮新儀卷六十一
　　吉禮
　　　皇帝夕月儀下
　　　進熟
祀日有司陳鼎一於神厨在鑊之右太官令帥進饌者
詣厨以匕升牛於鑊實於鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)乃設扄幂祝史對舉陳於饌幔内光禄實籩
豆簠簋於饌幔(籩實以粉餈豆實以糁/食簠實以粱簋實以稷)次引禮部侍郎
詣饌所視腥熟之節俟皇帝升奠玉幣訖還位樂止引
禮部尚書詣饌所執籩豆簠簋以入户部尚書詣饌所
奉俎以入太官令引入正門宫架豐安之樂作設於卯
階之下北向奉牲者在東祝史抽扄委於鼎右除幂初
鼎將入有司執匕及俎以從至卯階下設於鼎西匕加
於鼎太官令以匕升牛於俎(肩臂臑在上端肫胳/在下端脊脅在中)鼎先
退俟祝史進徹毛血槃以次出次引禮部尚書搢笏執
籩豆簠簋户部尚書搢笏奉俎以升執事者各迎於壇
上禮部尚書奉籩豆簠簋詣夜明神位前北向跪奠啓
蓋於下執笏俯伏興有司設籩於糗餌前豆於醓醢前
簠於稻前簋於黍前次引户部尚書奉俎詣夜明神位
前北向跪奠執笏俯伏興有司設於豆前樂止俱降復
位太祝取菹擩於醢祭於豆間三又取黍稷肺祭如初
皆藉用茅各還尊所引太宰左丞詣夜明神位前西向
立以北爲上吏部侍郎詣爵洗位東向立禮儀使前導
皇帝詣盥洗位宫架樂作至洗位北向立樂止内侍酌
水以進禮儀使奏請搢大圭盥手内侍跪取巾於篚興
以進皇帝帨手内侍受巾跪奠於篚禮儀使奏請執大
圭前導皇帝詣爵洗位宫架樂作至洗位北向立樂止
吏部侍郎跪取爵於篚興以進禮儀使奏請搢大圭受
爵内侍酌水以進禮儀使奏請洗爵内侍跪取巾於篚
興以進皇帝拭爵内侍受巾跪奠於篚吏部侍郎受爵
升自午階禮儀使奏請執大圭前導皇帝升壇宫架樂
作至午階樂止升自午階登歌樂作至壇上樂止登歌
凝安之樂作吏部侍郎奉爵詣酌尊所西向立執尊者
舉幂良醖令酌太尊之泛齊訖禮儀使前導皇帝詣夜
明神位前北向立禮儀使奏請搢大圭跪吏部侍郎以
爵授左丞左丞授太宰太宰西向跪以進禮儀使奏請
執爵祭酒(三祭於/茅苴)奠爵執大圭俯伏興又奏請少立樂
止太宰左丞俱復位舉册官舉册進於夜明神位之右
讀册官搢笏東向跪讀册文讀訖執笏興退復位禮儀
使奏請再拜皇帝再拜有司奠册於夜明神位前禮儀
使前導皇帝還版位登歌樂作降階樂止宫架樂作至
版位西向立樂止禮儀使奏請還小次宫架樂作將至小
次禮儀使奏請釋大圭殿中監跪受大圭皇帝入小次
簾降樂止文舞退武舞進宫架容安之樂作舞者立定
樂止初皇帝將詣小次禮直官太常博士引亞獻詣盥
洗位北向立搢笏盥手帨手執笏詣爵洗位北向立搢
笏洗爵拭爵以授執事者執笏升詣酌尊所西向立宫
架作隆安之樂神保錫羡之舞執事者以爵授亞獻搢
笏執爵執尊者舉幂太官令酌山尊之醴齊亞獻以爵
授職事者執笏詣夜明神位前北向搢笏跪執事者以
爵授亞獻亞獻執爵祭酒三祭於茅苴奠爵執笏俯伏
興少退北向再拜樂止降復位初亞獻行禮將畢次禮
直官太常博士引終獻詣洗及升壇酌獻並如亞獻之
儀降復位初皇帝既奠玉幣光禄以牛左臂一骨及長
脅短脅俱二骨以並載於胙俎設於壇下飲福位之西
俟終獻既升獻引户部尚書搏黍太祝官令詣飲福位
東向立奉俎豆爵酒者各位於其後禮儀使奏請詣飲
福位簾卷出次宫架樂作殿中監跪進大圭禮儀使奏
請執大圭前導皇帝詣飲福位將至樂止宫架僖安之
樂作皇帝至飲福位北向立尚醖典御執尊升詣酌尊
所良醖令酌上尊福酒合置一尊典御奉尊降詣飲福
位以授殿中少監尚醖奉御執爵殿中少監酌之奉御
以爵酒授殿中監殿中監西向捧以禮儀使奏請再拜
皇帝再拜殿中監跪以爵酒進禮儀使奏請搢大圭跪
授爵祭酒(三祭/於地)啐酒奠爵殿中監跪受以興諸太祝
帥執事者持胙俎進减神位前正脊二骨横脊二骨加
於俎上内侍受俎以授户部尚書户部尚書西向跪以
進皇帝受俎奠之户部尚書受俎以興退復位太官令
取黍於簋搏以授太祝太祝受以豆東向跪進皇帝受
訖奠之太祝受豆以興退復位禮儀使奏請執大圭俯
伏興又奏請再拜皇帝再拜樂止禮儀使前導皇帝還
版位宫架樂作至版位西向立樂止次引禮部尚書升
壇徹籩豆户部尚書升壇徹俎(籩豆俎各一/俱少移故處)登歌成安
之樂作卒徹樂止禮部户部尚書降復位禮直官曰賜
胙行事陪祠官拜贊者承傳曰賜胙再拜在位官皆再
拜送神宫架景安之樂作一成止
　　　望燎
景安之樂作禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷肺祭籍以白茅束之吏部侍郎帥太祝執篚進
詣神位前取玉幣祝册藉以茅以俎載牲體黍稷飯爵
酒降壇南行詣柴壇自南階升以玉幣祝册饌物置於
燎柴禮直官曰可燎舉爟火東西各以炬燎半柴禮儀
使奏禮畢前導皇帝還大次宫架樂作出中壝門外禮
儀使奏請釋大圭殿中監跪受大圭以還有司侍衛如
常儀皇帝至大次樂止禮部郎中奏觧嚴引大禮使以
下詣卯階之東内壝外揖位立禮直官贊禮畢揖訖退
通事舍人引陪祠文武官及宗室客使以次出將士不
得輙離部伍(行宫齋殿受賀並如冬祀/大禮御端誠殿受賀之儀)
　　　車駕還内
前期殿中監帥其屬尚舍設御幄於大慶殿門外之東
南向大晟設宫架於宣徳門外稍南其日祀事禮畢所
司轉仗衛鹵簿於途如來儀文武百官宗室客使先詣
宣徳門外就次以俟立班奉迎乘黄令進金輅於行宫
殿門外南向千牛將軍一員執長刀立於輅右尚輦奉
御進輿於齋殿導駕官俱詣齋殿門外奉迎禮部侍郎
奏請中嚴少頃又奏外辦簾捲皇帝服通天冠絳紗袍
乘輿以出應導駕官等並迎駕奏聖躬萬福(内祗應官/贊謝皆再)
(拜/)太僕卿出詣金輅所攝衣而升正立執轡皇帝乘輿
降自西階至金輅所左輔奏請皇帝降輿升輅(有司仍/具大輦)
(若乘輦即奏/云降輿乘輦)太僕卿立授綏千牛將軍馭駕如來儀門
下侍郎奏請車駕進發車駕動稱警蹕侍衛如儀至侍
臣上馬所門下侍郎奏請車駕少駐勅侍臣上馬左輔
前承㫖退稱曰制可門下侍郎傳制稱侍臣上馬贊者
承傳勅侍臣上馬門下侍郎奏請車駕進發車駕動稱
警蹕鼔吹及諸軍樂振作車駕將至宣徳門外文武百
官宗室客使並立班再拜奉迎次大内留守見再拜訖
退車駕至宣徳門外少駐文武侍臣皆下馬歩導千牛
將軍降立於輅右車駕動千牛將軍夾輅而趨大樂正
令奏采茨之樂入門樂止車駕至御幄前左輔奏請皇
帝降輅乘輿(若乘輦即奏/云降輦乘輿)皇帝降輅乘輿以入禮部郎
中奏觧嚴通事舍人承㫖勅羣臣各還次將士各還其
所(若肆赦並如冬祀大/禮宣徳門肆赦儀)
　
　
　
　
　
　
　
　
　
　
　
　
　
　政和五禮新儀卷六十一
欽定四庫全書
　政和五禮新儀卷六十二
　　吉禮
　　　夕月儀(有司/行事)
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以秋分夕月闗太史局太史局以其
日報太常寺太常寺叅酌訖具時日散告
　　　齋戒
前祀十日受誓戒於尚書省其日五鼔贊者設位版於
公相㕔下吏部尚書在左刑部尚書在右並南向初獻
亞終獻位於其南稍東北向西上監察御史位於其西
稍北東向光禄卿兵部工部郎中大樂令光禄丞位於
其南稍西北向東上(大樂令光禄/丞位稍却)奉禮郎太祝郊社令
太官令位於其東西向北上質明禮直官贊者引行事執
事官就位立定禮直官引吏部尚書由公相㕔降階就
位禮直官贊揖在位者對揖吏部尚書搢笏讀誓文云
某月某日秋分夕月各揚其職不共其事國有常刑
讀訖執笏禮直官贊奉禮郎太祝郊社太官令先退餘
官對拜乃退散齋七日治事如故宿於正寢不弔䘮問
疾作樂判書刑殺文書決罰罪人及與穢惡致齋三日
(光禄卿丞郊社/太官令齋一日)二日於本司(無本司者於太常/齋舍質明至齋所)唯祀事
得行其餘悉禁前祀一日質明俱赴祠所齋宫官給酒
饌祀官已齋而闕者通攝行事
　　　陳設
前祀三日儀鸞司設行事執事官次於壇壝門外隨土
之宜設饌幔於内壝東門外道西東向前二日光禄牽
牲詣祠所前一日郊社令帥其屬掃除壇之上下太常
設神位席太史設神位版於壇上(凡設神位版皆/郊社令監視)太常
設祭器(凡設祭器皆藉以/席籩豆又加巾蓋)以俟告潔(既畢/權徹)光禄陳牲於
夘階之東南内壝外西向祝史各位於牲後太常設省
牲位於牲西三獻官在南北向光禄卿兵部工部郎中
太樂令光禄丞奉禮郎太祝郊社太官令在北南向俱
西上(凡設太樂令以/下位皆稍却)監察御史位於光禄卿之西少絶
光禄陳禮饌於壇之東南内壝外南向太常設省饌位
版於禮饌南三獻官在南北向西上監察御史在西東
向光禄卿兵部工部郎中大樂令光禄丞奉禮郎太祝
郊社太官令在東西向北上大晟設登歌之樂於壇上
稍南北向祀日酉前五刻禮直官贊者諸司職掌各服
其服太常設神位席(以藁/秸)太史設神位版於壇上北方
南向太常陳玉於神位之左(玉以圭璧盛以/匣燔玉用珉)禮神之玉奠
於神前燔玉加於幣陳幣篚於神位之左(幣以/白)祝版於
神位之右置於坫次設祭器光禄實之左十有二籩爲
四行以右爲上(第一行魚鱐在前糗餌粉餈次之第二/行乾䕩在前乾棗形鹽次之第三行鹿)
(脯在前榛實乾桃次之第/四行蔆在前芡㮚次之)右十有二豆爲四行以左爲
上(第一行芹菹在前筍菹葵菹次之第二行菁菹在前/韭菹酏食次之第三行魚醢在前兔醢豚拍次之第)
(四行鹿臡在前/醓醢糁食次之)俎二在籩前(實以羊腥七體兩脾兩肩/并脊兩脾在兩端兩肩兩)
(脅次之/脊在中)一在豆前(實以豕腥七/體其載如羊)又俎四在豆右爲二重
以北爲上(第一重一實以羊腥腸胃肺一離肺一在上/端刌肺三次之腸三胃三又次之一實以豕)
(腥膚九横載第二重一實以羊熟腸胃肺一/實以豕熟膚其載如腥皆羊在左豕在右)豋一在籩
豆間(實以/大羮)槃一在豋前(實以/毛血)簠二簋二在籩豆外二俎
間簠在左簋在右(簠實以稻粱粱在稻前/簋實以黍稷稷在黍前)設犧尊五象
尊五爲二重在壇上東南隅北向西上犧尊在前皆有
坫加勺幂爲酌尊(犧尊一實明水爲上尊餘實泛齊代/以供内法酒初獻酌之象尊一實明)
(水爲上尊餘實醴齊代以/祠祭法酒亞終獻酌之)又設太尊二山尊二在神位
前(太尊一實泛齊山尊一實/醴齊各以一尊實明水)著尊二犧尊二在壇下午
階之西(著尊一實盎齊犧尊一實/醍齊各以一尊實明水)象尊二壺尊六在壇
下午階之東(象尊一實明水一實沉齊壺尊三實/𤣥酒三實三酒明水𤣥酒皆在上)俱北
向西上皆加幂五齊三酒設而不酌太常設燭於神位
前設俎二於饌幔内洗二於卯階東北向(盥洗在東/爵洗在西)罍
在洗東加酌篚在洗西南肆實以巾(若爵之篚則/實以爵加坫)執罍
篚者位其後又設揖位於卯階之東内壝之外如省牲
位(唯不設光禄卿/丞郊社令位)積柴於燎壇設望燎位於卯階之東
南内壝之内三獻官在北南向西上監察御史在西東
向兵部工部郎中大樂令奉禮郎太祝在東西向北上
又設三獻官席位於卯階之東北西向南上兵部工部
郎中席位於卯階之東南西向北上設監察御史大樂
令席位於午階之南北向奉禮郎大官令位於其後俱
西上光禄卿席位於監察御史之東北向又設監察御
史位於壇上樂虡之北在西東向奉禮郎太祝在東西
向北上大樂令在樂虡之北太官令於酌尊所俱北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官贊者
分引行事執事官詣壇東省牲位(凡初獻行事禮直官/引餘官皆贊者引)
立定禮直官贊揖次引監察御史升自卯階(凡行事執/事官升降)
(皆自/卯階)視滌濯執事者舉幂曰潔降復位禮直官稍前曰
告潔畢請省牲太祝出班廵牲一匝詣初獻前西向躬
曰腯退復位禮直官贊省牲畢請詣省饌位揖訖引行
事執事官各就位立定禮直官贊揖所司省饌具畢禮
直官贊省饌畢揖訖俱還齋所光禄丞太祝以次牽牲
詣厨授太官令次引監察御史詣厨省鼎鑊視祭器滌
溉乃還齋所晡後郊社令帥其屬掃除壇之上下祀日
酉前十刻太官令帥宰人以鸞刀割牲祝史以槃取毛
血置於饌所遂烹牲
　　　奠玉幣
祭日酉前三刻(行事用酉/後三刻)初獻以下並赴壇所就次郊
社令先入視設神位版訖退次太官令帥其屬實饌具
畢次引光禄卿入詣午階南席位北向立贊者曰再拜
光禄卿再拜升壇㸃視禮饌畢次引監察御史升壇㸃
閲陳設糾察不如儀者樂正帥登歌工人升卯階各就
位光禄卿還齋所餘官各服祭服次引行事執事官各
就卯階東内壝外揖位立定禮直官贊揖次引大樂令
先入就午階南席位北向立贊者曰再拜大樂令再拜
升壇就位次引監察御史奉禮郎太祝太官令入就午
階南席位北向立次引三獻官兵部工部郎中入就卯
階東席位西向立禮直官稍前贊有司謹具請行事高
安之樂作六成止大常升煙燔牲首贊者曰再拜在位
者皆再拜次引監察御史奉禮郎太祝太官令俱升壇
各就位立定次引初獻官詣盥洗位正安之樂作(初獻/升降)
(行止皆作/正安之樂)至洗位北向立搢笏盥手執笏升壇詣夜明
神位前北向立樂止嘉安之樂作搢笏跪次引奉禮郎
搢笏西向跪執事者以玉幣授奉禮郎奉禮郎受玉幣
授初獻執笏興退復位初獻受玉幣奠訖執笏俯伏興
再拜樂止初獻將降壇樂作復位樂止
　　　進熟
祀日有司設鼎二於神厨各在鑊右光禄帥進饌者詣
厨以七升羊於鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)次升豕如羊實於一鼎皆設扄幂祝史對舉
入設於饌幔内俟初獻既升奠玉幣入陳於卯階下西
向南上祝史抽扄委於鼎右除幂初鼎序入有司執七
及俎以從至卯階下俎各設鼎西七加於鼎光禄以七
升羊載於一俎(肩臂臑在上端肫胳/在下端脊脅在中)次升豕如羊載於
一俎鼎先退次引兵部工部郎中詣卯階下搢笏奉俎
(兵部奉羊/工部奉豕)升壇豐安之樂作詣夜明神位前北向跪奠
先薦羊次薦豕各執笏俯伏興有司設於豆右腸胃膚
之前(羊在左/豕在右)樂止俱降復位次引初獻再詣盥洗位樂
作至洗位北向立搢笏盥手帨手執笏次詣爵洗位北
向立搢笏洗爵拭爵以授執事者執笏升詣酌尊所西
向立樂止嘉安之樂作執事者以爵授初獻初獻搢笏
執爵執尊者舉幂太官令酌犧尊之泛齊初獻以爵授執
事者執笏詣夜明神位前北向立搢笏跪執事者以爵
授初獻初獻執爵三祭酒奠爵執笏俯伏興少立樂止
次引太祝詣神位前東向搢笏跪讀祝文讀訖執笏興
退復位初獻再拜訖將降壇樂作復位樂止次引亞獻
詣盥洗位北向立搢笏盥手帨手執笏次詣爵洗位北
向立搢笏洗爵拭爵以授執事者執笏升詣酌尊所西
向立文安之樂作執事以爵授亞獻亞獻搢笏執爵執
尊者舉幂太官令酌象尊之醴齊亞獻以爵授執事者
執笏詣夜明神位前北向立搢笏跪執事者以爵授亞
獻執爵三祭酒奠爵執笏跪俯伏興再拜樂止降復位
次引終獻詣洗及升壇行禮並如亞獻之儀降復位禮
直官曰賜胙贊者承傳曰賜胙再拜在位者皆再拜訖
送神理安之樂作一成止
　　　望燎
初理安之樂畢引三獻官兵部工部郎中詣望燎位有
司詣神位前取玉幣祝版於燎柴次引監察御史大樂
令奉禮郎太祝降壇詣望燎位立定禮直官曰可燎火
燎半柴次引初獻以下詣東壝門外揖位立禮直官贊
禮畢揖訖退太官令帥其屬徹禮饌監察御史詣壇監
視收徹訖還齋所光禄以胙奉進監察御史就位展視
訖光禄卿望闕再拜訖乃退
　
　
　
　
　
　
　
　
　
　
　
　政和五禮新儀卷六十二
欽定四庫全書
　政和五禮新儀卷六十三
　　吉禮
　　　皇帝蜡東方西方百神儀上
　　　　時日
　　　　齋戒
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以今年臈前一日蜡祭東方西方百神太
常寺具時日散告
　　　齋戒
前蜡十日質明有司設行事執事及陪祠文武官位於
朝堂太宰刑部尚書在北南向太宰在左刑部尚書在
右(刑部尚/書稍却)行事太宰左丞在南吏部戸部禮部尚書吏
部禮部侍郎大司樂光禄卿大樂令光禄丞在其南(凡/設)
(大樂令以下位皆稍却如朝獻/朝享即功臣獻官在光禄丞下)次分獻官次執事官又
於其南俱北向西上監察御史位二在西東向北上讀
册舉册官奉禮恊律郎太祝郊社太官令在東俱西向
北上(奉禮郎以下/位皆稍却)設陪祠文武百官位於行事官之南
又設行事執事及陪祠親王宗室位於太廟齋坊少宰
刑部侍郎在北南向少宰在左刑部侍郎在右(刑部侍/郎稍却)
亞終獻在南北向西上親王及行事執事陪祠宗室在
東西向北上東上閤門御史臺太常寺以下分引羣官
各就位(凡將引行事執事陪祠文武官立班即/御史臺引殿中侍御史一員先入就位)太宰讀
誓於朝堂刑部尚書涖之少宰讀誓於太廟齋坊刑部
侍郎涖之誓文曰今年某月某日臘前一日皇帝蜡祭
東方百神西方百神(如朝獻朝享即於前二日朝/獻景靈宫前一日朝享太廟)各揚
其職其或不恭國有常刑讀訖(内朝堂職事官奉禮郎/以下文官宣德郎以下)
(武官從義郎/以下皆先退)餘官並各對拜訖退皇帝散齋七日於别
殿致齋三日(二日於大慶殿一日於祠所齋殿如朝獻/朝享即一日於大慶殿一日於太廟一日)
(於齋/殿)凡散齋不吊䘮問疾作樂有司不奏刑殺文書致
齋日前後殿不視事唯行蜡事前致齋一日殿中監帥
其屬尚舎鋪御坐於大慶殿當中南向設東西房於御
坐之左右稍北又設西閣及齋室於後殿之左右殿上
前楹施簾致齋之日質明有司陳法駕鹵簿於宣德門
外尚輦陳平輦於垂拱殿庭文武百官俱就次各服其
服東上閤門奏請皇帝未後詣齋室通事舎人等自下分
引知樞宻院事以下詣垂拱殿庭立班東上閤門附内侍
進班齊牌垂拱殿簾降皇帝乗輦出至殿上少駐輦官迎
駕自賛起居輦官上殿簾卷鳴鞭行門禁衛諸班親從迎
駕自賛起居次舎人先賛知内侍省官以下常起居次樞
宻院以下通班常起居賛祇候引駕樞宻知客省事以下
至僉書東上閤門官分左右立六尚局應奉官祗應武
功大夫以下並先退次營軍臣僚宣名常起居賛祗候
引駕並分左右前導輦降東階垂拱殿門外禁衛諸班
親從自賛起居次行宫使御營巡檢一班常起居(如通/事大)
(夫以下知客省使以下武功大夫以下知内侍兩/省帯御器械官充行宫使御營巡檢各歸本班)至大
慶殿後閤降輦入西閤大慶殿簾降前導官就位易朝
服詣御榻前分左右侍立(知樞密院事僉書樞密院事/在東西向北上同知樞密院)
(事在西東向左輔一員在知樞密院事之北賛拜東上/閤門官一員又在其北並西向知客省事以下在僉書)
(樞密院事之南稍東西向北上僉/書客省事以下又在其南稍却)通事舎人等分引行
事執事陪祠文武官各綪結佩入詣大慶殿庭立班次
引禮部侍郎奏請中嚴侍臣詣幄奉迎内外符寳即奉
寳先出陳於御榻之左右少頃引禮部侍郎奏外辦皇
帝服通天冠絳紗袍綪結佩出西閤乗輿稱警蹕侍衞
如常儀由西房至御榻西降輿皇帝即御座南侍臣夾
侍賛拜東上閤門官於榻前賛樞密以下拜殿之上下
應在位官皆再拜(東上閤門官賛拜訖轉身北/向隨拜訖面西賛各祗候)次禮直
官引左輔詣御座前俛伏跪奏稱左輔具官臣某言請
皇帝降座詣齋室奏訖俛伏興還侍立(凡左輔奏/詣准此)皇帝
降座乗輿由東房入齋室侍臣各還所司直衞者如常
儀通事舎人分引行事執事陪祠文武官以次出(三省/親王)
(樞密宗室起居問聖/體並通事舎人引)應行事執事陪祠官及從升者並
散齋七日宿於正寢致齋三日各宿於其次(三省樞密/院官各宿)
(於本㕔及都堂侍從官及尚書侍郎分宿於秘書省中/書後省餘官内庭有所司省各宿於其次諸方客使許)
(赴陪位者各/宿於其次)凡散齋治事如故唯不弔䘮問疾作樂判
書刑殺文書決罰罪人及與穢惡致齋之日官給酒饌
唯蜡事得行其餘悉禁與蜡之官已齋而闕者通攝行
事
　　　陳設
前蜡三日殿中監帥其屬尚舎設大次於外壝門之内
道南北向小次於午階之東西向儀鸞司設文武臣次
於大次之前隨地之宜行事陪祠官宗室及有司次於
外壝東門之外設東方南方客使次於文官之後西方
北方客使次於武官之後又設饌幔於内壝東門西門
之外道北南向(壇上及東方南方午階之東饌陳於東/門外西方南方午階之西饌陳於西門)
(外北方之/饌陳於北)前蜡二日郊社令帥其屬掃除壇之上下積
柴於燎壇開瘞坎於子階之北壬地方深取足容物南
出階(七星以上玉幣皆從/燎嶽鎮以下皆從瘞)光禄牽牲詣祠所大晟陳登
歌之樂於壇上稍南北向宫架於壇南内壝外立舞表
於鄼綴之間前一日太常設神位席太史設神位版大
明(西階設夜明/位後准此)位於壇上北方南向席以槀秸神農后
稷位於壇上東方西向北上席以莞嵗星句芒田畯位
於卯階之南北上(西蜡設太白/蓐收田畯)角亢氐房心尾箕七星
夀星大火析木位於子階之東東上(西蜡設奎婁胃昴/畢觜參七宿實沉)
(降婁/大梁)東嶽鎮海瀆山川林澤丘陵墳衍原隰井泉位於
子階之西東上(西蜡設西方嶽/鎮海瀆以下)青龍水墉坊虎鱗羽毛
介郵表畷羸貓昆䖝位於其後東上(西蜡蜡白虎不設/青龍餘同東蜡)
席皆以莞奉禮郎禮直官設皇帝版位於壇下小次前
西飲福位於壇下午階之西北向望燎位於燎壇之北
南向設爟火於望燎位之東南向(東西各/六人)設望燎位於其
南如省饌之位賛者設亞終獻位於小次之南稍東西
向大禮使太宰左丞又於其南行事吏部戸部禮部尚
書吏部禮部侍郎光禄卿讀册舉册官光禄丞位於大
禮使之東(光禄丞/稍却)分獻官又於其東奉禮郎摶黍太祝
郊社太官令位於小次之東北俱東向恊律郎位二一
於壇上樂簴之西北一于宫架之西北俱東向太樂令
位於登歌樂簴之北大司樂位於宫架之北良醖令位
於酌尊所俱北向又設陪祠文武官位於執事官之南
諸方客使在文武之南隨其方國光禄陳牲於東壝門
外西向祝史各位於牲後太常設牲位於牲西大禮使
太宰左丞在南北向西上分獻官位於其後行事吏部
戸部禮部尚書吏部禮部侍郎大司樂光禄卿讀册舉
册官太樂令光禄丞奉禮恊律郎摶黍太祝郊社太官
令在北南向西上(凡設太樂令/以下皆稍却)監察御史在吏部尚書
之西異位稍却光禄陳禮饌於東壝門外道北南向太
常設省饌位版於禮饌之南大禮使太宰左丞在南北
向西上分獻官位於其後監察御史位二俱在西東向
北上行事吏部戸部禮部尚書吏部禮部侍郎大司樂
光禄卿讀册舉册官太樂令光禄丞奉禮恊律郎摶黍
太祝郊社太官令在東西向北上禮部帥其屬設祝册案
於神位之右司尊彛帥其屬設玉幣篚於酌尊所次設
籩豆簠簋之位正配位皆左十有二籩右十有二豆俱
為三行爼三一在籩前二在豆右為二重豋一在籩豆
間簠一簋一在籩豆外簠在左簋在右又設尊坫之位
正配位皆太尊五山尊五為二重在坫上東南隅北向
西上(配位設於正/位酒尊之東)太尊在前皆有坫蒙勺幂為酌尊又
太尊二山尊二在神位前著尊二犧尊二在午階之西
第一成(配位設於酉階/之北第一成)象尊二壺尊六在壇下午階之
西俱北向西上(配位即設於酉階/之北俱東向北上)皆加幂設而不酌又
設從祀位每位皆左二籩右二豆爼一在神位前爵一
次之簠一簋一在爵之前簠在左簋在右壇下夘階南
三位設象尊一子階西前十五位設蜃尊二山尊二後
十二位設㪚尊二子階東十位設壺尊二皆加勺幂又
設正配位籩豆簠簋爼各二槃一於東壝門外饌幔内
設御洗二於壇下午階東南北向(盥洗在東/爵洗在西)罍在洗東
加勺幂篚在洗西南肆實以巾(若爵洗之篚則/又實以爵加坫)設皇帝
位於洗南北向内侍酌水位於洗東執巾位於酌水内
侍之北俱西向吏部侍郎位於爵洗之西東向又設亞
終獻盥洗爵洗於本位之南分獻官盥洗各於其方陛
道之左罍篚各設於左右皆内向執罍篚者位其後蜡
日丑前五刻郊社令與太史官屬各服其服升壇設大
明(夜/明)神農后稷位版於壇上太府卿少府監帥其屬陳
玉幣於篚(大明夜明玉以圭璧盛以匣大明幣以赤夜/明幣以白大明配位及嵗星以下幣以青夜)
(明配位及太白/以下幣以白)禮神之玉各置於神位前燔玉加一於
幣光禄卿帥其屬入實正配位籩豆簠簋(籩三行以右/為上第一行)
(形鹽在前魚鱐糗餌次之第二行榛實在前酏食魚醢/次之第三行豚拍在前鹿臡醓醢次之簠實以稲簋寔)
(以黍豋寔/以大羮)太官令帥其屬入實爼(籩前之爼一寔以牛/腥七體兩髀兩肩兩)
(脅并脊兩髀在兩端兩肩兩脅次之脊在中豆右之爼/二為二重以北為上第一重實以牛腥腸胃肺離肺一)
(在上刌肺三次之腸三胃三又次之第二重實以/牛熟腸胃肺其載如腥若配位之爼以東為上)良醖
令帥其屬入實尊(太尊實以泛齊山尊實以醴齊著尊/實以盎齊象尊實以沉齊各以一尊)
(實明水壺尊三實𤣥酒三/實三酒明水𤣥酒皆在上)又設從祀之饌(每位左二籩/㮚在前鹿脯)
(次之右二豆菁菹在前鹿臡次之爼實以羊豚腥肉簋/實以稷簠實以黍爵一及壇下之尊皆實以祠祭法酒)
太常設燭神位前又設大禮使以下行事執事官揖位
於夘階之東内壝之内如省牲位所司陳異寳嘉瑞及
伐國之寳於宫架之南東西相向
　
　
　
　
　
　
　
　政和五禮新儀卷六十三
欽定四庫全書
　政和五禮新儀卷六十四
　　吉禮
　　　皇帝蜡東方西方百神儀中
　　　車駕自大慶殿詣青城
前蜡一日陪祠文武官先詣祠所其日導駕官以下就
位各服其服尚輦奉御進輿於大慶殿乗黄令進玉輅
於宣德門内南向設千牛將軍一員位於輅前北向門
下侍郎一員位於左輔之前賛者二人位又於其前少
頃東上閤門御史䑓太常寺分引左輔門下侍郎太僕
卿乗黄令詣大慶殿西階下立北向東上(乘黄令/位宜後)次引
導駕官在其後分東西相向立以俟奉迎前導次管軍
臣僚次行宫使御營巡檢等又在其後禮直官通事舎
人引禮部侍郎奏請中嚴(凡左輔門下侍郎禮部侍郎/奏請皆禮直官通事舎人引)
少頃又奏外辦皇帝服通天冠絳紗袍乗輿以出降自
西階稱警蹕如常儀宣贊舍人贊左輔以下常起居次導駕
官常起居(已起居者止/奏聖躬萬嵗)次管軍臣僚次行宫使御營巡
檢等常起居(該宣名者/即宣名)太僕卿詣玉輅所攝衣而升正
立執轡導駕官前導皇帝出大慶殿門外至玉輅前
千牛將軍前跪執轡左輔進當輿前俛伏跪奏左輔具
官臣某言請皇帝降輿升輅奏訖俛伏興退復位(凡左/輔奏)
(請准/此)乗黄令稍前東向進玉輅皇帝降輿升輅太僕卿
正立授綏導駕官分左右出導門下侍郎進當輅前俛
伏跪奏門下侍郎具官臣某言請車駕進發奏訖俛
伏興退復位(凡門下侍郎/奏請准此)車駕動稱警蹕左輔先詣宣
徳門内以俟門下侍郎及輦者夾侍以出千牛將軍夾
輅而趨車駕將及宣德門至侍臣上馬所門下侍郎奏
請車駕少駐勅侍臣上馬左輔前承㫖退稱曰制可門
下侍郎傳制稱侍臣上馬賛者承傳勅侍臣上馬諸侍
衞之官各督其屬左右翊駕在黄麾内符寳郎奉八寳
前導殿中監後部從導駕官夾侍於前賛者在左輔門
下侍郎之前侍臣上馬畢次大内留守於宣徳門外再拜
奉辭門下侍郎奏請車駕進發車駕動稱警蹕不鳴鼓
吹大駕鹵簿前導詣青城車駕將至青城東上閤門御
史臺分引陪祠文武官宗室客使禮直官賛者引行事
執事官俱詣齋殿門外立班再拜奉迎訖退(内已起居/者止奏聖)
(躬萬/福)車駕及門少駐文武侍臣皆下馬導駕官步導入
門車駕動千牛將軍夾輅而趨至行宫殿前迴輅南向
千牛將軍立於輅右左輔奏請皇帝降輅乗輿尚輦奉
御進輿於輅後皇帝降輅乗輿入齋殿侍衞如常儀導
駕官步導至殿門皇帝降輅歸殿後閤簾降通事舎人
承㫖勅羣臣各還次學士院以祝册授通進司進御書
訖付尚書禮部(如朝獻朝享即並如冬祀大/禮車駕自太廟詣青城儀)
　　　省牲器
省牲之日午後十刻去壇三百步禁行者未後二刻郊
社令帥其屬掃除壇之上下司尊彛帥府史及執事者
以祭器入設於位(凡設祭噐皆藉以/席籩豆又加巾盖)太府卿少府監陳
玉幣於篚(告潔畢/權徹)未後三刻禮直官賛者分引大禮使
以下詣東壝門外省牲位立定光禄丞執事者牽牲就
位禮直官賛揖賛者引大司樂入行樂架(凡亞終獻行/事皆禮直官)
(太常博士引大禮使太宰左丞行/事皆禮直官引餘官皆賛者引)次引禮部尚書升自
卯階(凡行事執事者/升降皆自卯階)視滌濯次又引太宰申眡滌濯執
事者皆舉幂曰潔俱復位禮直官稍前曰告潔畢請省
牲次禮部尚書侍郎稍前省牲訖退復位次引光禄卿
出班巡牲一匝西向躬曰腯俱復位禮直官稍前曰省
牲畢請就省饌位賛揖訖引大禮使以下各就位立定
禮直官賛揖所司省饌具畢禮直官賛省饌畢賛揖訖
俱還齋所光禄卿丞及執事者以次牽牲詣厨授太官
令次引禮部尚書詣厨省鼎鑊視滌溉恊律郎展視樂
器乃還齋所晡後一刻太官令帥宰人以鸞刀割牲祝
史各取毛血實於槃俱詣饌所遂烹牲郊社令帥其屬
掃除壇之上下
　　　奠玉幣
蜡日丑前五刻(行事用丑/時七刻)諸蜡官及陪祠之官各服其
服郊社令與太史官屬入設神位版太府卿少府監入
陳玉幣光禄卿入實籩豆簠簋太官令入實爼豆良醖
令入實尊彛樂正帥工人二舞以次入與執尊罍篚幂者
各就位次通事舎人等分引陪祠文武官及宗室客使
各入就位次禮直官賛官分引大禮使以下行事執事
官就卯階内壝門外揖位立定禮直官賛揖次引監察
御史次引大禮使入就位次引監察御史按視壇之上
下糾察不如儀者退復位尚輦奉御進輿齋殿皇帝服
通天冠絳紗袍乗輿以出近侍及扈從之官導從至大
次門外皇帝降輿入次簾降禮儀使樞密院官太常卿
東上閤門官太常博士禮直官分立於大次外之左右
次引禮部侍郎詣前奏請中嚴少頃又奏外辦符寳郎
奉寳陳於宫架之北禮儀使當次前俛伏跪奏禮儀使
具官臣某言請皇帝行事奏訖俛伏興還侍立(禮儀使/奏禮畢)
(准/此)簾卷皇帝服衮冕以出侍衞如常儀禮儀使以下前
導至中壝門外殿中監跪進大圭殿中少監副之(凢殿/中監)
(進圭受圭皆/少監副之)禮儀使奏請執大圭前導皇帝入自正門
(侍衞不應入/者止於門外)恊律郎跪俛伏舉麾興(凡行禮執事者取/物奠物皆跪俛伏)
(興/)工鼓柷宫架儀安之樂作(皇帝升降行止/皆作儀安之樂)至午階位
西向立偃麾戞敔樂止(凡樂皆恊律郎跪俛伏舉麾工/鼔柷而後作偃麾戞敔而後止)
禮儀使以下分左右侍立(凡行禮皆禮儀使樞密院官/太常卿東上閤門官太常博)
(士禮直官前導至/位即分立於左右)禮儀使前奏有司謹具請行事宫架
作景安之樂帝臨降康之舞六成止太常升煙燔牲首
光禄瘞血禮儀使奏請再拜皇帝再拜賛者曰再拜内
侍取玉幣於篚立於尊所次引太宰吏部尚書侍郎升
詣大明(夜/明)神位前立太宰吏部尚書俱西向北上侍郎
東向禮儀使前導皇帝詣盥洗位宫架樂作至洗位北
向立樂止内侍酌水以進禮儀使奏請皇帝搢大圭盥
手内侍跪取巾於篚興以進皇帝帨手内侍受巾跪奠
於篚禮儀使奏請執大圭前導皇帝升壇大禮使從(皇/帝)
(升降大禮使皆從左/右侍衞量人數升)宫架樂作至壇下樂止升自午階
登歌樂作至壇上樂止登歌嘉安之樂作殿中監跪進
鎮圭禮儀使奏請搢大圭執鎮圭前導皇帝詣大明(夜/明)
神位前北向立内侍前設繅藉於地禮儀使奏請跪奠
鎮圭於繅藉執大圭俛伏興又奏請搢大圭跪内侍加
玉於幣以授吏部尚書吏部尚書以授太宰太宰西向
跪以進禮儀使奏請受玉幣皇帝受奠訖吏部侍郎東
向跪受以興進奠于大明(夜/明)神位前太宰吏部尚書侍
郎俱詣神農氏神位前以俟禮儀使奏請執大圭俛伏
興内侍取鎮圭繅藉詣神農氏神位前先設繅藉於地
禮儀使奏請再拜皇帝再拜訖樂止禮儀使前導皇帝
詣神農氏次詣后稷氏神位前東向奠幣並如上儀太
宰以下俱降復位禮儀使前導皇帝還版位登歌樂作
内侍舉鎮圭繅藉以鎮圭授殿中監以還有司皇帝降
階樂止宫架樂作至版位西向立樂止初皇帝將奠配
帝之幣賛者分引獻官俱詣盥洗搢笏盥手帨手執笏
詣從祀神位前搢笏跪奠幣執笏俛伏興再拜祝史執
事官各助奠訖退復位祝史奉毛血槃立於壝門外各
由其階升太祝迎於壝上進奠於神位前太祝與執事
者退立於奠所
　
　
　
　
　
　
　
　
　
　
　
　
　
　政和五禮新儀卷六十四
欽定四庫全書
　政和五禮新儀卷六十五
　　吉禮
　　　皇帝蜡東方西方百神儀下
　　　進熟
蜡日有司陳鼎二於神厨各在鑊右太官令帥其屬皆
詣厨以匕升牛於鑊實于一鼎(肩臂臑肫胳正眷一直/脊一横脊一長脅一短)
(脅一代脅一皆二骨/以並正配位各一鼎)皆設扃幂祝史對舉於饌幔内重
行西向以南為上光禄實籩豆簠簋於饌幔内(籩實以/粉餈豆)
(實以糗餌簠實/以粱簋實以稷)次引禮部侍郎詣饌所眡腥熟之節俟
皇帝升奠玉幣訖退位樂止引禮部尚書詣饌所執籩
豆簠簋以入户部尚書詣饌所奉爼以入太官令引入
正門宫架豐安之樂作設饌於夘階下北向西上奉牲
者在東祝史抽扃委於鼎右除幂初鼎序入有司執匕
及爼以從至卯階下各設於鼎西匕加於鼎太官令以
匕升牛載於一爼(肩臂臑在上端肫胳在下端/脊脅在中正配位各一爼)鼎先退
祝史進徹毛血架以次引禮部尚書搢笏執籩豆簠簋
戸部尚書搢笏奉爼以升執事者各迎於壇上禮部尚
書奉籩豆簠簋於大明(夜/明)神位前北向跪奠盖於下執
笏俛伏興有司設籩於糗餌前豆於醓醢前簠於稻前
簋於黍前次引戸部尚書奉爼詣大明(夜/明)位前北向跪
奠執笏俛伏興有司設於豆前次詣神農氏次詣后稷
氏神位前東向跪奠並如上儀樂止俱降復位太祝取
菹擩于醢祭於豆間三又取黍稷肺祭如初皆藉用茅
各還奠所次引太宰左丞詣大明(夜/明)神位前西向立以
北為上次引吏部侍郎詣爵洗位東向立禮儀使前導
皇帝詣盥洗位宫架樂作至洗位北向立樂止内侍酌
水以進禮儀使奏請搢大圭盥手内侍跪取巾於篚興
以進皇帝帨手内侍受巾跪奠於篚禮儀使奏請執大
圭前導皇帝詣爵洗位宫架樂作至洗位北向立樂止
吏部侍郎跪取爵於篚興以進禮儀使奏請搢大圭受
爵内侍酌水以進禮儀使奏請洗爵内侍跪取巾於篚
興以進皇帝拭爵内侍受巾跪奠於篚吏部侍郎受爵
升自午階禮儀使奏請執大圭前導皇帝升壇宫架樂
作至午階樂止升自午階登歌樂作至壇上樂止登歌
熈安之樂作(夜明用/凝安)吏部侍郎奉爵詣正位酌尊所西
向立執尊者舉幂良醖令酌太尊之泛齊訖先詣神農
氏位酌尊所北向立禮儀使前導皇帝詣大明(夜/明)神位
前北向立禮儀使奏請搢大圭跪禮部侍郎以爵授左
丞左丞授太宰西向跪以進禮儀使奏請執爵祭酒(三/祭)
(於茅/苴)奠爵執大圭俛伏興又奏請皇帝少立樂止太宰
左丞具詣神農氏神位前北向立以俟舉册官舉祝册
進於大明(夜/明)神位之右讀册官搢笏東向跪讀册文讀
訖執笏興先詣神農氏神位前南向立禮儀使奏請再
拜皇帝再拜有司奠册於大明(夜/明)神位前禮儀使前導
皇帝詣神農氏次詣后稷氏神位前酌獻並如上儀太
宰以下俱復位禮儀使前導皇帝還版位登歌樂作降
階樂止宫架樂作至版位西向立樂止禮儀使奏請還
小次宫架樂作至小次禮儀使奏請釋大圭殿中監跪
受大圭皇帝入小次簾降樂止文舞退武舞進宫架容
安之樂作舞者立定樂止初皇帝將詣小次禮直官太
常博士引亞獻官詣盥洗位北向立搢笏盥手帨手執
笏詣爵洗位北向立搢笏洗爵拭爵以授執事者執笏
升詣正位酌尊所西向立宫架作隆安之樂神保錫羡
之舞執事者以爵授亞獻亞獻搢笏執爵執尊者舉幂
太官令酌山尊之醴齊訖先詣神農氏位酌尊所北向
立亞獻官以爵授執事者執笏詣大明(夜/明)神位前北向
搢笏跪執事者以爵授亞獻亞獻執爵祭酒(三祭于/茅苴)奠
爵執笏俛伏興少退北向再拜次詣神農氏次詣后稷
氏神位前酌獻並如上儀樂止降復位初亞獻行禮將
畢次禮直官太宰博士引終獻詣洗及升壇酌獻並如
亞獻之儀降復位於亞獻將升次分引諸位獻官詣盥
洗位搢笏盥手帨手執笏各由其階升詣從祀神位前
俱搢笏跪執爵三祭酒奠爵執笏俛伏興再拜降復位
次引太祝於神位之右跪讀祝文讀訖興退復位初皇
帝既奠玉幣光禄以牛左臂一骨及長脅短脅俱二骨
以並載於胙爼設於壇下飲福位之西俟終獻既升獻
賛者引户部尚書搏黍太祝太官令詣飲福位東向立
奉爼豆爵酒者各位其後禮儀使奏請詣飲福位簾卷
出次宫架樂作殿中監跪搢大圭禮儀使奏請執大圭
前導皇帝詣飲福位將至位樂止宫架禧安之樂作皇
帝至飲福位北向立尚醖典御執尊升詣酌尊所良醖
令酌上尊福酒合置一尊典御奉尊降詣飲福位以授
殿中少監尚醖奉御執爵殿中少監酌之奉御以爵酒
授殿中監殿中監西向捧以立禮儀使奏請再拜皇帝
再拜殿中監跪以酌酒進禮儀使奏請榗大圭跪受爵
祭酒(手祭/於地)啐酒奠爵殿中監跪授爵以興太祝帥執事
者持爼進減神位前正脊二骨横脊二骨加於爼上内
侍受爼以授户部尚書户部尚書西向跪以進皇帝受
爼奠之户部尚書受爼以興復位太官令取黍於簋摶
以授太祝太祝受以豆東向跪以進皇帝授訖奠之太
祝受豆以興復位次殿中監再跪以爵酒進禮儀使奏
請受爵飲福酒奠爵殿中監受虛爵以興以授典御奉
御北向立執事者俱退復位禮儀使奏請執大圭俛伏
興又奏請再拜皇帝再拜樂止禮儀使前導皇帝還版
位宫架樂作至版位西向立樂止次引禮部尚書升壇
徹籩豆户部尚書升壇徹爼(籩豆爼各一/俱少移故處)登歌成安之
樂作徹樂止禮部户部尚書降復位禮直官曰賜胙行
事陪祠官再拜賛者承簾曰賜胙再拜在位者皆再拜
送神宫架景安之樂作一成止
　　　望燎
景安之樂畢禮儀使奏請詣望燎位前導皇帝詣望燎
位宫架樂作至位南向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅爼載牲體黍稷飰爵酒
各由其階降壇南行詣柴壇自南陛升以玉幣祝册饌
物置於燎柴諸太祝各以星辰七宿以上幣帛祝版從
燎神農氏后稷氏嶽鎮以下幣帛祝版從瘞禮直官曰
可燎舉爟火燎壇火半柴瘞坎寘土半坎(凡瘞先背脊/視訖乃瘞)
禮儀使奏禮畢前導皇帝還大次宫架樂作出中壝門
外禮儀使奏請釋大圭殿中監跪受大圭以還有司侍
衞如常儀皇帝至大次樂止禮部郎中奏解嚴引大禮
使以下詣夘階東内壝外揖位立禮直官賛禮畢揖訖
通事舎人引陪祠文武官及宗室客使以次出將士不
得輙離部伍(行宫齋殿受賀並如/各祀端成殿受賀儀)
　　　車駕還内
前期殿中監帥其屬尚舎設御幄於大慶殿門外之東
南大晟設宫架於宣德門外稍南其日禮畢所司轉仗
衞鹵簿於還途如來儀文武官宗室客使先詣宣德門
外就次以俟立班奉迎乘黄令進金輅於行宫殿外南
向千牛將軍一員執長刀立於輅右尚輦奉御進輿於
齋殿導駕官俱詣齋殿門外奉迎禮部侍郎奏請中嚴
少頃又奏外辦簾卷皇帝服通天冠絳紗袍乗輿以出
應導駕官並迎駕奏聖躬萬福(内祗應官賛/謝皆再拜)太僕卿出
詣金輅所攝衣而升正立執轡皇帝乗輿降自西階至
金輅所左輔奏請降輿升輅太僕卿立授綏千牛將軍
馭駕如來儀門下侍郎奏請車駕進發(有司仍具大輦/若乗輦即云降)
(輿乗/輦)車駕動稱警蹕侍衞如儀至侍臣上馬所門下侍
郎奏請車駕少駐勅侍臣上馬左輔前承㫖退稱曰制
可門下侍郎傳制稱侍臣上馬賛者承傳勅侍臣上馬
門下侍郎奏請車駕進發車駕動稱警蹕鼓吹及諸軍
樂振作車駕將至宣德門外文武百官宗室客使立班
再拜奏迎次大内留守見再拜訖退車駕至宣德門外
少駐文武侍臣皆下馬步導千牛將軍降立於輅右車
駕動千牛將軍夾輅而趨大樂正奏采茨之樂入門樂
止車駕至御幄前左輔奏請降輅乘輿(若乗輦即/奏云降輦)皇帝
降輅乗輿以入禮部郎中奏觧嚴通事舎人承㫖勅羣
官各還次將士各還其所(若大赦並如冬祀大/禮宣徳門肆赦儀)
　
　
　
　
　
　
　
　
　
　
　
　
　
　
　
　政和五禮新儀巻六十五
欽定四庫全書
　政和五禮新儀卷六十六
　　吉禮
　　　蜡東方西方百神儀(有司/行事)
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以季冬臘前一日蜡祭東方西方百
神闗太史局太史局以其日報太常寺太常寺參酌禮
具時日散告
　　　齋戒
前蜡十日受誓戒於尚書省其日五鼓賛者設位版於
公相㕔下吏部尚書在左刑部尚書在右並南向初亞
終獻官位於其南稍東北向西上監察御史位於其西
稍北東向光禄卿兵部工部郎中大樂令光禄丞位於
其南稍西北向東上(大樂令光禄/丞位稍却)奉禮郎太祝郊社太
官令位於其東西向北上質明禮直官賛者引行事執
事官就位立定禮直官引吏部尚書由公相㕔降階就
位禮直官賛揖在位者對揖吏部尚書搢笏讀誓文云
某月某日季冬臘前一日蜡祭於東方西方百神各揚
其職不共其事國有常刑讀訖執笏禮直官賛奉禮郎
太祝郊社太官令先退餘官對拜乃退散齋七日治事
如故宿於正寢不弔䘮問疾作樂判書刑殺文書決罰
罪人及與穢惡致齋三日(光禄卿丞郊社/太官令齋一日)二日於本司
(無本司者於太常/齋舎質明至齋所)唯蜡事得行其餘悉禁前蜡一日質
明俱赴祠所齋宫官給酒饌蜡官已齋而闕者通攝行
事
　　　陳設
前蜡三日儀鸞司設行事執事官次於壇壝門外隨地
之宜設饌幔於内壝東門外道北南向前二日光禄牽
牲詣祠所前一日郊社令帥其屬掃除壇之上下太常
設正配神位席太史設正配神位版於壇上(凡設神位/版皆郊社)
(令監/視)太常設祭器(凡設祭噐皆藉以/席籩豆又加巾盖)以俟告(既畢/權徹)光禄
陳牲於卯階之東南内壝外西向祝史各位於牲後太
常設省牲位於牲西三獻官禮官在南北向光禄卿兵
部工部郎中大樂令光禄丞奉禮郎太祝郊社太官令
在北南向俱西上(凡設大樂令光禄/丞以下位皆稍却)監察御史於光禄
卿之西少絶光禄陳禮饌於壇之東南内壝外南向太
常設省饌位版於禮饌南三獻官禮官在南北向西上
監察御史在西東向光禄卿兵部工部郎中大樂令光
禄丞奉禮郎太祝郊社太官令在東西向北上大晟設
登歌之樂於壇上稍南北向蜡日丑前五刻禮直官賛
者諸司職掌各服其服太常設神位席太史設神位版
於壇之上下大明位(西蜡設夜明/位後准此)於壇上北方南向席
以槀秸神農后稷位於壇上東方西向北上嵗星句芒
田畯位於卯階之南西向北上(西蜡設太白/蓐收田畯)角亢氐房
心尾箕七宿夀星大火析木位於子階之東南向東上
(西蜡設奎婁胃昴畢觜/參七宿實沉降婁大梁)東嶽鎮海山林川澤丘陵墳衍
原隰井泉位於子階之西南向東上(西蜡設西方嶽/鎮海瀆以下)青
龍水墉坊虎鱗介羽毛郵表畷羸猫昆蠱位於其後東
上(西蜡設白虎不設/青龍餘同東蜡)席以莞太常陳玉於神位之左(玉/以)
(圭璧盛以匣/燔玉用珉)禮神之玉幣於神前燔玉加於幣(配位不/用玉)
陳幣篚於神位之左(大明以赤夜明以白/配位及嵗星以青)祝版案於神
位之右置於次次設祭噐光禄實之正配位各左十有
二籩為三行以右為上(第一行形鹽在前魚鱐糗餌粉餈/次之第二行棗實在前乾桃乾棗)
(乾䕩次之第三行菱/在前芡㮚鹿脯次之)右十有二豆為三行以左為上(第/一)
(行芹菹在前筍菹葵菹菁菹次之第二行韭菹在前酏/食魚醢兔醢次之第三行豚拍在前鹿臡醓醢糝食次)
(之/)爼二一在籩前(實以羊腥七體兩髀兩肩并脊兩/髀在兩端兩肩兩脅次之脊在中)一
在豆前(實以豕腥七/體其載如羊)又俎四在豆右為二重以北為
上(第一重一實以羊腥腸胃肺離肺一在上端刌肺三/次之腸三胃三又次之一實以豕腥膚九横載第二)
(重一實以羊熟腸胃肺一實以豕熟其載如/腥皆羊在左豕在右若配位即以東為上)豋一在籩
豆間(實以/大羮)簠二簋二在籩豆外簠在左簋在右(簠實以/稻粱粱)
(在稻前簋實以/黍稷稷在黍前)設犧尊五為二重在壇上東南隅北向
西上(配位即設於正/位酒尊之東)犠尊在前皆有坫勺幂為酌尊(犧/尊)
(一實明水為上尊餘實泛齊代以供内法酒初獻酌之/象尊一實明水為上尊餘實醴齊代以祠祭法酒亞終)
(獻酌/之)又設太尊二山尊二在神位前(太尊一實泛齊山/尊一實醴齊各以)
(一尊實/明水)著尊二犧尊二在壇下午階之西(著尊一實盎/齊犠尊一實)
(醴齊各以一尊實明水若配/位即設於壇下西階之北)象尊二壺尊六在壇下子
階之東(象尊一實明水一實沉齊壺尊三實𤣥酒三實/明水𤣥酒皆在上若配位即設於壇下酉階之)
(南/)俱北向西上(若配位即/東向北上)皆加幂五齊三酒設而不酌
又設從祀神位每位各左二籩(㮚在前鹿/脯次之)右二豆(菁菹/在前)
(鹿臡/次之)爼一在籩豆前(實以羊/豕腥肉)爵一次之(實以祠/祭法酒)簠一簋
一在爵之前簠在左簋在右(簠實稷/簋實黍)太常設酒於神位
前又設爼六於饌幔内洗二於卯階東北向(盥洗在東/爵洗在西)
罍在洗東加勺篚在洗西南肆實以巾(若爵洗之篚則/又實以爵加坫)
禮官盥洗各於陛道之左俱内向執罍篚者位於其後
又設揖位於卯階之東内壝之外如省牲位(唯不設光/禄卿丞郊)
(社令/位)積柴於燎壇開瘞坎於西北壬地方深取足容物
南出陛又設望燎位於燎壇之北三獻官禮官在北南
向西上監察御史在西東向兵部工部郎中大樂令奉
禮郎太祝在東西向北上設望瘞位於瘞坎之南如省
饌位(唯不設光/禄卿丞位)設三獻官禮官席位於卯階之東北西
向南上兵部工部郎中席位於卯階之東南西向北上
設監察御史大樂令位於子階之南北向奉禮郎太祝
太官令位於其後俱西上設光禄卿席位於監察御史
之東北向又設監察御史位於壇上樂簴之北在西東
向奉禮郎太祝在東西向北上大樂令在樂簴之北太
官令在酌尊所俱北向
　　　省牲器
前蜡一日行事執事官集獻官齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲位(凢初獻行事禮直官/引餘官皆賛者引)
立定禮直官賛揖次引監察御史升自卯階(凡行事執/事官升降)
(皆自/卯階)視滌濯執事者舉幂曰潔降復位禮直官稍前曰
告潔畢請省牲太祝出班巡牲一匝詣初獻前西向躬
曰充退復位光禄丞出班巡牲一匝詣初獻前西向躬
曰腯退復位禮直官賛省牲畢請詣省饌位揖訖引行
事執事官各就位立定禮直官賛揖所司省饌具畢禮
直官賛省饌訖俱還齋所光禄丞太祝以次牽牲詣厨
授太官令次引監察御史詣厨省鼎鑊視祭器滌溉乃
還齋所未後一刻太官令帥宰人以鸞刀割牲遂烹
牲晡後郊社令帥其屬掃除壇之上下訖還齋所
　　　奠玉幣
蜡日丑前五刻(行事用丑/時七刻)初獻以下並赴壇所就次郊
社令先入視設神位版訖退次太官令帥其屬實饌具
畢次引光禄卿入詣午階南席位北向立賛者曰再拜
光禄卿再拜升壇㸃視禮饌畢次引監察御史升壇㸃
閲陳設糾察不如儀者(凡㸃視及㸃閲/皆先詣正位)次樂正帥工人
升卯階各就位光禄卿還齋所餘官各祭服次引行事
執事官各就卯階東西壝外揖位立定禮直官賛揖次引
大樂令先入就位卯階南席位北向立賛者再拜大樂
令再拜升壝就位次引監察御史奉禮郎太祝太官令
入就午階南次位北向立次引三獻官禮直官兵部工
部郎中入就卯階東席位西向立禮直官稍前賛有司
謹具請行事熈安之樂作六成止太常升烟燔牲首賛
者曰再拜在位者皆再拜次引監察御史奉禮郎太
祝太官令俱升壇各就位立定(太官令詣正/位酌尊所)次引初
獻官詣盥洗位肅安之樂作(凡初獻升降行止/皆作肅安之樂)至洗
位北向立搢笏盥手帨手執笏升壇詣大明(夜/明)神位
前北向立樂止欽安之樂作搢笏跪次引奉禮郎搢
笏西向跪執事者以玉幣授奉禮郎奉禮郎以玉幣
授初獻執笏興先詣帝神農氏位前北向立初獻官受
玉幣奠訖執笏俛伏興再拜次詣后稷氏位前東向立
(酌獻詣配/位凖此)奠幣如上儀樂止奉禮郎復位初獻將降壇
樂作復位樂止
　　　進熟
蜡日有司設鼎六於神厨各在鑊右光禄帥進饌者詣
厨以匕升羊於鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆二骨以/並正配位各一鼎)皆設扄幂祝史對舉入設於饌幔内
俟初獻既升奠玉幣入陳於卯階下西向南上祝史抽
扄委於鼎右除幂初鼎序入有司執匕及爼以從至卯
階下爼各設於鼎西匕加於鼎光禄以匕升羊載於一
爼(肩脅肺在上端肫胳/在下端肩脅在中)次升豕如羊載於一爼(正配位/設羊豕)
(各一/爼)鼎先退次引兵部工部郎中詣卯階下搢笏奉爼
(兵部奉羊/工部奉豕)升壇承安之樂作詣大明神位前北面跪奠
先薦豕各執笏俛伏興有司設於豆右腸胃之前(羊在/左豕)
(在/右)次詣配位前東向奉爼如上儀樂止俱䧏復位次詣
初獻再詣盥洗位樂作至洗位北向立搢笏盥手帨手
執笏詣爵洗位北向立搢笏洗爵拭爵以授執事者執
笏升詣正位酌尊所西向立樂止禔安之樂作執事者
以爵授初獻初獻搢笏執爵執尊者舉幂太官令酌犧
尊之泛齊訖先詣帝神農氏酌尊所北向立(次詣后稷/氏准此)
執事者以爵授初獻初獻執爵三祭酒奠爵執笏俛伏興
少立樂止次引太祝詣神位前東向搢笏跪讀祝文訖
執笏俛伏興先詣帝神農氏神位前西向立(次詣后稷/氏准此)
初獻再拜詣帝神農氏次詣后稷氏神位前酌獻並如
上儀樂止太官令復詣正位酌尊所太祝復位初獻將降
壇樂作復位樂止次引亞獻詣盥洗位北向立搢笏洗
爵拭以授執事者執笏升詣正位酌尊所西向立慶安
之樂作執事者以爵授亞獻亞獻搢笏執爵執尊者舉
幂太宫令酌象尊之醴齊訖先詣帝神農氏酌尊所北
向立亞獻以爵授執事者執笏詣大明神位前北向立
搢笏跪執事者以爵授亞獻執爵三祭酒奠爵執笏俛
伏興再拜次詣帝神農氏位次詣后稷氏神位前酌獻
並如上儀樂止降復位次引終獻詣洗及升壇行禮並
如亞獻之儀降復位亞獻將獻引禮官各詣盥洗位搢
笏盥手帨手執笏詣諸從祀神位前搢笏跪執爵三祭
酒奠爵執笏俛伏興少立次詣太祝各於神位之右搢
笏跪讀祝文讀訖執笏興復位禮官再拜復位禮直官
曰賜胙賛者承傳曰賜胙再拜在位者皆再拜訖送神
宣安之樂作一成止
　　　望燎
初宣安之樂畢引三獻官禮官兵部工部郎中詣望燎
位有司各詣神位前取玉帛祝版置於燎壇(神農嶽鎮/以下幣帛)
(皆置於/瘞坎)次引監察御史大樂令奉禮郎太祝降壇詣望
燎位立定禮直官曰可燎火燎半柴次引初獻以下詣
望瘞位禮直官曰可瘞寘土半坎引初獻以下詣東壇
門外揖位立定禮直官賛禮畢揖訖退太官令帥其屬徹
禮饌監察御史詣壇監視收徹訖退還齋所光禄卿以
胙奉進監察御史就位展視訖光禄卿望闕再拜乃退
　政和五禮新儀卷六十六
欽定四庫全書
　政和五禮新儀卷六十七
　　吉禮
　　　蜡南方北方百神儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以季冬臘前一日蜡南北方百神闗
太史局太史局以其日報太常寺參酌訖具時日散告
　　　齋戒
前蜡五日應行事執事官㪚齋三日治事如故宿於正
寢不吊䘮問疾作樂判書刑殺文書決罰罪人及與穢
惡致齋二日(光禄少卿太/官令齋一日)一日於本司(無木司於太常/齋舎質明至齋)
(所/)唯蜡事得行其餘悉禁前蜡一日質明俱赴祠所官
給酒饌蜡官已齋而闕者通攝行事
　　　陳設
前蜡三日儀鸞司設行事執事官次於壇壝門外量地
之宜前二日光禄牽牲詣祠所前一日陳禮饌於齋宫
太常設省饌位版於禮饌之南三獻官在南北向西上
分獻官在其後監察御史在西東向光禄少卿大樂令
奉禮郎太祝太官令在東西向北上(凡設奉禮郎以/下位皆稍却)大
晟設登歌之樂於壇上稍南北向蜡日丑前五刻禮直
官賛者諸司職事各服其服太常設神位席太史設神
位版於壇之上下神位版於壇上北方南向后稷位於
壇上東方西向席皆以莞熒惑祝融田畯位於卯階之
南北向(北蜡設辰星/𤣥枵田畯)井鬼栁星張翼軫七星鶉火鶉尾
鶉首位於子階之西西上(北蜡設斗牛女虛危室/璧七宿星紀𤣥枵娵訾)南嶽
鎮海瀆山林川澤丘陵墳衍原隰井泉位於子階之西
東上(北蜡設北方嶽/鎮海瀆以下)朱雀水墉坊虎鱗羽介毛郵表畷
羸貓昆蟲位於其後東上(北蜡設𤣥武不設/朱雀餘同南蜡)中嶽鎮山
林川澤丘陵墳衍原隰井泉位於午階之西騏驎水墉
坊虎鱗羽介毛郵表畷羸貓昆蟲位於其後西上(北蜡/不設)
席皆以莞太常陳幣篚於神位之左(正配位幣以青/五星幣以黝)祝
版各於神位之右置於坫次設祭器皆藉以席光禄寔
之正配位各左十籩為三行以右為上(第一行乾䕩在/前乾棗形鹽魚)
(鱐次之第二行鹿脯在前榛實乾/桃次之第三行菱在前芡㮚次之)右十豆為三行以左
為上(第一行芹菹在前筍菹葵菹菁菹次之第二行韭/菹在前魚醢􁃿醯次之第三行豚拍在前鹿臡醓)
(醢次/之)爼二一在籩前(實以羊腥七體兩髀兩肩兩脅并/脊兩髀在兩端兩肩次之脊在中)
一在豆前(實以豕腥七/體其載如羊)又設爼六在豆右為三重以北
為上(第一重一實以羊腥腸胃肺離肺一在上端刌肺/三次之一實以豕腥膚九横載第二重一實以羊)
(熟腸胃肺一實以豕熟膚其載如腥第三重一實以羊/熟十一體肩臂臑肫胳正脊一直脊一横脊一長脅一)
(短脅一代脅一皆二骨以並肩臂臑在上端肫胳在下/端脊脅平中一實以熟豕十一體其載如羊皆羊在左)
(豕在右若配位/即以東為上)簠二簋二在籩豆外二爼間簠在左簋
在右(簠實以稲粱粱在稻前/簋實以黍稷稷在黍前)鉶三在籩豆間(實以羮/加芼滑)登
二一在鉶前(實以/大羮)一於籩豆之左(實以/肝膋)槃一在鉶後(實/以)
(毛/血)設犧尊四象尊四為重在壇上東南隅北向西上(配/位)
(即設於正位/酒尊之東)犧尊在前皆有坫加勺幂為酌尊(犧尊二/寔明水)
(為上尊餘實泛齊代以供内法酒初獻酌之象尊一實/明水為上尊餘寔醴齊代以祠祭法酒亞終獻酌之)
又設太尊二山尊二在神位前(太尊一實泛齊山尊一/實醴齊各以一尊實明)
(水/)著尊二犠尊二象尊三壺尊六在壇下(著尊一實盎/齊犧尊一實)
(醴齊象尊一實沉齊各以一尊實明水壺/尊三實𤣥酒三實三酒明水𤣥酒皆在上)俱北向西上
(若配位即/東向北上)皆加幂五齊三酒設而不酌又設配位諸神
每位各左二籩(㮚在前鹿/脯次之)右二豆(菁菹在前/鹿臡次之)爼一在籩
豆前(實以羊/豕鹿肉)爵一次之(實以祠/祭法酒)簠一簋一在爵之前簠
在左簋在右(簠實稷/簋實黍)各設酒二於神位之左卯階酉階
各三位(北方位邜/階南三位)設象尊二子階西前十五位設蜃尊
二山尊二後十二位設散尊二午階西前十三位設蜃
尊二山尊二後十二位設散尊二(北方不設午/階前後位)子階東
十二位設壺尊二(並實以祠/祭法酒)太常設燭於神位前洗二
於卯階之東(盥洗在東/爵洗在西)罍在洗東加勺篚在洗西南肆
實以巾(若爵洗之篚則/又實以爵加坫)執罍篚者位其後設揖位於卯
階東内壝之外三獻官在南北向分獻官位於其後監
察御史大樂令奉禮郎太祝太官令在北南向俱西上
開瘞坎於西北壬地方深取足容物南出陛積柴於燎
壇設望瘞位於壇北如省饌之位(唯不設光禄少/卿太官令位)設望
燎位於壇南三獻官在北南向西上分獻官位於其後
監察御史在西東向太樂令奉禮郎在東俱北上設三
獻官席位於卯階之東南向北上分獻官位於其後監
察御史太樂令位於子階之南北向奉禮郎太官令位
於其後俱西上光禄少卿席位於監察御史之東北向
又設監察御史位於壇上樂簴之北在西東向奉禮郎
太祝在東西向北上大樂令於樂簴之北太官令於酌
導所俱北向
　　　省饌
前蜡一日行事執事官集初獻齋所肄儀太祝習讀祝
文及祝幣神位版次禮直官賛者分引行事執事官就
省饌位立定(凡初獻行事禮直官/引餘官皆賛者引)禮直官賛揖訖所司
省饌具畢禮直官賛省饌畢揖訖俱還齋所次引監察
御史未後一刻太官令帥宰人以鸞刀割牲祝史以槃
取毛血置於饌所遂烹牲晡後有司帥其屬掃除壇之
上下訖還齋所
　　　行事
蜡日丑時五刻(行事用丑/時七刻)初獻以下並赴壇就次太官
令帥其屬實饌具畢次引光禄少卿入詣午階南席位
北向立賛者曰再拜光禄少卿再拜升自卯階(行事執/事官升)
(階皆自/卯階)㸃視禮饌畢次引監察御史升壇㸃閲陳設糾
察不如儀者(凡㸃視及㸃閲/皆先詣正位)次樂正帥工人升卯階各
入就位光禄少卿還齋所餘官各服祭服次引行事執
事官詣卯階東揖位立定禮直官賛揖次引大樂令先
入就壇下席位北向立賛者曰再拜升壇就位次引監
察御史奉禮郎太祝太官令就下席位北向立次引初
獻以下入就壇下席位西向立禮直官稍前賛有司謹
具請行事簡安之樂作三成止光禄瘞血訖賛者曰再
拜在位者皆再拜次引監察御史奉禮郎太祝太官令
俱升壇各就位(太官令就正/位酌尊所)立定次引初獻詣盥洗位
穆安之樂作(凡初獻行止皆/作穆安之樂)至洗位北向立搢笏盥手
執笏升詣神農氏位前北向立樂止吉安之樂作搢笏
跪次引奉禮郎搢笏西向跪執事者以盥授奉禮郎奉
禮郎奉幣跪授初獻執笏興先詣后稷氏神位前北向
立初獻受幣奠訖執笏俛伏興少退再拜次詣后稷氏
神位前東向立(酌獻詣配/位准此)奠幣如上儀樂止奉禮郎復
位初獻將降壇樂作復位樂止少頃引初獻再詣盥位
樂作至洗位北向立搢笏盥手帨手執笏詣爵洗位北
向立搢笏洗爵拭爵以授執事者執笏升詣正位酌尊
所西向立樂止禔安之樂作執事者以爵授初獻初獻
搢笏執尊者舉幂太官令酌犧尊之泛齊訖先詣配位
酌尊所北向立初獻以爵授執事者執笏詣神農氏位
前北向立搢笏跪執事者以爵授初獻初獻執爵三祭
酒奠爵執笏俛伏興少立樂作次引太祝詣神位前東
向搢笏跪讀祝文讀訖執笏興先詣后稷氏神位前東
面搢笏獻再拜次詣后稷氏神位前南向立初獻再拜
次詣后稷氏神位前酌獻並如上儀樂止太官令復位
詣正位酌尊所太祝復位初獻將降壇樂作復位樂止
次引亞獻詣盥洗位北向立搢笏盥手帨手執笏詣爵
洗位北向立搢笏洗爵拭爵以授執事者執笏升詣正
位酌尊所西向立曼安之樂作職事者以爵授亞獻亞
獻搢笏執爵執尊者舉幂大官令酌象尊之醴齊及先
詣配位酌尊所北向立亞獻以爵授執事者執笏詣神
農氏位前北向立搢笏跪執事者以爵授亞獻亞獻執
爵三祭酒奠爵執笏俛伏興再拜次詣后稷氏神位前
酌獻並如上儀樂止降復位次引終獻詣洗及升壇行
禮並如亞獻之儀降復位初亞獻將升引分獻官詣盥
洗位搢笏盥手帨手執笏詣壇下諸神位前搢笏奉禮
郎跪授幣奉奠訖執爵三祭酒奠爵執笏俛伏興太祝
各於神坐之右跪讀祝文讀訖太祝復位分獻官再拜
俱復位禮直官曰賜胙賛者承𫝊曰賜胙再拜在位者
皆再拜送神代安之樂作一成止次引三獻官分獻官
詣望瘞位有司者詣神位前取幣祝版置於瘞坎(熒惑/辰星)
(等幣皆置/於療柴)次監察御史大樂令奉禮郎太祝詣望燎前
位立定禮直官曰可瘞實土半坎引初獻以下詣望燎
位禮直官曰可燎火燎半柴引初獻以下詣卯階揖位
立定禮直官賛禮畢揖訖退太官令帥其屬徹禮饌監
察御史詣壇監視收徹乃退
　
　
　
　
　
　
　
　政和五禮新儀卷六十七
欽定四庫全書
　政和五禮新儀卷六十八
　　吉禮
　　　祀帝鼐儀
　　　　時日
　　　　齋戒
　　　　陳設
　　　　省饌
　　　　奠幣
　　　　薦饌
　　　　望燎
　　　時日
太常寺預於隔季以夏土王日祀帝鼐闗太史局太史
局以其日報太常寺太常寺參酌訖具時日散告
　　　齋戒
前祀十日受誓戒於尚書省其日五鼓賛者設位版於
公相㕔下初獻官在左刑部尚書在右並南向亞終獻
位於其西稍北東向戸部尚書太司樂光禄卿太樂令
光禄丞位於其南稍西北向東上(大樂令光禄/丞位稍却)奉禮恊
律郎太祝郊社太官令位於其東西向北上質明賛者
引行事執事者就位立定禮直官引初獻降階就位禮
直官賛揖在位者對揖初獻搢笏讀誓文云某月某日
季夏土王日祀帝鼐各揚其職不共其事國有常刑讀
訖執笏禮直官賛奉禮恊律郎太祝郊社太官令先退
餘官對拜乃退散齋七日治事如故宿於正寢不弔䘮
問疾作樂判書刑殺文書決罰罪人及與穢惡致齋三
日(光禄卿丞太/官令齋一日)二日於本司(無本司者於太常/齋舎質明至齋所)唯祀事
得行其餘悉禁前祀一日盾明俱赴祠所齋宫官給酒
饌祀官已齋而闕者通攝行事
　　　陳設
前祀三日儀鸞司設行事執事官次於齋宫之内隨地
之宜設饌幔於壝外前一日郊社令帥其屬掃除殿之
内外太常設祭器(凡設祭器皆藉以/席籩豆又加巾盖)以俟告潔(既畢/權徹)設
告潔位於殿東門外三獻官在西東向戸部尚書大司
樂光禄卿大樂令光禄丞奉禮恊律郎太祝郊社太官
令在東西向北上(凡設大樂令/以下皆稍却)監察御史位於戸部尚
書之北少絶光禄陳禮饌於東門外南向太常設省饌
位版於禮饌之南三獻官在南北向西上監察御史在
西東向戸部尚書大司樂光禄卿大樂令光禄丞奉禮
恊律郎太祝郊社太官令在東西向北上大晟設登歌
之樂於殿上稍南北向設宫架於庭中立舞表於鄼綴
之間祀日丑前五刻禮直官賛者諸司職掌各服其服
太常陳幣篚於神位之左(幣以/黄)祝版於神位之右置於
坫次設祭器光禄實之左十有二籩為三行以右為上
(第一行形鹽在前梨糗餌粉餈次之第二行榛實在前/乾桃乾䕩乾棗次之第三行蓤在前芡㮚乾柿次之)
右十有二豆為三行以左為上(第一行芹菹在前筍菹/菁菹葵菹次之第二行)
(薤在前萵苣松脯韲脯次之第三/行酏食在前𤓰□醬糝食次之)豆一在籩前(實以/乳餅)簠
二簋二在籩豆外簠在左簋在右(簠實以稻粱粱在稻/前簋實黍稷稷在黍)
(前/)設太尊五山尊五為二重在殿上東南隅北向西上
太尊在前皆有坫加勺幂為酌尊(太尊一實明水為上/尊餘實以泛齊代以)
(供内法酒初獻酌之山尊一實明水為上尊/餘實以醴齊代以祠祭法酒亞終獻酌之)又設太尊
二山尊二於神位前(太尊一實泛齊山尊一實/醴齊各以一尊實明水)著尊二
犧尊二象尊二壺尊六在下(著尊一實盎齊犧尊一實/醴齊象尊一實沉齊各以)
(一尊實明水壺尊三實𤣥酒/三實三酒明水𤣥酒皆在上)俱北向西上皆加幂五齊
三酒設而不酌太常設燭於神位前設爼於饌幔内設
洗二於殿庭之東南直東霤(盥洗在東/爵洗在西)執罍篚者位在
其後又設揖位於殿東之外如告潔位(唯不設光/禄卿丞位)積燎
柴於殿之南門外設望燎位於其北三獻官在北南向
西上監察御史在西東向戸部尚書大司樂大樂令奉
禮恊律郎太祝郊社令在東西向北上又設三獻官席
位於殿庭之東西向南上戸部尚書於其南西向監察
御史席位於殿庭之南奉禮郎太祝郊社太官令位於
其後大司樂大樂令席位於監察御史之東恊律郎位
於其後光禄卿席位於太司樂之東俱北向西上又設
監察御史於殿上前楹西東向奉禮郎太祝郊社令在
東西向北上大樂令於樂虡之北太官令於酌尊所俱
北向恊律郎位二一於殿上前楹間稍西一於宫架西
北俱東向大司樂位於宫架北北向
　　　省饌
前祀一日行事執事官集初獻齋所肄儀太祝習讀祝
文及視幣訖俱詣殿門外次禮直官賛者分引行事執
事官詣殿東門外告潔位(凡初獻行事禮直官/引餘官皆賛者引)立定禮
直官賛揖次引大司樂入行樂架次引監察御史升殿
視滌濯執事者舉幂曰潔降復位禮直官稍前曰告潔
畢請詣省饌位揖訖引行事執事官各就位立定禮直
官賛揖所司省饌具畢禮直官賛省饌畢揖訖俱還齋
所次監察御史詣厨視祭器滌溉恊律郎展視樂器乃
還齋所晡後郊社令帥其屬掃除殿之内外訖還齋所
　　　奠幣
祀日丑前五刻(行事用丑/時七刻)初獻以下並赴殿門外就次
樂正帥工人二舞入就位(登歌工人候監察御史/㸃閲訖升殿各就位)次太
官令帥其屬寔饌具畢次引光禄卿入詣殿下席位北
向立賛者曰再拜光禄卿再拜升殿㸃視禮饌畢次引
監察御史升殿㸃閱陳設糾察不如儀者光禄卿還齋
所餘官各服祭服次引行事執事官詣殿東門外揖位
立定禮直官賛揖次引大司樂大樂令恊律郎先入就
殿庭席位北向立賛者曰再拜大司樂以下皆再拜各
就位次引監察御史奉禮郎太祝郊社太官令入就殿
庭席位北向立次引初獻戸部尚書亞終獻俱入就殿
庭席位西向立禮直官稍前賛曰有司謹具請行事恊
律郎跪俛伏舉麾興工鼓柷宫架作景安之樂帝臨嘉
至之舞六成偃麾戞敔樂止(凡樂皆恊律郎跪伏舉麾/興工鼓柷而後作偃麾戞)
(敔而/後止)賛者曰再拜在位者皆再拜次引監察御史奉禮
郎太祝郊社太官令俱升殿各就位立定次引初獻詣
盥洗位宫架正安之樂作(初獻升降行止/皆作正安之樂)至洗位北向
立搢笏盥手帨手執笏升殿樂止登歌樂作詣帝鼐神
位前北向立樂止登歌嘉安之樂作搢笏跪次引奉禮
郎搢笏西向跪執事者以幣授奉禮郎奉禮郎以幣授
初獻執笏興復位初獻受幣奠訖執笏俛伏興再拜樂
止初獻將降階登歌樂作降階樂止宫架樂作復位樂
止
　　　薦饌
祀日光禄帥其屬以饌實于爼陳於饌幔内初獻既升
奠幣祝史入陳於殿階下北向次引戸部尚書詣階下
搢笏奉爼升殿宫架豐安之樂作詣席爵神位前北向
跪奠執笏俛伏興有司設於豆前樂止降復位次引初
獻再詣盥洗位宫架樂作至位北向立搢笏盥手帨手
執笏次詣爵洗位北向立搢笏洗爵拭爵以授執事者
執笏升殿樂止登歌樂作詣酌尊所西向立樂止登歌
嘉安之樂作執事者以爵授初獻初獻搢笏執爵執尊
者舉幂太官令酌太尊之泛齊初獻以爵授執事者執
笏詣帝鼐神位前北向立搢笏跪執事者以爵授初獻
初獻執爵祭酒三祭於茅苴奠爵執笏俛伏興少立樂
止次引詣神位前東向搢笏跪讀祝文讀訖執笏興復
位初獻再拜將降階登歌樂作降階樂止宫架樂作復
位樂止文舞退武舞進宫架正安之樂作舞者立定樂
止次引亞獻詣盥洗位北向立搢笏盥手帨手執笏次
詣爵洗位北向立搢笏洗爵拭爵以授執事者執笏升
殿詣酌尊所西向立宫架作大安之樂神娛錫羡之舞
執事者以爵授亞獻搢笏執爵執尊者舉幂太官令酌
山尊之醴齊亞獻以爵授執事者執笏詣帝鼐神位前
北向立搢笏跪執事者以爵授亞獻亞獻執爵祭酒三
祭於茅苴奠爵執笏俛伏興再拜樂止降復位次引終
獻詣洗及升殿行禮並如亞獻之儀降復位次引太祝
徹籩豆(籩豆各一/少移故處)登歌肅安之樂作卒徹樂止次引郊
社令束茅訖俱復位禮直官曰賜福酒賛者承𫝊曰賜
福酒再拜在位者皆再拜送神宫架景安之樂作一成
止
　　　望燎
初景安之樂畢引三獻官戸部尚書詣望燎位宫架樂作
至位樂止有司詣神位前取幣祝版置於燎柴次引監
察御史大司樂大樂令奉禮恊律郎太祝郊社令詣望
燎位立定禮直官曰可燎火燎半柴次引初獻以下詣
殿東門外揖位立禮直官賛禮畢揖訖退太官帥其屬
徹禮饌監察御史詣壇監視收徹訖退
　
　
　
　
　
　
　
　
　政和五禮新儀卷六十八
欽定四庫全書
　政和五禮新儀卷六十九
　　吉禮
　　　祀八鼎儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以立春日祀牡鼎於九成宫闗太史
局(春分日祀蒼鼎立夏日祀罡鼎夏至日祀􁀙鼎立秋/日祀阜鼎秋分日祀皛鼎立冬日祀魁鼎冬至日祀)
(寳鼎/准此)太史局以其日報太常寺太常寺參酌訖具時日
散告
　　　齋戒
前祀五日應行事執事官散齊三日治事如故宿於正
寢不弔喪問疾作樂判書刑殺文書決罰罪人及與穢
惡致齋二日(光禄少卿太/官令齋一日)一日於本司(無木司者於太/常齋舎質明至)
(齋/所)唯祀事得行其餘悉禁前祀一日質明俱赴祠所齋
宫官給酒饌祀官已齋而闕者通攝行事
　　　陳設
前祀一日有司掃除宫之内外光禄陳禮饌於齋宫太
常設省饌位版於禮饌之南三獻官在南北向西上監
察御史在東西向光禄少卿大樂令奉禮郎太祝太官
令在東西向北上(凡設奉禮郎以/下位皆稍却)大晟設登歌之樂於
殿前祀日丑前五刻禮直官賛者諸司職掌各服其服
太常陳幣篚於神位之左(幣隨/方色)祝版於神位之右置於
坫次設祭器皆藉以席光禄實之左十籩為三行以右
為上(第一行乾䕩在前乾棗形塩梨次之第二行乾柿/在前榛實乾桃次之第三行蓤在前芡㮚次之)
右十豆為三行以左為上(第一行芹菹在前筍菹葵菹/菁菹次之第二行薤在前萵)
(苣松脯次之第三行/韲脯在前韲醬次之)爼二一在籩前一在豆前(實以/乳餅)簠
二簋二在籩豆外二爼間簠在左簋在右(簠實以稲粱/粱在稲前簋)
(實以黍稷/稷在黍前)設犧尊四象尊四為二重在殿上之左稍前
以右為上犧尊在前皆有坫加勺幂為酌尊(犧尊一實/明水為上)
(尊餘實泛齊代以供内法酒初獻酌之象尊一實明/水為上尊餘實醴齊代以祠祭法酒亞終獻酌之)又
設太尊二山尊二在神位前(太尊一實泛齊山尊一實/醴齊各以一尊實明水)
著尊二犧尊二象尊二壺尊六在殿下(著尊一實盎/齊犧尊一實)
(醍齊象尊一實沉齊各以一尊實明水壺/尊三實𤣥酒三實三酒明水𤣥酒皆在上)俱隨神位所
向以右為上加幂五齊三酒皆設而不酌太常設燭於
神位前洗二於殿下之左(盥洗在東/爵洗在西)罍在洗東加勺篚
在洗西實以巾(若爵洗之篚則/又實以爵加坫)執罍篚者位尊後又設
揖位於殿門外三獻官在右監察御史大樂令奉禮郎
太祝太官令在左積燎柴於殿門外之左稍前設望燎
位於燎柴之後三獻官當中監察御史在右大樂令奉
禮郎太祝在左設三獻官席位於殿下之左監察御史
太樂令席位於殿下當中隨神位所向奉禮郎太祝太
官令在其後光禄少卿席位於監察御史之左又設監
察御史位於殿上前楹之右奉禮郎太祝在左相向立
大樂令於樂簴前太官令於酌尊所俱隨神位所向
　　　省饌
前祀一日行事執事官集初獻齋所肄儀太祝習讀祝
文及視幣訖次禮直官賛者引行事執事官就齋宫内
省饌位(凡初獻行事禮直/官引餘官賛者引)立定禮直官賛揖所司省饌
具畢禮直官賛省饌畢揖訖俱還齋所次引監察御史
詣厨視祭酒器滌溉乃還齋所晡後有司帥其屬掃除
宫之内外訖還齋所
　　　行事
祀日丑前五刻(行事春冬用丒時七/刻秋夏用丑時一刻)太官令帥其屬實
饌具畢次引光禄少卿入詣殿庭席位立賛者曰再拜
光禄少卿再拜升殿㸃視禮饌畢次引監察御史升殿
㸃閱陳設糾察不如儀者次樂正帥登歌工人升殿各
入就位光禄少卿還齋所餘官各服其服次引行事執
事官詣殿門外揖位立定禮直官賛揖次引大樂令先
入就殿下席位立賛者曰再拜大樂令再拜升殿就位
次引監察御史奉禮郎太祝太官令次引三獻官各入
就殿下席位立禮直官稍前賛曰有司謹具請行事凝
安之樂作三成止賛者曰再拜在位者皆再拜次引監
察御史奉禮郎太祝太官令升殿各就位立定次引初
獻詣盥洗位同安之樂作(凡初獻升降行止/皆作同安之樂)至位立將
笏盥手帨手執笏詣牡鼎神位前立樂止明安之樂作
搢笏跪次引奉禮郎詣神位之左搢笏跪執事者以幣
授奉禮郎奉禮郎奉幣授初獻訖執笏興復位初獻受
幣奠訖執笏俛伏興少退再拜樂止初獻將降階樂作
復位樂止少頃引初獻再詣盥洗樂作至位搢笏盥手
帨手執笏詣爵位立搢笏洗爵拭爵以授執事者執笏
升詣酌尊所立樂止成安之樂作執事者以爵授初獻
搢笏執爵執尊者舉幂太官令酌犧尊之泛齊初獻以
爵授執事者執笏詣牡鼎神位前立搢笏跪執事者以
爵授初獻初獻執爵三祭酒奠爵執笏俛伏興少立樂
止次引太祝詣神位之右搢笏跪讀祝文讀訖執笏興
復位初獻再拜將降階樂作復位樂止次引亞獻詣盥
洗位立搢笏盥手帨手執笏詣爵洗位立搢笏洗爵拭
爵以授執事者執笏升詣酌尊所立成安之樂作執事
者以爵授亞獻亞獻搢笏執爵執尊者舉幂太官令酌
象尊之醴齊亞獻以爵授執事者執笏升詣牡鼎神位
前立搢笏跪執事者以爵授亞獻亞獻執爵三祭酒奠
爵執笏俛伏興少退再拜樂止降復位次引終獻詣洗
升殿行禮並如亞獻之儀復位禮直官曰賜福酒賛者
承𫝊曰賜福酒再拜在位者皆再拜送神凝安之樂作
一成止次引三獻官詣望燎位有司詣神位前取幣祝
版置於燎柴次引監察御史太樂令奉禮郎太祝詣望
燎位立定禮直官曰可燎火燎半柴引初獻以下詣殿
門外揖位立禮直官賛禮畢揖訖退太官令帥其屬徹
禮饌監察御史詣殿監視收徹訖退
　
　政和五禮新儀卷六十九
欽定四庫全書
　政和五禮新儀卷七十
　　吉禮
　　　祀九宫貴神儀
　　　　時日
　　　　齋戒
　　　　陳設
　　　　省饌器
　　　　奠玉幣
　　　　進熟
　　　　望燎
　　　時日
太常寺預於隔季以仲春仲秋祀九宫貴神闗太史局
太史局擇日報太常寺太常寺參酌訖具時日散告
　　　齋戒
前祀十日受誓戒于尚書省其日五鼓賛者設位版於
公相㕔下吏部尚書在左刑部尚書在右並南向初獻
亞獻終獻位於其南稍東北向西上監察御史位於其
西稍北東向光禄卿兵部工部郎中大樂令光禄丞位
於其南稍西北向東上(大樂令光禄/丞位稍却)奉禮郎太祝郊社
太官令位於其東西向北上質明禮直官賛者引行事
執事官就位立定禮直官引吏部尚書由公相㕔降階
就位禮直官賛揖在位者對揖吏部尚書搢笏讀誓文
云某月某日祀九宫貴神各揚其職不共其事國有常
刑讀訖執笏禮直官贊者奉禮郎太祝郊社太官令先
退餘官對拜乃退(若冬祀大禮年遣官分祀則與祀官/與親祠行事執事官同受誓戒於祠)
(堂/)散齋七日治事如故宿於正寢不弔䘮問疾作樂判
書刑殺文書决罰罪人及與穢惡致齋三日(光禄卿丞/郊社太官)
(令齋/一日)二日於本司(無本司者於太常/齊舎質明至齋所)惟祀事得行其餘
悉禁前祀一日質明俱赴祠所齋宫官給酒饌祀官已
齋而闕者通攝行事
　　　陳設
前祀三日儀鸞司設行事執事官次於壇壝門外隨地
之宜設饌幔於内壝東門外道北南向前二日光禄牽
牲詣祠所前一日郊社令帥其屬掃除壇之上下太常
設神位席太史設神位版於壇之上下(凡設神位版皆/郊祀令監視)
太常設祭器(凡設祭噐皆藉以/席籩豆又加巾盖)以俟告潔(祭畢/俱徹)光禄陳
牲於卯階之東南内壝内西向祝史各位於牲後太常
設省牲位於牲西三獻官在南北向光禄卿兵部工部
郎中大樂令光禄丞奉禮郎太祝郊社太官令在北南
向俱西上(凡設大樂令光禄/丞以下位皆稍却)監察御史於光禄卿之西
少絶光禄陳禮饌於壇之東南北向西上監察御史在
西東向光禄卿兵部工部郎中大樂令光禄丞奉禮郎
太祝郊社太官令在東西向北上大晟設登歌之樂於
壇上稍南北向祀日丑前五刻禮直官賛者諸司職掌
各服其服太常設神位席太史設神位版於壇上席以
槀桔(上元己亥戊申丁巳丙寅乙亥甲申癸巳中元壬/寅辛巳庚寅己巳戊寅丁亥丙申下元乙巳甲申)
(癸亥壬申辛巳戊寅太乙在正北軒轅在正東咸池在/正西天一在正南青龍在西北大隂在東北攝提在西)
(南招揺在東南天符在正中上元庚子己酉戊午丁卯/丙子己酋甲午中元癸夘壬子辛酉庚午己卯戊子丁)
(酉下元丙午己卯甲子癸酉壬午辛卯天一在正北攝/提在正東青龍在正西太乙在正南天符在西北咸池)
(在東北太隂在西南軒轅在東南招揺在正中上元辛/丑庚戌己未戊辰丁巳丙戌乙未中元甲辰癸丑壬戌)
(辛未庚辰己丑戊戌下元丁亥丙辰乙丑甲戌癸未壬/辰太隂在正北太一在正東天符在正西咸池在正南)
(招揺在西北青龍在東北天一在西南攝提在東南軒/轅在正中上元壬寅辛亥庚申己巳丙寅丁亥丙申中)
(元乙巳甲寅癸未壬申辛巳庚寅下元己亥戊申丁巳/戊寅乙亥甲申癸巳咸池在正北天一在正東招揺在)
(正西青龍在正南軒轅在西北天符在東北太隂在西/南太一在東南攝提在正中上元癸卯壬子辛酉庚午)
(乙卯戊子丁酉中元丙午乙卯甲子癸酉壬午辛卯下/元庚子己酉戊午丁卯丙午乙酉甲午青龍在正北太)
(陰在正東軒轅在正西天符在正南攝提在西北招揺/在東北咸池在西南天一在東南太一在正中上元甲)
(辰癸丑壬戌辛未庚辰己丑戊戌中元丁未丙辰乙丑/甲戌癸未壬辰下元辛丑庚戌己未戊辰丁丑丙戌乙)
(未天符在正北咸池在正東攝提在正南招揺在正西/太一在西北軒轅在東北青龍在西南太隂在東南天)
(一在正中上元乙巳甲寅癸亥壬申辛巳庚寅中元己/亥戊甲丁巳丙寅乙亥甲申癸巳下元壬寅辛未庚申)
(己巳戊寅丁亥丙申招揺在正北青龍在正東太一在/正西軒轅在正南天一在西北攝提在東北天符在西)
(南咸池在東南太隂在正中上元丙午乙卯甲子癸酉/壬午辛卯中元庚子己酉戊午丁卯丙子乙酉甲午下)
(元癸卯壬子辛酉庚午己卯戊子丁酉軒轅在正北天/符在正東天一在正西攝提在正南太隂在西北天一)
(在東北招揺在西南青龍在東南咸池在正中上元丁/未丙辰乙丑甲戌癸未丙辰乙丑甲戌癸未壬辰中元)
(辛丑庚戌己未戊辰丁丑丙戌乙未下元甲辰癸丑壬/戌辛未庚辰己丑戊戌攝提在正北招揺在正東軒)
(轅在西南天符在/東南青龍在正中)太常陳玉於神位之左(玉以圭璧盛/匣燔玉用珉)
禮神之玉奠於神前燔玉加以幣陳幣篚各於神位之
左(太一以黑攝提以黄軒轅以青招揺以練天符/以纁青龍以紫咸池以白太隂以紅天一以赤)祝版
各於神位之右置於坫次設祭器光禄實之每位各左
十有二籩為三行以右為上(第一行形鹽在前魚鱐糗/餌粉餈次之第二行榛實)
(乾桃在前乾橑乾棗次之第/三行蓤在前芡栗鹿脯次之)右十有二豆為三行以左
為上(第一行芹菹在前筍菹葵菹菁菹次之第二行韭/菹在前酏食魚醢兔醢次之第三行豚拍在前鹿)
(臡醯醢糁/食次之)爼二一在籩前(實以羊腥七体兩髀兩肩兩/脅并脊兩髀在兩端兩肩兩)
(脅次之/脊在中)一在豆前(實以豕腥七/體其載如羊)又爼四在右為二重(第/一)
(重一實以羊熟腸胃肺離肺離肺一在上端刌肺三次/之腸三胃三又次之一實以豕腥膚九横載第二重一)
(實以羊熟腸胃肺一實以豕熟/膚其載如腥皆羊在左豕在右)登一在籩豆間(實以/大羮)簠
二簋二在籩豆外簠在左簋在右(簠實以稻粱粱在稲/前簋實以黍稷稷在)
(黍/前)設犧尊五象尊五為三重在壇上東南隅北向西上
犠尊在前皆有坫加勺幂為酌尊(犠尊一實明水為上/尊餘實泛齊代以供)
(内法酒初獻酌之象尊一實明水為上/尊餘實醴齊代以祠祭法酒亞獻酌之)又設太尊二山
尊二在神位前(太尊一實泛齊山尊一實/醴齊各以一尊實明水)著尊二犧尊
二在壇第一成(著尊一實盎齊犧尊一實/醴齊各以一尊實明水)象尊二壺尊
六在壇下(象尊一實沉齊一實明水壺尊三實/𤣥酒三實三酒明水𤣥酒皆在上)各隨神
位所向皆加幂五齊三酒設而不酌太常設燭於神位
前設爼十有八於饌幔内設二洗於邜階東北向(盥洗在/東爵洗)
(在/西)罍在洗東加勺篚在洗西南肆寔以巾(若爵洗之篚/則又實以爵)
(加/坫)執罍篚者位於其後又設揖位於卯階之東内壝外
如省牲位(惟不設光禄卿/丞郊社令位)積柴於燎壇設望燎位於其
北三獻官在北南向西上監察御史在西東向兵部工
部郎中大樂令奉禮郎太祝在東西向北上又設三獻
官席位於卯階之東北西向南上兵部工部郎中席位
於卯階之東南西向北上監察御史大樂令席位於午
階之南北向奉禮郎太祝太官令位於其後俱西上光
禄卿席位於監察御史之東北向又設監察御史位於
壇上樂簴之北在西東向奉禮郎太祝在東西向北上
大樂令在樂簴之北太官令在酌尊所俱北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲位(凡初獻行事禮直官/引餘官皆賛者引)
立定禮直官賛揖次引監察御史自卯階(凡行事執事/官升降皆自)
(卯/階)視滌濯執事者舉幂曰潔降復位禮直官稍前曰告
潔畢請省饌太祝出班巡牲一匝詣初獻前西向躬曰
充退復位光禄丞出班巡牲一匝詣初獻前南向躬曰
腯退復位禮直官賛省牲畢請詣省饌位揖訖引行事
執事官各就位立定禮直官賛揖所司省饌具畢禮直
官賛省饌畢訖俱還齋所光禄丞太祝以次牽牲詣厨
授太官令次引監察御史詣厨省鼎鑊視祭器滌溉乃
還齋所未後一刻太官令帥宰人以鸞刀割牲遂烹牲
晡後郊社令帥其屬掃除壇之上下訖還齋所
　　　奠玉幣
祀日丑前五刻(行事春用丑前七/刻秋用丑時一刻)初獻以下並赴壇所
就次郊社令先入視設神位版訖退次太官令帥其屬
實饌具畢次引光禄卿入詣午階南席位北向立賛者
曰再拜光禄卿再拜升壇㸃視禮饌畢次引監察御史
升壇㸃閱陳設糾察不如儀者(凡㸃視㸃閱皆/先詣太一位)樂正帥
登歌二人升卯階各就位光禄卿還齋所餘官各服祭
服次引行事執事官各就卯階東内壝外揖位立定禮
直官賛揖次引大樂令先入就午階南席位北向立賛
者曰再拜大樂令再拜升壇就位次引監察御史奉禮
郎太祝太官令入就午階南席位北向立次引三獻官
兵部工部郎中入就卯階東席位西向立禮直官稍前
賛有司謹具請行事景安之樂作六成止太常升烟燔
牲首賛者曰再拜在位者皆再拜次監察御史奉禮郎
太祝太官令俱升壇各就位立定(太官令就太/一官酌尊所)次引初
獻詣盥洗位正安之樂作(凡初獻升降行止/皆作正安之樂)至洗位北
向立搢笏盥手帨手訖執笏升壇詣太一神位前立樂
止嘉安之樂作初獻搢笏跪次奉禮郎詣前搢笏跪執
事者以玉幣授奉禮郎奉禮郎奉玉幣授初獻執笏興
先詣次位前立初獻受玉幣訖執笏俛伏興再拜樂止
次詣攝提軒轅招揺天符青龍咸池太陰天一神位前
立奠玉幣如上儀樂止奉禮郎復位初獻將降壇樂作
復位樂止
　　　進熟
祀日有司設鼎十有八於神厨各在鑊右光禄帥進饌
者詣厨以匕升羊於鑊寔於一鼎(肩臂臑肫胳正脊一/直脊一横脊一長脅)
(一短脅一代脅/一皆二脅以並)次升豕如羊實於一鼎(逐壇羊豕/各一鼎)皆設
扃冪祝史對舉入設於饌幔内俟初獻既升奠玉幣入
陳於坤階下西向南上祝史抽扄委於鼎右除冪初鼎
序入有司執匕及俎以授至坤階下俎各設於鼎西匕
加於鼎光禄以匕升羊載於一俎(肩臂臑在上端肫胳/在下端脊脅在中)
次升豕如羊載於一俎(逐壇羊豕/各一俎)鼎先退次引兵部工
部郎中詣坤階下搢笏奉俎(兵部奉羊/工部奉豕)升壇豐安之樂
作詣太一神位前跪奠先薦羊次薦豕各執笏俛伏興
有司設於豆右腸胄膚之前(羊在左/豕在右)次詣次位前奉俎
並如上儀樂止俱降復位次引初獻再詣盥洗位樂作
至洗位北向立搢笏盥手帨手執笏次詣爵洗位北向
立搢笏洗爵拭爵以授執事者執笏升詣太一位酌尊
所立樂止嘉安之樂作執事者以爵授初獻初獻搢笏
執爵執尊者舉冪太官令酌犧尊之泛齊先詣次位酌
尊所立初獻以爵授執事者執笏詣太一神位前搢笏
跪執事者以爵授初獻執爵祭酒奠爵執笏俛伏興少
立樂止次引太祝詣神位前搢笏跪讀祝文讀訖執笏
興先詣次位前立初獻再拜次詣次位並如上儀樂止
太官令復詣太一位酌尊所太祝復位初獻將降壇樂
作復位樂止次引亞獻詣盥洗位北向立搢笏盥手帨
手執笏詣爵洗位北向立搢笏洗爵拭爵以授執事執
笏升詣太一位酌尊所立乂安之樂作執事者以爵授
亞獻亞獻搢笏執爵執尊舉冪太官令酌象尊之醴齊
訖先詣次位酌尊所立亞獻以爵授執事者執笏詣太
一神位前立搢笏跪執事者以爵授亞獻亞獻執爵三
祭酒奠爵執笏俛伏興再拜次詣次位酌獻並如上儀
樂止降復位次引終獻詣洗及升壇行禮並如亞獻之
儀降復位禮直官曰賜福胙賛者承𫝊曰賜胙再拜在
位者皆再拜訖送神景安之樂作一成止
　　　望燎
初景安之樂畢引三獻官兵部工部郎中詣望燎位有
司各詣神位前取玉幣祝版置於燎壇次引監察御史
大樂令奉禮郎太祝降壇詣望燎位立定禮直官曰可
燎火燎半柴次引初獻以下詣東壝門外揖位立禮直
官賛禮畢揖訖退太官令帥其屬徹禮饌監察御史詣
壇監視收徹訖還齋所光禄以胙奉進監察御史就位
展視訖光禄卿望闕再拜訖乃退
　
　
　政和五禮新儀卷七十
欽定四庫全書
　政和五禮新儀卷七十一
　　吉禮
　　　祀熒惑儀
　　　　時日
　　　　齋戒
　　　　陳設
　　　　省牲器
　　　　奠玉幣
　　　　進熟
　　　　望燎
　　　時日
太常寺預於隔季以立夏祀熒惑闗太史局太史局以
其日報太常寺太常寺參酌訖具時日散告
　　　齋戒
前祀十日受誓戒於尚書省其日五鼓賛者設位版於
公相㕔下吏部尚書在左刑部尚書在右並南向初獻
亞獻終獻位於其南稍東北向西上監察御史位於其
西稍北東向光禄卿兵部工部郎中大樂令光禄丞位
於其南稍西北向東上(大樂令光禄/丞位稍却)奉禮郎太祝郊社
太官令位於其東西向北上質明禮直官賛者引行事
執事官就位立定禮直官引吏部尚書由公相㕔降階
就位禮直官賛揖在位者對揖吏部尚書搢笏讀誓文
云某月某日立夏祀熒惑各揚其職不共其事國有常
刑讀訖執笏禮直官賛奉禮郎太祝郊社太官令先退
餘官對拜乃退散齋七日治事如故宿於正寢不弔䘮
問疾作樂判書刑殺文書決罰罪人及與穢惡致齋三
日(光禄卿丞郊社/太官令齋一日)二日於本司(無本司者於太常/齋舍質明至齋所)惟祀
事得行其餘悉禁前祀一日質明俱赴祠所齋宫官給
酒饌祀官已齋而闕者通攝行事
　　　陳設
前祀三日儀鸞司設行事執事官次於壇壝門外隨地
之宜設饌幔於内壝北門外道東西向前一日光禄牽
牲詣祠所前一日郊社令帥其屬掃除壇之上下太常
設神位席太史設神位版於壇上(凡設神位版亦/皆郊社令監視)太常
設祭器(凡設祭器皆藉以/席籩豆又加巾盖)以俟告潔(既畢/權徹)光禄陳牲於
卯階之東南内壝外西向祝史各位於牲後太常設省
牲位於牲西三獻官在南北向光禄卿兵部郎中太常
令光禄丞奉禮郎太祝郊社太官令在北南向俱西上
(凡設大樂令以/下位皆稍却)監察御史於光禄卿之西少絶光禄陳
禮饌於壇之東南内壝外南向太常設省饌位版於禮
饌之南三獻官在南北向西上監察御史在西東向光
禄卿兵部工部郎中大樂令光禄丞奉禮郎太祝郊社
太官令在東西向北上大晟設登歌之樂於壇上稍南
北向祀日丑前五刻禮直官賛者諸司職掌各服其服
太常設神位席太史設神位版熒惑位於壇上北方南
向席以槀秸閼伯位於壇上東方西向席以莞太常陳
玉於神位之左(玉以圭璧盛/匣燔玉用珉)禮神之玉奠於神前燔玉
加於幣(配位不/用玉)陳幣篚各於神位之左(幣以/赤)祝版各於
神位之左置於坫次設祭器光禄實之每位各左十有
二籩為四行以右為上(第一行魚鱐在前糗餌粉餈次/之第二行乾䕩在前乾棗形鹽)
(次之第三行鹿脯在前榛實乾桃/次之第四行蓤在前芡栗次之)右十有二豆為四行
以左為上(第一行芹菹在前筍菹葵菹次之第二行菁/菹在前韭菹酏食次之第三行魚醢在前兔)
(醢豚拍次之第四行鹿/臡在前醓醢糁食次之)爼二一在籩前(實以羊腥七體/兩髀両肩両脅)
(并脊兩髀在兩端兩/肩兩脅次之脊在中)一在豆前(實以豕腥七/體其載如羊)又爼四在
豆右為二重以北為上(第一重實以羊腥腸胃肺離肺/一在上端刌肺三次之腸三胃)
(三又次之一實以豕腥九膚横載第三重一實以羊熟/腸肺一實以豕熟膚其載如腥皆羊在左豕在右若配)
(位即以/東為上)登一在籩豆間(實以/大羮)槃一在登前(實以/毛血)簠二簋
二在籩豆外二爼間簠在左簋在右(簠實以稲粱粱在/稲前簋實以黍稷)
(稷在/黍前)設犧尊五象尊五為二重在壇上東南隅北向西
上(配位即設於正/位酒尊之東)犧尊在前皆有坫加勺幂為酌尊(犧/尊)
(一實明水為上尊餘實泛齊代以供内法酒初獻酌之/象尊一實明水為上尊餘實醴齊代以祠祭法酒亞獻)
(終獻/酌之)又設太尊二山尊二在神位前(象尊一實泛齊山/尊一實醴齊各以)
(一尊實/明水)著尊二犧尊二在壇下午階之西(著尊一實盎/齊犧尊一實)
(醴齊各以一尊實明水若/配位即在壇下西階之北)象尊二壺尊六在壇下午階
之東(象尊一實明水一實沉齊壺尊三實𤣥酒三實三/酒明水𤣥酒皆在上若配位即在壇下酉階之南)
俱北向西上(若配位即/東向北上)加幂五齊三酒設而不酌太常
設燭於位前設爼四於饌幔内洗二於卯階東北向(盥/洗)
(在東爵/洗在西)罍在洗東加勺篚在洗西南肆實以巾(若爵洗/之篚則)
(又實以/爵加坫)執罍篚者位於其後又設揖位於卯階之東内
壝之外如省牲位(惟不設光禄卿/丞郊社令位)積柴於燎壇設望燎
位於卯階之東南内壝之内三獻官在北南向西上監
察御史在西東向兵部工部郎中大樂令奉禮郎太祝
在東西向北上又設三獻官席位於卯階之東北西向
南上兵部工部郎中席位於卯階之東南西向北上設
監察御史大樂令席位於午階之南北向奉禮郎太祝
太官令位於其後俱西上光禄卿席位於監察御史之
東北向又設監察御史位於壇上樂簴之北在西東向
奉禮郎太祝在東西向北上大樂令位樂簴北太官令
位酌尊所俱北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲位(凡初獻行事禮直官/引餘官皆賛者引)
立定禮直官賛揖次引監察御史升自卯階(凡行事執/事官升降)
(皆自/卯階)視滌濯執事者舉幂曰潔降復位禮直官稍前曰
告潔畢請省牲太祝出班巡牲一匝詣初獻前西向躬
曰充退復位光禄丞出班巡牲一匝詣初獻前西向躬
曰腯退復位禮直官賛省牲畢請詣省饌位揖訖引行
事執事官各就位立定禮直官賛揖所司省饌具畢禮
直官賛省饌畢揖訖俱還齋所光禄丞太祝以次牽牲
詣厨授太官令次引監察御史詣厨省鼎鑊視祭器滌
溉乃還齋所未後一刻太官令帥宰人以鸞刀割牲祝
史以槃取毛血置於饌所遂烹牲晡後郊社令帥其屬
掃除壇之上下訖還齋所
　　　奠玉幣
祀日丑前五刻(行事用丑/時一刻)初獻以下並赴壇所就次郊
社令先入視設神位版訖退次太官令帥其屬實饌具
畢次引光禄卿入詣午階南席位北向立賛者曰再拜
光禄卿再拜升壇㸃視禮饌畢次引監察御史升壇㸃
視陳設糾察不如儀者(凡㸃視及㸃閱/皆先詣正位)樂正帥登歌工
人升卯階各就位光禄卿還齋所餘官各服祭服次引
行事執事官各就卯階東内壝外揖位立定禮直官賛
揖次引大樂令先入就午階南席北向立賛者曰再拜
大樂令再拜升壇就位次引監察御史奉禮郎太祝太
官令入就午階南席位北向立次引三獻官兵部工部
郎中入就卯階東席位西向立禮直官稍前賛有司謹
具請行事景安之樂作六成止太常升煙燔牲首賛者
曰再拜在位者皆再拜次引監察御史奉禮郎太祝太
官令俱升壇各就位立定(太官令就正/位酌尊所)次引初獻詣盥
洗位正安之樂作(凡初獻升降行止/皆作正安之樂)至洗位北向立搢
笏盥手帨手訖執笏升壇詣熒惑神位前北向立樂止
嘉安之樂作搢笏跪次引奉禮郎搢笏西向跪執事者
以玉幣授奉禮郎奉禮郎奉玉幣授初獻執事興先詣
閼伯神位前北向立初獻受玉幣奠訖執笏俛伏興再
拜次詣閼伯神位前東向立(初獻詣配/位准此)奠幣如上儀樂
止奉禮郎復位初獻將降壇樂作復位樂止
　　　進熟
祀日有司設鼎四於神厨各在鑊右光禄帥進饌者詣
厨以匕升羊於鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)次升豕如羊實於一鼎(正配位羊/豕各一鼎)皆設扄幂
祝史對舉入設於饌幔内俟初獻既升奠玉幣入陳於
卯階下西向南上祝史抽扄委於鼎右除幂初鼎序入
有司執匕及爼以從至夘階下爼各設於鼎西匕加於
鼎光禄以匕升羊載於一鼎(肩臂臑在上端肫胳/在下端脊脅在中)次升
豕如羊載於一爼(正配位羊/豕各一爼)鼎先退次引兵部工部郎
中詣卯階下搢笏奉爼(兵部奉羊/工部奉豕)升壇豐安之樂作詣
熒惑神位前北向跪奠先薦羊次薦豕各執笏俛伏興
有司設於豆右腸胃膚之前(羊在左/豕在右)次詣閼伯神位前
東向奉爼如上儀樂止俱降復位次引初獻再詣盥洗
位樂作至洗位北向立搢笏盥手帨手執笏次詣爵洗
位北向立搢笏洗爵拭爵以授執事者執笏升詣正位
酌尊所西向立樂止祐安之樂作執事者以爵授初獻
初獻搢笏執爵執事者舉幂太官令酌犧尊之泛齊訖
先詣配位酌尊所北向立初獻以爵授執事者執笏詣
熒惑神位前北向立搢笏執事者以爵授初獻初獻執
爵三祭酒奠爵執笏俛伏興少立樂止次引太祝詣神
位前柬向搢笏跪讀祝文讀訖執笏興先詣閼伯神位
前南向立初獻再拜次詣閼伯神位前酌獻並如上儀
樂止太官令復詣正位酌尊所太祝復位初獻將降壇
樂作復位樂止次引亞獻詣盥洗位北向立搢笏盥手
帨手執笏次詣爵洗位北向立搢笏洗爵拭爵以授執
事者執笏升詣正位酌尊所西向立乂安之樂作執事
者以爵授亞獻亞獻搢笏執爵執事者舉幂太官令酌
象尊之醴齊訖亦先詣配位酌尊所北向立亞獻以爵
授執事者執笏詣熒惑神位前北向立搢笏跪執事者
以爵授亞獻亞獻執爵三祭酒奠爵執笏俛伏興再拜
次詣閼伯神位前行禮並如上儀樂止降復位次引終
獻詣洗及升壇行禮並如亞獻之儀降復位禮直官曰
賜胙賛者承𫝊曰賜胙再拜在位者皆再拜送神理安
之樂作一成止
　　　燎望
初理安之樂畢引三獻官兵部工部郎中詣望燎位有
司各詣神位前取玉幣祝版置於燎柴次引監察御史
大樂令奉禮郎太祝降壇詣望燎位立定禮直官曰可
燎火燎半柴次引初獻以下詣東壝門外揖位立禮直
官賛禮畢揖訖退太官令帥其屬徹禮饌監察御史詣
壇監視收徹訖乃退
　
　政和五禮新儀卷七十一
欽定四庫全書
　政和五禮新儀卷七十二
　　吉禮
　　　祀太一宫儀
　　　　時日
　　　　齋戒
　　　　陳設
　　　　省饌
　　　　行事
　　　時日
前期太常寺具立春日祀東太一宫散告(立夏立冬日/祀中太一宫)
(立秋日祀西/太一宫准此)
　　　齋戒
前祀十日應行事執事官散齋七日治事如故宿於正
寢不吊䘮問疾作樂判書刑殺文書決罰罪人及與穢
惡致齋三日(光禄卿太官/令齋一日)二日於本司(無本司於本宫/質明至齋所)
惟祀事得行其餘悉禁前祀一日質明赴祠所齋宫官
給酒饌祀官已齋而闕者通攝行事
　　　陳設
前祀一日有司帥其屬掃除宫之内外光禄設禮饌於
殿之東南南向太常設省饌供版於禮饌之南獻官在
南北向分獻官位其後西上監察御史在西東向光禄
卿奉禮郎太祝太官令在東西向北上(凡奉禮即以/下位皆稍却)祀
日丑前五刻禮直官賛者諸司職掌各服其服太常設
幣篚各於神位之左(立春日幣以青立夏日幣以赤/立秋日幣以白立冬日幣以黒)祝
版於五福太一神位之右置於坫次設祭器皆藉以席
光禄卿實之十神太一等位每位左十有二籩為三行
以右為上(第一行形鹽在前梨糗餌粉餈次之第二行/榛實在前乾桃乾䕩乾裘次之第三行蓤在)
(前芡栗乾/柿次之)右十有二豆為三行以左為上(第一行芹菹/在前筍菹葵)
(菹菁菹次之第二行韭在前萵苣松脯薺脯/次之第三行酏食在前瓜虀醬糝食次之)簠二簋二
在籩豆外簠在左簋在右(簠實以稲粱粱在稲前/簋實以黍稷稷在黍前)設犧
尊五加坫在殿上東南隅北向西上加勺幂為酌尊(一/實)
(明水為上尊餘實泛齊代/以祠祭法酒獻官酌之)又設太尊二山尊二在神位
前(太尊一實泛齊山尊一實/醴齊各以一尊實明水)著尊二犧尊二象尊二壺
尊六在下(著尊一實盎齊犧尊一實醴齊象尊一實沉/齊各以一尊實明水壺尊三實𤣥酒三實三)
(酒明水𤣥/酒皆在上)俱北向西上加幂五齊三酒皆設而不酌又
設從祀神位三皇五帝每位左十籩為三行以右為上
(第一行形鹽在前梨榛實乾桃次之第二行乾䕩/在前乾棗乾脯次之第三行蓤在前芡栗次之)右十
豆為三行以左為上(第一行芹菹在前筍菹葵菹菁菹/次之第二行薤在前莴苣松脯次)
(之第三行虀脯在/前瓜韲醬次之)簠二簋二在籩豆外簠在左簋在右
(簠實以稻粱粱在稻前/簋實以黍稷稷在泰前)爵一在神位前加坫天地水三
官九曜每位左八籩為三行以右為上(第一行形鹽在/前梨次之第二)
(行榛實在前乾桃乾䕩次之/第三行乾棗在前芡栗次之)右八豆為三行以左為上
(第一行芹菹在前筍菹次之第二行葵菹在前/菁菹松脯次之第三行薺脯在前瓜虀醬次之)五嶽九
真君位每位左四籩為二行以右為上(第一行形鹽在/前梨次之第二)
(行乾棗在/前栗次之)右四豆為二行以左為上(第一行葵菹在前/菁菹次之第二行)
(薺脯在前/醫次之)餘從祀神位每位左兩籩(栗在前/梨次之)右兩豆(菁/菹)
(在前醬/次之)天地水三官以下神位皆簠一簋一在籩豆外
簠在左簋在右(簠實以黍/簋實以稷)爵一在神位前加坫(實以祠/祭法酒)
每廊各設犧尊二加勺幂(一實明水一/實祠祭法酒)太常設燭於神
位前洗二於東階下直東霤北向(盥洗在東/爵洗在西)罍在洗東
加勺篚在洗西南肆實以巾(若爵洗之篚則/又實以爵加坫)設分獻官
洗於東西兩廊之北(東西各/一洗)執罍篚者各位於其後又
設揖位於殿東偏門外獻官在道南北向(中太一宫西/太一宫即道)
(西東/向)分獻官在於後監察御史奉禮郎太祝太官令在
道北南向俱西上(中太一宫西太一宫/即道東西向北上)設燎柴於殿東
南設望燎位於其北獻官在北南向分獻官在其後西
上監察御史在西東向奉禮郎太祝在東西向北上設
獻官席位於殿下東階之東西向分獻官在其後北上
監察御史席位於殿庭之南北向奉禮郎太祝太官令
在後西上光禄卿在其東北向又設監察御史位於殿
上前楹西東向奉禮郎太祝在東西向北上太官令位
於酌尊所北向
　　　省饌
前祀一日行事執事官集獻官齋所肄儀太祝習讀祝
文及視幣次禮直官賛者分引行事執事官詣殿東南
省饌位(凡獻官行事禮直官/引餘官皆賛者引)立定禮直官賛揖所司省
饌具畢禮直官賛省饌畢揖訖俱還齋所次引監察御
史入詣厨視祭器滌溉乃還齋所晡後所司掃除宫之
内外
　　　行事
祀日丑前五刻(行事春冬用丑時七/刻夏秋用丑時一刻)次太官令帥其屬
實饌具畢次引光禄卿入詣殿庭席位北向立賛者曰
再拜光禄卿再拜升自東階(凡行事執事官/升降皆自東階)㸃視禮饌
畢次引監察御史升殿㸃閱陳設糾察不如儀者(凡㸃/視及)
(㸃閱皆先詣/五福太一位)光禄卿還齋所餘官各服祭服次引行事
執事官詣殿東偏門外揖位立定禮直官賛揖次引監
察御史奉禮郎太祝太官令入就殿下席位北向立次
引獻官分獻官各入就殿下席位西向立禮直官稍前
賛有司謹具請行事賛者曰再拜在位者皆再拜次引
監察御史奉禮郎太祝太官令升殿各就位立定次引
獻官詣盥洗位北向立搢笏盥手帨手執笏升殿詣五
福太一神位前北向立搢笏跪次引奉禮郎搢笏西向
跪執事者以幣授奉禮郎奉禮郎奉幣授獻官訖執笏
興先詣君基太一神位前西向立獻官受幣奠訖執笏
俛伏興再拜次詣君基太一次詣大遊太一次詣小遊
太一次詣天一太一次詣地一太一次詣四神太一次
詣臣基太一次詣民基太一次詣直符太一神位前奠
幣如上儀俱復位(中太一宫帥次詣嵗/徳位後酌獻准此)少頃引獻官詣
盥洗位北向立搢笏盥手帨手執笏詣爵後位北向立
搢笏洗爵拭爵以授執事者執笏升殿詣五福太一神
位酌尊所西向立執事者以爵授獻官搢笏執爵執尊
者舉冪太官令酌犧尊之泛齊訖先詣君棊太一位酌
尊所北向立獻官以爵授執事者執笏詣五福太一神
位前北向立搢笏跪執事者以爵授獻官獻官執爵三
祭酒奠爵執笏俛伏興少立次引太祝詣神位前東向
搢笏跪讀祝文讀訖執笏興復位獻官再拜次詣每位
酌獻並如上儀(惟不讀/祝文)俱復位獻官再詣洗位將升次
引分獻官詣盥洗位搢笏盥手帨手執笏詣從祀神位
前搢笏跪執爵三祭酒奠爵執笏俛伏興再拜詣次位
並如上儀退復位次引獻官分獻官詣望燎位有司詣
神位前取幣祝版置於燎柴次引監察御史奉禮郎太
祝詣望燎位立定禮直官曰可燎火燎半柴次引獻官
以下詣殿東偏門外揖位立定禮直官賛禮畢揖訖退
太官令帥其屬徹禮饌監察御史詣殿監視收徹訖退
　
　
　
　
　
　
　政和五禮新儀卷七十二
欽定四庫全書
　政和五禮新儀卷七十三
　　吉禮
　　　祀陽德觀儀
　　　　時日
　　　　齋戒
　　　　陳設
　　　　省饌
　　　　行事
　　　時日
前期太常寺具立夏日祀陽德觀散告
　　　齋戒
前祀十日應行事執事官散齋七日治事如故宿於正
寢不弔䘮問疾作樂判書刑殺文書決罰罪人及與穢
惡致齋三日(光禄卿太官/令齋一日)二日於本司(無本司者於本/觀質明至齋所)
惟祀事得行其餘悉禁前祀一日質明赴祠所齋宫官
給酒饌祀官已齋而闕者通攝行事
　　　陳設
前祀一日有司帥其屬掃除觀之内外光禄設禮饌於
殿之東南南向太常設省饌位版於禮饌之南獻官在
南北向分獻官位其後西上監察御史在西東向光禄
卿奉禮郎太祝太官令在東西向北上(凡奉禮郎以/下位皆稍却)祀
日丑前五刻禮直官賛者諸司職掌各服其服太常設
幣篚於神位之左(幣以/赤)祝版各於神位之右置於坫次
設祭器皆藉以席光禄實之五配位各左十有二籩為
三行以右為上(第一行形鹽在前梨糗餌粉餈次之第/二行榛寔在前乾桃乾䕩乾棗次之第)
(三行蓤在前芡/栗乾柿次之)右十有二豆為三行以右為上(第一行/芹菹在)
(前筍菹葵菹菁菹次之第二行薤在前莴苣松/脯次之第三行酏食在前𤓰虀醬糁食次之)簠二簋
二在籩豆外簠在左簋在右(簠實以稻粱粱在稻前/簋實以黍稷稷在黍前)設
犧尊五加坫在殿上前楹間北向西上加勺幂為酌尊
(一實明水為上尊餘實泛齊/代以祠祭法酒獻官酌之)又設太尊二山尊二在神
位前(太尊一實泛齊山尊一實/醴齊各以一尊實明水)著尊二犧尊二象尊二
壺尊六在下(著尊一實盎齊犧尊一實醍齊象尊一實/沉齊各以一尊實明水壺尊三實𤣥酒三)
(實三酒明水/𤣥酒皆在上)俱北向西上加幂五齊三酒皆設而不酌
又設從祀神位每位左二籩(栗在前/梨次之)右二豆(菁菹在前/醬次之)
簠一簋一在籩豆間簠在左簋在右(簠實以黍/簋實以稷)爵一在
神位前(實以祀/祭法酒)東西兩廊各設犧尊二加勺幂(一實明/水一實)
(祠祭/法酒)太常設燭於神位前洗二於東階下直東霤北向
(盥洗在東/爵洗在西)罍在洗東加勺篚在洗西南肆寔以巾(若洗/爵之)
(篚則又實/以爵加坫)設分獻官洗於東西兩廊之北(東西各/一洗)執罍
篚者各位於其後設揖位於南神門外獻官在西東向
分獻官在其後監察御史奉禮郎太祝太官令在東西
向俱北上設燎柴於殿東南設望燎位於其北獻官在
北南向分獻官在其後西上監察御史在西東向奉禮
郎太祝在東西向北上設獻官席位於殿下東階之東
西向分獻官在其後北上監察御史席位於殿庭之南
北向奉禮郎太祝太官令在其後西上光禄卿在其東
北向又設監察御史位於殿上前楹西東向奉禮郎太
祝在東西向北上太官令位於酌尊所北向
　　　省饌
前祀一日行事執事官集獻官齋所肄儀太祝習讀祝
文及視幣訖次禮直官賛者分引行事執事官詣殿東
南省饌位(凡獻官行事禮直官/引餘官皆賛者引)立定禮直官賛揖所司
省饌具畢禮直官賛省饌畢揖訖俱還齋所次引監察
御史入詣厨視祭器滌溉乃還齋所晡後所司掃除觀
之内外
　　　行事
祀日丑前五刻(行事用丑/時一刻)太官令帥其屬寔饌具畢次
引光禄卿入詣殿庭席位北向立賛者曰再拜光禄卿
再拜升自東階(凡行事執事官/升降皆自東階)㸃視禮饌畢次引監察
御史升殿㸃閱陳設糾察不如儀者(凡㸃視及㸃閱/皆先詣正位)光
禄卿還齋所餘官各服祭服次引行事執事官詣南神
門外揖位立定禮直官賛揖次引監察御史奉禮郎太
祝太官令入就殿下席位北向立次引獻官分獻官各
入就殿下席位西向立禮直官稍前賛有司謹具請行
事賛者曰再拜在位者皆再拜次引監察御史以下升
殿各就位立定次引獻官詣盥洗位北向立搢笏盥手
帨手執笏升殿詣火德星君神位前北向立(若詣配位/前則東向)
(立/)搢笏跪次引奉禮郎搢笏西向跪執事者以幣授奉
禮郎奉禮郎奉幣授獻官訖執笏興先詣閼伯神位前
北向立獻官受幣奠訖執笏俛伏興再拜次詣閼伯神
位前奠幣如上儀俱復位少頃引獻官再詣盥洗位北
向立搢笏盥手帨手執笏詣爵洗位北向立搢笏洗爵
拭爵以授執事者執笏升殿詣正位酌尊所西向立執
事者以爵授獻官獻官搢笏執爵執尊者舉幂太官令
酌犧尊之泛齊訖先詣配位爵尊所北向立獻官以爵
授執事者執笏詣火德星君神位前北向立搢笏跪執
事者以爵授獻官獻官執爵三祭酒奠爵執笏俛伏興
少立次引太祝詣神位前東向立搢笏跪讀祝文讀訖
執笏興先詣閼伯神位前南向立獻官再拜次詣配位
爵獻並如上儀俱復位獻官拜詣洗位將升次引分獻
官詣盥洗位搢笏盥手帨手執笏詣兩廊從祀神位前
搢笏跪執爵三祭酒奠爵執笏俛伏興再拜詣次位並
如上儀退復位次引獻官分獻官詣望燎位有司詣神
位前取幣祝版置於燎柴次引監察御史奉禮郎太祝
詣望燎位立定禮直官曰可燎火燎半柴次引獻官以
下詣南神門外揖位立定禮直官賛禮畢揖訖退太官
令帥其屬徹禮饌監察御史詣殿監視收徹訖退
　
　
　
　
　
　
　
　政和五禮新儀巻七十三
欽定四庫全書
　政和五禮新儀卷七十四
　　吉禮
　　　應天府祀大火儀(闕/)
　　　　時日(闕/)
　　　　齋戒(闕/)
　　　　陳設(闕/)
　　　　省饌(闕/)
　　　　行事(闕/)
　
　
　
　
　
　
　政和五禮新儀卷七十四
欽定四庫全書
　政和五禮新儀卷七十五
　　吉禮
　　　祀風師兩師雷神儀
　　　　時日(闕/)
　　　　齋戒(闕/)
　　　　陳設
　　　　省饌
　　　　行事
　　　陳設
祀日丑前五刻禮直官賛者諸司職掌各服其服太常
設神位席席以莞太史設神位版於壇上北方南
向太常陳幣篚於神位之左幣以白祝版於神位
之右置於坫次設祭器皆藉以席光禄寔之左十
籩為三行以右為上(第一行乾䕩在前乾棗形鹽/魚鱐次之第三行鹿脯在前)
(榛寔乾桃次之第三行/菱在前芡寔乾栗次之)右十豆為三行以左為上
(第一行芹菹在前筍菹葵菹菁菹次之第二行薤/菹在前魚鱐兔醢次之第三行豚拍在前鹿臡醓)
(醢次/之)爼二一在籩前(實以羊腥七體兩髀兩肩兩脅并/脊兩髀在兩端兩肩兩脅次之脊)
(在/中)一在豆前(實以豕腥七/體其載如羊)又俎六在豆右為三重以北
為上(第一重一實以羊腥腸胃肺離肺一在上端刌肺/三次之腸三胃三又次之一實以豕腥膚九横載)
(第二重一實以羊熟腸胃肺一實以豕熟膚其載如腥/第三重一實以羊熟十一體肩臂臑肫胳正脊一直脊)
(一横脊一長脅一短脅一代脅一皆二骨以并肩臂臑/在上端肫胳在下端脊脅在中一實以豕熟十一體其)
(載如羊皆羊/在左豕在右)登一在籩豆間(實以/大羮)盤一在登前(實以/毛血)簠
二簋二在籩豆外二俎間簠在左簋在右(簠實以稲粱/粱在稲前簋)
(實以黍稷/稷在黍前)設犧尊四象尊四為二重在壇上東南隅北
向西上犧尊在前皆有坫加勺冪為勺尊(犧尊一實明/水為上尊餘)
(實泛齊代以供内法酒初獻酌之象尊一實明水/為上尊餘實醴齊代以祠祭法酒亞終獻酌之)又設
太尊二山尊二在神位前(太尊一實泛齊山尊一實/醴齊各以一尊實明水)著
尊二犧尊二象尊壺尊六在壇下(著尊一實盎齊犧尊/一實醍齊象尊一實)
(沉齊各以一尊實明水壺尊三實/元酒三實三酒明水元酒皆在上)俱北向西上加幂五
齊三酒皆設而不酌太常設燭於神位前洗二於夘階
東北向(盥洗在東爵洗在西若立夏後申日祀/雨師雷師即設洗於二雷神壇夘階東)罍在洗
東加勺篚在洗西南肆實以巾(若爵洗之篚則/又實以爵加坫)執罍篚
者位於其後又設揖位於夘階東内壝之外(若立夏後/申日祀雨)
(師即設揖位於雷神/壇夘階東内壝外)三獻官在南北向監察御史大樂
令奉禮郎太祝太官令在北南向俱西上積柴於燎壇
設望燎位於其北三獻官在北南向西上監察御史在
西東向大樂令奉禮郎太祝在東西向北上又設三獻
官席位於夘階之東西向北上(若立夏後申日祀雨師/雷神即設三獻官位於)
(雷神壇卯/階之東)監察御史太樂令席位於午階之南北向奉
禮郎太祝太官令位於其後俱西上(若立夏後申日祀/雨師雷神即設監)
(察御史大樂令奉禮郎太祝太/官令位於兩壇間午階之南)光禄少卿席位於監察
御史之東北向又設監察御史位於壇上樂虡之北在西
東向奉禮郎太祝在東西向北上大樂令於樂虡北太
官令於酌尊所俱向北(若立夏後申日祀雨師雷神即/監察御史在雨師壇上東向奉)
(禮郎太祝在雷神壇上西向北/上大樂令在雨師壇上樂簴北)
　　　省饌
前祀一日行事執事官集初獻齋所肄儀太祝習讀祝
文視幣及神位版訖次禮直官賛者分引行事執事官
就齋宫内省饌位(凡初獻行事禮直官/引餘官皆賛者引)立定禮直官賛
揖所司省饌畢禮直官賛省饌畢揖訖俱還齋所次引
監察御史詣厨省鑊視祭器滌溉及視牲充腯乃還齋
所未後一刻太官令帥宰人以鸞刀割牲祝史以槃取
毛血置於饌所遂烹牲晡後有司帥其屬掃除壇之上
下訖還齋所
　　　行事
祀日丑前五刻(行事春用丑時七/刻夏用丑時一刻)初獻以下並赴壇所
就次太官令帥其屬實饌具畢次引光禄少卿入詣午
階南席位北向立賛者曰再拜光禄少卿再拜升自夘
階(凡行事執事官/升降皆自卯階)㸃視禮饌畢次引監察御史升壇㸃
閲陳設糾察不如儀者次樂正帥工人升自卯階各入
就位光禄少卿還齋所餘官各服祭服次引行事執事
官詣卯階東揖位立定禮直官賛揖次引大樂令先入
就午階南席位北向立賛者曰再拜大樂令再拜升壇
就位次引監察御史奉禮郎太祝太官令入就午階南
席位北向立次引三獻官入就卯階東席位西向立禮
直官稍前賛有司行事欣安之樂作三成止太常升烟
燔牲首賛者曰再拜在位者皆再拜次引監察御史奉
禮郎太祝太官令升壇各就位(若立夏後申日祀雨師/雷神即太官令就雨師)
(壇酌/尊所)立定次引初獻詣盥洗位欽安之樂作(凡初獻升/降行止皆)
(作欽安/之樂)至位北向立搢笏盥手帨手執笏升詣風師神
位前北向立(若立夏後申日祀雨師雷神即/初獻詣雨師神位前酌獻准此)樂止容安
之樂作搢笏跪次引奉禮郎搢笏西向跪執事者以幣
授奉禮郎奉禮郎奉幣授初獻訖執笏興復位(若立夏/後申日)
(祀雨師雷神即奉禮郎先/詣雨師神位前西向立)初獻受幣奠訖執笏俛伏興
少退再拜樂止初獻時降壇樂作復位樂止(若立夏後/申日祀雨)
(師雷神即初獻降壇升詣雨師神位/前奠幣如上儀訖俱復位酌獻准此)少頃引初獻再詣
盥洗位樂作至位北向立搢笏盥手帨手執笏詣爵洗
位北向立搢笏洗爵拭爵以授執事者執笏升詣酌尊
所西向立樂止(若立夏後申日祀雨師雷神即升詣雨/師壇酌享所西向立亞終獻酌獻准此)
雍安之樂作執事者以爵授初獻初獻搢笏執爵執尊
者舉冪太官令酌犧尊之泛齊(若立夏後申日祀雨師/雷神即太官令酌泛齊)
(訖先詣雷神壇酌尊所北/向立亞終獻酌獻准此)初獻以爵授執事者執笏詣
風師神位前北向立搢笏跪執事者以爵授初獻初獻
執爵三祭酒奠爵執笏俛伏興少立樂止次引太祝詣
神位前東向搢笏跪讀祝文讀訖執笏興復位(若立夏/後申日)
(祀雨師雷神即太祝詣/雷神神位前東向立)初獻再拜降壇樂作復位樂止
次引亞獻詣盥洗位北向立搢笏盥手帨手執笏詣爵
洗位北向立搢笏洗爵拭爵以授執事者執笏升壇詣
酌尊所西向立雍安之樂作執事者以爵授亞獻亞獻
搢笏執爵執尊者舉冪太官令酌象尊之醴齊亞獻以
爵授執事者執笏詣風師神位前北向立搢笏跪執事
者以爵授亞獻亞獻執爵三祭酒奠爵執笏俛伏興少
退再拜訖樂止降復位次引終獻詣洗及升壇行禮並
如亞獻之儀降復位禮直官曰賜胙賛者承𫝊曰賜胙
再拜在位者皆再拜送神欣安之樂作一成止次引三
獻官詣望燎位有司詣神位前取幣祝版置於燎柴次
引監察御史太樂令奉禮郎太祝詣望燎位立定禮直
官曰可燎火燎半柴引初獻以下詣卯階東揖位立定
禮直官賛禮畢揖訖退太官令帥其屬徹禮饌監察御
史詣壇監視收徹訖退
　
　
　
　
　
　
　
　
　
　
　政和五禮新儀卷七十五
欽定四庫全書
　政和五禮新儀卷七十六
　　吉禮
　　　州縣祀風師雨師雷神儀
　　　　時日
　　　　齋戒
　　　　陳設
　　　　省牲
　　　　行事
　　　時日
州縣以立春後丑日祀風師前一日檢舉闗所屬排辦
(立夏後申日祀/雨師雷神准此)
　　　齋戒
前祀三日應行事執事官散齋兩日治事如故宿于正
寢不吊䘮問疾作樂判書刑殺文書决罰罪人及與穢
惡致齋一日其日質明赴祠所齋舎惟祭事得行餘悉
禁祀官已齋而闕者通攝行事
　　　陳設
前祀三日有司設行事執事官次于壇壝門外量地之
宜前二日有司牽牲詣祠所前一日掃除壇之上下設
登歌之樂于壇上稍南北向(應頒樂州/府則設)祀日丑前五刻
執事者設神位席(以/莞)神位版于壇上北方南向陳幣篚
於神位之左(幣以/白)祝版於神位之右置於坫次設祭器
皆藉以席掌饌者寔之左八籩為三行以右為上(第一/行形)
(塩在前魚鱐次之第二行乾桃在前乾䕩/乾棗次之第三行芡在前鹿脯榛實次之)右八豆為三
行以左為上(第一行芹菹在前筍菹次之第二行菁菹/在前韮菹魚醢次之第三行兔醢在前鹿)
(臡醓醢/次之)爼二一在籩前(實以羊熟十一體肩臂臑肫胳/正脊一直脊一横脊一長脅一)
(短脅一代脅一背二骨以並肩臑/在上端肫胳在下端脊脅在中)一在豆前(實以豕熟/十一體其)
(載如/羊)簠一簋一在籩豆外二俎間簠在左簋在右(簠實/以稷)
(簋寔/以黍)犧尊三象尊三為二重在壇上東南隅北向西上
犧尊在前皆有坫加勺冪為酌尊(犧尊一實明水為上/尊餘實泛齊初獻酌)
(之象尊一實眀水為上尊/餘實醴齊亞終獻酌之)太尊二山尊二在神位前(太/尊)
(一實泛齊山尊一實醴/齊各以一尊實明水)著尊二犧尊二象尊二壺尊六
在壇下(著尊一實盎齊犧尊一實醍齊象尊一實沉齊/各以一尊實明水壺尊三實𤣥酒三實三酒明)
(水𤣥酒皆在上五齊/三酒皆以本處酒充)皆北向西上加冪五齊三酒皆酌
設而不酌有司設燭於神位前洗二於卯階下北向(盥/洗)
(在東爵洗在西若立夏後申日祀雨/師雷神則設洗於雷神壇卯階下)罍在洗東加勺篚
在洗西南肆寔以巾(若爵洗之篚則/又寔以爵加坫)執罍篚者位於其
後又設揖位於卯階東内壝之外(若立夏後申日祀雨/師雷神即設位於雷)
(神壇卯階/東内壝外)初獻在南北向亞終及祝在北南向西上(祝/位)
(稍/却)積柴於燎壇設望燎位於其北三獻官在北南向西
上祝在東西向又設三獻官席位於卯階之東西向北
上設祝席位於午階之南北向設初獻飲福席位於午階之
西北向又設祝位於壇上在東西向(若立夏後申日祀/雨師雷神即設三)
(獻官位於雷神壇卯堦之東祝席位於西壇間午階之/南初獻飲福席位於雨師壇南又設祝位於雨師壇上)
　　　省饌
前祀一日祀官以下常服閱饌物視牲充腯詣厨省鑊
視滌溉訖各還齋所晡後有司掃除壇之上下
　　　行事
祀日丑前五刻(行事春用丑時七/刻夏用丑時一刻)行事執事官各就次
掌饌者帥其屬寔饌具畢賛者引初獻(凡行事執事官/行止皆賛禮者)
(引/)升自卯階(凡行事執事官/升降皆自卯階)㸃視陳設訖次樂工升卯
階各入就位初獻退就次各服其服次引初獻以下詣
卯階東揖位風師神位前北向立搢笏跪執事者以爵
授亞獻執爵三祭酒奠爵執笏俛伏興少退再拜訖樂
止降復位次引終獻詣及洗升壇行事並如亞獻之
儀降復位次引初獻詣飲福位北向立執事者各以
爵酌福酒合置一爵持爵詣初獻之左西向立初獻再
拜搢笏跪受爵祭酒啐酒奠爵執饌者以胙爼進減神
位前胙肉加於俎上又以豆取黍稷飯合置一豆先以
飯授初獻初獻受以授執饌者又以爼授初獻初獻受
以授執饌者執事再以爵授初獻初獻啐爵執事受虚
爵復於坫初獻執笏俛伏興再拜退復位賛禮者曰賜
胙再拜在位者皆再拜(已飲福受/胙者不拜)送神欣安之樂作一
成止次引初獻以下就望燎位執事者詣神位前取幣
祝版置於燎柴賛禮者曰可燎火燎半柴引初獻以下
詣卯階東揖位立賛禮者賛禮畢揖訖退有司監徹禮
饌乃退
　
　
　
　
　
　
　
　
　
　
　
　政和五禮新儀卷七十六
欽定四庫全書
　政和五禮新儀卷七十七
　　吉禮
　　　祀㑹應廟儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以仲春擇日祀㑹應廟闗太史局太
史局擇日報太常寺太常寺參酌訖具時日散告
　　　齋戒
前祀五日應行事執事官散齋三日治事如故宿於正
寢不弔䘮問疾作樂判書刑殺文書决罰罪人及與穢
惡致齋二日(光禄少卿太/官令齋一日)於本司(無本司者於本/廟質明至齋所)惟祀
事得行其餘悉禁前祀一日質明俱赴祠所齋宫官給
酒饌祀官已齋而闕者通攝行事
　　　陳設
前祀二日光禄牽牲詣祠所前一日有司掃除廟之内
外光禄陳禮饌於堂之東南南向太常設省饌位版於
禮饌之南三獻官在南北向西上監察御史在西東向
光禄少卿大樂令奉禮郎太祝太官令在東西向北上
(凡設奉禮郎以/下位皆稍却)大晟設登歌之樂於堂上前楹間稍南
北向祀日丑前五刻禮直官賛者諸司職掌各服其服
太常陳幣篚各於神位之左(幣随/方色)祝版各於神位之右
置於坫次設祭器皆藉以席光禄寔之每位左十籩為
三行以右為上(第一行乾桃在前乾棗形鹽魚鱐次之/第二行鹿脯在前榛實乾桃次之第三)
(行菱在前/芡栗次之)右十豆為三行以左為上(第一行芹菹在前/筍菹葵菹菁菹次)
(之第二行韮菹在前魚醢兔醢次之/第三行豚拍在前鹿臡醓醢次之)俎二一在籩前(實/以)
(羊腥七體兩髀兩肩兩脅並脊兩/髀在兩端兩肩兩脅次之脊在中)一在豆前(實以豕腥/七体其載)
(如/羊)又俎六在豆右為三重以北為上(第一重一實以羊/腥腸胃肺離肺一)
(在上端刌肺三次之腸三胃三又次之一實以豕腥膚/九横載第二重一實以羊熟腸胃肺一實以豕熟膚其)
(載如腥第三重一實以羊熟十一體肩臂臑肫胳正脊/一横脊一直脊一長脅一短脅一代脅一皆二骨以並)
(肩臂臑在上端肫胳在下端脊脅在中一實/以豕熟十一體其載如羊皆羊在左豕在右)簠二簋二
在籩豆外二俎間簠在左簋在右(簠實以稲粱粱在稲/前簋實以黍稷稷在)
(黍/前)設犧尊四象尊四為三重在堂上東西隅北向西上
犧尊在前皆有坫加勺幂為酌尊(犧尊一實明水為上/尊餘實泛齊代以供)
(内法酒初獻酌之象尊一實明水為上尊/餘實醴齊代以祠祭法酒亞終獻酌之)設太尊二山
尊二在神位前(太尊一實泛齊山尊一實/醴齊各以一尊實明水)著尊二犧尊
二象尊二壺尊六在堂下(著尊一實盎齊犧尊一實醍/齊象尊一實沉齊各以一尊)
(實明水壺尊三實𤣥酒三/實三酒明水𤣥酒皆在上)俱北向西上加冪五齊三酒
皆設而不酌太常設燭於神位前洗二於東階下直東
霤北向(盥洗在東/爵洗在西)罍在洗東加勺篚在洗西南肆寔以
巾(若爵洗之篚則/又實以爵加坫)執罍篚者位於其後又設揖位於廟
南門外三獻官在西東向監察御史大樂令奉禮郎太
祝太官令在東西向俱北上積燎柴於堂之東南設望
燎位於其北三獻官在北南向西上監察御史大樂令
席南向奉禮郎太祝太官令位其後俱西上光禄少卿
席位於監察御史之東北向又設監察御史位於堂上
前楹西東向奉禮郎太祝在西東向北上大樂令於樂
簴北太官令於酌尊所俱北向
　　　省饌
前祀一日行事執事官集初獻齋所肄儀太祝習讀祝
文及視幣訖次禮直官賛者分引行事執事官就堂東
南省饌位(凡初獻行事禮直官/引餘官皆賛者引)立定禮直官賛揖所司
省饌具畢禮直官賛省饌畢揖訖俱還齋所次引監察
御史詣厨省鑊視祭器滌溉及視牲充腯乃還齋所未
後一刻太官令帥宰人以鸞刀割牲遂烹牲晡後有司
帥其屬掃除廟之内外訖還齋所
　　　行事
祀日丑前五刻(行事用丑/時七刻)太官令帥其屬寔饌具畢次
引光禄卿入詣殿庭席位北向立賛者曰再拜光禄少
卿再拜升自東階(凡行事執事官/升降皆自東階)㸃視禮饌畢次引監
察御史升堂㸃閱陳設糾察不如儀者(凡㸃視及㸃閲/皆先詣廣仁王)
(位以至/次位)次樂正帥工人升東階各入就位光禄少卿還
齋所餘官各服祭服次引行事執事官詣廟門南門外
揖位立定禮直官賛揖次引大樂令先入就堂下席位
北向立賛者曰再拜大樂令再拜升堂就位次引監察
御史奉禮郎太祝太官令入就堂下席位北向立次引
三獻官入就堂下席位西向立禮直官稍前賛有司謹
具請行事禧安之樂作三成止太常升煙燎燔牲首賛
者曰再拜在位者皆再拜次引監察御史奉禮郎太祝
太官令升堂各就位(太官令就廣仁/王位酌尊所)立定次引初獻詣
盥洗位雅安之樂作(凡初獻升降行止/皆作雅安之樂)至位北向立搢
笏盥手帨手執笏詣廣仁王神位前北向立樂止乂安
之樂作搢笏跪次引奉禮郎搢笏西向跪執事者以幣
授奉禮郎奉禮郎以幣授初獻訖執笏興先詣嘉澤王
神位前西向立初獻受幣奠訖執笏俛伏興少退再拜
次詣嘉澤王位次詣孚惠王位次詣義濟王位次詣靈
澤王位奠幣並如上儀樂止奉禮郎復位初獻將升階
樂作復位樂止少頃引初獻再詣盥洗位樂作至位北
向立搢笏盥手帨手執笏詣爵洗位北向立搢笏洗爵
拭爵以授執事者執笏升詣廣仁王位酌尊所西向立
樂止愷安之樂作執事者以爵授初獻初獻搢笏執爵
執尊者舉冪太官令酌犧尊之泛齊訖先詣嘉澤王位
酌尊所北向立初獻以爵授執事者執笏詣廣仁王神
位前北向立搢笏跪執事以爵授初獻初獻執爵三祭
酒奠爵執笏俛伏興少立樂止次引太祝詣神位前東
向搢笏跪讀祝文讀訖執笏興先詣嘉澤王神位前東
向立初獻再拜詣每位行禮並如上儀太官令復詣廣
仁王位酌尊所太祝復位初獻將降壇樂作復位樂止
次引亞獻詣爵洗位北向立搢笏洗爵拭爵以授執事
者執笏升詣廣仁王位酌尊所北向立嘉安之樂作執
事者以爵授亞獻亞獻搢笏執爵執事者舉冪太官令
酌象尊之醴齊訖先詣嘉澤王位酌尊所北向立亞獻
以爵授執事者執笏升詣廣仁王神位前北向立搢笏
跪執事者以爵授亞獻亞獻執爵三祭酒奠爵執笏俛
伏興少退再拜次詣每位行禮並如上儀樂止降復位
次引終獻詣洗及升堂行禮並如亞獻之儀降復位禮
直官曰賜胙賛者承𫝊曰賜胙再拜在位者皆再拜送
神登安之樂作一成止次引三獻官詣望燎位有司各
詣神位前取幣祝版置於燎柴次引監察御史大樂令
奉禮郎太祝詣望燎位立定禮直官曰可燎火燎半柴
引初獻以下詣廟南門外揖位立禮直官賛禮畢揖訖
退太官令帥其屬徹禮饌監察御史詣堂監視收徹訖
退
　
　
　
　
　政和五禮新儀卷七十七
欽定四庫全書
　政和五禮新儀卷七十八
　　吉禮
　　　祀司中司命司民司禄儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以立冬後亥日祀司中司命司民司
禄闗太史局太史局以其日報太常寺太常寺參酌訖
具時日散告
　　　齋戒
前祀三日應行事執事官散齋二日治事如故宿於正
寢不吊䘮問疾作樂判書刑殺文書决罰罪人及與穢
惡致齋一日其質明赴祠所齋宫惟祀事得行其餘悉
禁官給酒饌祀官已齋而闕者通攝行事
　　　陳設
前祀二日儀鸞司設行事執事官次於壇壝門外量地
之宜光禄牽牲詣祠所前一日陳禮饌於齋宫太常設
省饌位版於禮饌之南獻官在南北向監察御史在西
東向大樂令光禄丞太祝太官令在東西向北上大晟
設登歌之樂於司中壇上稍南北向祀日丑前五刻禮
直官賛者諸司職掌各服其服太常設神位席(以/莞)太史
設神位版於每壇上北方南向太常設祝版各於神位
之右置於坫次設祭器皆藉以席光禄寔之每位各左
八籩為三行以右為上(第一行形鹽在前魚鱐次之第/二行乾桃在前乾棗次之第三)
(行芡在前鹿/脯榛實次之)右八豆為三行以左為上(第一行芹菹在/前筍菹次之第)
(二行菁菹在前韮菹魚醢次之第/三行􁃿醢在前鹿臡醓醢次之)俎二一在籩前(實以/羊熟)
(十一體肩臂臑肫胳正脊一直脊一横脊一長脅一短/脅一代脅一皆二骨以並肩臂臑在上端肫胳在下端)
(脊脇/在中)一在豆前(實以豕熟十一/體其載如羊)簠一簋一在籩豆外二
俎間簠在左簋在右(簠實以稷/簋實以黍)設犧尊三在壇上東南
隅北向西上皆有坫加勺冪為酌尊(一實以明水為上/尊餘實泛齊代以)
(供内/法酒)又設太尊二山尊二在神位前(太尊一實泛齊山/尊一實醴齊各以)
(一尊實/明水)著尊二犧尊二象尊二壺尊六在壇下(著尊一/實盎齊)
(犧尊一實醍齊象尊一實沉齊各以一尊實明/水壺尊三實𤣥酒三實三酒明水𤣥酒皆在上)俱北向
西上加冪五齊三酒皆設而不酌太常設燭於神位前
洗二於卯階東北向(盥洗在東/爵洗在西)罍在洗東加勺篚在洗
西南肆實以巾(若盥洗之篚則/又實以爵加坫)執罍篚者位於其後又
設位於司禄壇卯階東獻官在南北向監察御史大樂
令太祝太官令在北南向西上積柴於燎壇設望燎位
於其北獻官在北南向監察御史在東西向大樂令太
祝在東西向又設獻官席位於司禄壇卯階之東西向
監察御史大樂令席位於四壇之南中間北向太祝太
官令位其後西上光禄丞席位於監察御史之東北向
又設監察御史位於司中壇上東向太祝於司禄壇上
西向大樂令位於樂簴北太官令於酌尊所俱北向
　　　省饌
前祀一日行事執事官集獻官齋所肄儀太祝習讀祝
文及視神位版次賛者分引行事執事官詣齋宫内省
饌位(凡行事執事/官皆賛者引)立定賛者賛揖所司省饌具畢賛者
曰省饌訖揖訖俱還齋所次引監察御史詣厨省鑊眡
祭器滌溉及視牲充腯乃還齋所未後一刻太官令率
宰人以鸞刀割牲遂烹牲晡後有司帥其屬掃除壇之
上下訖還齋所
　　　行事
祀日丑前五刻(行事用丑/時七刻)獻官以下並赴壇所就位次
太官令帥其屬實饌具畢次引光禄丞入詣四壇之間
席位北向立賛者曰再拜光禄丞再拜升自卯階(凡行/事執)
(事官升降/皆自卯階)㸃視禮饌畢次引監察御史陞壇㸃閲陳設
糾察不如儀者(凡㸃視及㸃閲皆先/詣司中壇以至次壇)次樂正帥工人升
司中壇卯階各入就位光禄丞還齋所餘官各服祭服
次引行事執事官就司禄壇夘階東揖位立定賛者賛
揖次引大樂令先入就四壇南席位北向立賛者曰再
拜大樂令再拜升壇就位次引監察御史太祝太官令
入就四壇南席位北向立次引獻官入就司禄壇卯階
東席位西向立賛者稍前賛有司謹具請行事欣安之
樂作三成止太常升烟燔牲首賛者曰再拜在位者皆
再拜次引監察御史太祝太官令俱升壇各就位(太官/令就)
(司中酌/尊所)立定次引獻官詣盥洗位欽安之樂作(凡獻官/升降行)
(止皆作欽/安之樂)至位北向立搢笏盥手帨手執笏詣爵洗位
北向立搢笏洗爵拭爵以授執事者執笏升詣司中酌
尊所西向立樂止雍安之樂作執事者以爵授獻官獻
官搢笏執爵執尊者舉冪太官令酌犧尊之泛齊訖先
詣司命壇酌尊所北向立獻官以爵授執事者執笏詣
司中神位前北向立搢笏跪執事者以爵授獻官獻官
執爵三祭酒奠爵執笏俛伏興少立樂止次引太祝詣
神位前東向搢笏跪讀祝文讀訖執笏興先詣司命壇
神位前東向立獻官再拜次詣司命壇次詣司民壇次
詣司禄壇行禮並如上儀訖太官令復詣司中酌尊所
太祝復位獻官將降壇樂作復位樂止送神欣安之樂
作一成止次引獻官詣望燎位有司各詣神位前取祝
版置於燎柴次引監察御史大樂令太祝詣望燎位立
定賛者曰可燎火燎半柴引獻官以下詣司禄壇卯階
東揖位立賛者賛禮畢揖訖退太官令帥其屬徹禮饌
監察御史詣壇監視收徹訖退
　
　
　
　
　
　
　
　
　政和五禮新儀卷七十八
欽定四庫全書
　政和五禮新儀卷七十九
　　吉禮
　　　祀靈星夀星儀
　　　　時日
　　　　齋戒
　　　　陳設
　　　　省饌
　　　行事
　　　時日
太常寺預於隔季以立秋後辰日祀靈星秋分日祀夀
星闗太史局太史局以其日報太常寺恭酌訖具時日
散告
　　　齋戒
前祀三日應行事執事官散齋二日治事如故宿於正
寢不弔䘮問疾作樂判書刑殺文書决罰罪人及與穢
惡致齋一日其日質明赴齋宫惟祀事得行其餘悉禁
官給酒饌祀官已齋而闕者通攝行事
　　　陳設
前祀二日儀鸞司設行事執事官次於壇壝門外量地
之宜光禄牽牲詣祠所及陳禮饌於獻官齋所東南太
常設省饌位版於禮饌之南北向監察御史在西東向
光禄丞太祝太官令在東西向北上祀日丑前五刻禮
直官賛者諸司職掌各服其服太常設神位席(以/莞)太史
設神位版於壇上北方南向祝版於神位之右置於坫
次設祭器皆藉以席光禄寔之左八籩為三行以右為
上(第一行形鹽在前魚鱐次之第二行乾桃在前/乾䕩乾棗次之第三行芡在前鹿脯榛實次之)右八
豆為三行以左為上(第一行芹菹在前筍菹次之第二/行菁菹在前韮菹魚醢次之第三)
(行􁃿醢在前鹿/臡醓醢次之)俎二一在籩前(實以羊熟十一體肩臂/臑肫胳正脊一直脊一)
(横脊一長脅一短脅一代脅一皆二骨以並/肩臂臑在上端肫胳在其下端脊脅在中)一在豆前
(實以豕熟十一/體其載如羊)簠一簋一在籩豆二俎間簠在左簋在
右(簠實以稷/簋實以黍)設犧尊三在壇上東南隅北向皆有坫加
勺冪為酌尊(一實明水為上尊餘實/泛齊代以供内法酒)又設太尊二山尊
二在神位前(太尊一實泛齊山尊一實/醴齊各以一尊實明水)著尊二犧尊二
象尊二壺尊六在壇下(著尊一實盎齊犧尊一實醍齊/象尊一實沉齊餘實明水為上)
(尊壺尊三實𤣥酒三實/三酒明水𤣥酒皆在上)俱北向西上加冪五齊三酒皆
設而不酌太尊設燭於神位前洗二於卯階東北向(盥/洗)
(在東爵/洗在西)罍在洗東加勺篚在洗西南肆寔以巾(若爵洗/之篚則)
(又實以/爵加坫)執罍篚者各位於其後又設揖位於卯階東獻
官在南北向監察御史太祝太官令在北南向西上積
柴於燎壇設望燎位於其北獻官在北南向監察御史
在西東向太祝在東南向(惟不設光禄/丞大官令位)設獻官席位於
卯階之東西向監察御史席位於午階之南北向太祝
太官令位其後西上光禄丞席位於監察御史之東北
向又設監察御史位於壇上東向太祝位於壇上西向
太官令位於酌尊所北向
　　　省饌
前祀一日行事執事官集獻官齋所肄儀太祝習讀祝
文及視神位版次賛者分引行事執事官詣省饌位(凡/行)
(事執事官/皆賛者引)立定賛者賛揖所司省饌具畢賛者曰省饌
訖揖訖俱還齋所次引監察御史詣厨省鑊視祭器滌
溉及視牲充腯乃還齋所未後一刻太官令帥宰人以
鸞刀割牲遂烹牲晡後有司帥其屬掃除壇之上下訖
還齋所
　　　行事
祀日丑前五刻(行事用丑/時一刻)獻官以下並赴壇所就次太
官令帥其屬實饌具畢次引光禄丞入詣午階之南席
位北向立賛者曰再拜光禄丞再拜升自卯階(凡行事/執事官)
(升降皆/自卯階)㸃視禮饌畢次引監察御史升壇㸃閱陳設糾
察不如儀者光禄丞還齋所餘官各服祭服次引行事
執事官詣卯階東揖位立定賛者賛揖次引監察御史
太祝太官令次引獻官各入就位太常升煙燔牲首賛
者曰再拜在位者皆再拜次引監察御史太祝太官令
俱升壇各就位立定次引獻官詣盥洗位北向立搢笏
盥手帨手執笏詣爵洗位搢笏洗爵拭爵以授執事者
執笏升詣酌尊所西向立執事者以爵授獻官獻官搢
笏執爵執尊者舉幂太官令酌犧尊之泛齋訖獻官以
爵授執事者執笏詣神位前北向立搢笏跪執事者以
爵授獻官獻官執爵三祭酒奠爵執笏俛伏興次引太
祝詣神位前東向搢笏跪讀祝文讀訖執笏興復位獻
官再拜訖降復位次引獻官詣望燎位有司詣神位前
取祝版置於燎柴次引監察御史太祝詣望燎位立定
賛者曰可燎火燎半柴引獻官以下詣卯階東揖位立
賛者賛禮畢揖訖退太官令帥其屬徹禮饌監察御史
詣壇監視収徹訖退
　
　
　
　
　政和五禮新儀卷七十九
欽定四庫全書
　政和五禮新儀卷八十
　　吉禮
　　　皇帝祭皇地祗儀一
　　　　時日
　　　　齋戒
　　　　奏告
　　　　陳設
　　　　車駕自太廟詣青城
　　　　省牲器
　　　　奠玉幣
　　　　進熟
　　　　望燎
　　　　明禋殿受賀
　　　　車駕還内
　　　　宣德門肆赦
　　　時日
前期降御札以來年夏日至祭地于方壇太常寺具時
日散告
　　　齋戒
前祀十日質明有司設行事執事及陪祠文武官位于
朝堂太宰刑部尚書在北南向太宰在右刑部尚書在
右(刑部尚/書稍却)行事太宰左丞在南吏部禮部户部侍郎大
司樂光禄卿大樂令光禄丞功臣獻官在其南(凡設大/樂令以)
(下位皆/稍却)次分獻官次執事官又于其南俱北向西上監
察御史位二在西東向北上讀册舉册官奉禮恊律郎
太祝郊社太官令在東西向俱北上(奉禮即以下/位皆稍却)設陪
祠文武百官位于行事官之南又設行事執事及陪祠
親王宗室位于太廟齋坊少宰刑部侍郎在北南向少
宰在左刑部侍郎在右(刑部侍/郎稍却)亞終獻在南北向西上
親王及行事執事陪祠宗室在東西向北上東上閤門
御史臺太常寺以下分引羣官各就位(凡將引行事埶/事陪祠文武官)
(立班即御史臺引殿中/侍御史一員先入就位)太宰讀誓于朝堂刑部尚書涖
之少宰讀誓于太廟齋坊刑部侍郎涖之誓文曰今年
五月某日夏日至皇帝祭地于方壇前二日朝獻景靈
宫前一日朝饗太廟各揚其職其或不恭國有常刑讀
訖(内朝堂埶事官奉禮郎以下文官宣/德郎以下武官從義郎以下先退)餘官並對拜訖
退皇帝散齋七日於别殿致齋三日(一日于大慶殿一/日于太廟一日于)
(青/城)凡散齋不弔喪問疾作樂有司不奏刑殺文書致齋
日前後殿不視事惟行祭事前致齋一日殿中監帥其
屬尚舎鋪御座于大慶殿當中南向設東西房于御座
之左右稍北又設西閤及齋室于殿後之左右殿上前
楹施簾致齋之日質明有司陳大駕鹵簿于宣德門外
尚輦陳平輦于垂拱殿庭文武百官俱就次各服其服
東上閤門奏請皇帝未後詣齋室通事舎人自下分引
知樞宻院以下詣垂拱殿庭立班東上閤門附内侍進
班齊牌垂拱殿簾降皇帝乗輦出至殿上少駐輦官迎
駕自賛常起居宣輦官上殿簾卷鳴鞭行門禁衛諸班
親從迎駕自贊常起居次舎人先贊知内侍省官以下
常起居次樞宻以下通班常起居贊祗候引駕樞宻知
客省事以下至僉書東上閤門官分左右立六尚局應
奉官祇應武功大夫以下並先退次管軍臣僚宣名常
起居贊祇候引駕並分左右前導輦降東階垂拱殿門
外禁衛諸班親從自贊常起居次行宫使御營廵檢一
班常起居(如通侍大夫以下知客省事以下知内侍兩/省帶御器械官充行宫使御營巡檢各歸本)
(班/)至大慶殿後閣降輦入西閣大慶簾降前導官並就
次易朝服詣御榻前分左右侍立(知樞宻院事簽書樞/宻院事在東西向北)
(上同知樞宻院事在西東向左輔一員在知樞宻院之/北贊拜東上閤門官一員又在其北並西向知客省事)
(以下在簽書樞宻院事之南稍東西向北/上簽書知客省事以下又在其南稍却)通事舎人等
分引行事執事陪祠文武官各綪結佩入詣大慶殿立
班次引禮部郎奏請中嚴侍臣詣幄奉迎内外符寳郎
奉寶先出陳于御榻之左右少頃引禮部侍郎奏外辦
皇帝服通天冠絳紗袍綪結佩出西閤乗輿稱警蹕侍
衛如常儀由西房至御榻西降輿皇帝升御座南向侍
臣夾侍贊拜東上閤門官于榻前贊樞宻以下拜殿之
上下應在位官皆再拜(東上閤門官贊拜訖轉身北/向隨拜訖面西贊各祇候)次
禮直官引左輔詣御座前俛伏跪奏稱左輔具官臣某
言請皇帝降座就齋室奏訖俛伏興還侍位(凡左輔奏/請准此)
皇帝降座乗輿由東房入齋室侍臣各還所司直衛者
如常儀通事舎人分引行事執事陪祠文武官以次出
(三省親王樞宻宗室/起居問聖體並如儀)應行事執事陪祠官及升降者並
散齋七日宿于正寢致齋二日各宿于次(三省樞宻院/官各宿于本)
(㕔都堂侍從官並尚書侍郎分宿于秘書省中書後省/餘官内庭有所司者各宿于其司諸方客使許赴陪位)
(者各宿/于其次)凡散齋治事如故惟不弔䘮問疾作樂判書刑
殺文書决罰罪人及與穢惡致齋之日官給酒饌惟祭
事得行其餘悉禁與祭之官已齋而闕者通攝行事
　　　奏告
前祭二日奏告太祖皇帝室如常告之儀
　　　陳設
前祀三日殿中監帥其屬尚舎設大次于外壇東門之
内道北南向小次于午階之東西向儀鸞司設文武侍
臣次于大次之前隨地之宜行事陪祠官宗室及有司
次于外壝東門之外設東方南方客使次于文官之後
西方北方客使次于武官之後又設饌幔于内壝東
西門之外道南北向北門之外道東西向(壇上及東/方南方午)
(階之東饌陳于東門外西方南方午階之/西饌陳于西門外北方之饌陳于門外北)前祭二日郊
社令帥其屬掃除壇之上下開瘞坎于壇上階之北壬
地方深取足容物南出陛光禄牽牲詣祠所大晟陳登
歌之樂于壇上稍南北向設宫架于壇南壝之外立舞
表于酇綴之間前祭一日太常設神位席太史設神位
版皇地祗位于壇上北方南向席以藁秸太祖皇帝位
于壇上東方西向席以蒲越木神勾芒東嶽于壇第一
龕東鎮海瀆第二龕東山林川澤于壇下東丘陵墳衍
原隰于内壝之内皆在夘階之北以南為上神州地祗
火神祝融南嶽于壇第一龕南鎮海瀆于第二龕南山
林川澤于壇下南丘陵墳衍原隰于内壝之内皆在午
階之東以西為上土神后土中嶽于壇第一龕中鎮于
第二龕中山林川澤于壇下中丘陵墳衍原隰于内壝
之内皆在午階之西以西為上金神蓐收西嶽于壇第
一龕西鎮海瀆于第二龕崑崙西山林川澤于壇下西
丘陵墳衍原隰于内壝之内皆在酉階之南以北為上
水神𤣥㝠北嶽于壇第一龕北鎮海瀆于第二龕北山
林川澤于壇下北丘陵墳衍原隰于内壝之内皆在子
階之西以東為上神州地祗席以槀秸餘以莞皆内向
奉禮郎禮直官設皇帝位版于壇下小次前西向飲福
位于壇下午階之西北向望燎瘞位于瘞坎之南北向
設爟火于望瘞位之西北向(東西各/六人)贊者設亞終獻位
小次之南稍東西向大禮使太宰左丞又于其南行事
吏部户部禮部尚書吏部禮部侍郎光禄卿讀册舉册
官光禄丞位于大禮之東(光禄丞/稍却)奉禮郎搏黍太祝郊
社太官令位于小次之東北俱西向北上監察御史位
二一于壇下午階西南一于子階西北俱東向協律郎
位二一于壇上樂簴之西北一于宫架之西北俱東向
大樂令位于登歌樂簴之北大司樂位于宫架之北良
醖令位于酌尊所俱北向又設陪祠文武百官位于執
事官之南諸方客使在文官之南隨其方國光禄陳牲
于東壝門外西向祝史各位于牲後太常設省牲位于
牲西大禮使太宰左丞在南北向東上分獻官位于其
後行事吏部户部禮部尚書吏部禮部侍郎大司樂光
禄卿讀册舉册官大樂令光禄丞奉禮協律郎搏黍太
祝郊社太官令在北南向西上(凡設大樂令以/下位皆稍却)監察御
史在吏部尚書之西異位稍却光禄陳禮饌于東壝門
外道南北向太常設饌位版于禮饌之南大禮使太宰左
丞在北南向西上分獻官位于其後監察御史位二俱
在西東向北上行事吏部户部禮部尚書吏部禮部侍
郎大司樂光禄卿讀册舉册官大樂令光禄丞奉禮協
律郎搏黍太祝郊社太官令在東西向北上禮部帥其
屬設册祝案于神位之右司尊彛帥其屬設玉幣篚于
酌尊所次設籩豆簠簋正配位皆左十有一籩右十有
一豆俱為三行爼三一在籩前二在豆右為二重登一
在籩豆間簠一簋一在籩豆外簠在左簋在右又設尊
坫之位正配位皆太尊五山尊五為二重在壇上東南
隅北向西上(配位設于正/位酒尊之東)太尊在前皆有坫加勺冪為
酌尊又設太尊二山尊二在神位前著尊二犧尊二在
午階之西第一龕(配位設于酉階/之北第一龕)象尊二壺尊六在壇
下午階之西俱北向西上(配位設于酉階上/之北俱東向北)皆加冪設而
不酌又設從祀籩豆簠簋之位第一龕每位皆左十籩
右十豆俱為三行爼二在籩豆前登一盤一在籩豆間
簠一簋一在籩豆外簠在左簋在右爵一在俎前加坫其
餘神位每位皆左二籩右二豆爼一在神位前爵一次
之簠一簋一在爵之前簠在左簋在右登一在籩豆間
又設從祀神坫之位第一龕每方犧尊二象尊二第二
龕每方山尊二山林川澤每方蜃尊二餘每方散尊二
皆加勺冪在神位之左又設正配位籩豆簠簋盤爼各
一于饌幔内設御洗二于壇下午階東南北向(盥洗在/東爵洗)
(在/西)罍在洗東加勺篚在洗西南肆寔以巾(若爵洗之篚/則又實以爵)
(加/坫)設皇帝位于洗南北向内侍酌水位于洗東執巾位
于酌水内侍之北俱西向吏部侍郎位于洗爵之西東
向又設亞獻盥洗爵洗于本位之南分獻官盥洗爵洗
各于其方陛道之左罍篚各設于左右皆内向執罍篚
者各于其後祭日丑前五刻郊社令與太史設皇地祗
太祖皇帝神位版于壇上又設神州地祗五嶽位于壇
第一龕太府卿少府監帥其屬陳玉幣于篚(皇地祗玉/以黄琮神)
(州地祗王嶽以兩圭有邸皆盛以匣皇地祗配帝幣以/黄神州地祗以黒五行官五方嶽鎮海瀆以下各從方)
(色/)禮神之玉各置于神位前瘞玉加于幣光禄卿帥其
屬入實正配位籩豆簠簋(籩三行以右為上第一行形/鹽在前魚鱐糗餌次之第二)
(行榛實在前乾桃乾䕩乾棗次之第三行菱在前芡筍/荔實鹿脯次之豆三行以左為上第一行芹菹在前)
(菹葵菹菁菹次之苐二行韮菹在前酏食魚醢兔醢次/之第三行豚拍在前鹿臡醓醢次之簠實以稻簋實以)
(黍登實/以太羮)太官令帥其屬入實爼(籩前之俎一實以牛腥/七體兩髀兩肩兩脅并)
(脊兩髀在兩端兩脅次之脊中豆右之俎二為二重以/北為上第一重實以牛腥腸胃肺離肺一在上端刌肺)
(三次之腸三胃三次之第二重實以羊牛/熟腸胃其載如腥若配位即以東為上)良醞令帥其
屬入實尊(太尊寔以泛齊山尊寔以醴齊著尊實以盎/齊犧尊實以醍齊象尊實以沉齊各以一尊)
(實明水壺尊三實𤣥酒三/實三酒明水𤣥酒皆在上)又實從祀之饌(第一龕籩三/行以右為上)
(第一行乾䕩在前乾桃形鹽魚鱐次之第二行鹿脯在/前荔實乾桃次之第三行菱在前芡榛實次之豆三行)
(以右為上第一行芹菹在前筍菹葵菹/次之第三行豚拍在前鹿臡醓醢次之)簠實以稻粱粱在
稻前簋實以黍稷稷在黍前(籩前之俎實以羊腥髀一豆/前之俎實以豕腥髀一登實)
(以大羮槃實以血爵實以泛齊其餘諸神位毎位左二/籩荔實在前鹿脯次之右二豆菁菹在前鹿臡次之簠)
(實以稷簋寔以黍俎實以羊豕/腥肉登實以大羹爵實以齊酒)又寔從祀之尊(犧尊實/以泛齊)
(山尊實醴齊蜃尊實以沉齊散尊實以/清酒各以一尊實明水象尊俱實明水)太常設燭於神
位前又設大禮使以下行事執事官揖位于卯階之東
内壝外如省牲位所司陳異寶嘉瑞及伐國之寳于宫
架之南東西相向
　
　
　
　政和五禮新儀卷八十
欽定四庫全書
　政和五禮新儀卷八十一
　　吉禮
　　　皇帝祭皇地祗儀二
　　　車駕自太廟詣青城
前祀一日皇帝於太廟朝饗畢既還大次禮部郎中奏
觧嚴皇帝常服乘輿還齋殿所司轉仗衛鹵簿陪祠文
武官先赴方壇齋宫導駕官以下就次各服其服尚輦
奉御進輿於齋殿乘黄令進輅于廟南門外少西南向千
牛將軍一員位于輅前北向門下侍郎一員位于左輔
之前贊者二人位又于其前質明知客省事以下知内侍
省以下帶御器械官祗應武功大夫以下并六尚局應
奉官于齋殿前鬬班立定東上閤門御史臺太常寺分
引管軍臣僚及左輔門下侍郎太僕卿乘黄令詣齋殿
門外立班並北向東上(乘黄令/位其後)次引導駕官以下俱詣
大次門外分東西相向立以俟奉迎前導次行宫使御
營巡檢各就位立定禮直官通事舎人引禮部侍郎奏
請中嚴(凡左輔門下侍郎禮部侍郎/奏請皆禮直官通事舎人引)少頃又奏外辦皇
帝服通天冠絳紗袍乘輿以出稱警蹕如常儀行門禁
衛諸班親從迎駕奏聖躬萬福知客省事以下知内侍
省以下帶御器械官祇應武功大夫以下六尚局應奉
官鬬班迎駕奏聖躬萬福次管軍臣僚宣名奏聖躬萬
福次左輔以下常起居次導駕官北向常起居(内有已/起居者)
(止奏聖/躬萬福)分東西立次行宫使御營廵檢常起居(該宣名/者皆宣)
(名/)太僕卿出詣玉輅所攝衣而升正立執轡導駕官前
導皇帝至廟南門内少東左輔進當輿前俛伏跪奏左
輔具官臣某言請皇帝降輿奏訖俛伏興少退(凡左輔/奏請准)
(此/)皇帝降輿步出門外至玉輅所千牛將軍前跪執轡
左輔奏請升輅乘黄令稍前東向進玉輅皇帝升輅太
僕卿立授綏導駕官分左右歩導門下侍郎進當輅前
俛伏跪奏請稱門下侍郎具官臣某言請車駕進發奏
訖俛伏興退復位(凡門下侍郎/奏請准此)車駕動稱警蹕左輔先
詣廟西門内以俟門下侍郎及贊者夾侍以出千牛將
軍夾輅而趨車駕將及廟西門至侍臣上馬所門下侍
郎前奏請車駕少駐勑侍臣上馬左輔前承㫖退稱曰
制可門下侍郎退傳制稱侍臣上馬贊者承𫝊勅侍臣
上馬諸侍衛之官各督其屬左右翊駕在黄麾内符寶
郎奉八寶前導殿中監後部從導駕官夾侍于前贊者
在左輔門下侍郎之前侍臣上馬畢門下侍郎奏請車
駕進發車駕動稱警蹕不鳴鼔吹駕鹵簿前導赴青城
車駕將至青城東上閤門御史臺分引陪祠文武官宗
室客使禮直官賛者引行事執事官俱詣明禋門外立
班再拜奉迎訖退(内有已起居者/止奏聖躬萬福)車駕及門少駐文武
侍臣皆下馬導駕官少導入門車駕動千牛將軍夾輅
而趨至明禋殿前廻輅南向千牛將軍立於輅右左輔
奏請皇帝降輅乘輿尚輦奉迎進輿于輅後皇帝乘輿
入齋殿侍衛如常儀導駕官步導至殿前皇帝降輅歸
後閣簾降通事舎人承㫖勑羣官各還次學士院以祝
册授通進司進御書訖付尚書禮部
　　　省牲器
省牲之日午後十刻去壇三百步禁行者未後二刻郊
社令帥其屬掃除壇上下司尊彛帥府史及執事者以
祭器入設于位(凡設祭器皆藉以/席籩豆又加巾葢)太府卿少府監陳玉
幣于篚(告潔畢/權徹)未後三刻禮直官贊者分引大禮使以
下詣東壝門外省牲位立定光禄卿丞與執事者牽牲
就位禮直官贊揖訖大司樂入行樂架(凡亞終獻行事/皆禮直官太常)
(博士引大禮使太宰左丞行事/皆禮直官引餘官皆贊者引)次引禮部尚書升自卯
階視滌濯(凡行事執事官/升降皆自卯階)次引太宰申視滌濯執事者
皆舉冪曰潔俱復位禮直官前曰告潔畢請省牲次引
禮部尚書侍郎稍前省牲訖退復位次引光禄卿出班
廵牲一匝西向躬曰充曰備次引光禄丞出班廵牲
一匝西向躬曰腯俱復位禮直官贊揖稍前曰請就省
饌位揖訖引大禮使以下各就位立禮直官贊揖所司
省饌具畢禮直官贊省饌畢揖訖俱還齋所光禄卿丞
及執事者以次牽牲詣厨授太官令次引禮部尚書詣
㕑省鼎鑊視滌溉協律郎展視樂器乃還齋所晡後一
刻太官令帥宰人以鸞刀割牲祝史各取毛血寔于槃
俱置饌所遂烹牲郊社令帥其屬掃除壇之上下
　　　奠玉幣
祀日丑前五刻(行事用丑/時一刻)諸祭官及陪祠之官各服其
服郊社令與太史官屬設神位版太府卿少府監陳玉
幣光禄卿入寔籩豆簠簋太官令入寔俎良醞令入
寔尊樂正帥工人二舞次以入與執尊罍篚冪者各就
位次引分獻執事官各位于龕陛上下並内外次通事
舎人等分引陪祠文武官宗室客使各入就位次禮直
官贊者分引大禮使以下行事執事官就卯階内壝門
外揖位立定禮直官贊揖先引大司樂以下入就位次
引監察御史以下入就位次引監察御史按視壇之上
下糾察不如儀者退復位次引大禮使以下俱入就位
尚輦奉迎進輿于齋殿皇帝服通天冠絳紗袍乗輿以
出近侍及扈從之官導從至大次門外皇帝降輿入次
簾降禮儀使樞宻院官太常卿東上閤門官太常博士
禮直官分立于大次外之左右次引禮部侍郎詣前奏
請中嚴少頃又奏外辦符寳郎奉寳陳于宫架之北禮儀
使當次前俛伏興跪奏禮儀使具官臣某言請皇帝行
事奏訖俛伏興還侍位(禮儀使奏/禮畢准此)簾卷皇帝衮冕以出
侍衛如常儀禮儀使以下前導至中壝門外殿中監跪
進大圭殿中少監副之(凡殿中監進圭/皆少監副之)禮儀使奏請執
大圭前導皇帝入自正門(侍衛不應入/者止于門外)協律郎跪俛伏
舉麾興(凡行禮執者取物/奠物皆跪俛伏興)工鼔柷宫架儀安之樂作(皇/帝)
(升降行止皆/作儀安之樂)至午階版位西向立偃麾戞敔樂止(凡樂/皆協)
(律郎跪俛伏舉麾興工鼓柷/而後作偃麾戞敔而後止)禮儀使以下分左右侍立
(凡行禮皆禮儀使樞宻院官太常卿東上閤門/官太常博士禮直官前導至位則分立于左右)禮儀使
前奏有司謹具請行事宫架寧安之樂作廣生儲祐之
舞八成止太常瘞血禮儀使奏請再拜皇帝再拜贊者
曰再拜在位官皆再拜内侍取玉幣于篚立于尊前(應/龕)
(陛上下諸位太祝取/玉幣亦各立于尊所)次引太宰吏部尚書侍郎升詣皇
地祗神位前立太宰吏部尚書俱西向北上侍郎東
向禮儀使前導皇帝詣盥洗位宮架樂作至洗位北向
立樂止内侍酌水以進禮儀使奏請搢大圭盥手内侍
跪取巾于篚興以進皇帝帨手内侍受巾跪奠于篚禮
儀使奏請執大圭前導皇帝升壇大禮使從(皇帝升降/大禮使皆)
(從左右侍衛/量人數升)宮架樂作至壇下樂止升自午階登歌樂
作至壇上樂止登歌嘉安之樂作殿中監跪進鎮圭禮
儀使奏請搢大圭執鎮圭前導皇帝詣皇地祗神位前
北向立内侍先詣設繅藉于地禮儀使奏請跪奠鎮圭
于繅藉執大圭俛伏興又奏請搢大圭跪内侍加玉于
幣以授吏部尚書吏部尚書授太宰太宰西向跪以進
禮儀使奏請授玉幣皇帝受奠訖吏部侍郎東向跪受
以興進奠于皇地祗神位前太宰吏部尚書侍郎俱詣
太祖皇帝神位前以俟禮儀使奏請執大圭俛伏興内
侍取鎮圭繅藉詣太祖皇帝神位前先設繅藉于地禮
儀使奏請再拜皇帝再拜訖樂止禮儀使前導皇帝詣
太祖皇帝神位前東向奠幣並如上儀(惟登歌作/恭安之樂)太宰
以下俱復位禮儀使前導皇帝還版位登歌樂作内侍
舉鎮圭繅藉以鎮圭授殿中監以還有司皇帝降階樂
止宫架樂作至版位西向立樂止初皇帝將奠配位之
幣贊者分引分獻官俱詣盥洗位搢笏盥手帨手執笏各
由其階升詣諸從祀神位前各搢笏跪奠幣執笏俛伏
興再拜祝史執事官各助奠訖退復位祝史奉毛血盤
立於壝門外由其階升太祝迎於壇上俱進奠於神位
前太祝與執事者退立於尊所
　
　
　
　
　
　政和五禮新儀卷八十一
欽定四庫全書
　政和五禮新儀卷八十二
　　吉禮
　　　皇帝祭皇地祗儀三
　　　進熟
祭日有司陳鼎二於神厨各在鑊右太官令帥進饌者
詣厨以匕升牛於鑊寔於一鼎(肩臂臑肫胳正脊一/直脊一横脊一長脅)
(一短脅一代脅一皆二/骨以並正配位各一鼎)皆設扄冪祝史對舉陳於
饌幔内重行西向以南為上光禄實籩豆簠簋於饌
幔内(籩實以粉豆實以糝食/簠實以粱簋實以稷)次引禮部侍郎詣饌所
視腥熟之節俟皇帝升奠玉幣訖還位樂止引禮部
尚書詣饌所執籩豆簠簋以入戸部尚書詣饌所奉
俎以入太官令入正門宫架豐安之樂作設於卯階
下北向西上奉牲者在東祝史抽扄委于鼎右除冪
初鼎序入有司執匕及俎以從至卯階下各設於鼎
西匕加於鼎太官令以匕升牛載於一俎(肩臂臑在/上端肫胳)
(在下端脊脅在中/正配位各一俎)鼎先退祝史進徹毛血盤以次出次
引禮部尚書搢笏執籩豆簠簋户部尚書搢笏奉
俎以升執事者各迎於壇上禮部尚書奉籩豆簠
簋於皇地祗神位前北向跪奠啟葢於下執笏俛
伏興有司設籩於糗餌前豆於醓醢前簠於稻
前簋於黍前次引户部尚書奉俎詣皇地祗神位
前北向跪奠執笏俛伏興有司設於豆前次詣太祖皇
帝神位前東向跪奠並如上儀樂止俱降復位太祝取
菹擩于醢祭于豆間三又取黍稷肺祭如初皆籍用茅
各還尊所次引太宰左丞詣皇地祗神位前西向豆以
北為上次引吏部侍郎詣爵洗位東向立禮直使前導
皇帝詣盥洗位宫架樂作至洗位北向立樂止内侍酌
水以進禮儀使奏請搢大圭盥手内侍跪取巾於篚興
以進皇帝帨手内使受巾跪奠於篚禮儀使奏請執大
圭前導皇帝詣爵洗位宫架樂作至洗位北向立樂止吏
部侍郎跪取爵於篚興以進禮儀使奏請搢大圭受爵
内侍酌水以進禮儀使奏請洗爵内侍跪取巾於篚興
以進皇帝拭爵内侍受巾跪奠於篚吏部侍郎受爵升
自午階禮儀使奏請執大圭前導皇帝升壇宫架樂作
至午階樂止升自午階登歌樂作至壇上樂止登歌光
安之樂作吏部侍郎奉爵詣正位酌尊所西向立執尊
者舉冪良醖令酌大尊之泛齊訖先詣配位酌尊所北
向立禮儀使前導皇帝詣皇地祗神位前北向立禮儀
使奏請搢大圭跪吏部侍郎以爵授左丞左丞授太宰太
宰西向跪以進禮儀使奏請執爵祭酒(三祭于/茅苴)奠爵執
大圭俛伏興又奏請皇帝少立樂止太宰左丞俱詣太
祖皇帝神位前北向立以俟舉册官舉祝册進於皇地
祗神位之右讀册官搢笏東向跪讀册文讀訖執笏興
先詣太祖皇帝神位前南向立禮儀使奏請再拜皇帝
拜有司奠册於皇地祗神位前禮儀使前導皇帝詣太
祖皇帝神位前酌獻並如上儀(惟登歌作/英安之樂)太宰以下俱
復位禮儀使前導皇帝還版位登歌樂作降階樂止宫
架樂作至版位西向立樂止禮儀使奏請還小次宫架
樂作將至小次禮儀使奏請釋大圭殿中監跪受大圭
皇帝入小次簾降樂止文舞退武舞進宫架文安之樂
作舞者立定樂止初皇帝將詣小次禮直官太常博士
引亞獻詣盥洗位北向立搢笏盥手帨手執笏詣爵洗
位北向立搢笏洗爵拭爵以授執事者執笏升詣正位
酌尊所西向立宫架作隆安之樂厚載凝福之舞執事
者以爵授亞獻搢笏執爵執尊者舉冪太官令酌山尊
之醴齊訖先詣配位酌尊所北向立亞獻以爵授執事
者執笏詣皇地祗神位前北向搢笏跪執事者以爵授
亞獻亞獻執爵祭酒(三祭于/茅苴)奠爵執笏俛伏興少退北
向再拜次詣太祖皇帝神位前酌獻並如上儀樂止降
復位初亞獻行禮將畢次禮直官太常博士引終獻詣
洗及升壇酌獻並如亞獻之儀降復位初亞獻將升次
分引分獻官詣盥洗位搢笏盥手帨手執笏各由其階
升詣從祀諸神位前俱搢笏跪執爵三祭酒奠爵執笏
俛伏興再拜降復位皇帝既奠玉幣光禄以牛左臂一
骨及長脅短脅俱二骨以並載于胙爼設於壇下飲福
之西候終獻既升獻贊官引户部尚書搏黍太祝太官
令詣飲福位東向立奉爼豆酌酒者各位其後禮儀使
奏請詣飲福位簾卷出次宫架樂作殿中監跪進大圭
禮儀使奏請執大圭前導皇帝至飲福位將至位樂止
宫架禧安之樂作皇帝至飲福位北向立尚醖典御執
尊升詣酌尊所良醖令酌上尊福酒合置一尊典御奉
尊降詣飲福位以授殿中少監尚醖奉御執爵殿中少
監酌之奉御以爵授殿中監殿中監西向捧以立禮儀
使奏請再拜皇帝再拜殿中監跪以爵酒進禮儀使奏
請搢大圭跪受爵祭(三祭/于地)啐酒奠爵殿中監跪受爵以
興太祝帥執事者將胙爼進減神前正脊一骨横脊二
骨加於爼上内侍受爼以授户部尚書户部尚書西向
跪以進皇帝受爼奠之户部尚書受爼以興復位太官
令取黍於簋搏以授太祝太祝受以豆東向跪以進皇
帝授訖奠之太祝受豆以興復位次殿中監再跪以爵
酒進禮儀使奏請受爵飲福酒奠爵殿中監受虛爵以
興以授典御奉御北向立執事者俱退復位禮儀使奏
請執大圭俛伏興又奏請再拜皇帝再拜樂止禮儀使
前導皇帝還版位宫架樂作至版位西向立樂止次引
禮部尚書升壇徹籩豆户部尚書升壇徹爼(籩豆爼各/一俱少移)
(故/處)登歌成安之樂作卒徹樂止禮部户部尚書降復位
禮直官曰賜胙行事陪祠官拜贊者承傳曰賜胙再拜
在位官皆再拜送神宫架寧安之樂作一成止
　　　望瘞
寧安之樂畢禮儀使奏請詣望瘞位前導皇帝詣望瘞
位宫架樂作至位北向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅五官以上並以爼載牲
體黍稷飰爵酒各由其階降壇東行詣瘞以玉幣祝册
饌物置於坎諸太祝又以諸位幣帛從瘞禮直官曰可
瘞舉爟火寘土半坎禮儀使奏禮畢前導皇帝還大次
宫架樂作出中壝門外禮儀使奏請釋大圭殿中監跪
受大圭以還有司侍衛如常儀皇帝至大次樂止禮部
郎中奏觧嚴引大禮使以下詣邜階東内壝外揖位立
禮直官贊禮畢揖訖退通事舎人引陪祠文武官及宗
室客使以次出將士不得輙離部位
　　　明禋殿受賀
皇帝既還大次奏觧嚴訖皇帝常服乘輿還青城侍衛
如常儀鼓吹振作至殿前降輦還齋殿東上閤門御史
臺分引文武百官宗室並常服詣殿前立班稱賀東上
閤門附内侍進班齊牌皇帝常服出升御坐鳴鞭禁衛
奏聖躬萬福次舎人贊管軍臣僚等并行門躬贊再拜
管軍臣僚以下皆再拜班首奏聖躬萬福舎人引班首
出班俛伏跪致詞訖俛伏興退復位舎人揖躬贊再拜
管軍臣僚以下皆再拜三稱萬嵗内侍詣御坐前承㫖
退降階西向宣荅訖舎人贊再拜管軍臣僚以下皆再
拜三稱萬嵗舎人贊各祇候管軍臣僚詣殿下侍立行
門分左右立次太史局官詣當殿北向立舎人揖躬贊
再拜太史局官再拜贊祇候太史局官東出次舎人揖
樞宻以下躬舎人當殿通某官姓名以下起居稱賀轉
身於班前西向立舎人贊再拜樞宻以下皆再拜搢笏
舞蹈三稱萬嵗又再拜班首不離位奏聖躬萬福又再
拜舎人引班首出班俛伏跪致詞訖俛伏興退復位舎
人揖躬贊再拜樞宻以下皆再拜搢笏舞蹈三稱萬嵗
又再拜東上閤門官當殿北向承㫖退西向稱有制樞
宻以下皆再拜宣荅訖復位舎人曰再拜樞宻以下皆
再拜搢笏舞蹈三稱萬嵗又再拜樞宻直學士升殿侍
立(並升/西階)知客省事以下躬舎人當殿通文武百官宰臣
姓名以下起居稱賀(三公通/某官)舎人揖班首以下横行北
向立(學士待制兩省官/將軍仍舊相向立)稱賀如上儀(唯典儀贊拜樞宻/詣御座前承㫖退)
(詣折檻東稱/有制宣荅)賀訖宰臣執政官升殿東西相向立(宰臣/執政)
(官升東階中書/侍郎升西階)樞宻直學士下殿餘官以次退皇帝降
坐鳴鞭殿上侍立官以次退
　
　
　
　
　
　
　
　
　
　
　
　
　
　
　政和五禮新儀卷八十二
欽定四庫全書
　政和五禮新儀卷八十三
　　吉禮
　　　皇帝祭皇地祗儀四
　　　車駕還内
前期殿中監帥其屬尚舎設御幄於大慶殿門外之東
南向大晟設宫架於宣德門外稍南其日明禋殿受賀
禮畢所司轉仗衛鹵簿於還途如來儀文武百官宗室
客使先詣宣德門就次以俟立班奉迎乗黄令進金輅
於行宫殿門外南向千牛將軍一員執長刀立於輅右
尚輦奉御進輿於齋殿導駕官俱詣齋殿奉迎禮部侍
郎奏請中嚴少頃又奏外辨簾卷皇帝服通天冠絳紗
袍乗輿以出應導駕官等並迎駕奏聖躬萬福訖(内祇/應官)
(贊謝皆/再拜)太僕官出詣金輅所攝衣而升正立執轡皇帝
乗輿降自西階至金輅所左輔奏請降輿升輅太僕卿
立授綏千牛將軍馭駕如來儀門下侍郎奏請車駕進
發(有司仍具大輦若是/乗輦即云降輿乗輦)車駕動稱警蹕侍衛如來儀至
侍臣上馬所門下侍郎奏請車駕少駐勑侍臣上馬左
輔前承㫖退稱曰制可門下侍郎傳制稱侍臣上馬贊
者承傳勅侍臣上馬門下侍郎奏請車駕進發車駕稱
警蹕皷吹及諸軍樂振作車駕將至宣德門文武百官
宗室客使並立班再拜奉迎次大内留守見再拜訖退
車駕至宣德門外少駐文武侍臣皆下馬步導千牛將
軍降立於輅右車駕動千牛將軍夾輅而趨大樂正
奏采茨之樂入門樂止車駕至御幄前左輔奏請降輅
乗輿(若乗輦即/奏云乗輦)皇帝降輅乗輿以入禮部郎中奏觧嚴
通事舎人承㫖勅羣官各還次將士各還其所
　　　宣德門肆赦
前期殿中監帥其屬尚舎張設宣德門之内外又設御
座於前楹當中南向又設御幄於後東上閤門設捧赦
書儀物於御座之東稍南鸞儀司設文武百僚次於樓下
隨地之宜八作司設雞竿於御街之東稍北大晟府設
鉦鼓於宫架之西稍北東向其日刑部大理寺開封府
以囚徒集於仗後東上閤門御史臺太常寺設文武百
官位於樓下皇帝既歸幄次少頃乘輦升宣德門至御
閤東降輦歸御閤簾降内侍進呈赦書東上閤門於樓
下侍立(二員於樓/上祇應)禮直官通事舎人分引三公親王以
下詣樓前分班立定左輔樞宻升詣御座之東翰林學
士承㫖一員升詣御座之西俱南向立(翰林學士承㫖/闕即翰林學士)
引禮部侍郎奏請中嚴少頃又奏外辦降復本班簾卷
大樂正令撞黄鍾之鍾右五鍾皆應乾安之樂作内侍
索扇扇合皇帝出御閤臨軒即御座樓下鞭鳴簾卷内
侍賛扇開扇退樂止侍衛如常儀禮直官通事舎人分
引三公親王以下横行北向立定(兩省學士將軍/仍舊相向立)典儀
曰再拜在位官皆再拜分班東西相向樓下舎人詣樓
前北向立左輔詣御座前承㫖退稍前西向宣曰奉勅
立金雞退復位樓下舎人應喏趨詣文武班南北向揖
訖東向宣曰奉勅立金雞宣付兩司退復位金雞初立
大晟府擊鼓每擊鼔投一杖囚集鼓聲止(初宣立金雞/擊鼔立金雞)
(訖即止更/不投杖)樓上降赦書閤門受以置於案承受二人舉
案于東偏門之西南舎人二員對捧東上閤門攝引至
班心北向揖稱宣付門下省退詣案西東向立引門下
侍郎詣案南北向搢笏跪閤門捧赦書以授門下省退
詣案西執笏俛伏興舎人捧案退置於樓下近北訖歸
本班東上閤門官隨案退還侍立位次門下侍郎捧赦
書詣班前北向俛伏跪奏制書請付外施行(制書權付/禮直官)
奏訖俛伏興躬身北向次引左輔詣御座前承㫖退西
向宣曰制可退復位門下侍郎稱宣付班首稍西東向
立引班首相向各俛伏跪門下侍郎搢笏捧制書以授
班首受訖執笏俛伏興捧歸位以付舎人跪受付提㸃
承受啟封訖復以授舎人舎人捧制書折方行至班心
近南西向又折方北向立東上閤門官一員並捧制書
舎人於左省班復詣宣制書(起居郎舎/人摘句)舎人宣曰有制
典儀曰再拜在位官皆再拜舎人宣制至咸赦除之獄
吏詣班南北向躬稱脫枷訖奏聖躬萬福三呼萬嵗以
罪人過宣制訖樓上舎人賛知樞宻院官左輔翰林學
士承㫖曲賀再拜(樓上閤門/官不拜)東上閤門官歸侍立舎人
捧制書詣班首前東向立搢笏跪以制書授班首班首
受訖舎人執笏退復侍立位禮直官次引刑部尚書詣
班首前東向搢笏跪班首搢笏以制書授刑部尚書刑
部尚書受訖執笏以制書加於笏上以授所司歸本班
禮直官通事舍人引三公親王以下應横行官就北向位
立定典儀曰再拜在位官皆再拜禮直官通事舎人
引班首少前跪致詞訖俛伏興典儀曰再拜在位官皆
再拜搢笏舞蹈三稱萬嵗又再拜東上閤門官詣樓前
北向承㫖退於班首前西向稱有制典儀曰再拜在位
者皆再拜東上閤門官宣荅訖歸侍立位典儀曰再拜
在位者皆再拜舞蹈三稱萬嵗又再拜禮直官通事舎
人引三公親王以下分東西班叙立禮直官引左輔詣
御座前奏禮畢退復位内侍索扇扇合大樂正令撞蕤
賔之鍾左五鍾皆應乾安之樂作簾降皇帝降座還御
幄樂止樓下鳴鞭舎人詣樓前北向躬承㫖四色官應
喏舎人北向稱奉勅放仗四色官趨至班南宣曰奉勅
放仗百僚再拜退宣詞令舎人於樓下宣勞將士(賜茶/酒拽)
(馬隊並/如儀)
　
　
　
　
　
　
　
　
　
　
　政和五禮新儀卷八十三
欽定四庫全書
　政和五禮新儀卷八十四
　　吉禮
　　　祭皇地祗儀(有司/行事)
　　　　時日
　　　　齋戒
　　　　奏告
　　　　陳設
　　　　省牲器
　　　　奠玉幣
　　　　進熟
　　　　望瘞
　　　時日
太常寺預于隔季以夏至日祭皇地祗于方壇闗大史
局太史局以其日報太常寺太常寺叅酌訖具時日散
告
　　　齋戒
前祭十日受誓戒于尚書省其日五鼓贊者設位版于
公相㕔下初獻官在左刑部尚書在右並南向亞終獻
禮官位于其南稍東北向西上分獻官位其後監察御
史位于其西稍北東向戸部尚書大司樂光禄卿大樂
令光禄丞位于其南稍西北向東上(凡設大樂令以下/位皆稍却若冬祀)
(大禮年上公攝事増讀冊舉册官位在/光禄卿下其揖位省牲省饌位並准此)奉禮協律即太
祝郊社太官令位于其東西向北上質明贊者引行事
執事官就位立定禮直官引初獻降階就位禮直官贊
揖在位者對揖初獻搢笏讀誓文云某月某日夏至祭
皇地祗各揚其職不共其事國有常刑讀訖執笏禮直
官贊奉禮協律郎太祝郊社太官令先退餘官對拜乃
退散齋七日治事如故宿于正寢不弔䘮問疾作樂判
書刑殺文書决罰罪人及與穢惡致齋三日(光禄卿丞/太官令齋)
(一/日)二日于本司(無本司者于太常/齋舎質明至齋所)唯祭事得行其餘悉
禁前祭一日質明俱至祠所齋宫官給酒饌祭官已齋而
闕者通攝行事(若冬祀大禮年上公攝事未受誓戒前/贊者引亞獻以下立于階下亞獻禮部)
(尚書終獻太常卿讀册舉册官大樂令分獻官協律郎/太官令西向北上户部尚書刑部尚書光禄卿監察御)
(史禮直官光禄丞奉禮郎太祝郊社令東向北上立定/禮直官引初獻入就南向位贊揖訖歸次以俟受誓)
　　　奏告
前祭二日奏告太祖皇帝室如常告之儀
　　　陳設
前祭三日儀鸞司設行事執事官次於壇東壝門之外
及齋宫之内隨地之宜設饌幔于内壝東門外道北南
向前二日光禄牽牲詣祠所前一日郊社令帥其屬掃
除壇之上下太常設正配神位席太史設正配神位版
於壇上(凡設神位版皆/郊社令監視)太常設祭器(凡設祭器皆藉以/席籩豆又加巾盖)
以俟告潔(既畢/權徹)光禄陳牲于卯階之東南内壝之外西
向祝史各位於牲後太常設省牲位於牲西三獻官禮
官在南北向分獻官在其後户部尚書大司樂光禄卿
大樂令光禄丞奉禮協律郎太祝郊社太官令在北南
向俱西上(凡設大樂令光禄/丞以下位皆稍却)監察御史於户部尚書之
西少絶光禄陳禮饌於壇之東南内壝之外南向太常
設省饌位版於禮饌之南三獻官禮官在南北向西上
分獻官在其後監察御史在西東向户部尚書大司樂
光禄卿大樂令光禄丞奉禮協律郎太祝郊社太官令
在東西向北上大晟設登歌之樂於壇上稍南北向西
上設宫架於壇南内壝之外立舞表于酇綴之間祭日
丑時五刻禮直官贊者諸司職掌各服其服太常設神
位席太史設神位版於壇之上下皇地祗位於壇上北
方南向席以槀秸太祖皇帝位於壇上東方西向席以
蒲木神句芒東嶽於壇第一龕東鎮海瀆於第二龕東
山林川澤於壇下東丘陵墳衍原隰於内壝之内皆在
夘階之北以南為上神州地祗火神祝融南嶽於壇第
一龕南鎮海瀆於第二龕南山林川澤於壇下南丘陵
墳衍原隰於内壝之内皆在午階之東以西為上土神
后土中嶽於壇第一龕中鎮於第二龕中山林川澤於
壇下中丘陵墳衍原隰於内壝之内皆在午階之西以
西為上金神蓐收西嶽于壇第一龕西鎮海瀆于第二
龕崑崙西山林川澤于壇下西丘陵墳衍原隰于大壝
之内皆在酉階之南以北為上水神𤣥冥北嶽于壇第
一龕北鎮海瀆于第二龕北山林川澤于壇下北丘陵
墳衍原隰于内壝之内皆在子堦之西以東為上神州
地祗席以槀秸餘以莞席皆内向太常陳玉於神位之
左(玉以黄琮盛以/匣瘞玉用珉)禮神之玉奠于神前瘞玉加于幣(配/位)
(不用/玉)陳幣篚各于神位之左(幣以/黄)祝版各于神位之右
置于坫(若冬祀大禮年上公攝/事則用行冊置于案)太常設祭器光禄實之
正配位各左十有二籩為三行以右為上(第一行形塩/在前魚鱐糗)
(餌粉餈次之第二行榛實在前乾桃乾䕩/乾棗次之第三行菱在前茨㮚鹿脯次之)右十有二豆
為三行以左為上(第一行芹菹在前筍䈌葵菹菁菹次之第/二行韮菹在前􁀙食魚醢兔醢次之第三)
(行豚拍在前鹿之/臡醓醢糁食次)俎三一在籩前(實以牛腥七體兩髀兩/肩兩脅次之脊在中)二在
豆右為二重以北為上(第一重實以牛腥腸胃肺離肺一/在上端刌肺三次之腸三胃三又)
(次之第二行寔以牛熟腸胃肺/其載如腥若配位即以東為上)豋一在籩豆間(寔以/大羮)盤
一在豋前(實以/毛血)簠二簋二在籩豆外簠在左簋在右(簠/實)
(以稻粱粱在稻前簋/實以黍稷稷在黍前)設泰尊五山尊五為二重在壇上
東南隅北向西上(配位即設于正/位酒尊之東)泰尊在前皆有坫加
勺冪為酌尊(泰尊一實明水為上尊餘皆實以泛齊代/以供内法酒初獻酌之山尊一實明水為)
(上尊餘實以醴齊代以/祠祭法酒亞獻酌之)又設泰尊二山尊二在神前(泰/尊)
(一實泛齊山尊一實醴/齊各以一尊實明水)著尊二犧尊二在午階之西第
一龕(著尊一實盎齊犧尊一實醴齊各以一尊/實明水若配位即設於酉階之北第一龕)象尊二
壺尊六在壇下午階之西(象尊一實明水一實沈齊壺/尊三實𤣥酒三實三酒明水)
(𤣥酒皆在上若配位即/設于壇下酉階之北)俱北向西上(若配位即/東向北上)皆加冪
五齊三酒設而不酌第一龕神州地祗五行五官五嶽
中鎮等每神位前左四籩為二行以右為上(第一行乾/棗在前形)
(鹽次之第二行栗/在前鹿脯次之)右四豆為二行以右為上(第一行芹/菹在前菁)
(菹次之第二行兔/醢在前鹿臡次之)爼一在籩豆外(實以羊/豕腥肉)簠一簋一在
爼前簠在左簋在右(簠實以稷/簋實以黍)登一在籩豆外(實以/大羮)盤
一在登後(實以毛血惟神州/地祗五官位用之)爵一在爼前加坫(實以祠/祭法酒)
第二龕及壇下内壝之内各左二籩(㮚在前鹿/脯次之)右二豆
(菁菹在前/鹿臡次之)爼一在籩豆外(實以羊/豕腥肉)爵一次之(實以祠/祭法酒)簠
一簋一在爵之前簠在左簋在右(簠實以稷/簋實以黍)神州地祗
五行五官五嶽每方各設犧尊二象尊二五方鎮及海
瀆每方各設山尊二山林川澤每方各設蜃尊二丘陵
墳衍原隰每方各設散尊二皆加勺冪(皆一實明水一/實祠祭法酒)
太常設燭于神位前又設爼二于饌幔内洗二于卯階
之東北向(盥洗在東/爵洗在西)罍在洗東加勺篚在洗西南肆實
以巾(若爵洗之篚則/又實以爵加坫)禮官分獻官盥洗各于陛道之左
俱内向執罍篚者位于其後又設揖位于卯階之東内
壝之外如省牲之位(惟不設光/禄卿丞位)開瘞坎于壇下子階之
北壬地方深取足容物南出陛設望瘞位於卯階之東
南内壝之内如省饌之位(唯不設光禄卿/丞太官令位)又設三獻官
禮官席位于卯階之東北西向南上分獻官位其後户
部尚書席位于卯階之東南西向設監察御史席位于
午階之南北向(若冬祀大禮年上公攝事増/讀册官位在監察御史之西)奉禮郎太
祝郊社太官令位于其後大司樂大樂令席位于監察
御史之東協律郎位于其後光禄卿席位于大司樂之
東俱北向西上又設監察御史位于壇上樂簴之北在
西東向奉禮郎太祝郊社令在東西向北上(若冬祀大/禮年上公)
(攝事増讀冊舉冊官/位在奉禮郎之上)大樂令于樂簴之北大官令于酌
尊所俱北向協律郎二一位於壇上樂簴之西一位于
宫架之西北俱東向大司樂位于宫架之北北向
　　　省牲器
前祀一日行事執事官集初獻齋所肄儀太祝習讀祝
文視玉幣及神位版訖並赴壇所各就次禮直官賛者
分引行事執事官詣壇東省牲位(凡初獻行事禮直官/引餘官皆賛者引)
立定禮直官賛揖次引大司樂入行樂架次引監察御
史升自夘階(凡行事執事官/升降皆自卯階)視滌濯執事者舉冪曰㓗
降復位禮直官稍前曰告㓗畢請省牲太祝出班廵牲
一匝詣初獻前西向躬曰充退復位光禄丞出班廵牲
一匝詣初獻前西向躬曰循退復位禮直官賛省牲
畢請就省饌位揖訖引行事執事官各就位立定禮直
官賛揖所司省饌具畢禮直官賛省饌訖俱還齋所光
禄丞太祝以次牽牲詣厨授太官令次引監察御史詣
厨省鼎鑊視祭器滌溉協律郎展視樂器乃還齋所未後一刻
太官令帥宰人以鸞刀割牲祝史以盤取毛血各置于饌
所遂烹牲晡後郊社令帥其屬掃除壇之上下訖還齋所
　　　奠玉幣
祭日丑時五刻(行事用丑/時七刻)初獻以下並赴壇所就次郊
社令先入視設神位版訖退樂正帥工人二舞入就位
(登歌工人候監察御史/㸃閲訖升階各就位)次太官令帥其屬寔饌具畢次
引光禄卿入詣午階之南席位北向立賛者曰再拜光
禄卿再拜升壇㸃視禮饌畢次因監察御史升壇㸃閲
陳設糾察不如儀者(凡㸃視及㸃閲/皆先詣正位)光禄卿還齋所餘
官各服祭服次引行事執事官皆詣卯階東内壝外揖
位立定禮直官賛揖次引大司樂大樂令協律郎先入
就午階南席位北向立賛者曰再拜大司樂以下皆再
拜各就位次引監察御史奉禮郎太祝郊社令太官令
入就午階南席位北向立(若冬祀大禮年上公攝/事則又引讀冊舉冊官)次引
初獻户部尚書亞終獻禮直分獻官各入就卯階東席
位西向立禮直官稍前贊有司謹具請行事協律郎跪
俛伏舉麾興工鼓柷宫架作寧安之樂諸靈錫慶之舞
八成偃麾戞敔樂止(凡樂皆協律即跪俛伏舉麾興工/鼔柷而後作偃麾戞敔而後止)
光禄瘞血訖贊者曰再拜在位者皆再拜次引監察御
史奉禮郎太祝郊社太官令升壇各就位立定(太官令/就正位)
(酌尊/所)次引初獻詣盥洗位宫架正安之樂作(凡初獻升/降行止皆)
(作正安/之樂)至洗位北向立搢笏盥手帨手執笏升壇樂止
登歌樂作至皇地祗神位前北向立樂止登歌嘉安之
樂作搢笏跪次引奉禮郎搢笏西向跪執事者以玉幣
授奉禮郎奉禮郎奉玉幣授初獻訖執笏興先詣太
祖皇帝神位前北向立初獻受玉幣奠訖執笏俛伏興
再拜樂止次引初獻至太祖皇帝神位前東向立(酌獻/詣配)
(位凖/此)奠玉幣如上儀(惟登歌作/恭安之樂)樂止奉禮郎復位初獻
將降壇登歌樂作降階樂止宫架樂作復位樂止
　　　進熟
祭日有司設鼎二于神厨各在鑊右光禄帥進饌者詣
厨以匕升牛于鑊實於一鼎(肩臂臑肫胳正脊一直脊/一横脊一長脅一短脅一)
(代脅一皆二骨以並/正配位各設一鼎)皆設扄冪祝史對舉入設于饌幔
内俟初獻既升奠玉幣入陳于卯階下西向南上祝史
抽扄委于鼎右除冪初鼎序入有司執七及爼以從至
卯階下各設于鼎西七加于鼎光禄以七升牛載于一
爼(肩臂臑肫胳在下端脊/脅在中正配位各設爼)鼎先退次引户部尚書詣卯
階下搢笏奉爼升壇宫架豐安之樂作詣皇地祗神位
前北向跪奠執笏俛伏興有司設于豆前次詣太祖皇
帝神位前奉爼如上儀樂止俱降復位初奠爼訖引太
祝取菹擩于醢祭于豆間三又取黍稷肺祭如初俱藉
以茅退復位次引初獻再詣盥洗位宫架樂作至洗位
北向立搢笏盥手帨手執笏詣爵洗位北向立搢笏洗
爵拭爵以授執事者執笏升壇樂止登歌樂作詣正位
酌尊所西向立樂止登歌嘉安之樂作執事者以爵授
初獻初獻搢笏執爵執尊者舉冪太官令酌太尊之泛
齊訖先詣配位酌尊所北向立初獻以爵授執事者執
笏詣皇地祗神位前北向立搢笏跪執事者以爵授初
獻初獻執爵祭酒三祭于茅苴奠爵執笏俛伏興少立
樂止次引太祝于神位前東向立搢笏跪讀祝文讀訖
執笏興先詣太祖皇帝神位前南向立(若冬祀大禮年/上公攝事則次)
(引讀册官詣神位之右舉册官搢笏跪讀冊官東向搢/笏跪讀册文讀訖各執笏興先詣配帝神位前南向立)
初獻再拜次詣太祖皇帝神位前酌獻並如上儀(惟登/歌作)
(英安/之樂)太官令復詣正位酌尊所太祝復位初獻將降壇
登歌樂作降階樂止宫架樂作復位樂止文舞退武舞
進宫架威安之樂作舞者立定樂止次引亞獻詣盥洗
位北向立搢笏盥手帨手執笏詣爵洗位北向立搢笏
洗爵拭爵以授執事執笏升壇詣正位酌尊所西向立
宫架作乂安之樂嚴恭將事之舞執事者以爵授亞獻
亞獻搢笏執爵執尊者舉冪太官令酌山尊之醴齊訖
先詣配位酌尊所北向立亞獻以爵授執事執笏詣皇地
祗神位前北向立搢笏跪執事者以爵授亞獻亞獻執
爵祭酒三祭于茅苴奠爵執笏俛伏興再拜次詣太祖
皇帝神位前行禮並如上儀訖樂止降復位次引終獻詣
洗及升壇行禮並如亞獻之儀降復位初亞獻將獻升
分引禮官及分獻官各詣盥洗位搢笏盥手帨手執笏
詣諸從祀神位前搢笏跪奠幣執爵三祭酒奠爵(神位/無幣)
(者但/祭酒)執笏俛伏興再拜復位次引太祝詣正配神位前
徹籩豆(籩豆各一/少移故處)登歌和安之樂作卒徹樂止次引郊
社令束茅訖俱復位禮直官曰賜胙贊者承傳曰賜胙
再拜送神宫架寧安之樂作一成止
　　　望瘞
初寧安之樂畢引三獻官户部尚書禮官分獻官詣望
瘞位宫架樂作至位樂止有司各詣神位前取玉幣祝
版饌物及牲之左髀束茅寘於瘞坎(若冬祀大禮年上/公攝事則又取祝)
(册置於/瘞坎)次引監察御史大司樂大樂令奉禮協律郎太
祝郊社令詣望瘞位(若冬祀大禮年上公攝/事則又引讀册舉册官)立定禮直
官曰瘞寘土半坎(凡瘞皆先省/視訖乃瘞)次引初獻以下詣東壝
門外揖位立禮直官贊禮畢揖訖退太官令帥其屬徹
禮饌次引監察御史詣壇監視收徹訖還齋所光禄以
胙奉進監察御史就位展視訖光禄卿望闕再拜乃退
　
　
　
　
　
　
　
　
　
　
　
　
　政和五禮新儀卷八十四
欽定四庫全書
　政和五禮新儀卷八十五
　　吉禮
　　　皇帝祭神州地祗儀上
　　　　時日
　　　　齋戒
　　　　奏告
　　　　陳設
　　　　車駕自大慶殿詣青城
　　　　省牲器
　　　　奠玉幣
　　　　進熟
　　　　望燎
　　　　車駕還内
　　　時日
前期降御札以今年立冬後祭神州地祗太常寺帖太
史局擇日太史局得日報太常寺叅酌訖中奏具時日
散告
　　　齋戒
前祭十日貭明有司設行事及陪祠文武官位于朝堂
太宰刑部尚書在北南向太宰在左刑部尚書在右(刑/部)
(尚書/稍却)行事太宰左丞在南吏部户部禮部尚書吏部禮
部侍郎大司樂光禄卿大樂令光禄丞在其南(凡設大/樂令以)
(下位皆稍却如朝獻朝享/即初亞獻官在光禄丞下)執事官又於其南俱北向西
上監察御史位二在西東向北上讀册舉册官奉禮協
律郎太祝郊社太官令在東西向俱北上(奉禮郎以下/位皆稍却)
設陪祠文武百官位於行事官之南又設行事及陪祠
親王宗室位於太廟齋坊少宰刑部侍郎在北南向少
宰在左刑部侍郎在右(刑部侍/郎稍却)亞終獻在南北向西上
親王及行事執事陪祠宗室位在東稍北西向北上東
上閤門御史臺太常寺以下分引羣官各就位(凡將引/行事執)
(事陪祠文武官立班即御史臺/引殿中侍御史一員先入就位)太宰讀誓於明堂刑部
尚書涖之少宰讀誓於太廟齋坊刑部侍郎涖之誓文
曰今年某月某日皇帝祭神州地祗(如朝獻朝享即云/前二日朝獻景靈)
(宫前一日/朝享太廟)各揚其職其或不恭國有常刑讀訖(内朝堂/執事官)
(奉禮郎以下文官宣德郎以/下武官從義郎以下先退)餘官並對拜訖退皇帝散
齋七日于别殿致齋三日(三日于大慶殿一日于初所/齋殿若朝獻朝享即一日于)
(大慶殿一日于太/廟一日于齋殿)凡散齋不弔䘮問疾作樂有司不奏
刑殺文書致齋之日前後殿不視事惟行祭事前致齋
一日殿中監帥其屬尚舎鋪御座于大慶殿當中南向
設東西房於御座之左右稍北又設西閣及齋室于殿
後之左右殿上前楹施簾致齋之日質明有司陳大駕
鹵簿于宣德門外尚輦陳平輦於垂拱殿庭文武百官
俱就次各服其服東上閤門奏請皇帝未後詣齋室通
事舎人等自下分引知樞宻院事以下詣垂拱殿庭立
班東上閤門附内侍進班齊牌垂拱殿簾降皇帝乘輦
出至殿上少駐輦官迎駕自贊常起居次舎人上殿簾
捲鳴鞭行門禁衛諸班親從迎駕自贊常起居次舎人
先贊知内侍省官以下常起居次樞宻以下通班常起
居贊祗候引駕樞宻知客省以下至簽書東上閤門官
分左右立六尚局應奉官祇應武功大夫以下並先退
次管軍臣僚宣名常起居贊祇候引駕並分左右前導
輦降東階垂拱殿門外禁衛諸班親從自贊常起居次
行宫使御營廵檢一班常起居(如通侍大夫以下知客/省事以下武功大夫以)
(下知内侍省帯御器械官充/行宫使御營廵檢各歸本班)至大慶殿後閣降輦入西
閣大慶殿簾降前導官並就次易朝服詣御榻前分左
右侍立(知樞宻院事簽書樞宻院事在東西向左輔一/員在知樞宻院事之北贊拜東上閤門官一員)
(又在其北並西向知客省事以下在簽書樞宻院事之/南稍東西向北上簽書客省事以下又在其南稍却)
通事舎人等分引行事執事陪祠文武官各綪結佩入
詣大慶殿庭立班次引禮部侍郎奏請中嚴侍臣詣幄
奉迎内外符寳郎奉寶先出陳於御榻之左右少頃引
禮部侍郎奏外辦皇帝服通天冠絳紗袍綪結佩出西
閣乗輿稱警蹕侍衛如常儀由西房至御榻西降輿皇
帝即御座南向侍臣夾侍贊拜東上閤門官於御榻前
贊拜樞宻以下拜殿之上下應在位官皆再拜(東上閤/門官贊)
(拜訖轉身北向隨拜/訖面西贊各祇候)次禮直官引左輔詣御座前俛伏
跪奏稱左輔具官臣某言請皇帝降座詣齋室奏訖俛
伏興還侍立(凡左輔奏/請准此)皇帝降座乗輿由東房入齋室
侍臣各還所司直衞者如常儀通事舎人分引行事執
事陪祠文武官以次出(三省親王樞宻宗室/起居問聖體並如儀)應行事執
事陪祠官及從升者並散齋七日宿于正寢致齋三日
各宿于其次(三省樞宻院官各宿於其本㕔及都堂待/從官并尚書侍郎分宿于秘書省中書省)
(後餘官内室有所司者各宿於其司/諸方客使許赴陪位者各宿於其次)凡散齋治事如故
惟不弔䘮問疾作樂判書刑殺文書決罰罪人及與穢
惡致齋之日官給酒饌唯祭事得行其餘悉禁與祭之
官已齋而闕者通攝行事
　　　奏告
前祭二日奏告太宗皇帝室如常告之儀
　　　陳設
前祭三日殿中監帥其屬尚舎設大次於外壝東門之
内道北南向小次于午階之東西向儀鸞司設文武侍
臣次於大次之前随地之宜行事陪祠官宗室及有司
次于東壝東門之外設東方南方客使次于文官之後
西方北方客使次于武官之後又設饌慢于内壝東門
之外道北南向前祭二日郊社令帥其屬掃除壇之上
下開瘞坎于壇子階之北壬地方深取足容物南出陛
光禄牽牲詣祠所大晟陳豋歌之樂于壇上稍南北向
設宫樂于壇南内壝之外立舞表于鄼綴之間前祭一日
太常設神位席太史設神位版神州地祗位于壇上北方南
向席以槀秸太宗皇帝位于壇上東方西向席以蒲越
奉禮郎禮直官設皇帝位版于壇下小次前西向飲福
位于壇下午階之西北向望瘞位于瘞坎之南北向設
爟火于望瘞位之西北向(東西各/六人)贊者設亞終獻位于
小次之南稍東西向大禮使太宰左丞又於其南行事
吏部户部禮部尚書吏部禮部侍郎光禄卿讀冊舉冊
官光禄丞位于大禮使之後(光禄丞/稍却)奉禮郎摶黍太祝
郊社大官令位於小次之東北俱西向北上監察御史
位二一于壇下午階西南一于子階西北俱東向協律
郎位二一于壇上樂簴之西北一于宫架之西俱東向
大樂令位于登歌樂簴之北大司樂位于宫架之北良
醖令位於酌尊所俱北向又設陪祠文武官位於執事
官之南諸方客使在文官之南隨其方國光禄陳牲于
東壝門外西向祝史各位于牲後太常設省牲位于牲
西大禮使太宰左丞在南北向西上行事吏部户部禮
部尚書吏部禮部侍郎大司樂光禄卿讀册舉册官大
樂令光禄丞奉禮協律郎摶黍太祝郊社太官令在北
南向西上(凡設大樂令以/下位皆稍却)監察御史在吏部尚書之西
異位稍却光禄陳禮饌于東壝門外道南北向太常設
省饌位版于禮饌之南大禮使太宰左丞在南北向西
上監察御史位二俱在西東向行事吏部户部禮部尚
書吏部禮部侍郎大司樂光禄卿讀册舉册官大樂令
光禄丞奉禮協律郎搏黍太祝郊社太官令在東西向
俱北上禮部帥其屬設册祝案于神位之右司尊彛帥
其屬設玉幣篚于酌尊所次設籩豆簠簋之位正配位
皆左十有一籩右十有一豆俱為三行俎三一在籩前
二在豆右為二重登一在籩豆間簠一簋一在籩豆之外
簠在左簋在右又設尊坫之位正配位皆太尊五山尊
五為二重在壇上東西隅北向西上(配位設于正/位酒尊之東)太尊
在前皆有坫架勺冪為酌尊又太尊二山尊二在神位
前著尊二犠尊二在午階之西(配位設于/酉階之北)象尊二壺尊六
在壇下午階之西俱北向西上(配位即設于酉/階之北東向)皆加冪
設而不酌又設正配位籩豆簠簋盤俎各一於饌幔内
設御洗二於壇下午階之南北向(盥洗在東/爵洗在西)罍在洗東
加勺篚在洗西南肆實以巾(若爵洗之篚則/又實以爵加坫)設皇帝洗
位于洗南北向内侍酌水位于洗東執巾位於酌水内
侍之北俱西向吏部侍郎位於爵洗之西東向又設亞
終獻盥洗於本位之南罍篚各設于左右皆西向執罍
篚者位其後祭日丑前五刻郊社令與太史官屬各服
其服升壇設神州地祗太宗皇帝位版於壇上太府卿
少府監帥其屬陳玉幣于篚(玉以兩圭有邸盛以匣/配位不用玉幣皆以黒)禮
神之玉各置于神位前瘞玉加于幣光禄卿帥其屬入
實正配位籩豆簠簋(籩三行以右為上第一行形塩在/前魚鱐糗餌次之第二行榛實在)
(前乾桃乾䕩乾棗次之第三行菱在前芡㮚鹿脯次之/豆三行以左為上第一行芹菹在前筍菹葵菹菁菹次)
(之第二行韮菹在前酏食魚醢兎醢次之第三行豚拍/在前鹿臡醓醢次之簠實以稲簋實以黍登實以大羮)
(盤實以/毛血)太官令帥其屬入實爼(籩前之爼一實以牛腥/七體兩髀兩肩兩脅并)
(脊兩髀在兩端兩肩兩脅次之脊在中豆右之爼二為/二皇以北為上第一重實以牛腥腸胃肺離肝一在上)
(端刌肺三次之腸三胃三又次之第/二重實以牛熟腸胃肺其載如腥)良醖令帥其屬入
實尊(大尊實以泛齊山尊實以醴齊著尊實以盎齊犧/尊實以醍齊象尊實以沉齊各以一尊實明水壺)
(尊三實𤣥酒三實三/酒明水𤣥酒皆在上)太常設燭于神位前又設大禮使
以下行事執事官攝位于夘階之東内壝内如省牲位
所司陳異寳嘉瑞及伐國之寳於宫架之南東西相向
　
　
　政和五禮新儀卷八十五
欽定四庫全書
　政和五禮新儀卷八十六
　　吉禮
　　　皇帝祭神州地祗儀中
　　　車駕自大慶殿詣青城
前祭一日陪祠文武官先詣祠所其日導駕官以下就
次各服其服尚輦奉御進輿于齋殿乗黄令進御輅于
宣德門内南向設千牛將軍一員位于輅前北向門下
侍郎一員位于左輔之前贊者二人位又于其前少頃
東上閤門御史臺太常寺分引左輔門下侍郎太僕卿
乘黄令詣大慶殿西階下立北向東上(乗黄令/位其后)次引導
駕官在其後分東西相向立以俟奉迎前導次管軍臣
僚次行宫使御營廵檢等又在其後禮直官通事舎人
引禮部侍郎奏請中嚴(凡左輔門下侍郎禮部侍郎/奏請皆禮直官通事舎人引)少
頃又奏外辦皇帝服通天冠絳紗袍乘輿以出降自西
階稱警蹕如常儀宣贊舎人贊左輔以下常起居次導
駕官常起居(已起居者止/奏聖躬萬福)次管軍臣僚次行宫使御營
廵檢等常起居(該宣者/即宣名)太僕等出詣玉輅所攝衣而升
正位執轡導駕官前導皇帝出大慶殿門外至玉輅所
千牛將軍前跪執轡左輔進當輿前俛伏跪奏左輔
具官臣某言請皇帝降輿升輅奏訖俛伏興退復位(凡/左)
(輔奏請/准此)乗黄令稍前東向進玉輅皇帝降輿升輅太僕
卿立設綏導駕官分左右步導門下侍郎進當輅前俛
伏跪奏門下侍郎具官臣某言請車駕進發奏訖俛伏
興退復位(凡門下侍/奏請准此)即車駕動稱警蹕左輔先詣宣徳
門内以俟門下侍郎及贊者夾侍以出千牛將軍夾輅
而趨車駕將及宣德門至侍臣上馬所門下侍郎奏請
車駕少駐勅侍臣上馬左輔前承㫖退稱曰制可門下
侍郎傳勅侍臣上馬諸侍衞之官各督其屬左右翊駕
在黄麾内符寳郎奉八寶前導殿中監后部從導駕官
夾侍于前贊者在左輔門下侍郎之前侍臣上馬畢次
大内留守于宣徳門外再拜奉辭門下侍郎奏請車駕
進發車駕動稱警蹕不鳴鼓吹大駕鹵簿前導赴青城
車駕將至青城東上閤門御史臺分引陪祠文武官宗
室客使禮直官贊者引行事執事官俱詣齋殿門下立
班再拜奉迎訖退(内有已起居者/止奏聖躬萬福)車駕及門少駐文武
侍臣皆下馬導駕官步導入門車駕動千牛將軍夾輅
而趨至齋殿前廻輅南向千牛將軍立于輅右左輔奏
請皇帝降輅乗輿尚輦奉御進輿于輅後皇帝降輅乗
輿入齋殿侍衛如常儀導駕官步導至殿門皇帝降輿
歸殿后閤簾降通事舎人承㫖勅羣官各還次學士院
以祝册授通政司進御書訖付尚書禮部(如朝獻朝享/即並如夏祭)
(大禮車駕自太/廟詣青城儀)
　　　省牲器
省牲之日午後十刻去壇三百步禁行者未后二刻郊
社令帥其屬掃除壇之上下司尊彛帥其屬府史及執
事者以祭器入設于位(凡設祭器皆藉以/席籩豆又加巾蓋)太府卿少府
監入陳玉幣于篚(告潔畢/權徹)未后三刻禮直官贊者分引
大禮使以下詣東壝門外省牲位立定光禄卿丞與執
事者牽牲就位禮直官贊揖贊者引大司樂入行樂架
(凡亞獻終獻行事皆禮直官太常博士引大禮/使太宰左丞行事皆禮直官引餘官皆贊者引)次引禮
部尚書升自卯階(凡行事執事官/升降皆自卯階)視滌濯次引太宰申
眡濯溉執事者舉冪曰潔俱復位禮直官稍前曰告潔
畢請省牲次引禮部尚書侍郎稍前省牲訖退復位次
引光禄卿出班廵牲一匝西向躬曰充曰備次引光禄
丞出班廵牲一匝西向躬曰腯俱復位禮直官稍前曰省
牲畢請就省饌位贊揖訖引大禮使以下各就位立定
禮直官贊揖所司省饌具畢禮直官贊省饌畢揖訖俱
還齋所光禄卿丞及執事者以次牽牲詣厨授太官令
次引禮部尚書詣厨省鼎鑊視濯溉協律郎展視樂噐
乃還齋所晡后一刻太官令帥宰人以鸞刀割牲祝史
各取毛血實于盤俱置饌所遂烹牲郊社令帥其屬掃
除壇之上下
　　　奠玉幣
祭日丑前五刻(行事用丑/時七刻)諸與祭及陪祠之官各服其
服郊社令與太史官屬入設神位版太府卿少府監入
陳玉幣光禄卿入實籩豆簠簋太官令入實俎良醖令
入實尊樂正帥工人二舞以次入與執尊罍篚冪者各
就位次通事舎人等分引陪祠文武官及宗室客使各
入就位次禮直官贊者分引大禮使以下行事執事
官就卯階内壝門外揖位立定禮直官贊揖次監察御
史次引大禮使以下入就位次引監察御史按視壇之
上下糾察不如儀者退復位尚輦奉御進輿于齋殿皇
帝服通天冠絳紗袍乗輿以出近侍及扈從之官導從
至大次門外皇帝降輿入次簾降禮儀使樞宻院官太
常卿東上閤門官太常博士禮直官分立于大次外之
左右次引禮部侍郎詣前奏請中嚴少頃又奏外辦符
寳郎奉寶陳于宫架之北禮儀使當次前俛伏跪奏禮
儀使臣某言請皇帝行事奏訖俛伏興還侍位(禮儀使/奏請禮)
(畢准/此)簾卷皇帝服裘被衮以出侍衞如常儀禮儀使以
下前導至中壝門外殿中監跪進大圭殿中少監副之
(凡殿中監進圭受/圭皆少監副之)禮儀使奏請執大圭前導皇帝入自
正門(侍衞不應入/者止于門外)協律郎跪俛伏舉麾興(凡行禮執事/者取物奠物)
(皆跪俛/伏興)工鼓柷宫架儀安之樂作(皇帝升降行止/皆作儀安之樂)至午
階版位西向立偃麾戞敔樂止(凡行禮皆禮儀使樞宻/院官太常卿東上閤門)
(官太常博士禮直官前/導至位則分引分左右)禮儀使前奏有司謹具請行事
宫架作寧安之樂廣生儲祐之舞八成止光禄瘞血禮
儀使奏再拜皇帝再拜贊者曰再拜在位官皆再拜内
侍取玉幣於篚立于尊所次引太宰吏部尚書侍郎升
詣神州地祗神位前立太宰吏部尚書俱西向北上侍
郎東向禮儀使以下前導皇帝詣盥洗位宫架樂作至
洗位北向立樂止内侍酌水以進禮儀使奏請搢大
圭盥手内侍跪取巾于篚興以進皇帝帨手内侍受巾
跪奠于篚禮儀使奏請執大圭前導皇帝升壇大禮使
從(皇帝升降大禮使皆從/左右侍衞量人數升)宫架樂作至壇下樂止升自
午階登歌樂作至壇上樂止登歌禧安之樂作殿中監
跪進鎮圭禮儀使奏請搢大圭執鎮圭前導至神州地
祗神位前北向立内侍前設繅藉於地禮儀使奏請奠
鎮圭于繅藉執大圭俛伏興又奏請搢大圭跪内侍加
玉于幣以授吏部尚書吏部尚書以授太宰太宰西向
跪以進禮儀使奏請授玉幣皇帝受奠訖吏部侍郎東
向跪受以興進奠于神州地祗神位前太宰吏部尚書
侍郎俱詣太宗皇帝神位前以俟禮儀使奏請執大圭
俛伏興内侍取鎮圭繅藉詣太宗皇帝神位前先設繅
藉於地禮儀使奏請再拜皇帝再拜訖樂止禮儀使前
導皇帝詣太宗皇帝神位前東向奠幣並如上儀(惟登/歌作)
(化安/之樂)太宰以下俱復位禮儀使前導皇帝還版位登歌
樂作内侍舉鎮圭繅藉以鎮圭授殿中監以還有司皇
帝降階樂止宫架樂作至版位西向立樂止祝史奉毛
血盤立于壝門外由其階升太祝迎于壇上俱進奠于
神位前祝史太祝退立于奠所
　政和五禮新儀卷八十六
欽定四庫全書
　政和五禮新儀卷八十七
　　吉禮
　　　皇帝祭神州地祗儀下
　　　進熟
祭日有司陳鼎二于神厨各在鑊右太官令帥進饌者
詣厨以七升牛于鑊實于二鼎(肩臂臑肫胳正脊一直/脊一横脊一長脅一短)
(脅一代脅一皆二骨/以並正配位各一鼎)皆設扄冪祝史對舉陳于饌幔内
重行西向以南為上光禄實籩豆簠簋于饌幔内(籩實/以粉)
(餈豆食以糝食簠/實以粱簋實以稷)次引禮部侍郎詣饌所視腥熟之節
俟皇帝升奠玉幣訖還位樂止引禮部尚書詣饌所執
籩豆簠簋以入户部尚書詣饌所奉俎以入太官令引
入門宫架豐安之樂作設于卯階下北向西上奉牲者
在南祝史抽扄委于鼎右除冪初鼎序入有司執匕及
俎以從至卯階下各設于鼎西匕加于鼎太官令以匕
升牛載于一俎(肩臂肝在上端肫胳在下端/脊脅在中正配位各一俎)鼎先退次
祝史進徹毛血盤以次出次引禮部尚書搢笏執籩豆
簠簋户部尚書搢笏奉俎以升執事者各迎于壇上禮
部尚書奉籩豆簠簋詣神州地祗神位前北向跪奠啟
蓋于下執笏俛伏興有司設籩于糗餌前豆于醓醢前
簠于稻前簋于黍前次引户部尚書奉俎詣神州地祗
神位前北向跪奠訖執笏俛伏興有司設于豆前次詣
太宗皇帝神位前東向跪奠並如上儀樂止俱降復位
太祝取菹擩于醢祭于豆間三又取黍稷肺祭如初皆
藉以茅各還尊所次引太宰左丞詣神州地祗神位前
西向立以北為上次引吏部侍郎詣爵洗位東向立禮
儀使前導皇帝詣盥洗位宫架樂作至洗位西向立樂
止内侍酌水以進禮儀使奏請搢大圭盥手内侍跪取
巾于篚興以進皇帝帨手内侍受巾跪奠于篚禮儀使
奏請執大圭前導皇帝詣爵洗位宫架樂作至洗位北
向立樂止吏部侍郎跪取爵于篚興以進禮儀使奏請
搢大圭受爵内侍酌水以進禮儀使奏請洗爵内侍跪
取巾于篚興以進皇帝拭爵内侍受巾跪奠于篚吏部
侍郎受爵升自午階禮儀使奏請執大圭前導皇帝升
壇宫架樂作至午階樂止升自午階登歌樂作至壇上
樂止登歌充安之樂作吏部侍郎奉爵詣正位酌尊所
西向立酌尊者舉冪良醞令酌太尊之泛齊訖先詣配
位酌尊所北向立禮儀使前導皇帝詣神州地祗神位
前北向立禮儀使奏請搢大圭跪吏部侍郎以爵授左
丞左丞授太宰太宰西向跪以進禮儀使奏請執爵祭
酒(三祭于/茅苴)奠爵執大圭俛伏興又奏請皇帝少立樂止
太宰左丞俱詣太宗皇帝神位前北向立以俟舉册官
舉祝册進于神州地祗神位之右讀册官搢笏東向跪
讀册文讀訖執笏興先詣太宗皇帝神位前南向立禮
儀使奏請再拜皇帝再拜有司奠册于神州地祗神位
前禮儀使前導皇帝詣太宗皇帝神位前酌獻並如上
儀(惟登歌作/韶安之樂)太宰以下俱復位禮儀使前導皇帝還版
位登歌樂作降階樂正宫架樂作至版位西向立樂止
禮儀使奏請還小次宫架樂作將至小次禮儀使奏請
釋大圭殿中監跪受大圭皇帝入小次簾降樂止文舞
退武舞進宫架儀安之樂作舞者立定樂止初皇帝將
詣小次禮直官太常博士引亞獻詣盥洗位北向立搢
笏盥手帨手執笏詣爵洗位北向立搢笏洗爵拭爵以
授執事者執笏升詣正位酌尊所西向立宫架作隆安
之樂厚載凝福之舞執事者以爵授亞獻亞獻搢笏執
爵執尊者舉冪大官令酌山尊之醴齊訖先詣配位酌
尊所北向立亞獻以爵授執事者執笏詣神州地祗神
位前北向搢笏跪執事者以爵授亞獻亞獻執爵祭酒
(三祭于/茅苴)奠爵執笏俛伏興少退北向再拜次詣太宗皇
帝神位前酌獻並如上儀樂止降復位初亞獻行禮將
畢次禮直官太常博士引終獻詣洗及升壇酌獻並如
亞獻之儀降復位初皇帝既奠玉幣光禄以左臂一骨
及長脅短脅俱二骨以並載于胙俎設于飲福位之西
俟終獻既升獻贊者引户部尚書搏黍太祝太官令詣
飲福位東向立奉俎豆爵酒者各位其後禮儀使奏請
執大圭前導皇帝詣飲福位將至位樂止宫架禧安之
樂作皇帝至飲福位北向立尚醖典御執事升詣酌尊
所良醞令酌上尊福飲合置一尊典御奉尊降至飲福
位以授殿中少監尚醖奉御執爵殿中少監酌之奉御
以爵酒授殿中監西向捧以立禮儀使奏請再拜皇帝
再拜殿中監跪以爵酒進禮儀使奏請搢大圭跪受爵
祭酒(三祭/于地)啐酒奠爵殿中監跪受爵以興諸太祝帥執
事者持胙俎進减神位前正脊二骨横脊二骨加于俎上内
侍受俎以授戸部尚書戸部尚書西向跪以進皇帝受俎奠
之戸部尚書受俎以興復位太官令取黍於簠摶以授太祝
太祝受以豆東向跪以進皇帝授訖奠之太祝受豆以興復
位次殿中監再跪以爵酒進禮儀使奏請受爵飲福酒奠爵
殿中監受虛爵以興以授典御奉御北向立執事者俱復位
禮儀使奏請執大圭俛伏興又奏請再拜皇帝再拜樂
止禮儀使前導皇帝還版位宫架樂作至版位西向立
樂止次引禮部尚書升壇徹籩豆户部尚書升壇徹俎
(籩豆俎各一/俱少移故處)登歌成安之樂作卒徹樂止禮部户部尚
書降復位禮直官曰賜胙行事陪祠官拜贊者承傳曰
賜胙再拜在位官皆再拜送神宫架寧安之樂作一成
止
　　　望瘞
寧安之樂畢禮儀使奏請詣望瘞位前導皇帝詣望瘞
位宫架樂作至位北向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅以爼載牲體黍稷飰爵
酒各由其階降壇東行詣瘞以玉幣祝册饌物置於坎
禮直官曰可瘞舉爟火寘土平坎禮儀使奏禮畢前導
皇帝還大次宫架樂作至中壝門外禮儀使奏請釋大圭
殿中監跪受大圭以還有司侍衞如常儀皇帝至大次
樂止禮部郎中奏解嚴引大禮使以下詣卯階東内壝
門外揖位立禮直官贊禮畢揖訖退通事舎人引陪祠
文武官及宗室客使以次出將士不得輙離部位(行宫/齋殿)
(受賀並如夏祭大/禮明禋殿受賀儀)
　　　車駕還内
前期殿中監率其屬尚舎設御幄於大慶殿門之東南
向大晟設宫架於宣徳門外稍南其日禮畢所司轉仗衛鹵
簿於還塗如来儀文武百官宗室客使先詣宣德門外就
次以俟立班奉迎乗黄令進金輅於行宫殿門外南向
千牛將軍一員執長刀立於輅右尚輦奉御進輿於齋
殿導駕官俱詣齋殿門外奉迎禮部侍郎奏請中嚴少
頃又奏外辦簾捲皇帝服通天冠絳紗袍乗輿以出應
導駕官等並迎駕奏聖躬萬福訖(内祇應官贊/謝皆再拜)太僕卿
出詣金輅所攝衣而升正立執轡皇帝乗輿降自西階
至金輅所左輔奏請降輿升輅太僕卿立授綏千牛將
軍御駕如來儀門下侍郎奏請車駕進發(有司并具大/輦若乗輦即)
(云降輿/乗輦)車駕動稱警蹕侍衞如儀至侍臣上馬所門下
侍郎奏請車駕少駐勅侍臣上馬左輔前承㫖退稱曰
制可門下侍郎𫝊制稱侍臣上馬贊者承傳勑侍臣上
馬門下侍郎奏請車駕進發車駕動稱警蹕鼓吹及諸
軍樂振作車駕將至宣徳門外文武百官宗室客使並
立班再拜奉迎退次大内畱守見再拜訖退車駕至宣
德門外少駐文武侍臣皆下馬步導千牛將軍降立于
輅右車駕動千牛將軍夾輅而趨大樂正奏采茨之樂
入門樂止車駕至幄前左輔奏請降輅乗輿(若乗輦即/奏云降輦)
皇帝降輅乗輿以入禮部郎中奏觧嚴通事舎人承㫖
勅羣官各還次將士各還其所(若大赦並如夏祭大/禮宣德門肆赦之儀)
　
　
　
　
　
　
　政和五禮新儀卷八十七
欽定四庫全書
　政和五禮新儀卷八十八
　　吉禮
　　　祭神州地祗儀(有司闕/行事)
　
　
　
　
　
　
　
　
　
　
　
　政和五禮新儀卷八十八
欽定四庫全書
　政和五禮新儀卷八十九
　　吉禮
　　　皇帝祭太社太稷儀上(闕/)
　
　
　
　
　
　
　
　
　
　
　
　政和五禮新儀卷八十九
欽定四庫全書
　政和五禮新儀卷九十
　　吉禮
　　　皇帝祭太社太稷儀中(闕/)
　
　
　
　
　
　
　
　
　
　
　
　政和五禮新儀卷九十
欽定四庫全書
　政和五禮新儀卷九十一
　　吉禮
　　　皇帝祭太社太稷儀下
　　　進熟
祭日有司陳鼎十(牛鼎二羊/豕鼎八)於神厨各在鑊右太官令
帥進饌者詣厨以七升牛於鑊實於一鼎(肩臂腰肫胳/正脊一直脊)
(一横脊一長脅一短脅一代脅一皆二骨以/並次升羊如牛升豕如羊正配位各一鼎)皆設扄冪
祝史對舉陳於饌幔内重行東向以北為上光禄實籩
豆簠簋於饌幔内(籩實以粉餈豆實以糝/食簠實以粱簋實以稷)次引禮部侍
郎詣饌所視腥熟之節俟皇帝升奠玉幣訖還位樂止
引禮部尚書詣饌所執籩豆簠簋以入户部兵部工部
尚書詣饌所奉俎以入太官令引太社太稷之饌入自
正門配位之饌入自左闥宫架豐安之樂作設于西階
下南向東上奉牲者在北祝史抽扄委于鼎右除冪初
鼎序入有司執匕及俎以從至酉階下各設于鼎東匕
加于鼎太官令以七升牛載於一俎(肩臂臑在上端肫/胳在下端脊脅在)
(中正配位/各一俎)鼎先退次祝史進徹毛血盤以次出次引禮
部尚書搢笏執籩豆簠簋户部尚書搢笏奉俎以升執
事者各迎于壇上禮部尚書奉籩豆簠簋於太社神位
前南向跪奠啟蓋於下執笏俛伏興有司設籩於糗餌
前豆於醓醢前簠於稻前簋於黍前次引户部兵部工
部尚書奉俎詣太社神位前(先薦牛次薦/羊三薦豕)南向跪奠訖
執笏俛伏興有司設於豆前次詣后土勾龍氏神位前
西向跪奠並如上儀次詣太稷壇正配位跪奠如太社
壇之儀樂止俱降復位太祝取苴擩于醢祭于豆間三
又取黍稷肺祭如初皆藉用茅各還尊所次引太宰左
丞詣太社神位前東向立以南為上次引吏部侍郎詣
太社爵洗位西向立禮儀使前導皇帝詣太社盥洗位
宫架樂作至洗位南向立樂止内侍跪取巾于篚以進
皇帝帨手内侍受巾跪奠于篚禮儀使奏請執大圭前
導皇帝詣爵洗位宫架樂作至洗位南向立樂止吏部
侍郎跪取爵於篚興以進禮儀使奏請搢大圭受爵内
侍酌水以進禮儀使奏請洗爵内侍跪取巾於篚吏部
侍郎受爵升自酉階禮儀使奏請執大圭前導皇帝升
壇宫架樂作至酉階樂止自酉階登歌樂作至壇上樂止
登歌欽安之樂作吏部侍郎奉爵詣正位酌尊所東向
立執尊舉冪良醖令酌太尊之泛齊訖先詣配位酌
尊所南向立禮儀使前導皇帝詣太社神位前南向立
禮儀使奏請搢大笏跪吏部侍郎以爵授左丞左丞授
太宰太宰東向跪以進禮儀使奏請執爵祭酒(三祭于/茅苴)
奠爵執大圭俛伏興又奏請皇帝少立樂止太宰左丞
俱詣后土勾龍氏神位前南向立以俟舉册官舉祝册
進於太社神位之右讀册官搢笏西向跪讀祝册讀訖
執笏興先詣后土勾龍氏神位前北向立禮儀使奏請
再拜皇帝再拜有司奠册於太社神位前禮儀使前導
皇帝詣后土勾龍氏神位前酌並如上儀(惟登歌作/徹安之樂)次
詣太稷壇正配位酌獻並如太社壇之儀(正位作阜安/之樂配位作)
(明安/之樂)太宰以下俱復位禮儀使前導皇帝還版位登歌
樂作降階樂止宫架樂作至版位東向立樂止禮儀使
奏請還小次宫架樂作將至小次禮儀使奏請釋大圭
殿中監受大圭皇帝入小次簾降樂止文舞退武舞進
宫架儀安之樂作舞者立定樂止初皇帝將詣小次禮
直官太常博士引亞獻詣盥洗位南向立搢笏盥手帨
手執笏詣爵洗位南向立搢笏洗爵拭爵以授執事者
執笏升詣正位酌尊所東向立宫架樂作處安之樂殖
福報功之舞執事者以爵授亞獻亞獻搢笏執爵執尊
者舉冪太官令酌山尊之醴齊訖先詣配位酌尊所南
向立亞獻以爵授執事者執笏詣太社神位前南向搢
笏跪執爵者以爵授亞獻執爵祭酒(三祭于/茅苴)奠爵執笏
俛伏興少退南向再拜次詣后土勾龍氏神位前酌獻
並如上儀樂止降復位次詣太稷洗位及升壇酌獻如
社稷之儀降復位初亞獻行禮將畢次禮直官太常博
士引終獻詣洗及升壇酌獻並如亞獻之儀降復位初
皇帝既奠玉幣光禄以牛左臂一骨及長脅短脅俱二
骨以並載於胙俎設于飲福位之東俟終獻既升獻贊
者引户部尚書搏黍太祝太官令詣飲福位西向立奉
俎豆爵酒者各位其後禮儀使奏請詣飲福位簾捲皇
帝出次宫架樂作殿中監跪進大圭禮儀使奏請執大
圭前導皇帝詣飲福位將至位樂止宫架賚安之樂作
皇帝至飲福位南向立尚醞典御執尊升詣酌尊所良
醖令酌上尊福酒合置一尊典御奉尊降詣飲福位以
授殿中少監尚醖奉御執爵殿中少監酌之奉御以爵
酒授殿中監殿中監東向捧以立禮儀使奏請再拜皇
帝再拜殿中監以爵酒進禮儀使奏請搢大圭跪受爵
祭酒(三祭/于地)啐酒奠爵殿中監跪受爵以興諸太祝帥執
事者持胙俎進減神位前正脊二骨横脊二骨加于俎
上内侍受俎以授户部尚書户部尚書東向跪以進皇
帝受俎奠之户部尚書受俎以興復位太官令取黍于
簋摶以授太祝太祝受黍西向跪以進皇帝受訖奠之
太祝受黍以興復位次殿中監再跪以爵酒進禮儀使
奏請受爵飲福酒奠爵殿中監受虚爵以興以授典御
奉御南向立執事者俱復位禮儀使奏請執大圭俛伏
興又奏請再拜皇帝再拜樂止禮儀使前導皇帝還版
位宫架樂作至版位東向立樂止次引禮部尚書升壇
徹籩豆户部兵部工部尚書升壇徹俎(籩豆俎各一/俱少移故處)登
歌咸安之樂作卒徹樂止禮部户部尚書降復位禮直
官曰賜胙行事陪祠官拜贊者承𫝊曰賜胙再拜在位
官皆再拜送神宫架寧安之樂作一成止
　　　望瘞
寧安之樂畢禮儀使奏請詣望瘞位前導皇帝詣望瘞
位宫架樂作至位北向立樂止初賜胙再拜訖郊社令
以黍稷肺祭藉以白茅束之吏部侍郎帥太祝執篚進
詣神位前取玉幣祝册藉以茅以俎載牲體黍稷肺爵
酒各由其階降壇西行詣瘞以玉幣祝册饌物置於坎
禮直官曰可瘞舉爟火瘞半坎禮儀使奏禮畢前導皇
帝還大次宫架樂作至大次門外禮儀使奏請釋大圭
殿中監跪受大圭以還有司侍衞如常儀皇帝至大次
樂止禮部郎中奏觧嚴引大禮使以下詣西神門外揖
位立禮直官贊禮畢揖訖退通事舎人引陪祠文武官
及宗室客使以次出將士不得輙離部伍(行宫齋殿受/賀如夏祭大)
(禮明禋殿/受賀儀)
　　　車駕還内
前期殿中監帥其屬尚舎設御幄於大慶殿門外之東
南向大晟設宫架於宣德門外稍南其日禮畢所司轉
仗衞鹵簿於還途如來儀文武百官宗室客使先詣宣
德門外就次以俟立班奉迎乘輿(闕/)
　
　
　
　
　政和五禮新儀卷九十一
欽定四庫全書
　政和五禮新儀卷九十二
　　吉禮
　　　祭太社太稷儀(有司/行事)
　　　　時日(闕/)
　　　　齋戒(闕/)
　　　　陳設
　　　　省牲器
　　　　奠玉帛
　　　　進熟
　　　　望瘞
　　　陳設
(原闕/)
太官令位於其後大司樂大樂令席位於監察御史之
西協律郎位於其後光禄卿席位於大司樂之西並南
向東上又設監察御史位於社稷壇上樂簴之南在東
西向南上奉禮郎太祝郊社令位於社稷壇上樂簴之
南在西東向南上大樂令位於樂簴之間太官令位於
酌尊所俱南向協律郎位三一於社壇上樂簴之東一
於稷壇上樂簴之東一於宮架之東俱南向大司樂位
於宮架之南南向
　　　省牲器
前祭一日行事執事官集初獻齋所肄儀太祝習讀祝
文視玉幣及神位版訖禮直官贊者分引行事執事官
詣西神門外省牲位(凡初獻行事禮直官/引餘官皆贊者引)立定禮直官
贊揖次引大司樂入行樂架次引監察御史詣社壇升
自酉階(凡行事執事官/升降皆自酉階)視濯滌執事者舉幂曰㓗次詣
稷壇如上儀降復位禮直官稍前曰告㓗畢詣省牲位
太祝出班廵牲一匝詣初獻前東向躬曰充退復位光禄
丞出班廵牲一匝詣初獻前東向躬曰腯退復位禮直
官贊省牲畢請就省饌位揖訖引行事執事官各就位
立定禮直官贊揖所司省饌具畢禮直官贊省饌畢揖
訖俱還齋所光禄丞太祝以次牽牲詣厨授太官令次
引監察御史詣厨省鼎鑊視祭器溉滌協律郎展視樂
器乃還齋所未後一刻太官令帥宰人以鸞刀割牲祝
史以槃取毛血置於饌所遂烹牲晡後郊社令帥其屬
掃除壇之上下訖還齋所
　　　奠玉帛
祭日丑前五刻(行事春冬用丑時七/刻秋用丑時一刻)郊社令先入視設
神位版訖退樂正帥工人二舞入就位(登歌工人俟監/察御史㸃閲訖)
(升酉階/各就位)次太官令帥其屬實饌具畢次引光禄卿入詣
子階之北席位南向立贊者曰再拜光禄卿再拜升壇
㸃視禮饌畢次引監察御史升壇㸃閱陳設糾察不如
儀者(凡㸃視及㸃閱/皆先詣正位)光禄卿還齋所餘官各服祭服次
引行事執事官各就西神門外揖位立定禮官贊揖次
引大司樂大樂令協律郎先入就子階北席位南向立
贊者曰再拜大司樂令以下皆再拜各就位次引監察
御史奉禮郎太祝郊社太官令就子階北席位南面立
次引三獻官户部兵部工部侍郎郎中入就壇下席位
南向立禮直官稍前贊有司謹具請行事協律郎跪俯
伏舉麾興工鼓柷宫架作寧安之樂報本昭德之舞八成
偃麾戞敔樂止(凡樂皆恊律郎跪俛伏興工鼔/柷而後作偃麾戞敔而後止)光禄瘞
血贊者曰再拜在位者皆再拜次引監察御史奉禮郎
太祝郊社太官令升壇各就位立定(太官令就社壇/正配位酌尊所)次
引初獻詣社壇盥洗位宫架正安之樂作(凡初獻升降行/止皆作正安之)
(樂/)至洗位南向立搢笏盥手帨手執笏升壇樂作登歌
樂作詣太社神位前南向立樂止登歌嘉安之樂作搢
笏跪次引奉禮郎搢笏東向跪執事者以玉幣授奉禮
郎奉禮郎奉玉幣授初獻執笏興先詣后土勾龍氏神
位前南向立初獻受玉幣奠訖執笏俯伏興再拜樂止
次詣后土勾龍氏神位前西向立(配獻詣配/位准此)奠帛如上
儀奉禮郎先詣太稷神位前東向立初獻將降壇登歌
樂作降堦樂止宫架樂作復位樂止次詣稷壇洗位及
升壇奉幣並如社壇之儀奉禮郎復位初獻將降壇登
歌樂作降堦樂止宫架樂作復位樂止
　　　進熟
祭日有司設鼎十於神厨各在鑊右光禄帥進饌者詣
厨以匕升牛於鑊實于一鼎(肩臂臑肫胳正脊一直脊/一横脊一長脅一短脅一)
(代脅一皆/二骨以並)次升羊豕如牛各實于一鼎(正位各實牛羊/豕鼎一配位各)
(實羊豕/鼎一)皆設扄冪祝史對舉入設於饌幔内俟初獻既
升奠玉幣入陳於酉堦下東向北上祝史抽扄委于鼎
右除冪初鼎序入有司執匕及俎以從至酉堦下俎各
設于鼎右匕加于鼎光禄以匕升牛載于一俎(肩臂臑/在上端)
(肫胳在下端/脊脅在中)次升羊豕如牛各載于一俎(正位各設牛/羊豕爼一配)
(位各設羊/豕俎一)鼎先退次引户部兵部工部郎中詣社壇酉
堦下搢笏奉俎(户部奉牛兵部/奉羊工部奉豕)升壇宫架豐安之樂作
詣太社神位前南向跪奠先薦牛次薦羊次薦豕各執
笏俛伏興有司入設於豆(牛在左羊在/中豕在右)次詣后土勾龍
氏神位西向奉俎如上儀樂止俱降復位次詣太稷壇
奉俎並如社稷之儀降復位初奠俎訖引太祝取菹擩
于醢祭于豆間三又取黍稷肺祭如初俱藉以茅退復
位次引初獻再詣盥洗位宫架樂作至洗位南向立搢
笏盥手帨手執笏詣爵洗位南向立搢笏洗爵拭爵授
執事者執笏升壇樂止登歌樂作詣太社酌尊所東向
立樂止登歌嘉安之樂作執事者以爵授初獻初獻搢
笏執爵執尊者舉冪太官令酌太尊之泛齊訖先詣后
土勾龍氏神位酌尊所南向立初獻執爵授執事者執
笏詣太社神位前南向搢笏跪執事者以爵授初獻初
獻執爵祭酒三祭于茅苴奠爵執笏俛伏興少立樂止
次引太祝詣神位前西向搢笏跪讀祝文讀訖執笏興先
詣后土勾龍氏神位前西向立初獻再拜次詣后土勾龍
氏神位酌獻並如上儀太官令復詣稷壇正位酌尊所
太祝詣稷壇正位前前立初獻將降壇登歌樂作降階
樂止宫架樂作復位樂止次詣稷壇洗位及升壇酌獻
並如社壇之儀太官令太祝復位初獻將降壇登歌樂
作降階樂止宫架樂作復位樂止文舞退武舞進宫架
儀安之樂作舞者立定舞止次引亞獻詣盥洗位南向
立搢笏盥手帨手執笏詣爵洗位南向立搢笏洗爵拭
爵以授執事者執笏升詣太社酌尊所東向立宫架作
儀安之樂殖福報功之舞執事者以爵授亞獻搢笏執
爵執尊者舉冪太官令酌山尊之醴齊訖先詣后土勾
龍氏神位酌尊所南向立亞獻以爵授執事者執笏詣
太社神位前南向立搢笏跪執事者以爵授亞獻亞獻
執爵祭酒三祭于茅苴奠爵執笏俛伏興再拜次引詣
后土勾龍氏神位酌尊所行禮並如上儀樂止降階復
位次引詣太稷壇行禮並如社壇之儀降復位次引終
獻詣洗及升壇行禮並如亞獻之儀降復位次引太祝
徹籩豆(籩豆各一/少移故處)登歌娱安之樂作卒徹樂止次引郊
社令束茅俱復位禮直官曰賜胙贊者承傳曰賜胙再
拜在位者皆再拜送神宫架寧安之樂作一成止
　　　望瘞
初寧安之樂畢引三獻官户部兵部工部郎中詣社壇
望瘞位宫架樂作至位樂止有司各詣神位前取玉幣祝
版饌物及牲之左髀束茅苴瘞于坎次引監察御史大
司樂大樂令奉禮協律郎太祝郊社令詣望瘞位立定
禮直官曰可瘞寘土半坎次詣稷壇望瘞位並如上儀次
引初獻以下詣西神門外揖位立禮直官贊禮畢揖訖
退太官令帥其屬徹禮饌監察御史詣壇監視收徹訖
還齋所光禄卿以胙奉進監察御史就位展視光禄卿
望闕再拜乃退
　
　
　
　
　政和五禮新儀卷九十二
欽定四庫全書
　政和五禮新儀卷九十三
　　吉禮
　　　州縣祭社稷儀
　　　　時日
　　　　齋戒
　　　　陳設
　　　　省饌
　　　　行事
　　　時日
州縣以春社日祭社稷前一月檢舉闗所屬排辦(秋社/日准)
(此/)
　　　齋戒
前祭三日應行事執事官散齋二日治事如故處于正
寢不弔喪問疾作樂判書刑殺文書決罸罪人及與穢
惡致齋一日其日質明赴祠所齋舍唯祭事得行其餘
悉禁祭官已齋而闕者通攝行事
　　　陳設
前祭二日有司設行事執事官次于壇壝門外量地之
宜前一日有司牽牲詣祠所次掃除壇之上下設登歌
之樂于社稷壇上稍北南向(應頒樂州/府則設)祭日丑前五刻
執事者設神位席神位版于壇上設神位南方北向(稷/壇)
(設稷神/位准此)席以槀秸后土勾龍氏位于其西東向(稷壇設/后稷位)
(准/此)席以莞陳幣篚各于神位之左(幣以/黑)祝版各于神位
之右置于坫次設祭器皆藉以席掌饌者實之正配位
各左八籩為三行以右為上(第一行形鹽在前魚鱐次/之第二行乾桃在前乾䕩)
(乾棗次之第三行芡/在前鹿脯榛實次之)右八豆為三行以左為上(第一行/芹菹在)
(前筍菹次之第二行菁菹在前韭菹魚醢/次之第三行兔醢在前鹿臡醓醢次之)爼二一在籩
前(實以羊熟十一體肩臂腰肫胳正脊一直脊一横脊/一長脅一短脅一代脅一皆二脅以並肩背臑在上)
(端肫胳在下/端脊脅在中)一在豆前(實以豚熟十一/體其載如羊)簠一簋一在籩
豆外二爼間簠在左簋在右(簠實以稷/簋實以黍)設犧尊三象尊
三在壇上西北隅南向東上(配位即設于正/位酒尊之西)皆有坫加
勺幂為酌尊(犧尊一實明水為上尊餘實泛齊初獻酌/之象尊一實明水為上尊餘實醴齊亞終)
(獻酌/之)又設太尊二山尊二在神位前(太尊一實泛齊山/尊一實醴齊各以)
(一尊實/明水)著尊二犧尊二象尊二壺尊六在壇下(著尊一/實盎齊)
(犧尊一實醍齊象尊一實沉齊各以一尊實明水壺尊本/三實𤣥酒三實三酒明水𤣥酒皆在上五齊三酒皆以)
(處酒/充)俱南向東上皆加幂五齊三酒設而不酌有司設
燭于神位前洗二于每壇北階之西南向(盥洗在西/爵洗在東)罍
在洗東加勺篚在洗西北肆實以巾(若爵洗之篚則/又實以爵加坫)執
罍篚者位其後設揖位于壇壝門外初獻在南北向亞
終獻及祝在北南向俱西上(祝位/稍却)又設三獻官席位于
北階之地南向西上祝席位于其後又設祝位于社壇
上在西東向設初獻飲福席位于社壇神位之東北南
向開瘞坎各于逐壇之北壬地方深取足容物南出陛
設望瘞位于其南三獻官在南北向西上在東西向
　　　省饌
前祭一日晡後祭官帥其屬常服閱饌物視牲充腯詣
厨視滌溉訖各還齋所晡後有司掃除壇之上下
　　　行事
祭日丑前五刻(行事春月丑時七/刻秋月丑時一刻)行事執事官各就次
掌饌者帥其屬實饌具畢贊禮者引初獻(凡行事執事/官皆贊禮者)
(引/)升自北階(凡行事執事者/升䧏皆自北階)㸃視陳設訖次樂工升東
階各入就位初獻退就次各服祭服次引三獻官以下
詣揖位立定贊禮者贊禮次引祝入就壇下席位立次
引三獻官入就北階北席位立並南向西上贊禮者詣
初獻之右贊請行事寧安之樂作八成止次有司瘞血
贊禮者贊再拜在位者皆再拜次引祝升壇就位立定
次引初獻詣社壇盥洗位正安之樂作(凡初獻升降行/止皆作正安之)
(樂/)至洗位南向立搢笏盥手􁉄手執笏升詣社神位前
南向立樂止嘉安之樂作次引祝詣神位前東向搢笏
跪執事者以幣授祝祝奉幣授初獻訖執笏興先詣后
土勾龍氏神位前南向立初獻受幣奠訖執笏俛伏興
再拜次詣后土勾龍氏神位前奠幣並如上儀祝先詣
稷神位前東向立初獻將䧏壇樂作復位樂止次至稷
壇盥洗及升壇奠幣並如社壇之儀祝復位初獻將䧏
壇樂作復位樂止少頃引初獻再詣社壇洗位樂作至
洗位南向立搢笏盥手帨手執笏詣爵洗位南向立搢
笏洗爵拭爵以授執事者執笏升詣社神酌尊所東向
立樂止嘉安之樂作執事者以爵授初獻搢笏執爵執
尊者舉幂執爵者酌犧尊之泛齊初獻以爵授執事者
執笏詣社神位前南向立搢笏跪執事者以爵授初獻
初獻執爵三祭酒奠爵執笏俛伏興少立樂止次引祝
詣神位前西向搢笏跪讀祝文讀訖執笏興先詣后土
勾龍氏神位前南向立初獻再拜次詣后土勾龍氏神
位前獻並如上儀祝先詣稷神位前東向立初獻再拜
將降壇樂作復位樂止次詣稷壇洗位及升壇行禮並
如社壇之儀祝復位初獻再拜將降壇樂作復位樂止
次引亞獻詣盥洗位南向立搢笏盥手帨手執笏詣爵
洗位南向立搢笏洗爵拭爵以授執事者執事升詣社
神酌尊所東向立文安之樂作執事者以爵授亞獻亞
獻搢笏執爵執尊者舉幂執事者酌象尊之醴齊亞獻
以爵授執事者執笏詣社神位前搢笏跪執事者以爵
授亞獻亞獻執爵三祭酒奠爵執笏俛伏興再拜次詣
后土勾龍氏位酌獻並如上儀樂止復位次至稷壇行
禮並如社壇之儀降復位次引終獻詣洗及升壇酌獻
並如亞獻之儀䧏復位次引初獻詣飲福位南向立執
事者各以爵酌福酒合置一爵持爵詣初獻之左西向
立初獻再拜搢笏跪執爵祭酒啐酒奠爵執饌者以胙
爼進減社稷神位前胙肉各置一爼上又以俎取黍稷
飯合置一豆先以飯授初獻初獻受訖以授執饌者又
以爼授初獻初獻受訖以授執饌者執事者再以爵授
初獻初獻卒爵執事者受虛爵復于坫初獻執笏俛伏
興再拜退復位贊禮者曰賜胙再拜在位者皆再拜(已/飲)
(福受胙/者不拜)送神寧安之樂作一成止次引初獻以下詣望
瘞位立執事者詣神位前取幣祝版置於坎贊禮者曰
可瘞窴土半坎次詣稷壇望瘞如上儀初獻以下詣門
外揖位立定贊禮者贊禮畢揖訖退有司監徹禮饌乃
退
　
　
　
　
　
　
　
　
　
　
　
　
　
　政和五禮新儀卷九十三
欽定四庫全書
　政和五禮新儀卷九十四
　　吉禮
　　　慶成軍祭后土儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺前期以仲春擇日祭后土(仲秋/准此)闗太史局太史
局擇日報太常寺太常寺叅酌訖具時日下本軍
　　　齋戒
前祭五日應行事執事官散齋三日治事如故宿於正
寢不弔喪問疾作樂判書刑殺文書決罰罪人及與穢
惡致齋二日一日於㕔事唯祭事得行其餘悉禁前祭
一日質明俱赴祠所齋舍祭官已齋而闕者通攝行事
　　　陳設
前祭三日有司設行事執事官次於廟門外隨地之宜
前二日有司牽牲詣祠所前一日掌廟者掃除廟之内
外祭日丑前五刻執事者陳幣篚於神位之左(幣以/白)祝
版於神位之右置於坫次設祭器皆藉以席掌饌者實
之左十籩為三行以右為上(第一行乾䕩在前乾棗形/鹽魚鱐次之第二行鹿脯)
(在前榛實乾桃次之第/三行菱在前芡栗次之)右十豆為三行以左為上(第一/行芹)
(葅在前笋菹菁葅次之第三/行豚拍在前鹿脯醓醢次之)爼二一在籩前(實以羊腥/七體两髀)
(两肩两脇并脊两脾在/两端两脇次之脊在中)一在豆前(實以豕腥七/體其載如羊)又爼六
在豆右為三重以北為上(第一重一實以羊脾腸胃肺/離肺一在上端刌肺三次之)
(腸三胃三又次之一實以豕腥膚九横載第二重一實/以羊熟腸胃肺一實以豕熟膚其載如腥第三重一實)
(以羊熟十一體肩臂臑肫胳正脊一直脊一横脊一長/脇一短脇一代脇一皆二骨以並肩臂臑在上端肫胳)
(在下端脊脇在中一實以豕熟十/一體其載如羊皆羊在左豕在右)簠二簋二在籩豆外
二爼間簠在左簋在右(簠實以稻粱粱在稻前/簋實以黍稷稷在黍前)設犧尊
四象尊四為二重在堂上東南隅北向西上犧尊在前
皆有坫加勺幂為酌尊(犧尊一實明水為上尊餘實泛/齊初獻酌之象尊一實明水為)
(上尊餘實醴齊/亞終獻酌之)又設太尊二山尊二在神位前(太尊一/實泛齊)
(山尊一實醴齊各/以一尊實明水)著尊二犧尊二象尊二壺尊六在堂
下(著尊一實盎齊犧尊一實醍齊象尊一實沉齊各以/一尊實明水壺尊三實𤣥酒三實三酒明水𤣥酒皆)
(在上五齊三酒/皆以夲處酒代)俱北向西上加幂五齊三酒皆設而不
酌有司設燭於神位前洗二於東階下直東霤北向(盥/洗)
(在東爵/洗在西)罍在洗東加勺篚在洗西南肆實以巾(若爵洗/之篚則)
(又實以/爵加坫)執罍篚者位於其後又設揖位於廟南門外初
獻在西東向亞終獻及祝在東西向北上(祝位/稍却)開瘞坎
於廟内堂之壬地方深取足容物南出陛設望瘞位於
其南三獻官在南北向西上祝在東西向又設三獻官
席位於堂下東階東南西向北上設祝席位於庭中北
向設祝位於堂上前楹東西向
　　　省饌
前祭一日祭官以下常服閱饌物視牲充腯詣厨省鑊
視滌溉訖還齋所晡後掌廟者掃除廟之内外
　　　行事
祭日丑前五刻(行事春用丑時七/刻秋用丑時一刻)行事執事官各就次
掌饌者帥其屬實饌具畢贊禮引初獻(凡行事執事官/行止皆贊禮者)
(引/)升自東階(凡行事執事官/升降皆自東階)㸃視陳設訖退就次各服
祭服初獻以下詣廟南門外揖位立定贊禮者贊揖次
引祝入就堂下席位北向立次引三獻官入就堂下席
位西向立贊禮者詣初獻之右贊請行事訖贊再拜在
位者皆再拜次引祝升堂就位立定有司瘞血次引初
獻詣盥洗位北向立搢笏盥手帨手執笏陞詣后土神
位前北向立搢笏跪次引祝詣神位前西向搢笏跪執事
者以幣授祝祝奉幣授初獻執笏興退復位初獻受幣
奠訖執笏俛伏興少退再拜䧏復位少頃引初獻再詣
盥洗位北向立搢笏盥手帨手執笏詣爵洗位北向立
搢笏洗爵拭爵以授執事者執笏陞詣酌尊所西向立
執事者以爵授初獻初獻搢笏執爵執尊者舉幂執事
者酌犧尊之泛齊初獻以爵授執事者執笏詣后土神
位前北向立搢笏跪執事者以爵授初獻初獻執爵三
祭酒奠爵執笏俛伏興少立次引祝詣神位前東向搢
笏跪讀祝文讀訖執笏興復位初獻再拜降復位次引
亞獻詣盥洗位北向立搢笏盥手帨手執笏詣爵洗位
北向立搢笏洗爵拭爵以授執事者執笏升詣酌尊所
西向立執事以爵授亞獻亞獻搢笏執爵執尊者舉幂
執事者酌象尊之醴齊亞獻以爵授執事者執笏詣后
土神位前北向立搢笏跪執事者以爵授亞獻亞獻執
爵三祭酒奠爵執笏俛伏興少退再拜降復位次引終
獻詣洗及升堂行禮並如亞獻之儀䧏復位贊禮者曰
賜胙再拜在位者皆再拜次引初獻以下就望瘞位執
事者詣神位前取幣祝版置於坎贊禮者曰可瘞寘土
半坎引初獻以下詣南門外揖位贊禮者贊禮畢揖訖
退有司監徹禮饌闔戸以降乃退
　
　政和五禮新儀卷九十四
欽定四庫全書
　政和五禮新儀卷九十五
　　吉禮
　　　祭五方嶽鎮海瀆儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以四立土王日祭五方嶽鎮海瀆闗
太史局(立春東方立夏南方立秋西/方立冬北方土王日四方)太史局以其日報
太常寺參酌訖具時日散告
　　　齋戒
前祭五日應行事執事官散齋三日治事如故宿於正
寢不弔喪問疾作樂判書刑殺文書决罰罪人及與穢
惡致齋一日(光禄少卿太/官令齋一日)一日於本司(無本司者於太/常齋舍質明至)
(齋/所)唯祭事得行其餘悉禁前祭一日質明俱赴祠所齋
宫官給酒饌祭官已齋而闕者通攝行事
　　　陳設
前祭三日儀鑾司設行事執事官次於壇壝門外量地
之宜前二日光禄牽牲詣祠所前一日光禄陳禮饌位
版於禮獻之南三獻官在南北向西上分獻官在其後
監察御史在西東向光禄少卿大樂令丞奉禮郎太祝太
官令在東西向北上(凡設奉禮郎以/下位皆稍却)大晟設登歌之樂
於壇上稍南北向祭日丑前五刻禮直官贊者諸司職
掌各服其服太常設神位席太史設神位版於壇之上
下嶽鎮海瀆位於壇上北方南向西上(唯中央設/嶽鎮位)席皆
以莞太常陳玉於神位之右(玉以兩圭有邸盛/以匣瘞玉用珉)禮神之
玉奠於神前瘞玉加於幣陳幣篚各於神位之左(幣各/隨方)
(色/)祝版於神位之右置於坫次設祭器皆藉以席光禄
實之各左十籩為三行以右為上(第一行乾䕩在前乾/棗形鹽魚鱐次之第)
(二行鹿脯在前榛實乾桃次/之第三行菱在前芡㮚次之)右十豆為三行以左為上
(第一行芹菹在前筍菹葵菹菁菹次之第二行韭菹在/前魚醢兔醢次之第三行豚拍在前鹿臡醓醢次之)
爼二一在籩前(實以羊腥七體两髀两肩两脇并脊/两髀在两端两肩两脇次之脊在中)一
在豆前(實以豕腥七/體其載如羊)又爼六在豆右為三重以北為上
(第一重一實以羊腥腸胃肺離肺一在上端􁍬肺三次/之腸三胃三又次之一實以豕腥膚九横載第二重一)
(實以羊熟腸胃肺一實以豕熟膚其載如腥第三重一/實以羊熟十一體肩臂臑肫胳正脊一直脊一横脊一)
(長脇一短脇一代脇一皆二骨以並肩臂腰在上端肫/胳在下端脊脇在中一實以豕熟十一體其載如羊皆)
(羊在左/豕在右)簠二簋二在籩豆外二爼間簠在左簋在右(簠/實)
(以稻粱粱在稻前簋/實以黍稷稷在黍前)鉶三在籩豆間(一在前二在後/實以羮加芼酒)豋
二一在鉶前(實以/太羮)一於籩之左(實以/肝膋)盤一在鉶後(實以/毛血)
設犧尊四象尊四為二重在壇上東南隅北向西上犧
尊在前皆有坫加勺幂為酌尊(犧尊一實明水為上尊/餘實泛齊代以供内法)
(酒初獻酌之象尊一實明水為上尊餘/實醴齊代以祠祭法酒亞終獻酌之)又設太尊二山
尊二在神位前(太尊一實泛齊山尊一實/醴齊各以一尊實明水)著尊二犧尊
二象尊二壺尊六在壇下(着尊一實盎齊犧尊一實醍/齊象尊一實沉齊各以一尊)
(實明水壺尊三實𤣥酒三/實三酒明水𤣥酒皆在上)俱北向西上加幂五齊三酒
皆設而不酌設山川位於壇下夘階南西向北上(五方/山川)
(依五方嶽/鎮海瀆位)各左四籩為二行以右為上(第一行乾棗在/前形鹽次之第)
(二行㮚在前/鹿脯次之)右四豆為二行以左為上(第一行芹菹在/前葵菹次之第)
(二行兔醢在/前鹿脯次之)豋一在籩豆間(實以/太羮)爼一在籩豆南(實以/羊豕)
(腥/肉)爵一次之左簠一右簋一在爵南(左實以稷/右實以黍)蜃尊一
在籩南(實以祠/祭法酒)太常設燭於神位前洗二於夘階東北
向(盥洗在東/爵洗在西)罍在洗東加勺篚在洗西南肆實以巾(若/爵)
(洗之篚則又/實以爵加坫)執罍篚者位於其後又設揖位於夘階東
内壝之外三獻官在南北向分獻官位其後監察御史
大樂令奉禮郎太祝太官令在北南向俱西上開瘞坎
於西北壬地方深取足容物南出陛設望瘞位於瘞坎
之南三獻官在南北向西上分獻官位其後監察御史
東向大樂令奉禮郎太祝西向北上又設三獻官席位
於夘階之東西向北上分獻官位其後監察御史大樂
令席位於午階之南北向奉禮郎太祝太官令位於其
後俱西上光禄少卿席位於監察御史東北向又設監
察御史位於壇上樂虡之北在西東向奉禮郎太祝在東
西向北上大樂令於樂虡西北太官令於酌尊所俱北向
　　　省饌
前祭一日行事執事官集初獻齋所肄儀太祝習讀祝
文視玉幣及神位版訖次禮直官贊者分引行事執事
官就省饌位立定(凡初獻行事禮直官/引餘官皆贊者引)禮直官贊揖所
司省饌具畢禮直官贊省饌畢揖訖俱還齋所次引監
察御史詣厨省饌視祭器滌溉及視牲充腯乃還齋所
未後一刻太官令帥宰人以鸞刀割牲祝史以盤取毛
血置於饌所遂烹牲晡後有司帥其屬掃除壇之上下
訖還齋所
　　　行事
祭日丑前五刻(行事春冬用丑時七/刻夏秋用丑時一刻)初獻以下並赴壇
所就次太官令帥其屬實饌畢次引光禄少卿入詣午
階南西位北向立贊者曰再拜光禄少卿再拜升自夘
階(凡行事執事官/升降皆自夘階)㸃視禮饌畢次引監察御史升壇㸃
閲陳設糾刻不如儀者次樂正帥工人升夘階各入就
位光禄少卿還齋所餘官各服祭服次引行事執事官
詣夘階東揖位立定禮直官贊揖次引太樂令先入就
壇下席位北向立贊者曰再拜大樂令再拜升壇就位
次引監察御史奉禮郎太祝太官令就壇下席位北向
立次引三獻以下入就壇下席位西向立禮直官稍前
贊有司謹具請行事凝安之樂作三成止光禄瘞血訖
贊者曰再拜在位者皆再拜次引監察御史奉禮郎太
祝太官令升壇各就位立定次引初獻詣盥洗位同安
之樂作(凡初獻升降行止/皆作同安之樂)至洗位北向立搢笏盥手帨
手執笏升詣嶽神位前北向立樂止明安之樂作搢笏
跪次引奉禮郎搢笏西向跪執事者以玉幣授奉禮郎
奉禮郎奉玉幣跪授初獻訖執笏興先詣鎮神位前立
初獻受玉幣奠訖執笏俛伏興少退再拜次詣鎮海瀆
神位前奠玉幣並如上儀樂止奉禮郎復位初獻將䧏壇
樂作復位樂止少頃引初獻再詣盥洗位樂作至洗位北
向立搢笏盥手帨手執笏詣爵洗位北向立搢笏洗爵
拭爵以授執事者執笏升詣嶽神酌尊所西向立樂止
成安之樂作執事者以爵授初獻初獻搢笏執爵執尊
者舉幂太官令酌犧尊之泛齊初獻以爵授執事者執
笏詣嶽神位前北向立搢笏跪執事者以爵授初獻初
獻執爵三祭酒奠爵執笏俛伏興少立樂止次引太祝
詣神位前東向搢笏跪讀祝文讀訖執笏興詣以次神
位前東向立初獻再拜成安之樂作次詣鎮海瀆酌尊
所酌獻並如上儀樂止太祝復位初獻將䧏壇樂作復
位樂止次引亞獻詣盥洗位北向立搢笏盥手帨手執
笏詣爵洗位北向立搢笏洗爵拭爵以授執事者執笏
陞詣嶽神酌尊所西向立成安之樂作執事者以爵授
亞獻亞獻搢笏執爵執尊者舉幂太官令酌象尊之醴
齊亞獻以爵授執事者執笏詣嶽神位前搢笏跪執事
者以爵授亞獻亞獻執爵三祭酒奠爵執笏俛伏興再
拜次詣鎮海瀆神位前酌獻並如上儀樂止䧏復位次
引終獻詣洗升壇酌獻並如亞獻之儀䧏復位初亞獻
將陞引分獻官詣洗位盥手帨手詣壇下山神位前搢
笏跪奉禮郎跪授幣奉幣奠訖執爵三祭酒奠爵執笏
俛伏興太祝各於神座之右跪讀祝文讀訖太祝復位
分獻官再拜次詣川神位前搢笏跪執爵三祭酒奠爵
執笏俛伏興再拜訖復位(五方山/川神同)禮直官曰賜胙贊者
承傳曰賜胙再拜在位者皆再拜送神凝安之樂作一
成止次引三獻官詣望瘞位有司各詣神位前取玉幣
祝版置於瘞坎次引監察御史大樂令奉禮郎太祝詣
望瘞位立定禮直官曰可瘞寘土半坎(凡瘞皆先省/視訖乃瘞)引
初獻以下詣夘階揖位立定禮直官贊禮畢揖訖退太
官令帥其屬撤禮饌引監察御史詣壇監視収撤訖退
　
　
　
　政和五禮新儀卷九十五
欽定四庫全書
　政和五禮新儀卷九十六
　　吉禮
　　　諸州祭嶽鎮海瀆儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺前期以立春日祭嶽鎮海瀆(立夏立秋立冬/土王日並准此)關
太史局太史局以其日報太常寺太常寺叅酌訖具時
日下本州(立春日祭東嶽泰山於兗州界東鎮沂山於/青州界東海於萊州界東瀆大淮於唐州界)
(立夏日祭南嶽衡山於潭州界南鎮會稽山扵越州界/南海於廣州界南瀆大江於益州界土王日祭中嶽嵩)
(山於河南府界中鎮霍山於晉州界立秋日祭西嶽華中/山於華州界西鎮呉山於灜州界西海西凟大河於河)
(府界立冬日祭北嶽恒山及遥祭北鎮醫巫/閭山於定州界北海北瀆大濟於孟州界)
　　　齋戒
前享五日應行事執事官散齋三日治事如故宿於正
寢不弔喪問疾作樂判書刑殺文書决罰罪人及與穢
惡致齋二日一日於㕔事唯享事得行其餘悉禁前事
一日質明俱赴祠所齋舍享官已齋而闕者通攝行事
　　　陳設
前享三日有司設行事執事官次於廟門外隨地之宜
前二日有司牽牲詣祠所前一日掌廟者掃除廟之内
外享日丑前五刻執事者陳幣篚於神位之左祝版於
神位之右置於坫次設祭器皆藉以席掌饌者實之左
十籩為三行以右為上(第一行乾䕩在前乾棗形鹽魚/鱐次之第二行鹿脯在前榛實)
(乾桃次之第三行/菱在前芡㮚次之)右十豆為三行以左為上(第一行箈/菹芹菹在)
(前筍菹葵菹芹菹次之第二行韭葅在前魚/醢次之第三行豚拍在前鹿臡醓醢次之)爼二一在
籩前(實以羊腥七體两髀两肩两脇并脊/两脾在两端两肩两脇次之脊在中)一在豆前(實/以)
(豕腥七體/其載如羊)爼六在豆右為三重以北為上(第一重一實/以羊腥腸胃)
(肺一在上端􁍬肺三次之腸三胃三又次之一實以豕腥/膚九横載第二重一實以羊熟腸胃肺一實以豕熟膚)
(其載如腥第三重一實以羊熟十一體肩臂臑肫胳正/脊一直脊一横脊一長脇一短脇一代脇一皆二骨以)
(並肩臂臑在上端肫胳在下端脊脇在中一實/以豕熟十二體其載如羊皆羊在左豕在右)簠二簋
二在籩豆外二爼間簠在左簋在右(簠實以稻粱粱在/稻前簋實以黍稷)
(稷在/黍前)設犧尊四象尊四為二重在堂上東南隅北向西
上犧尊在前皆有坫加勺幂為酌尊(犧尊一實明水為/上尊餘實泛齊初)
(獻酌之象尊一實明水為上/尊餘實醴齊亞終獻酌之)又設太尊二山尊二在神
位前(太尊一實沉齊山尊一實/醴齊各以一尊實明水)著尊二犧尊二象尊二
壺尊六在堂下(著尊一實盎齊犧尊一實醍齊象尊一/實沉齊各以一尊實明水壺尊三實𤣥)
(酒三實三酒明水𤣥酒皆在/上五齊三酒皆以本處酒代)皆北向西上加幂五齊三
酒皆設而不酌有司設燭於神位前洗二於東階下直
東霤北向(盥洗在東/爵洗在西)罍在洗東加勺篚在洗西南肆實
以巾(若爵洗之篚則/又實以爵加坫)執罍篚者位於其後又設揖位於
廟南門外初獻在東西向亞終獻及祝在西東向北上
(祝位/稍却)開瘞坎於廟内堂下之壬地方深取足容物南出
陛設望瘞位於其南三獻官在南北向西上祝在東西
向又設三獻官席位於堂下東階東南西向北上設祝
席位於庭中北向又設祝位於堂上前楹東西向
　　　省饌
前享一日享官以下常服閱饌物視牲充腯詣厨省鑊
視滌溉訖還齋所晡後掌廟者掃除廟之内外
　　　行事
享日丑前五刻(行事春冬用丑時七/刻夏秋用丑時一刻)行事執事官各就
次掌饌者帥其屬實饌具畢贊禮者引初獻(凡行事執/事官行止)
(皆贊禮/者引)升自東階(凡行事執事官/升䧏皆自東階)㸃視陳設訖退就次
各服祭服次引初獻以下詣廟南門外揖位立定贊禮
者贊揖次引祝入就堂下席位北向立次引三獻官入
就堂下席位西向立贊禮者詣初獻之右贊請行事訖
贊再拜在位者皆再拜次引祝升堂就位立定執事者
瘞血次引初獻詣盥洗位北向立搢笏盥手帨手執笏
升詣神位前北向立搢笏跪次引祝詣神位前北向立
搢笏跪次引祝詣神位前西向搢笏跪執事者以幣授
祝祝奉幣授初獻執笏興退復位初獻受幣奠訖執笏俛
伏興少退再拜䧏復位少頃引初獻冄詣盥洗位北向立
搢笏盥手帨手執笏詣爵洗位北向立搢笏洗爵拭爵以
授執事者執笏升堂詣酌尊所西向立執事者以爵授初
獻初獻搢笏執爵執尊者舉幂執事者酌犧尊之泛齊初
獻以爵授執事者執笏詣神位前北向立搢笏跪執事
者以爵授初獻初獻執爵三祭酒奠爵執笏俛伏興少
立次引祝詣神位前東向搢笏跪讀祝文讀訖執笏興
退復位初獻再拜䧏復位次引亞獻詣盥洗位北向立
搢笏盥手帨手執笏詣爵洗位北向立搢笏洗爵拭爵
以授執事者執笏升詣酌尊所西向立執事者以爵授
亞獻亞獻搢笏執爵執尊者舉幂執事者酌象尊之醴
齊亞獻授執事者執笏詣神位前北向立搢笏跪執事
者以爵授亞獻亞獻執爵三祭酒奠爵執笏俛伏興少
退冄拜䧏復位次引終獻詣洗及升堂行禮並如亞獻
之儀䧏復位贊禮者曰賜胙冄拜在位者皆再拜次引
初獻以下就望瘞位執事者詣神位前取幣祝版置於
坎贊禮者曰可瘞窴土半坎引初獻以下詣南門外揖
位立贊禮者贊禮畢揖訖退有司監徹禮饌闔戸以降
乃退
　
　
　
　
　
　
　
　
　
　
　
　
　政和五禮新儀卷九十六
欽定四庫全書
　政和五禮新儀卷九十七
　　吉禮
　　　皇帝祫享太廟儀一
　　　　時日
　　　　齋戒
　　　　陳設
　　　　車駕自景靈宫詣太廟
　　　　省牲器
　　　　别廟神主過太廟
　　　　晨祼
　　　　朝踐
　　　　饋食
　　　　車駕還内
　　　　紫宸殿受賀
　　　　宣德門肆赦
　　　時日
前期降御札以今年孟冬祫享太廟太常寺帖太史局
於時享前擇日太史局擇日報太常寺叅酌訖申奏具
時日散告
　　　齋戒
前享十日質明有司設行事及助祭文武官位於廟堂
太宰刑部尚書在北南向太宰在左刑部尚書在右(刑/部)
(尚書/稍却)行事太宰左丞在南吏部戸部禮部兵部工部尚
書吏部禮部侍郎大司樂光禄卿大樂令光禄丞功臣
獻官在其南(凡設大樂令以/下位皆稍却)執事官又在其南俱北向
西上監察御史位二在西東向讀冊舉冊官奉禮協律
郎太祝郊社太官令在東西向俱北上(奉禮郎以下/位皆稍却)設
助祭文武百官位於行事官之南又設行事執事及助
祭親王宗室位於太廟齋坊少宰刑部侍郎在北南向少
宰在左刑部侍郎在右(刑部侍/郎稍却)亞終獻在南北向西上
親王及行事執事助祭宗室在東西向北上東上閤門御
史臺太常寺以下分引羣官各就位(凡將引行事執事/助祭文武官立班)
(即御史臺引殿中侍/御史一員先入就位)太宰讀誓於廟堂刑部尚書涖之
少宰讀誓於太廟齋坊刑部侍郎涖之誓文曰今年某
月某日孟冬皇帝祫祀享太廟前一日朝獻景靈宫
各揚其職其或不恭國有常刑讀訖(内朝堂職事官奉/禮郎以下文官宣)
(德郎以下武官從/義郎以下先退)餘官並對拜訖退皇帝散齋七日於
别殿致齋三日(二日於大慶殿/一日於太廟)凡散齋不弔喪問疾作
樂有司不奏刑殺文書致齋日前後殿不視事唯行享
事前致齋一日殿中監帥其屬尚舍舖御座於大慶殿
當中南向設東西房於御座之左右稍北又設西閤及
齋室於殿後之左右殿上前楹施簾致齋之日質明有
司陳法駕鹵簿於宣德門外尚輦陳平輦於垂拱殿庭
文武百官俱就次各服其服東上閤門奏請皇帝未後
詣齋室通事舍人等自下分引知樞宻院事以下詣垂
拱殿庭立班東上閤門附内侍進班齊牌垂拱殿簾降
皇帝乗輦出至殿上少駐輦官迎駕自贊常起居宣輦
官上殿捲簾鳴鞭行門禁衛諸班親從迎駕自賛常起
居次舍人先贊知内侍省官以下常起居次樞宻以下
通班常起居贊祗候引駕樞宻知客省事以下至簽書
東上閤門官分左右立尚局應奉官祗應通事大夫以
下武功大夫以下並先退次管軍臣僚宣名常起居贊
祗候引駕並分左右前導輦降東階垂拱殿門外禁衛
諸班親從自贊常起居次行宫使御營廵檢一班常起
居(如通侍大夫以下知客省事以下武功大夫以下知/内侍两省帶御器械官充行官使御營廵檢各歸本)
(班/)至大慶殿後閣降輦入西閣大慶殿簾降前導官並
就次易朝服詣御榻前分左右侍立(知樞宻院事簽書/樞宻院事在東西)
(向北上同知樞宻院事在西東向左輔一員在知樞宻/院事之北贊拜東上閤門官一員又在其北並西向知)
(客省事以下簽書樞宻院事之南稍東西/向北上簽書客省事以下又在其南稍却)通事舍人等
分引行事執事文武助祭官各綪結佩入詣大慶殿庭
立班次引禮部侍郎奏請中嚴侍臣詣幄奉迎内外符
寳郎奉寳先出陳於御榻之左右少頃引禮部侍郎奏
外辦皇帝服通天冠絳紗袍綪結佩出西閣乘輿稱警
蹕侍衛如常儀由西房至御榻西降輿皇帝即御座南
向侍臣夾侍贊拜東上閤門官於榻前贊樞宻以下拜
殿之上下應在位官皆再拜(東上閤門官贊禮訖轉身/北向隨拜訖靣西贊各祗)
(候/)次禮直官引左輔詣御座前俛伏跪奏左輔具官臣
某言請皇帝降座就齋室奏訖俛伏興還侍位(凡左輔/奏請准)
(此/)皇帝降座乘輿由東房入齋室侍臣各還所司直衛
者如常儀通事舍人分引行事執事文武助祭官以次
出(三省親王樞宻宗室/起居問聖體並如儀)應行事執事助祭官及從陞者
並散齋七日宿於正寢致齋三日各宿於其次(三省樞/宻院官)
(各宿於本㕔及都堂侍衛官并尚書侍郎分宿於秘書/省中書後省餘官内庭有所司者各宿於其司諸方客)
(使許赴倍位者/各宿於其次)凡散齋治事如故唯不弔喪問疾作樂
判書刑殺文書决罰罪人及與穢惡致齋之日官給酒
饌唯享事得行其餘悉禁與享之官已齋而闕者通攝
行事
　　　陳設
前享三日殿中監帥其屬尚舍設大次於太廟東門外
道北南向小次於阼階東稍南西向鸞儀司設文武侍
臣次於大次之前隨地之宜行事助祭官宗室及有司
次於廟之内外設東方南方客使次於文官之後西方
北方客使次於武官之後設饌幔於廟南門之外東西
相向(每室饌/幔各一)設權奉安别廟神主幄次於南神門外東
向又設七祀次一於殿下横街之北道西東向配享功
臣次於殿下横街之南道之東西相向(每室配享功/臣各為一次)前
享二日宫闈令帥其屬掃除廟之内外開瘞坎於殿西
階之東南方深足容物南出陛太常設七祀燎柴於齋
宫内光禄牽牲詣祠所太常帥其屬設堂上位每位並
設幄帳舖筵設几大晟陳登歌之樂於殿上前楹間稍
南北向設宫架於庭中立舞表於酇綴之間户部陳諸
州歳貢於宫架南龜為前列金次之玉帛又次之餘為
後東西相向前享一日奉禮郎禮直官設皇帝位版於
阼階上飲福位於東序皇子受爵位於飲福位之北稍
東俱西向贊者設亞終獻位於小次南稍東助祭親王
宗室使相在其南進幣爵酒官受爵酒官奉幣官薦牛
爼官薦籩豆官薦羊爼豕爼魚爼官受幣官罍洗奉爵
官奉瓚槃官進搏黍官舉册官七祀獻官在助祭宗室
使相之南並西向北上大禮使位於西階之西稍南(與/亞)
(終獻/相對)行事光禄卿讀册官光禄丞功臣獻官在其西助
祭宰相使相位在大禮使之南執政官在其西又設監
察御史位二於西階下俱東向北上奉禮郎太祝太官
令於東階下俱西向北上協律郎位二一於殿上前楹
間一於宫架西北俱東向大樂令於登歌樂虡之北大
司樂於宫架北良醖令於酌尊所俱北向又設助祭文武羣
官宗室位於横街之南諸方客使位於廟門之外隨其
方國光禄陳牲於東神門外當門西向以南為上祝史
各位於牲後太常設省牲位於西大禮使進幣爵酒官
受爵酒官奉幣官受幣官罍洗奉爵官奉瓚盤官位於
道南北向西上七祀配享功臣獻官在其後薦牛爼官
薦籩豆官大司樂光禄卿進搏黍官讀册舉册官大樂
令光禄丞奉禮協律郎太祝太官宫闈令位於道北南
向西上(大樂令以下/位皆稍却)監察御史在薦爼官之右異位稍
却光禄設禮饌於東神門外道北南向太常設省饌位
版於禮饌之南大禮使進幣爵酒官受爵酒官奉幣官
受幣官罍洗奉爵官奉瓚槃官位在南北向西上七
祀配享功臣獻官在其後監察御史位西東向薦牛爼
官薦籩豆官大司樂光禄卿進搏黍官讀册舉册官大
樂令光禄丞奉禮協律郎太祝太官宫闈令位在西東
向北上禮部帥其屬設祝册案於幄次外之右司尊彛
帥其屬設幣篚於酌尊所次設籩豆簠簋之位每位左
十有一籩右十有一豆俱有四行加豆二於豆前豋一
在籩豆間鉶三在豋前簠一簋一在籩豆外簠在左簋
在右設爐炭於幄外稍前設尊彛之位每位太尊五為
二重太尊在前皆有坫在神位之左虎彛一在太尊之
右蜼彛一在山尊之右皆有舟俱加勺幂為酌尊又設
太尊二山尊二在神位前著尊二犧尊二在殿上象尊
二壺尊六在下俱北向西上加幂皆設而不酌太常設
七祀位於殿下横街之北次内(司命戸竈中/霤門厲行)又設配享
功臣位於横街之南次内(韓王趙普周王曹彬位於横/街之南道西東向太師薛居)
(正太師石熈載鄭王潘美位在其西太師李沆太師王/旦太師李繼隆位又在其西又設太師王曾太師呂夷)
(簡侍中曹瑋位於横街之南道東西向司徒韓琦太師/曾公亮位在其東次舒王王安石位次太師蔡確又在)
(其東俱/北上)皆設神位席太廟位版於座首司尊彛設祭器
每位左二籩右二豆爼一在神位前爵一次之簠一簋
一在爵之前簠在左簋在右象尊一在籩前加勺幂又
設爼四豆二籩一簠一簋一盤一篚一於南神門外每室
饌幔内設御洗二於阼階下直東霤北向(盥洗在東/爵洗在西)罍
在洗東加勺篚在洗西南肆實以巾(若爵洗之篚則又/實以瓚及爵加坫)
設皇帝位於洗南北向内侍酌水位於洗東執巾位於
酌水内侍之北俱西向奉瓚爵官位於爵洗西東向又
設亞終獻盥洗於本位之南太官令盥洗於西階下七
祀配享功臣獻官盥洗於從享神位之前(七祀及配享/功臣位前盥)
(洗各/一)罍篚各設於左右執罍篚者位其後享日丑前五
刻宫闈令開室帥其屬掃除太府卿帥其屬入陳幣於
篚(篚以/白)光禄卿帥其屬入實籩豆簠簋(籩四行以右/為上第一行)
(魚鱐在前糗餌次之第二行乾䕩在前乾棗形鹽次之/第三行鹿脯在前榛實乾桃次之第四行菱在前芡栗)
(次之豆四行以左為上第一行芹菹在前筍菹葵菹次/之第二行菁菹在前韭菹酏食次之第三行魚醢在前)
(兔醢豚拍次之第四行鹿臡在前醓醢次之加豆二實/以稻雁稻左雁右簠實以稻簋實以黍登實以太羮鉶)
(實以羮/加芼滑)良醖令帥其屬入實尊彛(蜼彛實以明水虎彛/實以欝鬯太尊實以)
(汎齊山尊實以醴齊著尊實以盎齊犧尊實以醴齊象/尊實沉齊各以一尊實明水壺尊三實𤣥酒三實三酒)
(明水𤣥酒/皆在上)又實七祀配享功臣位禮饌(每位左二籩㮚/在前鹿脯次之)
(右二豆菁菹在前鹿臡次之菹實以羊豕腥肉簠/實以稷簋實以黍爵一象尊一實以祠祭法酒)太常
設燭於神位前又設大禮使以下行事執事官揖位於
東神門外如省牲之位設望燎位於瘞坎之南如省饌
之位所司陳異寳嘉瑞及伐國之寳於宫架之南東西
相向
　
　
　政和五禮新儀卷九十七
欽定四庫全書
　政和五禮新儀卷九十八
　　吉禮
　　　皇帝祫享太廟儀二
　　　車駕自景靈宫詣太廟
前享一日皇帝於景靈宫朝獻畢既還大次禮部郎中
奏解嚴所司轉仗衛鹵簿文武助祭官先詣太廟祠所
導駕官以下就次各服其服乘黄令進玉輅於昌福門
内南向設千牛將軍一員位於輅前北向門下侍郎一
員位於左輔之前贊者二人位又於其前少頃知客省
事以下知内侍省事以下帶御器械官祗應通侍大夫
以下武功大夫以下六尚局應奉官於齋殿前鬭班立
定東上閤門御史臺太常寺分引管軍臣僚及左輔門
下侍郎太僕卿乘黄令詣御幄幕殿門外立班北向東
上(乘黄令/位其後)次引導駕官以下在其後分東西相向立以
候奉迎前導次引行宫使御營廵檢等又在其後禮直
官通事舍人引禮部侍郎奏請中嚴(凡左輔門下侍郎/禮部侍郎皆禮直)
(官通亊/舍人引)少頃又奏外辦皇帝服通天冠絳紗袍乘輿以
出稱警蹕如常儀行門禁衛諸班親從迎駕奏聖躬萬
福次知客省事以下知内侍省事以下帶御器械官祗
應通侍大夫以下武功大夫以下六尚局應奉官鬭
班迎駕奏聖躬萬福皇帝乘輿降自两階稱警蹕如常
儀管軍臣僚奏聖躬萬福次左輔以下次導駕官次行
宫使御營廵檢等逐班奏聖躬萬福(該宣名者/即宣名)太僕卿
詣玉輅所攝衣而陞正立執轡導駕官前導皇帝至昌
福門内玉輅所千牛將軍前跪執轡左輔進當御前俛
伏跪奏左輔具官臣某言請皇帝降輿升輅奏訖俛伏
興退復位(凡左輔奏/請准此)乘黄令稍前東向進玉輅皇帝降
輿升輅太僕立授綏導駕官分左右步導門下侍郎進
當門前俛伏奏門下侍郎具官臣某請車駕進發奏訖
俛伏興退復位(凡門下侍郎/奏請准此)車駕動稱警蹕左輔先詣
昌福門以俟門下侍郎及贊者夾侍以出千牛將軍夾
輅而趨車駕將及昌福門至侍臣上馬所門下侍郎奏
請車駕少駐勑侍臣上馬左輔前承㫖退稱曰制可門
下侍郎退傳制稱侍臣上馬贊者承傳勑侍臣上馬諸
侍衛之官各督其屬左右翊駕在黄麾内符寳郎奉八
寳前導殿中監後部從導駕官夾侍於前贊者在左輔
門下侍郎之前侍臣上馬畢門下侍郎奏請車駕進發
車駕動稱警蹕不鳴鼓吹法駕鹵簿前導詣太廟車駕
將近太廟東上閤門御史臺分引文武助祭官宗室客
使禮直官贊者引行事執事俱詣廟西門外立班再拜
奉迎訖退(内已起居者止/奏聖躬萬福)車駕及門少駐文武侍臣皆
下馬導駕官步導入廟西門車駕動千牛將軍夾輅而
趨近廟南門廻輅南向千牛將軍立於輅左左輔奏請
皇帝降輅步入廟稍東左輔奏請皇帝乘輿尚輦奉御
進輿皇帝乘輿以入齋殿侍衛如常儀導駕官步導至
殿門皇帝䧏輿歸殿後閣簾䧏通事舍人承㫖勑羣臣
各還次學士院以祝册授通政司進御書訖付尚書禮
部
　　　省牲器
省牲之日未後二刻宫闈令帥其屬掃除廟之内外司
尊彛帥府史及執事者以祭器入設於位(凡祭器皆藉/以席籩豆又)
(加巾/盖)大府卿入陳幣於篚(告潔畢/權徹)未後三刻禮直官贊
者分引大禮使以下詣東門外省牲位立定光禄卿丞
與執事者牽牲就位禮直官贊揖贊者引大司樂入行
樂架(凡亞終獻行事皆太常博士引大禮使執事官及/申眡滌濯官授爵酒官進爵酒官行事禮直官引)
(餘官皆/贊者引)次引眡滌濯官入升自西階凡行事執事官升
䧏皆自西階眡滌濯次引申眡滌濯官執事者皆舉幂
曰潔俱復位禮直官稍前曰告潔畢請省牲次引省牲
官稍前省牲訖退復位次引光禄卿出班廵牲一匝西
向躬曰充曰備次引光禄丞出班廵牲一匝西向躬曰
腯俱復位禮直官贊揖稍前曰請就省饌位揖訖引大
禮使以下各就位立定禮直官贊揖訖所司省牲具畢
禮直官贊省饌畢揖訖俱還齋所光禄卿丞及執事者
以次牽牲詣厨授太官令次引省鑊官詣厨省鼎鑊視
滌溉協律郎展視樂器乃還齋所晡後一刻太官令帥
宰人以鸞刀割牲祝史各取毛血實於槃又取膟膋實
於豋俱至饌所遂烹牲宫闈令帥其屬掃除廟之内
外
　　　别廟神主過太廟
前享一日所司陳儀仗於别廟門之外(中道清道二人/分左右執黒漆)
(杖服武弁緋衫革帶次􁏢弩一箭靫全執人並服平巾/幘緋衫勒帛次扇二分左右服緋畫衫次曲盖一次方)
(繖一服黄畫衫次導盖一服黄衫並抹額勒帛次部轄/員察二人分左右服黒平巾幘儀刀紫文袍勒帛次排)
(列執掌四人分左右重行服紫羅寛衫次團扇十四為上/七重次方扇四次曲盖四重行次方繖二次花盖二以)
(並分左右服武升冠緋衫白袴錦螣蛇次排列執掌二/分左右服緋衣又於團扇方扇内設行障一在前次行)
(障二次坐障二並分左右坐次障一在後腰輿一在行/障坐障内已上服同執花盖部轄節級一名在排列執)
(掌内服同執花盖又加金銅腰帶次左右街司衙官十/二人分左右為六重外仗分左右廂青衣四人為二重)
(執竿並袋服黒平巾幘青衫袴勒帛次車幡捧四重行/服赤平巾幘緋衫袴勒帛次鸞頭竿六信幡六為六重)
(皆竿一在前幡一次之服同執扇次㦸二十為十重服/同執曲盖次刀盾二十各盾左刀右為十重服皂衫㡌)
(勒帛次矟十為五重服青衫抹額勒帛次弓箭十四每/弓一箭二箭靫全為七重服銀褐衫抹額勒帛次儀刀)
(十為五重服平巾幘銀褐衫勒帛/次儀鍠斧四為二重服同執曲盖)享日丑前五刻所司
陳方扇團扇行障坐障於别廟南神門外設腰輿殿階
之下南向少頃禮直官贊者分引内常侍以下於殿庭
北向西上重行立(别廟内常侍行事禮直/官引餘官皆贊者引)贊者曰再拜
内常侍以下皆再拜本廟宫闈令升殿開室捧惠恭皇
后神主至室門次引内常侍北向俛伏跪稍前内常侍
奏臣某言恭請惠恭皇后神主祫享於太廟降殿乘輿
奏訖俛伏興(凡内常侍/奏請准此)又宫闈令捧接神主内常侍前
引置於輿内常侍以下分左右前導詣太廟南神門外
幄次東向權奉安儀仗至太廟門外止方扇團扇行障
坐障至太廟南神門外止内常侍以下導引詣殿上神
幄如别儀
　　　晨祼
享日丑前五刻(行事用丑/時七刻)諸享官及助祭之官各服其
服宫闈令開室帥其屬掃除太府卿入陳幣光禄卿入
實籩豆簠簋良醖令入實尊彛樂正帥工人二舞以次
入與執尊罍篚羃者各就位次執事官各入就位次通
事舍人分引文武助祭官及宗室客使贊者引薦羊爼
官以下各入就位禮直官贊者分引大禮使以下行事
執事者詣廟東門外揖位立定禮直官贊揖次引監察
御史次引大禮使以下入次就位次引監察御史按視
殿之上下紏察不如儀者退復位尚輦奉御進輿於齋
殿皇帝服通天冠絳紗袍乘輿以出近侍及扈從之官
導從至大次門外皇帝降輿入次簾降禮儀使樞宻院
官太常卿東上閤門官太常博士禮直官分立於大次
外左右次引禮部侍郎詣前奏請中嚴少頃又奏外辦
符寳郎奉寳陳於宫架之北禮儀使當次前俛伏跪奏
禮儀使具官臣某言請皇帝行事奏訖俛伏興還侍立
(禮儀使奏/禮畢准此)簾捲皇帝服衮冕以出侍衛如常儀禮儀使
以下前導至東神門外殿中監跪進大圭殿中少監副
之(凡殿中監進圭受/圭皆少監副之)禮儀使奏請執大圭前導皇帝入
自正門(侍衛不應入/者止於門外)協律郎跪俛伏舉麾興(凡行禮執/事者取物)
(奠物皆跪/俛伏興)工皷柷宫架乾安之樂作(皇帝升䧏行止/皆奏乾安之樂)至
阼階下偃麾戞􁀙樂止(凡樂作皆協律郎跪俛伏舉麾/興工皷柷而後作偃麾戞􁀙而)
(後/止)升自阼階登歌樂作(左右侍衛之官/量人數從升)至版位西向立
樂止禮儀使以下分左右侍立(凡行事皆禮儀使樞宻/院官太常卿東上閤門)
(太常博士前導至/位即分立分左右)祀祭官於殿上贊奉神主次引薦香
燈官入室搢笏於室内奉皇主設於座(奉神主詣神幄/内于几後啟匱)
(設於座以白/羅巾覆之)執笏退復執事位次引宫闈令奉皇主如
上儀(以青羅/巾覆之)退復執事位於殿上贊奉神主内常侍以
下於太廟南門外神幄奉别廟神主腰輿入南神西偏
門至殿下南向内常侍以下北向立内常侍稍前奏惠
恭皇后神主祫享於太廟奏訖退詣惠恭皇后神主前
奏請降輿升殿奏訖宫闈令捧神主升自泰階至殿上
本廟宫闈令捧接祔於宣仁聖烈皇后神主之左設於
座(奉神主設於/座並如上儀)内常侍以下退於東神門内道南以俟
祠祭官於殿上贊奉神主訖禮儀使前奏有司謹具請
行事又奏請再拜皇帝再拜贊者曰再拜在位官皆再
拜次引奉瓚官升詣僖祖神位前西向立(詣西向神位/則北向立詣)
(東則南/向立)奉瓚槃官詣爵洗西東向立禮儀使前導皇帝
詣階盥洗位登歌樂作降自阼階樂止宫架樂作至洗
位北向立樂止内侍酌水以進禮儀使奏請搢大圭盥
手内侍跪取巾於篚興以進皇帝帨手内侍受巾跪奠
於篚禮儀使奏請執大圭前導皇帝詣爵洗位宫架樂
作至洗位北向立樂作奉瓚槃官跪取瓚於篚興以進
禮儀使奏請搢大圭受瓚内侍酌水以進禮儀使奏請
洗瓚内侍跪取巾於篚興以進皇帝拭瓚内侍受巾跪
奠於篚奉瓚槃官捧槃升自東階禮儀使奏請執大圭
前導皇帝升殿大禮使從(皇帝升降大/禮使皆從)宫架樂作至阼
階下樂止升自阼階登歌樂作禮儀使前導皇帝詣禧
祖位樂止奉瓚槃官詣禧祖位尊彛所西向立(若詣東/西向神)
(位即皆/向北立)以瓚涖鬯執彛者舉幂宗室酌欝鬯訖先詣次
位尊彛所東向立(若詣東向神位尊/彛所即西向立)禮儀使前導皇帝
詣禧祖神位前北向立(若詣西向神位即東向/立東向神位即西向立)禮儀使
奏請搢大圭跪奉瓚槃官西向立以瓚授奉瓚官西向
跪以進禮儀使奏請執圭瓚皇帝執瓚以鬯祼地奠之
奉瓚官受瓚以授奉瓚槃官奉瓚槃官以槃受瓚訖俱
詣次位以候禮儀使奏請執大圭俛伏興前導皇帝少
退北向立禮儀使奏請再拜皇帝再拜禮儀使前導詣
順祖位次詣翼祖位次詣宣祖位次詣太祖位次詣太
宗位次詣真宗位次詣仁宗位次詣英宗位次詣惠恭
皇帝位次詣神宗位次詣哲宗位祼鬯並如上儀(别廟/神位)
(止裸於座/前不拜)奉瓚官奉瓚槃官酌欝鬯宗室俱䧏復位禮
儀使前導皇帝還版位登歌樂作至位西向立樂止次
太官令升詣僖祖位酌尊所北向立次太祝詣盥洗位
搢笏盥手帨手執笏詣爵洗位搢笏洗􁍟以授執事者
執笏詣僖祖位酌尊所西向立執事者以􁍟授太祝太
祝執􁍟太官令酌犧尊之泛齊訖先詣次位酌尊所東
向立太祝以􁍟授執事者執笏詣僖祖神位前執事者
以􁍟授太祝太祝搢笏執􁍟跪奠於鉶南執笏興次詣
每位奠􁍟並如上儀退復位宫架作興安之樂文德之
舞九成止
　　　朝踐
享日太官令帥進饌者詣每室饌幔内設腥體於爼(以/牛)
(兩髀兩肩兩脅並脊實於一爼兩髀在兩端兩肩兩脅/次之脊在中次升羊豕如牛各實於一爼次升牛羊豕)
(牲首各一實於一俎次升牛腥腸胃肺實於一爼離肺胃/一在上端刌肺三次之腸三胃三又次之次升羊腥腸)
(肺實於一爼其載如牛次升豕腥膚九實於/一爼横載次升魚十有五實於一俎縮載)俱設於饌
幔内東西相向皇帝晨祼既畢執事宗室奉毛血槃及
肝膋豆立於南門外奉爐炭蕭蒿稷黍者各立於其後
以次由正門入陞殿其執事宗室各迎取於階上入奠
於神位前奉毛血肝膋者各退立於奠所次執事宗室
奉爐炭設於神位之左其蕭蒿稷黍各置於爐炭以次
出太官令取肝以鸞刀割之洗於欝鬯貫之以膋燎於
爐炭薦香燈官(别廟神主/以太祝)以肝膋詔於神座又以墮祭
三祭於茅苴降詣盥洗位盥手帨手升復執事位次執
事宗室升牲首入設於豆右(牛在左羊在/中豕在右)俱退復位次
薦腥於筵前薦爼宗室以饌所奉爼以入太官令引入
自正門搢笏奉爼升殿執事宗室各迎取於階上薦爼
官詣神位前跪奠先薦牛次薦羊次薦豕及魚各執笏
俛伏興有司設牛爼在形鹽前羊次之豕爼在酏食前
魚次之腸胃膚爼在牲首前(皆牛在左羊/在中豕在右)每位奉奠並
如上儀俱退復位
　
　
　
　
　
　
　
　
　
　政和五禮新儀卷九十八
欽定四庫全書
　政和五禮新儀卷九十九
　　吉禮
　　　皇帝祫享太廟儀三
　　　饋食
享日有司陳鼎四十有八於神厨各在鑊右太官令帥
進饌者詣厨以七升牛於鑊實於一鼎(肩臂臑肫胳正/脊一直脊一横)
(脊一長脅一短脅一代脅一二三/骨以並離肺一刌肺三腸三胃)次升羊如牛實於一鼎
次升豕於鑊實於一鼎(羊熟十一體其次/如牛又豕膚九)次升魚十有
五實於一鼎(每室牛羊豕/魚各一鼎)皆設扄幂執事宗室對舉入
設於每室饌幔内東西相向以北為上光禄實籩豆簠
簋於每室饌幔内(籩實以粉餈豆實以糝/食簠實以粱簋實以稷)次引視腥熟
節官詣饌所視腥熟之節初皇帝晨祼畢還位樂止宫
闈令入詣僖祖室内設神位每位鋪筵設几昭位在北
南向穆位在南北向祠祭官於殿上贊奉神主次薦香
燈官宫闈令詣神内搢笏奉帝后神主於僖宗室内設
於座訖(其奉神主設/於座並上儀)退復位執事位祠祭官於殿上贊
奉神主訖禮儀使前導皇帝還小次登歌樂作降自阼
階樂止宫架樂作將至小次禮儀使奏請釋大圭殿中
監跪受大圭皇帝入小次簾降樂止有司各帥其屬徙
堂上饌於室中訖禮儀使前導皇帝入版位簾卷出次
宫架樂作殿中監跪進大圭禮儀使奏請執大圭前導
皇帝升殿樂止登歌樂作至版位西向立樂止次引薦
籩豆簠簋官詣饌所執籩豆簠簋以次薦爼官詣饌所
奏爼入太官令引入正門宫架豐安之樂作設於西階下
北靣北上奉牲者在南執事宗室抽扄委於鼎北除幂
初鼎序入執事宗室執七及爼以從至西階下設於鼎
右七加於鼎太官令以匕升牛載於一爼(肩臂臑肫胳/正脊一直脊)
(一横脊一長脅一短脅一代脅一載於一爼肩臂臑在/上端肫胳在下端脊脅在中以離肺一刌肺三腸三胃)
(三載於一爼/其次如腥)次升羊如牛各載於一爼次升豕各載於
一爼(並熟十二體其次如牛豕/膚九體於一爼其次如腥)次升魚載於一爼(魚十/有五)
(其次/如腥)鼎先退宗室進徹毛血槃以次出次薦籩豆簠簋
官搢笏執籩豆簠簋薦爼官搢笏奉爼以升執事宗室
各迎取於階上薦籩豆簠簋官奉籩豆簠簋於神位前
北向跪奠啟盖以下執笏俛伏興有司設籩豆於糗餌
前豆於醓醢前簠於稻前簋於黍前次薦爼官奉爼詣
神位前北向跪奠先薦牛次薦羊次薦豕及魚各執笏
俛伏興有司設牛羊豕爼於腸胃膚之前(牛在左羊在/中豕在右)
魚爼於牲首之右諸次位奉奠並如上儀樂止俱降復
位次奉肝膋宗室取蕭合稷黍擩於脂燎於爐炭各還
尊所當饌熟之時取菹於醢祭於豆間三又取黍稷肺
祭如初皆藉用茅各還尊所次引奉幣官受幣官進幣
官受爵酒官進爵酒官陞詣僖祖位奉幣官進幣官受
爵酒官進爵酒官在東西向立北上受幣官在西東向
立次引奉爵酒官詣爵洗西東向立禮儀使前導皇帝
詣盥洗位登歌樂作降自阼階樂止宫架樂作至洗位
北向立樂止内侍酌水以進禮儀使奏請搢大圭盥手
内侍跪取巾於篚興以進皇帝帨手内侍受巾跪奠於
篚禮儀使奏請執大圭前導皇帝詣爵洗位宫架樂作
至洗位北向立樂止次奉爵洗官跪取爵於篚興以進
禮儀使奏請進大圭受爵内侍酌水以進禮儀使奏請
洗爵内侍跪奠於篚興以進皇帝拭爵内侍受巾跪奠
於篚奉爵酒官受爵升自東階禮儀使奏請執大圭前
導皇帝升殿宫架樂作至阼階下樂止升自阼階登歌
樂作殿中監跪進鎮圭禮儀使奏請搢大圭執鎮圭前
導皇帝詣僖祖位樂止宫架作基命之樂(順祖位大寜/之樂翼祖位)
(大順之樂宣祖位天元之樂太祖位皇武之樂太宗位/大定之樂真宗位熈文之樂仁宗位美成之樂神宗位)
(大明之樂誓宗位重光之/樂惠恭皇后位慈安之樂)文舞作奉爵酒官奉爵詣僖
祖位酌尊所南向立執尊者舉幂良醖令酌犧尊之泛
齊訖先詣順祖位酌尊所北向立禮儀使前導皇帝詣
僖祖神位前西向立(若詣南向神位前則北向立/若詣北向神位前則南向立)内侍
先設繅藉於地禮儀使奏請跪奠鎮圭於繅藉執大圭
俛伏興又奏請搢大圭跪次内侍跪取幣於篚以幣授
奉幣官授進幣官進幣官南向立跪以進禮儀使奏請
受幣皇帝受奠訖受幣官北向跪受以興(若南向神位/則東向跪受)
(若北向神位/則南向跪受)進奠於僖祖神位前次奉爵酒官以爵授
受爵酒官受爵酒官以授進爵酒官進爵酒官南向跪
以進(若南向神位則西向跪進/若北向神位則東向跪進)禮儀使奏請執爵祭酒
(三祭於/茅苴)奠爵執大圭俛伏興次奉幣官進幣官受幣官
奉爵酒官受爵酒官進爵酒官俱詣次位以俟禮儀使
前導皇帝少退西向又奏請少立樂止内侍取鎮圭繅
藉詣次位先設繅藉於地次舉冊官舉祝冊進於僖祖
座右讀册官搢笏跪讀册文讀訖執笏興先詣次位神
座之右禮儀使奏請再拜皇帝再拜有司入奠册於神
位之右興還尊所禮儀使前導皇帝詣次位奠幣酌獻
並如上儀次奉幣官進幣官受爵酒官進爵酒官俱降
復位内侍舉鎮圭繅藉以鎮圭授殿中監以還有司讀
册官以下俱降復位禮儀使前導皇帝還版位登歌樂
作至位西向立樂止禮儀使奏請還小次禮儀使奏請
釋大圭殿中監跪受大圭皇帝入小次簾降樂止文舞
退武舞進宫架正安之樂作舞者立定樂止初皇帝將
詣小次禮直官太常博士引亞獻詣盥洗位北向立搢
笏盥手帨手執笏詣爵洗位北向立搢笏洗爵拭爵以
授執事者執笏盥詣僖祖位酌尊所西向立宫架作正
安之樂武功之舞執事者以爵授亞獻亞獻進笏執爵
執尊者舉幂太官令酌象尊之醴齊訖先詣順祖位酌
尊所西向立亞獻以爵授執事者執笏入詣僖祖神位
前搢笏跪執事者以爵授亞獻亞獻執爵祭酒三祭於
茅苴奠爵執笏俛伏興少退再拜次詣每位酌獻並如
上儀樂止降復位和亞獻行禮將畢次禮直官太常博
士引終獻詣洗及升殿酌獻並如亞獻之儀降復位
初終獻既升次引七祝及配享功臣獻官詣盥洗位搢
笏盥手帨手執笏進詣神位前搢笏跪執爵三祭酒奠
爵執笏俛伏興再拜詣次位並如上儀退復位(唯七祀/先詣司)
(命位奠爵訖興少立次引太祝進詣神位/前北向跪讀祝文讀訖退復位獻官再拜)初皇帝既晨
祼光禄以牛左臂一骨及長脅短脅俱二骨以並載於
胙爼升設於僖祖室户外候終獻既升次引進爼官進
搏黍官太官令詣飲福位次向立奉爼豆爵官者各位
於其後禮儀使奏請詣飲福位簾卷出次宫架樂作殿
中監跪進大圭禮儀使奏請執大圭前導皇帝至降階
下樂止升自阼階登歌樂作將至飲福位樂止登歌僖
安之樂作皇帝詣飲福位西向立尚醴典御執尊詣酌
尊所良醖令酌上尊飲福酒合簋一尊典御奉尊詣飲
福位以授殿中少監尚醴奉御執爵殿中少監酌之奉
御以爵酒授殿中監奉爵北向捧以立禮儀使奏請皇
帝再拜皇帝再拜殿中監跪以爵酒進禮儀使奏請執
大圭跪受爵祭酒(三祭/於地)啐酒奠爵殿中監跪受爵興請
太祝帥執事者持胙爼進減神位前正脊二骨横脊二
骨加於爼上内侍受爼以授進爼官進爼官南向跪以
進皇帝受爼奠之進爼官受爼以興降復位太官令取
黍二簋搏以授搏黍官進搏黍官受以豆北向跪以進
皇帝受訖奠之進搏黍官受豆以興降復位次殿中監
再跪以爵酒進禮儀使奏請受爵飲福奠爵殿中監收
虚爵興以授興降奉執事者俱降復位禮儀使奏請執
大圭俛伏興又奏請再拜皇帝再拜樂止禮儀使前導
皇帝還版位登歌樂作至版位西向立樂止次禮直官
太常博士引皇子詣受爵位西向立太祝詣每位鉶南
舉􁍟合置一􁍟内侍受爵皇子再拜内侍奉􁍟以授皇子
皇子跪搢笏受􁍟而飲訖奠􁍟興再拜以降次徹籩豆
官升殿徹籩豆徹牛爼官升殿徹爼(籩豆爼各一/俱少移故處)登歌
豐安之樂作卒徹樂止徹籩豆官徹牛爼官降復位禮
直官曰賜胙行事助祭官拜贊者承傳曰賜胙再拜在
位官皆再拜送神宫架興安之樂作一成止祠祭官於
殿上贊納神主次引薦香燈官搢笏奉帝主入祏室訖
(薦香燈官先捧匱置於神座/納神主於匱訖捧匱入祏室)執笏退復位次引宫闈令
奉后主如上儀退復位(若别廟神主還本廟則俟祠祭官/贊納神主次引内常侍以下先入)
(詣殿庭北向候納神主訖次引内常侍升殿詣惠恭皇/后神主前奉請惠恭皇后神主降殿乘輿赴本廟奏訖)
(宫闈令捧神主降自㤗階内常侍前導置於輿内常侍/以下分左右前導腰輿出太廟南門西偏門主廟門外)
(所司轉儀仗還别廟如還太廟之儀腰輿本廟殿下北/向内常侍啟腰輿前奏請惠恭皇后神主降輿陞殿奏)
(訖復位本廟宫閭令捧接神主入祏室並如太廟之儀/闔戸以降内常侍以下北向西上立贊者曰拜内常侍)
(以下再/拜皆退)禮儀使奏禮畢前導皇帝降阼階登歌樂作降
自阼階樂止宫架樂作出門樂止禮儀使奏請釋大圭
殿中監跪受大圭皇帝還大次禮部郎中奏請解嚴皇
帝常服乘輿還齋殿宫闈令以黍稷肺祭藉用白茅
束而埋之於西階東有司各取幣置於坎大禮使以下
就望瘞位禮直官曰可瘞窴土半坎本廟宫闈令監視
次引大禮使以下詣東門外揖位立禮直官贊禮畢揖
訖退文武助祭官及宗室以次出引七祀獻官詣齋宫
内七祀望燎位南向立有司置祝版於燎柴焚訖退太
官令帥其屬徹禮饌次監察御史詣殿監視收徹訖退
宫闈令闔户以降乃退太常藏祝版於匱
　
　
　政和五禮新儀卷九十九
欽定四庫全書
　政和五禮新儀卷一百
　　吉禮
　　　皇帝祫享太廟儀四
　　　車駕還内
前期殿中監帥其屬尚舍設御幄於大慶殿門外之
東南向大晟設宫架於宣德門外稍南其日禮畢所司
轉仗衛鹵簿於還途如來儀文武百官宗室客使先詣
宣德門外就次以俟立班奉迎乘黄令進金輅於御幄
前南向千牛將軍一員執長刀立於輅前尚輦奉御進
輿於齋殿導駕官俱詣齋殿門外奉迎禮部侍郎奏請
中嚴少頃又奏外辦簾卷皇帝服通天冠綘紗袍乘輿
以出應導駕官等並迎駕奏聖躬萬福訖(内祗應官贊/謝皆再拜)
步導出殿門外太僕卿出詣金輅所攝衣而陞正立執
轡皇帝乘輿降自西階至金輅所左輔奏請皇帝降輿
升輅(有司仍具大輦若乘/輦即云降輿乘輦)太僕卿立授綏千牛將軍馭
駕如來儀門下侍郎奏請車駕進發車駕動稱警蹕侍
衛如儀至侍臣上馬所門下侍郎奏請車駕少駐勅侍
臣上馬左輔前承㫖退稱曰制可門下侍郎傳制稱侍
臣上馬贊者承傳勅侍臣上馬門下侍郎奏請車駕進
發車駕動稱警蹕皷吹及諸軍樂振作車駕將至宣德
門外文武百官宗室客使立班再拜奉迎大内留守見
再拜訖退車駕至宣德門外少駐文武侍臣皆下馬步
導千牛將軍降立於輅右車駕動千牛將軍夾輅而趨
大樂正令奏采茨之樂入門樂止車駕至御幄前左輔
奏請皇帝降輅乘輿(若乘輦即奏/云降輦乘輿)皇帝降輅乘輿以入
禮部郎中奏解嚴通事舍人承㫖勅羣官各還次將士
各還其所
　　　紫宸殿受賀
前期殿中監帥其屬尚舍設御座於紫宸殿當中南向
又於殿後設御閤如儀儀鸞司設文武百僚次於殿門
之外隨地之宜其日禮畢車駕還内管軍臣僚東上閤
門官引駕詣紫宸殿後閤文武百僚並常服入就次少
頃東上閤門御史臺分引詣殿下立班東上閤門附内
侍進班齊牌皇帝常服出升御座鳴鞭禁衛奏聖躬萬
福次舍人揖管軍官臣僚等並行門躬贊再拜管軍臣
僚以下皆再拜班首奏聖躬萬福舍人引班首出班俛
伏跪致詞訖俛伏興退復位舍人揖躬贊再拜管軍臣
僚以下皆再拜三稱萬歳内侍詣御座前承㫖退降階
西向宣荅訖舍人贊再拜管軍臣僚以下皆再拜三稱
萬歳舍人贊各祗候管軍臣僚詣殿下侍立行門外左
右立次太史局官再拜奏聖躬萬福出班躬身奏祥瑞
氣退復位舍人揖躬贊再拜太史局官再拜贊祗候太
史局官東出次舍人揖樞宻以下躬舍人當殿通某官
姓名以下起居稱賀轉身於班前西向立舍人贊再拜
樞宻以下皆再拜搢笏舞蹈三稱萬歳又再拜班首不
離位奏聖躬萬福又再拜舍人引班首出班俛伏跪致
詞訖俛伏興退復位舍人揖躬贊再拜樞宻以下皆再
拜搢笏舞蹈三稱萬歳又再拜東上閤門官當殿北向
承㫖退西向稱有制樞宻院以下再拜宣荅訖復位舍
人贊再拜樞宻以下皆再拜搢笏舞蹈三稱萬歳又再
拜樞宻直學士升殿侍(並升/西階)知客省事以下殿廷東侍
立分班出舍人禮直官揖宰臣以下躬舍人當殿
通文武百官宰臣姓名以下起居稱賀(三公通/某官)舍人揖
班首以下横行北向(學士待制兩省官/將軍仍舊相向立)稱賀如上儀(唯/典)
(儀贊拜樞宻詣御座前/丞檻東稱有制宣荅)賀訖宰臣執政官升殿東西相
向立(宰臣執政官陞東階/中書侍郎升西階)樞宻直學士下殿餘官以次
退皇帝降坐鳴鞭殿上侍立官以次退
　　　宣德門肆赦
前期殿中監帥其屬尚舍張設宣德門之内外又設御
座於前楹當中南向又設御幄於後東上閤門設捧赦
書儀物於御座之東稍南儀鸞司設文武百僚次於樓
前隨地之宜八作司設雞竿於御街之東稍北大晟府
設鉦鼓一於宫架之西稍北東向其日刑部大理寺開
封府以囚徒集於仗後東上閤門御史臺太常寺設文
武百官位於樓下皇帝御紫宸殿受賀畢少頃乘輦升
宣德門至御閤東降輦歸御閤簾降内侍進呈赦書東
上閤門官於樓下(二員於樓/上祗應)禮直官通事舍人分司三
公親王以下詣樓前分班立定左輔樞宻升詣御座之
東翰林學士承㫖一人升詣御座之西俱南向立(翰林/學士)
(承㫖闕即/翰林學士)次引禮部侍郎奏請中嚴少頃又奏外辦降
復本班簾卷大樂正令撞黄鐘之鐘右五鐘皆應乾安
之樂作内侍索扇扇合皇帝出御閤臨軒即御座樓下
鳴鼔簾卷内侍贊扇開樂止侍御如常儀禮直官通事
舍人分引三公親王以下横行北向立定(學士待制兩/省官將軍仍)
(舊相/向立)典儀曰再拜在位官皆再拜分班東西相向樓下
舍人詣樓前北向立左輔詣御座前承㫖退稍前西向
宣曰奉勅立金雞退復位樓下舍人應喏趨詣文武班
南北向揖訖東向宣曰奉勅立金雞宣付所司退復位
金雞初立大晟府撃鼓每擊鼔投一杖囚集鼓聲止初
宣立金雞即擊鼓立金雞訖即止更不投杖樓上降赦
書閤門受以置於案承受二人舉案於東偏門之西南
舍人二員對捧東上閤門官揖引至班心北向揖稱宣
付門下省退詣案西東向立引門下侍郎詣案南北向
搢笏跪閤門捧赦書以授門下侍郎門下侍郎受訖執
笏俛伏興舍人捧案退置於樓下近北訖歸本班東
上閤門官還侍立位次引門下侍郎捧赦書詣班前北
向俛伏跪奏制書請付外施行(制書權付/禮直官)奏訖俛伏興
躬身北向次引左輔御座前承㫖退西向宣曰制可退
復位門下侍郎稱宣付班首稍西東向立次引班首相
向各俛伏跪門下侍郎搢笏捧制書以授班首班首受
訖執笏俛伏興捧歸位以付舍人舍人跪受付提㸃承
受啟付訖復授舍人舍人捧制書折方行至班心近南
西向又折方北向立東上閤門官一員並捧制書舍人
於左省班後請宣制立(起居郎舍/人一員)舍人宣曰有制典儀
曰再拜在位官皆再拜舍人宣制至咸赦除之獄吏詣
班南北向躬稱脫枷訖奏聖躬萬福三稱萬歳以罪人
過宣制訖樓上舍人贊樞宻院官左輔翰林學士承㫖
曲賀再拜(樓上閤門/官不拜)東上閤門官歸侍立位舍人捧制
書詣班首前東向立搢笏跪以制書授班首班首授訖
舍人執笏退復侍立位禮直官次引刑部尚書詣班首
前東向搢笏跪班首搢笏以制書授刑部尚書刑部尚
書受訖執笏以制書加於笏上以授所司歸本班禮直
官通事舍人引三公親王以下及應横行官就北向位
立定典儀曰再拜在位官皆再拜禮直官通事舍人引
班首稍前俛伏跪致祠訖俛伏興典儀曰再拜在位官
皆再拜搢笏舞蹈三稱萬歳又再拜東上閤門官詣樓
前承㫖退於班首前西向稱有制典儀曰再拜在位者
皆再拜東上閤門官宣荅訖歸侍立位典儀曰再拜在
位官皆再拜舞蹈三稱萬歳又再拜禮直官通事舍人
引三公親王以下分東西班叙位禮直官引左輔詣御座
前奏禮畢退復位内侍索扇扇合大樂正令撞㽔賔之
鐘左五鐘皆應乾安之樂作簾降皇帝降座還御幄樂
止樓上鳴鞭舍人詣樓前北向承㫖四色官喏舍人北
向稱奉勅放仗四色官趨至班南宣曰奉勅放仗百僚
再拜退宣詞令舍人樓下宣勞將士訖退(賜茶酒拽馬/隊並如儀)
　
　
　
　
　
　
　
　
　
　
　
　政和五禮新儀卷一百
欽定四庫全書
　政和五禮新儀卷一百一
　　吉禮
　　　祫享太廟儀(有司/行事)
　　　　時日
　　　　齋戒
　　　　陳設
　　　　省牲器
　　　　别廟神主過太廟
　　　　晨祼
　　　　饋食
　　　時日
太廟三年一袷以孟冬之月其年太常寺預以隔季以
孟冬時享前擇日祫享太廟關太史局太史局擇日報
太常寺參酌訖具時日散告
　　　齋戒
前享十日受誓戒於尚書省其日五鼔贊者設位版於
公相㕔下初獻官在左刑部尚書在右並南向亞獻終
獻禮官位於其南稍東北向西上監察御史位於西稍
北東向戸部兵部工部尚書大司樂光禄丞位於其南
稍西北向東上(凡設大樂令光/禄丞位皆稍却)奉禮協律郎太祝太官
令内常侍内給事内謁者監内僕丞宫闈令夾侍内臣
舁神主内臣位於其東西向北上捧爼齋郎位其後質
明贊者引行事執事官就位立定禮直官引初獻降階
就位禮直官贊揖在位者對揖初獻搢笏讀誓文云某
月某日孟冬祫享太廟各揚其職不共其事國有常刑
讀訖執笏禮直官贊奉禮協律郎太祝太官令内常侍
以下先退餘官對拜乃退散齋七日治事如故宿於正
寢不弔䘮問疾作樂判書刑殺文書决罰罪人及與穢
惡致齋三日(光禄卿丞太/官令齋一日)二日於本司(親王於本府翊/善㕔宗室於睦)
(親廣親宅都㕔相妨即於學舍餘官無本司並於太廟/齋宫别廟行事官内常侍以下即於别廟齋宫質明至)
(齋/所)唯享事得行其餘悉禁前享一日質明俱赴祠所齋
宫官給酒饌享官已齋而闕者通攝行事
　　　陳設
前享三日儀鸞司設饌幔於東門外(每室饌/幔各一)設權奉安
别廟神主幄次於南神門外東向又設七祀次一於殿
下横街之北道西東向配享功臣次於横街之南道之
東西相向(每室配享功/臣各為一次)前二日光禄牽牲詣祠所前一
日宫闈令帥其屬掃除廟之内外太常設堂上位自西
序以東每位並設幄帳鋪筵設几於筵上太常設祭器
(凡設祭器皆藉以/席籩豆又加巾盖)以俟告潔(既畢/權徹)設揖位於齋宫内三
獻官禮官在道南北向西上戸部兵部工部尚書大司
樂光禄卿大樂令光禄丞奉禮協律郎太祝太官令内
常侍内給事内謁者監内僕丞宫闈令夾侍内臣舁神
主内臣在道北南向西上(凡設大樂令以下位皆稍却/若享日即不設光禄卿丞常)
(侍以/下位)監察御史於戸部尚書之西少絶光禄丞陳牲於
東神門外當門西向祝史各位於牲後太常設省牲位
於牲西三獻官禮官在道南北向戸部兵部工部尚書
大司樂光禄卿大樂令光禄丞奉禮協律郎太祝太官
令内常侍内給事内謁者監内僕丞宫闈令夾侍内臣
舁神主内臣在道北南向俱西上捧爼齋郎在後監察
御史於戸部尚書之西少絶光禄陳牲饌於東神門外
道北南向太常設省饌位版於禮饌之南三獻官禮官
在南北向西上監察御史在西東向戸部兵部工部尚
書大司樂光禄卿大樂令光禄丞奉禮協律郎太祝太
官令内常侍内給事内謁者監内僕丞宫闈令夾内侍
臣舁神主内臣在東西向北上捧爼齋郎在其後大晟
設登歌之樂於殿上前楹間稍南北向設宫架於庭中
立舞表於酇綴之間享日丑前五刻禮直官贊者諸司
職掌各服其服宫闈令入殿開室帥其屬掃除太常陳
幣篚各於神位之左(幣以/白)祝版各於神位之右置於坫
次設祭器光禄實之每位左十有二籩為四行以右為
上(第一行魚鱐在前糗餌粉餈次之第二行乾䕩在前/乾棗形鹽次之第三行鹿脯在前榛實乾桃次之第)
(四行菱在前/芡㮚次之)右十有二豆為四行以左為上(第一行芹/菹在前筍)
(菹葵菹次之第二行菁菹在前韭菹酏食次之第三行/魚醢在前兔醢豚拍次之第四行鹿臡在前醓醢糝食)
(次/之)加豆二在豆前(左實以雁/右實以稻)爼三二在籩前為二重(第/一)
(重實以牛腥七體兩髀兩肩兩脅脊兩髀在兩端両肩/兩脅次之脊在中第二重實以羊腥七體其載如牛)
一在豆前(實以豕腥七/體其載如羊)又爼九在豆右為三重(第一重/實以牛)
(羊豕首各一第二重一實以牛腥腸胃肺離肺一在上/端刌肺三次之腸三胃三又次之一實以羊腥腸胃肺)
(其載如牛一實以豕腥膚九横載第三重一實以牛熟/腸胃肺一實以羊熟腸胃肺一實以豕熟膚其載如腥)
(皆牛在左羊/在中豕在右)豋一在籩豆間(實以/大羮)鉶三在豋前(實以羮/加芼滑)
簠二簋二在籩豆外簠在左簋在右(簠實以稻粱粱在/稻前簋實以黍稷)
(稷在/黍前)豋一在籩之左(實以/肝膋)槃一在神位之左(實以/毛血)爐炭
在神位前置蕭蒿於爐上設太尊五山尊五為二重太
尊在前皆有坫在神位之左(太尊一實明水為上尊餘/實以泛齊代以供内法酒)
(初獻酌之山尊一實明水為上尊餘實/以醴齊代以祠祭法酒亞終獻酌之)虎彛一在太尊
之右(實以/欝鬯)蜼彛一在山尊之右(實以/明水)皆有舟俱加勺幂
為酌尊又設太尊二山尊二在神位前(太尊一實泛齊/山尊一實醴齊)
(各以一尊/實明水)著尊二犧尊二象尊二壺尊六在下(著尊一/實盎齊)
(犧尊一實醍齊象尊一實沉齊各以一尊實明/水壺尊三實𤣥酒三實三酒明水𤣥酒皆在上)皆加幂
五齊三酒設而不酌太常設七祀位於殿下横街之北
次内又設配享功臣位於横街之南次内(韓王趙普周/王曹彬位於)
(横街之南道西東向太師薛居正太師石熈載鄭王潘/美位在其西太師李沆太師王旦太師李繼隆位又在)
(其西又設太師王曾太師呂夷簡侍中曹瑋位於横街/之南道東西向司徒韓琦太師曾公亮位在其東次舒)
(王王安石位次太師蔡/確位又在其西俱北向)皆設神位太廟設神位版太常設
祭器光禄實之每位左二籩(栗在前鹿/脯次之)右二豆(菁菹在/前鹿臡)
(在/後)爼一在神位前(實以羊/豕腥肉)爵一次之(實以祠/祭法酒)簠一簋一
在爵之前簠在左簋在右(簠實以稷/簋實以黍)象尊一在籩前加
勺幂(實以祠/祭法酒)神位前又設爼三於東神門外每室饌幔
内洗二於東階下直東霤北向(盥設在東/爵設在西)罍在洗東加
勺篚在洗西南肆實以巾(若爵洗之篚即又/實以瓚及爵加坫)設禮官盥
洗於從祀神位之前執罍篚者位於其後(七祀及配享/功臣各一洗)
又設揖位於東神門外如省牲位(唯不設光禄卿丞捧/爼齋郎内常侍以下)
(位/)開瘞坎於殿内階之東方深取足容物南出陛設望
瘞位於其南如省饌位(唯不設光禄卿齋/郎内常侍以下位)設七祀燎柴
於齋宫内設三獻官禮官席位於殿下東階之東南西
向南上戸部兵部工部尚書於其南西向北上監察御
史大司樂大樂令席位於殿庭之南北向奉禮協律郎
太祝太官令位其後俱西上光禄卿席位於監察御史
之東北向又設監察御史位於殿上前楹西東向奉禮郎
太祝在東西向北上大樂令於樂簴之北北向太官令
於酌尊所協律郎位二一於殿上前楹間稍西一於宫
架西北向
　　　省牲器
前享一日行事執事官集初獻齋所肄儀太祝習讀祝
文及視幣訖次禮直官贊者分引行事執事官就齋宫
内揖位(凡初獻行事禮直官/引餘官皆贊者引)立定禮直官贊揖訖分引
詣東神門外省牲位立定禮直官贊揖訖次引大司樂
入行樂架次引監察御史入升自西階(凡行事執事官/升降皆自西階)
視滌濯執事者舉幂曰潔降復位禮直官稍前曰告潔
畢請省牲太祝出班廵牲一匝詣初獻前西向躬曰充
退復位光禄丞出班廵牲一匝詣初獻前西向躬曰腯
退復位禮直官贊省牲畢請詣省饌位揖訖引行事執
事官各就位立定禮直官贊揖所司省饌具畢禮直官
贊省饌畢揖訖俱還齋所光禄丞太祝以次牽牲詣厨
授太官令次引監察御史詣厨省鼎鑊視祭器滌濯訖
協律郎展視祭器乃還齋所未後一刻太官令帥宰人
以鸞刀割牲祝史以槃取毛血各置於饌所遂烹牲晡
後宫闈令帥其屬掃除廟之内外訖還齋所
　　　别廟神主過太廟
前享一日所司陳儀仗於别廟門之外(清道二人分左/右中道執黑漆)
(仗服武弁羅衫革帶次幰弩一箭靫全執人並服平巾/幘緋衫勒帛次扇二分左右服緋畫衫次曲盖一次方)
(繖一服黄畫衫次導盖一服黄衫並抹額勒帛次部轄/員僚二人分左右服黑平巾幘儀刀紫文袍勒帛次排)
(列職掌四人分左右重行服紫羅寛衫次團扇十四為/七重次方扇四次曲盖四重行次方繖二次花盖二已)
(上並分左右服武弁冠緋衫白袴錦螣蛇次排列執掌/二分左右服緋衣又於團扇方扇内設行障一在前次)
(行障二次坐障二並分左右次坐障一在後腰輿一在/行障坐障内已上服同執花盖部轄節級一名在排列)
(執掌内服同執花盖又加腰銅腰帶次左右街司衙官/十二人分左右為六重外仗分左右廂青衣二人為二)
(重執竿並袋服黑平巾幘青衫袴勒帛次車幡捧四重/行服黑平巾幘緋衣袴勒帛水鸞頭竿六信幡六為六)
(重皆竿一在前幡一次之服同執扇次㦸二十為十重/服同執曲盖次刀盾二十各盾左刀右為十重服皂衫)
(㡌勒帛次稍十為五重服青衫抹額勒帛次弓箭十四/每弓一箭二箭靫全為七重服銀褐衫抹額勒帛次儀)
(刀十為五重服平巾幘銀褐衫勒帛/次儀鍠斧四為二重服同執曲盖)享日丑前五刻所
司陳方扇團扇行障坐障於别廟南神門外設腰輿於
殿階之下南向少頃禮直官贊者分引内常侍以下於
殿庭北向西上重行立(别廟内常侍行事執/事禮直官皆贊者引)贊者曰再
拜内常侍以下皆再拜本廟宫闈令升殿開室奏惠恭
皇后神主祫享於太廟降殿乘輿奏訖俛伏興(凡内常侍/奏請准此)
又宫闈令捧接神主内常侍前置於輿内常侍以下分
左右前導詣太廟南神門外幄次東向權奉安儀仗於
太廟門外止方扇團扇行障坐障至太廟南神門外止
内常侍以下俟導引詣殿上神幄如别儀
　　　晨祼
享日丑前五刻(行事用丑/時七刻)祠祭官引宫闈令入詣殿庭
北向立祠祭官曰再拜宫闈令再拜升殿開室整拂神
幄帥其屬掃除退就執事位次引薦香燈官入詣殿庭
北向(凡宫聞令薦香燈官/行事皆祠祭官引)祠祭官曰再拜薦香燈官再
拜升殿各就執事位次樂正帥工人二舞入就位(登歌/工人)
(俟監察御史㸃閲/訖升西階各就位)次太官令帥其屬實饌具畢次引
光禄卿入詣殿庭席位北向立贊者曰再拜光禄卿再
拜升殿㸃視禮饌畢次引監察御史陞殿㸃閱陳設糾
察不如儀者(凡㸃視㸃閲皆先詣/僖祖位以至次位)光禄卿還齋所餘官
各服其服次引行事執事官詣齋宫内揖位立定禮直
官贊揖引詣東神門外揖立定禮直官贊揖次引大司
樂大樂令協律郎次引監察御史奉禮郎太祝太官令
入就殿下席位北向立次引初獻戸部兵部工部尚書
亞終獻禮直官入就殿下席位西向立祠祭官於殿上
贊奉神主次引薦香燈官入室搢笏於祏室内奉帝主出
詣殿上神幄設於座(奉神主詣神幄内於几後啟/匱設於座以白羅巾覆之)執笏
退復執事位次引宫闈令奉后主如上儀(以青羅/巾覆之)退
復執事位於殿上贊奉神主内常侍以下於太廟南門
外神幄承别廟神主腰輿入南神西偏門至殿下南向
内常侍以下北向立贊者曰再拜内常侍以下再拜候
殿上奉神主訖内常侍稍前奏惠恭皇后神主祫享於
太廟奏訖退詣惠恭皇后神主前奏請降輿升殿奏訖
宫闈令捧神主升自泰階至殿上本廟宫闈令捧接祔
於宣仁聖烈皇后神主之左設於座(奉神主設於/座如上儀)内常
侍以下退詣東神門内道南以俟祠祭官於殿上贊奉
神主訖禮直官稍前贊有司謹具請行事贊者曰再拜
在位者皆再拜次引監察御史大司樂大樂令奉禮協
律郎太祝太官令各就位立定(太官令就僖/祖位尊彛所)次引初獻
詣盥洗位北向立搢笏盥手帨手執笏詣爵洗位北向
立搢笏洗瓚拭瓚以授執事者執笏陞殿詣僖祖位尊
彛所東向立(若南北向神位尊彛所/即東西向立酌獻准此)執事者以瓚授初
獻初獻搢笏執瓚執彛者舉幂太官令酌欝鬯訖先詣
順祖位尊彛所北向立(若北為神位尊彛所/即南向立酌獻准此)初獻以瓚
授執事者執笏詣僖祖神位前西向(若南向神位即北/向立若北向神位)
(即南向立/酌獻准此)搢笏跪次引奉禮郎搢笏南向跪執事者以
瓚授奉禮郎奉禮郎奉瓚授初獻初獻執瓚以鬯祼地
奠訖以瓚授執事者次執事者以幣授奉禮郎奉禮郎
奉幣授初獻訖執笏興先詣順祖神位前西向立(若北/向神)
(位即東/向立)初獻受幣奠訖執笏俛伏興少退再拜次詣順
祖位次詣翼祖位次詣宣祖位次詣太祖位次詣太宗
位次詣真宗位次詣仁宗位次詣英宗位(不詣惠恭/皇后位)次
詣神宗位次詣哲宗位祼鬯奠幣並如上儀俱復位協
律郎跪俛伏興舉麾工鼔柷宫架作興安之樂孝熈昭
徳之舞九成偃麾戞敔樂止(凡樂皆協律郎跪俛伏舉/麾興工鼔柷而後作偃麾)
(戞敔而/後止)既晨祼薦香燈官入取毛血奠於神位前太官
令取肝以鸞刀割之洗於欝貫之以膋燎於爐炭薦香
燈官以肝膋詔於神位又以墮祭三祭於茅苴退復位
　　　饋食
享日有司設鼎三十有六於神厨各在鑊右光禄帥進
饌者詣厨以七升牛於鑊實於一鼎(肩臂臑肫胳正脊/一直脊一横脊一)
(長脅一短脅一代/脅一皆二骨以並)次升羊豕如牛各實於一鼎(每位牛/羊豕各)
(一/鼎)皆設扄幂祝史對舉入設於饌幔内候初獻升祼入
陳於西階下北向北上祝史抽扄委於鼎右除幂初鼎
序入有司執七齋郎捧爼以從至西階下爼各設於鼎
北七加於鼎光禄以七升牛載於一爼(肩臂臑在上端/肫胳在下端脊)
(脅在/中)次升羊豕如牛各載於一爼(每位牛羊/豕各一爼)鼎先退次
引戸部兵部工部尚書詣西階下搢笏奉爼(戸部奉牛/兵部奉羊)
(工部/奉豕)升殿宫架豐安之樂作詣僖祖神位前西向跪奠
(若南向神位即北向跪奠/北向神位即南向跪奠)先薦牛次薦羊次薦豕各執
笏俛伏興有司入設於豆右腸胃膚之前(牛在左羊在/中豕在右)
次詣每位奉爼並如上儀樂止俱降復位初奠爼訖次
引薦香燈官取蕭合黍稷擩於脂燎於爐炭當饋熟之
時薦香燈官取菹擩於醢祭於豆間三又取黍稷肺祭
如初俱藉以茅退復位次初獻再詣盥洗位宫架正安
之樂作(初獻升降行止/皆作正安之樂)至位北向立搢笏盥手帨手執
笏詣爵洗位北向立搢笏洗爵拭爵以授執事者執笏
升殿樂止登歌樂作詣僖祖位酌尊所東向立樂止登
歌基命之樂(順祖位大寧之樂翼祖位大順之樂宣祖/位天元之樂太祖位皇武之樂太宗位大)
(定之樂真宗位熈文之樂仁宗位美成之樂英宗位治/隆之樂神宗位大明之樂哲宗位重光之樂惠恭皇后)
(位慈安/之樂)執事者以爵授初獻初獻搢笏執爵執尊者舉幂
太官令酌太尊之泛齊訖先詣順祖位酌尊所北向立
初獻以爵授執事者執笏詣僖祖神位前西向立搢笏
跪執事者以爵授初獻初獻執爵祭酒三祭於茅苴奠
爵執笏俛伏少立樂止次引太祝詣神位前北向搢笏
跪讀祝文讀訖執笏興先詣順祖神位前東向立(若南/向神)
(位即西/向立)初獻冄拜次詣每位行禮並如上儀太官令復
位詣僖祖位酌尊所太祝復位初獻將降階登歌樂作
䧏階樂止宫架樂作復位樂止次引亞獻詣盥洗位北
向立搢笏盥手帨手執笏詣爵洗位北向立搢笏洗爵
拭爵以授執事者執笏升殿詣僖祖位酌尊所東向立
宫架作文安之樂孝熈昭德之舞執事者以爵授亞獻
亞獻搢笏執爵執事者舉幂太官令酌山尊之醴齊訖
先詣順祖位酌尊所北向立亞獻以爵授執事者執笏
詣僖祖神位前西向立搢笏跪執事者以爵授亞獻亞
獻執爵祭酒三祭於茅苴奠爵執笏俛伏興少退再拜
詣次位並如上儀退復位(唯七祀先詣司命位奠爵訖/興少立次太祝北向跪讀祝)
(文讀訖退復/位禮官冄拜)次引太祝徹籩豆(籩豆各一/少移故處)登歌恭安之
樂作卒徹樂止次引宫闈令束茅訖俱復位禮直官曰
賜胙贊者承傳曰賜胙再拜在位者皆再拜送神宫架
興安之樂作一成止祠祭官於殿上贊奉神主入祏室
次引薦香燈官搢笏奉帝主入祏室(薦香燈官先捧匵/置於神座納神主)
(於匵訖捧/入祏室)執笏退復位次引宫闈令奉后主入祏室並
如上儀退復位(若别廟神還本廟則俟祠祭官贊納神/主次引内常侍以下先入詣殿庭北向)
(立俟納神主訖次引内常侍升殿詣英宗神幄内於惠/恭皇后神主前奏請惠恭皇后神主降殿乘輿赴本廟)
(奏訖宫闈令捧神主降自泰階内常侍前導置於輿内/常侍以下分左右前導腰輿出太廟南神西偏門至廟)
(門外所司轉儀仗導别廟如過太廟之儀腰輿至本廟/殿下北向内常侍詣腰輿前奏請惠恭皇后神主降輿)
(升殿奏訖復位本廟宫闈令捧接神主入祏室並如太/廟之儀闔戸以降内常侍以下北向西上立贊者曰拜)
(内常侍以下/再拜訖退)次引初獻戸部兵部工部尚書亞終獻禮官
就望瘞位有司詣神位前取幣束茅苴於坎次引監察
御史大司樂大樂令奉禮協律郎太祝就望瘞位立定
禮直官曰可瘞寘土半坎本廟宫闈令監視次引初獻
以下
　
　
　
　
　
　
　
　
　
　
　
　
　政和五禮新儀卷一百一
欽定四庫全書
　政和五禮新儀卷一百二
　　吉禮
　　　皇帝時享太廟儀上
　　　　時日
　　　　齋戒
　　　　陳設
　　　　車駕自大慶殿詣太廟
　　　　省牲器
　　　　晨祼
　　　　饋食
　　　　車駕還内
　　　時日
前期降御札以來年孟春時享太廟(夏享准此若秋享/冬享時即云以今)
(年某月時/享太廟)太常寺帖太史局擇日太史局擇日報太常
寺太常寺叅酌訖申奏具時日散告(若臈享即不帖太/史局擇日但具時)
(日散/告)
　　　齋戒
前享十日質明有司設行事及助祭文武百官位
於朝堂太宰刑部尚書在北南向太宰在左刑部
尚書在右(刑部尚/書稍却)行事大司樂光祿卿大樂令光
祿丞功臣獻官在南(如廟獻即設行事太宰左丞在/南吏部户部禮部兵部工部尚)
(書吏部禮部侍郎及司樂以下位在/其南凡設大樂令以下位皆稍却)執事官又在其
南俱北向西上監察御史位二在西東向讀册舉册
官奉禮協律即太祝郊社太官令在東西向俱北上
(奉禮即以下/位皆稍却)設助祭文武百官位於行事官之南又
設行事及助祭親王宗室位於太廟齋坊少宰刑
部侍郎在北南向少宰在左刑部侍郎在右(刑部/侍郎)
(稍/却)亞終獻在南北向西上親王及行事執事助祭
宗室在東西向北上東上閤門御史臺太常寺以下
分引羣官各就位(凡將引行事助祭文武百官立班/即御史臺引殿中侍御史一員先)
(入就/位)太宰讀誓于朝堂刑部尚書涖之少宰讀誓於太
廟齋坊刑部侍郎涖之誓文曰今年某月某日孟春(夏/云)
(孟夏秋云孟秋冬云/孟冬臘云季冬臈日)皇帝時享太廟(如廟獻即云前一/日朝獻景靈宫)
各揚其職其或不恭國有常刑讀訖(内朝堂執事官奉/禮郎以下文官宣)
(徳郎以下武官從/義郎以下皆退)餘官並對拜訖退皇帝散齋七日於
别殿致齋三日(三日於大慶殿/一日於太廟)凡散齋不弔喪問疾作
樂有司不奏刑殺文書致齋日前後殿不視事唯行享
事前致齋一日殿中監帥其尚舍鋪御座於大慶殿當中
南向設東西房於御座之左右稍北又設西閣及齋室
於殿後之左殿上前楹施簾致齋之日質明有司陳法
駕鹵簿於宣徳門外尚輦陳平輦於垂拱殿庭文武百
官俱就次各服其服東上閤門奏請皇帝未後詣齋室
通事舍人等自下分引知樞密院事以下詣垂拱殿庭
立班東上閤門附内侍進班齊牌垂拱殿簾降皇帝乗
輦出至殿上少駐輦官迎駕自賛常起居宣輦官上殿
簾卷鳴鞭行門禁衛諸班親從迎駕自賛常起居次舍
人先賛知内侍省官以下常起居次樞密以下通班常
起居賛祇候引駕樞密知客省事以下至簽書東上閤
門官分左右立六尚局應奉官祇應通侍大夫以下武
功大夫以下並先退次管軍臣僚宣名常起居賛祇引
駕並分左右前𨗳輦降東階垂拱殿門外禁衛諸班親
從自賛常起居次行宫使御營廵檢一班常起居(如通/侍大)
(夫以下知客省事以下武功大夫以下知内侍兩/省帶御器械官充行宫使御營廵檢各歸本班)至大
慶殿後閣降輦入西閣大慶簾降前導官並就次易朝
服詣御榻前分左右侍立(知樞密院事簽書樞宻院事在/東西向左輔一員在知樞密院)
(事之北賛拜東上閤門官一員又在其北並西向知客/省事以下在簽書樞密院事之南稍東西向北上簽書)
(客省事以下又/在其南稍却)通事舍人等分引行事執事文武助祭
官各綪結佩入詣大慶殿庭立班次引禮部侍郎奏請
中嚴侍臣詣幄奉迎内外符寶郎奉寶先出陳於御榻
之左右少頃引禮部侍郎奏外辦皇帝服通天冠絳紗
袍綪結佩出西閣乗輿稱警蹕侍衛如常儀由西房至
御榻西降輿皇帝即御座南向侍臣夾侍賛拜東上閤
門官於榻前賛樞密以下拜殿之上下應在位官皆再
拜(東上閤門官賛拜訖轉身北/向隨拜畢西向賛各祇候)次禮直官引左輔詣御
座前俛伏跪奏左輔具官臣某言請皇帝降座就齋室
奏訖俛伏興還侍位(凡左輔奏/請准此)皇帝降座乗輿由東房
入齋室侍臣各還所司直衛者如常儀通事舍人分引
行事執事文武助祭官以次出(三省親王樞密宗室起/居問聖體並如上儀)
應行事執事助祭官及從升者並散齋七日宿於正寢
致齋三日各宿于其次(三省樞密院官各宿于本㕔及/都堂侍從官并尚書侍郎分宿)
(于秘書省中書後省餘官内庭有所司者各宿/于其司諸方客使許赴陪位者各宿于其次)凡散齋
治事如故唯不弔喪問疾作樂判書刑殺文書决罸罪
人及與穢惡致齋之日官給酒饌唯享事得行其餘悉
禁與享之官已齋而闕者通攝行事
　　　陳設
前享三日殿中監帥其屬尚舍設大次于太廟東門外
道北南向小次于阼階東稍南西向儀鸞司設文武侍臣
次于大次之前隨地之宜行事助祭官宗室及有司次
于廟之内外設東方南方客使次于文官之後西方北
方客使次于武官之後設饌幔于廟南門之外東西相
向(每室設饌/幔各一)又設七祀次一于殿下横街之北道西東
向又設配享功臣次于殿下横街之南道之東西相向
(每室配享功/臣各為一次)前享二日宫闈令帥其屬掃除廟之内外
開瘞坎于殿西階之東南方深取足容物南出陛太常
設七祀燎柴于齋宫内光禄牽牲詣祠所大晟陳登歌
之樂于殿前楹間稍南北向設宫架于庭中立舞表于
鄼綴之間户部陳諸州嵗貢于宫架南龜為前列金次
之玉帛又次之餘為後東西向前享一日奉禮郎禮直
官設皇帝位版于阼階上飲福位于東序俱西向賛
者設亞終獻位于小次南稍東助祭親王宗室使相
在其南進幣爵酒官受爵酒官奉幣官薦牛俎官薦
籩豆官薦牛俎豕魚俎官受幣罍奉爵官奉瓉槃官
進摶黍官舉册官七祀獻官在助祭宗室使相之南並
西向北上大禮使位于西階之西稍南(與亞終獻/班相對)行事
光禄卿讀册官光禄丞功臣獻官在其西助祭宰相使
相位大禮使之南執政在其西又設監察御史位二于
西階下俱東向北上奉禮郎太祝太官令于東階下俱
西向北上協律即二一于殿上前楹間一于宫架西北俱
東向大樂令于登歌樂虡北大司樂于宫架北良醖令
于酌尊所俱北向又設助祭文武羣官宗室于横街之
南諸方客使位于廟門之外随其方國光禄陳牲于東
神門外當門西向以南為上祝史各位於牲後太常設
省牲位于牲西大禮使進幣爵酒官受爵酒官奉幣官
受幣官罍洗奉爵官奉瓉槃官位於道南北向西上七
祀配享功臣獻官在後荐牛爼官荐籩豆官大司樂光
禄卿進摶黍官讀册舉册官大樂令光禄丞奉禮協律
郎太祝太官令宫闈令位道北南向北上(大樂令以下/位皆稍却)
監察御史在荐爼官之右異上位稍却光禄設禮饌于
東神門外道北南向太常設省饌位版于禮饌之南大
禮使進幣爵酒官受爵酒官奉幣官罍洗奉爵官奉瓉
槃官位在南北向西上七祀配享功臣獻官在其後監
察御史位二在西南向荐牛爼官薦籩豆官大司樂光
禄卿進搏黍官讀册舉册官大樂令光禄丞奉禮協律
郎太祝太官令宫闈令位在東西向北上禮部帥其属
祝册案于室户外之右司尊彛帥其属設幣篚于酌尊
所次設籩豆簠簋之位于室户外每室左十有二籩右十
有二豆俱為四行加豆二于豆前爼四二在籩前二在
豆前各為二重又設爼九在豆右為三重豋一在籩豆
間鉶三在登前簠一簋一在籩豆外四爼間簠在右簋
在右(若夏享秋享則設/鑑一在籩之左)設爐炭于室户外稍前設尊彛之
位每室犧尊五(秋冬臘享/即設著尊)象尊五(秋冬臈享/即設壺尊)為二重犧
尊在前皆有坫在室户外之左雞彛一(秋冬臈享/即設斚彛)在犧
尊之右鳥彛一(秋冬臈享/即設黄彛)在象尊之右皆有舟俱加勺
冪為酌尊又設太尊二山尊二在室著尊二在殿上象
尊二壺尊六在下俱北向西上加冪皆設而不酌太常
設七祀位于殿下横街之北次内(司命户灶中/霤門厲行)又設配
享功臣位于横街之南次内(設韓王趙普周王曺彬位/于横街之南道西東向太)
(師薛居正太師石熙載鄭王潘美位在其西太師李沆/太師王旦太師李繼隆位又在西又設太師王曾太師)
(呂夷簡侍中曹瑋位於横街之南道東西向司徒韓𤦺/太師曾公亮位在其東次舒王王安石位次太師蔡確)
(又在其東/俱北上)皆設神位席太廟設神位版于座首司尊彛
設祭器每位左二籩右二豆俎一在神位前爵一次之簠
一簋一在爵之前簠在左簋在右象尊一在籩前加勺
冪又設俎四豆二籩一簠一簋一槃一篚一于南神門
外每室饌幔内設御洗二于阼階下直東霤北向(盥洗/在東)
(爵洗/在西)罍在洗東加勺篚在洗西南肆實以巾(若爵洗之/篚則又實)
(以瓉及/爵加坫)設皇帝位于洗南北向内侍酌水位于洗東執
巾位于酌水内侍之北俱西向奉瓉官爵洗西東向又
設亞終獻盥洗爵位于本位之南太官令盥洗于西階
下七祀配享功臣獻官盥洗于從享神位之前(七祀及/配享功)
(臣位前盥/洗各一)罍篚各設于左右執罍篚者位其後享日丑
前五刻宫闈令開室帥其屬掃除鋪筵在室内北墉下
几在筵上如常儀司尊彛入設祭器大府卿帥其屬入
陳幣于篚(幣以/白)光禄卿帥其屬入實籩豆簠簋(籩四行/以右為)
(上第一行魚鱐在前糗餌次之第二行乾䕩在前乾棗/形塩次之第三行鹿脯在前榛實乾桃次之第四行菱)
(在前茨㮚次之豆四行以左為上第一行芹菹在前筍/菹葵菹次之第二行菁菹在前韭苴酏食次之加豆二)
(春實以韭卵夏實以黍魚秋實以黍豚冬實以稲雁簠/實以稲簋實以黍登實以大羮鉶實以羮加芼􁌇若夏)
(享秋享則籩左之/鑑實以氷為之)太官令帥其属入實爼(籩前之爼為/二重以北為)
(上第一重以牛腥七體兩髀兩肩両脅并脊兩脾在兩端/两肩両脅次之脊在中第二重實以羊腥七體其載如)
(牛豆前之爼為二重以北為上第一重實豕腥七體其/載如羊第二重實以魚腥十有五縮載豆右之爼九為)
(三重以北為上第一重以牛羊豕牲首各一第二重一/實以牛腥腸胃肺離肺一在上端刌肺三次之腸三胄)
(三又次之一實以羊腥腸胃其載如牛一實以豕腥膚/九横載第三重一實以牛熟腸胃一實以羊􁆐腸胃一)
(實以豕熟膚其載如腥皆/牛在左羊在中豕在右)良醖令帥其属入實尊彛(酌/尊)
(之齊鳥彛實以明水雞彛實以鬰鬯犠尊實以泛齊象尊實/以醴齊太尊實以泛齊山尊實以醴齊著尊實以盎齊犠尊)
(實以醍齊象尊實以沉齊各以一尊實明水/壺尊三實三酒三實𤣥酒明水𤣥酒皆在上)又實七祀及
配享功臣位禮饌(毎位左二籩一在前鹿脯次之右二/豆菁菹在前鹿臡次之爼實以羊豕)
(腥肉簠實以稷簋實以黍爵/一象尊一實以祠祭法酒)太常設燭於神位前設大
禮使以及行事執事官揖位于東神門外如省牲之位
設望瘞位于瘞坎之南如省饌之位所司陳異寳嘉瑞
及伐國之寳于宫架之南東西相向
　
　
　
　
　
　
　
　
　
　
　
　
　
　
　
　政和五禮新儀卷一百二
欽定四庫全書卷
　政和五禮新儀卷一百三
　　吉禮
　　　皇帝時享太廟儀中
　　　車駕自大慶殿詣太廟
前享一日文武助祭官先詣太廟祠所其日導駕官以
下就次各服其服尚輦奉御進輿于大慶殿乗黄令進
玉輅于宣德門内南向設千牛將軍一員位于左輔之
前北向門下侍郎一員位于左輔之前賛者二人位又
于其前少頃東上閤門御史臺太常寺分引左輔門下
侍郎太僕卿乗黄令詣大慶殿西階下立班北向東上
(乗黄令/位其後)次引導駕官以下在其後分東西相向立以俟
奉迎前導次管軍臣僚次行宫使御營廵檢等又在其
後禮直官通事舍人引禮部侍郎奏請中嚴(凡左輔門/下侍郎禮)
(部侍郎奏請皆禮/直官通事舍人引)少頃奏外辦皇帝服通天冠絳紗袍
乗輿以出降自階稱警蹕如常儀宣賛舍人賛左輔以
下常起居次導駕官常起居(已起居者止/奏聖躬萬福)次管軍臣僚次
行宫使御營廵檢等常起居(該宣名者/即宣名)太僕卿出詣玉
輅所攝衣而升正立執轡導駕官前導皇帝出大慶殿
門外至玉輅所千牛將軍前跪執轡左輔進當輿前俛
伏跪奏左輔具官臣某言請皇帝降輿升輅奏訖俛伏
興退復位(凡左輔奏/請准此)乗黄令稍前東向進玉輅皇帝降
輿升輅太僕卿立授綏導駕官分左右步導門下侍郎
進當輅前俛伏跪奏門下侍郎具官臣某言請車駕進
發奏訖俛伏興退復位(凡門下侍郎/奏請准此)車駕動稱警蹕左
輔先詣宣德門内以俟門下侍郎及賛者夹侍以出千
牛將軍夹輅而趨車駕將及宣德門至侍臣上馬所門
下侍郎奏請車駕少駐勅侍臣上馬左輔前承㫖退稱
曰制可門下侍郎傳制稱侍臣上馬賛者承傳勅侍臣
上馬諸侍衛之官各督其属左右翊駕在黄麾内符寳
郎奉八寳前導殿中監復部從導駕官夹侍于前賛者
在左輔門下侍郎之前侍臣上馬畢次大内留守于宣徳
門外再拜奉辭門下侍郎奏請車駕進發車駕動稱警
蹕不鳴鼔吹大駕鹵簿前導詣太廟車駕将至太廟東上
閤門御史䑓分引文武助祭官宗室客使禮直官賛者
引行事執事官俱詣廟西門外立班再拜奉迎訖退(内/已)
(起居者止奏/聖躬萬福)車駕及門少駐文武侍臣皆下馬導駕官
歩導入廟門西車駕動千牛將軍夾輅而趨迎廟南門
廽輅南向千牛将軍立于輅右左輔奏請皇帝降輅皇
帝降輅歩入廟稍東左輔奏請皇帝乗輿尚輦奉御進
輿皇帝乗輿以入齋殿侍衛如常儀導駕官歩導至殿
門皇帝降輿歸殿後閤簾降通事舍人承㫖勅羣臣各
還次學士院以祝册授通進司進御書訖付尚書禮部
(若朝獻即並如袷享大禮/車駕自景靈宫詣太廟儀)
　　　省牲器
省牲之日未後二刻宫闈令帥其属掃除廟之内外司
尊彛帥府史及執事者以祭器入設于位(凡祭器皆藉以/席籩豆又加巾)
(盖/)太府卿入陳幣于篚(告潔畢/權撤)未後三刻禮直官賛者
分引大禮使以下詣東門外省牲位立定光禄卿丞執
事者牽牲就位禮直官賛者引大司樂入行樂架(凡亞/終獻)
(行事皆禮直官太常博士引大禮使執事官及申眡滌/濯官受爵酒官進爵酒官行事皆禮直官引餘官皆賛)
(者/引)次引眡滌濯官入升自西階(凡行事執事官/升降皆自西階)眡滌濯
次引申眡滌濯官申眡滌濯執事者皆舉幂曰潔俱復
位禮直官稍前曰告潔畢請省牲次引省牲官稍前省
牲訖退復位次引光禄卿出班廵牲一匝西向躬曰充
曰傋次引光禄丞出班廵牲一匝西向躬曰腯俱復位
禮直官稍前曰省牲畢請就省饌位揖訖引大禮使以
下各就位立定禮直官賛揖所司省饌畢具禮直官賛
省饌畢揖訖俱還齋所光禄卿丞及執事者以次牽牲
詣厨授大官令次引省鼎鑊官詣厨省鼎鑊視濯溉協
律郎展視樂器乃還齋所戍後一刻太官令帥宰人以
鸞刀割牲祝史各取毛血實于槃又取膟膋實于登俱
置饌所遂烹牲宫闈令帥其属掃除廟之内外
　　　晨祼
享日丑前五刻(行事春冬用丑時七/刻夏秋用丑時一刻)諸享官及助祭之
官各服其服宫闈令開室帥其属掃除太府卿入陳幣
光禄卿入實籩豆簠簋太官令入實爼良醖令入實尊
彛樂正帥工人二舞以次入與執事者尊罍篚冪者各
就位次執事官各入就位次通事舍人分引文武助祭
官及宗室客使賛者引薦羊爼官以下宗室各入就位
禮直官賛者分引大禮使以下行事執事官詣廟東門
外揖位立定禮直官賛揖次引監察御史次引大禮使
以下入就位次引監察御史按視殿之上下糾察不如儀者
退復位尚輦奉御進輿于齋殿皇帝服通天冠絳紗
袍乗輿以出近侍及扈從之官導從至大次門外皇
帝降輿入次簾降禮儀使樞宻院官太常卿東上
閤門官太常博士禮直官分立于大次左右次引禮
部侍郎詣前奏請中嚴少頃又奏外辦符寳郎奉寳
陳于宫架之北禮儀使當次前俛伏跪奏禮儀使具
官臣某言請皇帝行事奏訖俛伏興還侍位(禮儀使/奏禮儀)
(畢准/此)簾卷皇帝服衮冕以出侍衛如常儀禮儀使以下
前導至東神門外殿中監跪進大圭殿中少監副之(凡/殿)
(中監進圭受圭/皆少監副之)禮儀奏請執大圭前導皇帝入自正門
(侍衛不應/入者止)協律郎跪俛伏舉麾興(凡行事執事者取物/奠物皆跪俛伏興)
工鼓柷宫架乾安之樂作(皇帝升降行止/皆奏乾安之樂)至阼階下偃
麾戞􁀙樂止(凡樂作皆協律郎跪俛伏舉麾興/工鼓柷而後作偃麾戞􁀙而止)升自阼
階登歌樂作(左右侍衛之/官量人数升)至版位西向立樂止禮儀使
以下分左右侍立(凡行禮皆禮儀使樞宻院官太常/卿東上閤門官太常博士禮直官)
(前導至位即/分立于左右)祠祭官于殿上賛奉神主次引荐香燈官
入室搢笏于祏室内奉帝主出詣殿上神幄設于坐(奉/神)
(主詣神幄内于几後啟匱/設于坐以白羅巾盖之)執笏退復執事位次引宫闈
令奉后主如上儀(以青羅/巾盖之)退復執事位祠祭官于殿上
賛奉神主訖禮儀使前奏有司謹具請行事又奏請再
拜皇帝再拜賛者曰再拜在位官皆再拜次引奉瓉官
詣僖祖室神位前西向立奉瓉槃官詣爵洗西東向立
禮儀使前導皇帝詣盥洗位登歌樂作降自阼階樂止
宫架樂作至洗位北向立樂止内侍酌水以進禮儀使
奏請搢大圭盥手内侍跪取巾于篚興以進皇帝帨手
内侍授巾跪奠于篚禮儀使奏請執大圭前導皇帝詣
爵洗宫架樂作至洗位北向立樂止奉瓉槃官跪取瓉
于篚興以進禮儀使奏請搢大圭受瓉内侍酌水以進
禮儀使奏請洗瓉内侍跪取巾于篚興以進皇帝拭瓉
内侍受巾跪奠于篚奉瓉槃官捧槃升自東階禮儀使
奏請執大圭前導皇帝升殿大禮使從(皇帝升降/大禮使從)宫架
樂作至阼階下樂止升自阼階登歌樂作禮儀使
前導皇帝詣僖祖室樂止奉瓉槃官詣僖祖室尊
彛所西向立以瓉涖鬯執彛者舉幂宗室酌鬰鬯
訖先詣次室尊彛所北向立禮儀使前導皇帝入
詣僖祖室神位前北向立禮儀使奏請搢大圭跪
奉瓉槃官西向立以瓉授奉瓉官西向跪以進禮儀
使奏請執圭瓉皇帝執瓉以鬯祼地奠之奉瓉官受
瓉以授奉瓉槃官奉瓉槃官以槃受瓉訖俱詣次室
以俟禮儀使奏請執大圭俛伏興前導皇帝出户外北向
立禮儀使奏請再拜皇帝再拜禮儀使前導皇帝詣翼
祖室次詣宣祖室次詣太祖室次詣太宗室次詣真宗
室次詣仁宗室次詣英宗室次詣神宗室次詣哲宗室
祼鬯並如上儀奉瓉官奉瓉槃官酌鬰鬯宗室俱復位
禮儀使前導皇帝還版位登歌樂作至位西向立樂止
宫架作興安之樂文德之舞九成止執事宗室奉毛血
槃及肝膋豆立于南門外奉爐炭蕭蒿稷黍者各立于
其後以次由正門入升殿其執事宗室各取于階下上
入實于室奉毛血肝膋者各退立于尊所次執事宗室
奉爐炭設于室户外之左其蕭蒿稷黍各置于爐炭以
次出太官令取肝以鸞刀割之洗於鬰鬯貫之以膋燎于
爐炭荐香燈官以肝膋入詔神于室又出以堕祭于室
户之外左三祭于茅苴降詣盥洗位盥手升復執事位
　
　政和五禮新儀卷一百三
欽定四庫全書
　政和五禮新儀卷一百四
　　吉禮
　　　皇帝時享太廟儀下
　　　饋食
享日有司陳鼎四十于神厨各位鑊右太官令帥進饌
者詣厨以匕升牛於鑊實于一鼎(肩臂臑肫胳正脊一/直脊一横脊一長脅)
(一短脅一代脅/一皆二骨以並)次升羊豕如牛各實于一鼎次升魚十
有五實于一鼎(毎室牛羊豕/魚各一鼎)皆設扄冪執事宗室對舉
入設于每室饌幔内東西相向以北為上光禄實籩豆
簠簋于毎室饌幔内(籩實以粉餈豆實以糁/食簠實以粱簋實以稷)次引視腥
熟之節候皇帝晨祼訖還位樂止次引薦籩豆簠簋官
詣饌所奉爼以入太官令引入正門宫架豐安之樂作
設于西階下北面北上奉牲者在南執事宗室抽扄委
于鼎右除冪初鼎序入執事宗室執七及爼以從至西
階下各設于鼎右匕加于鼎太官令以七升牛載于一
爼(肩臂臑在上端肫胳/在下端脊脅在中)次升羊及豕各載于一爼其載
如牛次升魚載于一爼其載如豕(毎室升羊豕/魚各一爼)鼎先退
宗室進徹毛血槃以次出次荐籩豆簠簋荐爼官搢笏
奉爼以升執事宗室各迎取于階上荐籩豆簠簋官奉
籩豆簠簋于神位前北向跪奠啟奏于下執笏俛伏興
有司設籩于糗餌前豆于醓醢前簠于稲前簋于黍
前次荐爼官奉爼詣神位前北向跪奠先荐牛次荐羊
次荐豕及魚各執笏俛伏興有司設牛羊豕爼于腸胃
膚之前(牛在左羊在/中豕在右)魚爼于牲首之右詣次室奉奠並
如上儀樂止俱降復位次奉肝膋宗室取蕭合黍稷擩
于脂燎于爐炭各還尊所當饋熟之時取菹擩于醢祭
於豆間三又取黍稷肺祭如初皆藉用茅各還尊所次
引奉幣官進幣官受爵酒官進爵酒官升詣僖祖室奉
幣官進幣官受爵酒官進爵酒官在東西向立北上受
幣官在東西向立次引奉爵酒官詣爵洗西東禮儀使
前導皇帝詣盥洗位登歌樂作降自阼階樂止宫架樂
作至洗位北向立樂止内侍酌水以進禮儀使奏請搢
大圭盥手内侍跪取巾于篚興以進皇帝帨手内侍跪
受巾奠于篚禮儀使奏請執大圭前導皇帝詣爵洗位
北向立樂止次奉爵酒官跪取爵于篚興以進禮儀使
奏請搢大圭受爵内侍酌水以進禮儀使奏請洗爵内
侍跪取巾于篚興以進皇帝拭爵内侍受巾跪奠于篚
奉爵酒官受爵升自東階禮儀使奏請執大圭前導皇
帝升殿宫架樂作至阼階下樂止升自阼階登歌樂作
殿中監跪進鎮圭禮儀使奏請搢大圭執鎮圭前導皇
帝詣僖祖室樂止宫架作基命之樂(翼祖室大順之樂/宣祖室天元之樂)
(太祖室皇武之樂太宗室大定之樂真宗室熈文之樂/仁宗室美成之樂英宗室治隆之樂神宗室大明之樂)
(哲宗室重/光之樂)文樂作奉爵酒官奉爵詣僖祖室酌尊所西
向執尊者舉冪良醖令酌犧尊之泛齊訖先詣次室
酌尊所北向立禮儀使前導皇帝入詣僖祖室神位
前北向立内侍先設繅籍于地禮儀使奏請跪奠鎮圭
于繅籍執大圭俛伏興又奏請搢大圭跪次内侍跪取
幣于篚以授奉幣官奉幣官授進幣官進幣官西向立
跪以進禮儀使奏請受幣皇帝受奠訖受幣官東向跪
受以興進奠于僖祖神位前次奉爵酒官以爵授進爵
酒官進爵酒官西向跪以進禮儀使奏請執爵祭酒(三/祭)
(于茅/苴)奠爵執大圭俛伏興次奉幣官進幣官受幣官奉
爵酒官受爵酒官俱詣次室以候禮儀使前導皇帝出
户外北向又奏請少立樂止内侍取鎮圭繅藉詣次室
先設繅藉于地次舉祝册至户外之右讀册官搢笏東
向跪讀册文讀訖執笏興先詣次室户外東向立禮儀
使奏請再拜皇帝再拜訖有司入奠于神位之右興還
尊所禮儀使前導皇帝詣次室奠幣酌獻並如上儀次
奉幣官進幣官受幣官奉爵官受爵酒官進爵酒官俱
降復位内侍舉鎮圭繅藉以鎮圭授殿中監以還有司
讀冊官以下俱降復位禮儀使前導皇帝還版位登歌
樂作至位西向立樂止禮儀使奏請還小次登歌樂作
前導皇帝降自阼階樂止宫架樂作将至小次禮儀使
奏請釋大圭殿中監跪受大圭皇帝入小次簾降樂止
文舞退武舞進宫架正安之樂作舞者立定樂止初皇
帝将詣小次禮直官太常博士引亞獻詣盥洗位北向
立搢笏盥手帨手執笏詣爵洗位北向立搢笏洗爵拭
爵以授執事者執笏升詣僖祖室酌尊所西向立宫架
作正安之樂武功之舞執事者以爵授亞獻亞獻搢笏
執爵執尊者舉幂大官令酌象尊之醴齊訖先詣次室
酌尊所北向立亞獻以爵授執事者執笏入詣僖祖室
神位前北向立搢笏跪執事者以爵授亞獻亞獻執爵
祭酒三祭于茅苴奠爵執笏俛伏興出户外北向再拜
次詣每室酌獻並如上儀樂止降復位初亞獻行禮将
畢次禮直官太常博士引終獻詣洗及升殿酌獻並如
亞獻之儀降復位初終獻既升次引七祀及配享功臣
獻官詣盥洗位搢笏盥手帨手執笏進詣神位前搢笏
跪執爵三祭酒奠爵執笏俛伏興再拜詣次位並如上
儀退復位(唯七祀先詣司命位奠爵訖興少立次引太/祝進詣神位前北向跪讀訖退復位獻官再)
(拜/)皇帝既晨祼光禄以牛左臂一骨及長脅短脅俱二
骨以並載于胙爼升設于僖祖室户外候終獻既升獻
次引進爼官進搏黍官太官令詣飲福位北向立奉爼
豆爵酒者各位于其後禮儀使奏請詣飲福位簾卷出
次宫架樂作殿中監跪進大圭禮儀使奏請執大圭前
導皇帝至阼階下樂止升自阼階登歌樂作至飲福位
樂止登歌禧安之樂作皇帝詣飲福位西向立尚醖典
御執尊詣酌尊所良醖令酌上尊福酒合置一尊典御
奉尊詣飲福以授殿中少監尚醖奉御執爵殿中少監
酌之奉御以爵酒授殿中監殿中監北向捧以立禮儀使
奉請再拜皇帝再拜殿中監跪以爵酒進禮儀使奏請
搢大圭跪受爵祭酒(三祭/于地)啐酒奠爵殿中監跪受爵興
設太祝帥執事者持胙爼進减神位前正脊二骨横脊
加于爼上内侍受爼以授進爼官進爼官南向跪以進
皇帝受爼奠之進爼官受爼以興降復位太官令取黍
于簋摶以授進摶黍官摶黍官受以豆北向跪以進
皇帝受跪奠之進摶黍官受豆以興降復位次殿中監
再跪爵酒進禮儀使奏請受爵飲福酒奠爵殿中監受
虚爵興以授典御奉御執事者俱降復位禮儀使奏請
執大圭俛伏興又奏請再拜皇帝再拜樂止禮儀前導
皇帝還版位登歌樂作至版位西向立樂止次引徹籩
豆官升殿徹籩豆徹牛爼官升殿徹爼(籩豆爼各一/俱少移故處)登
歌豐安之樂作卒徹樂止徹籩豆官徹牛爼官降復位
禮直官曰賜胙行事助祭官拜賛者承傳曰賜胙再拜
在位官皆再拜送神宫架興安之樂作一成止祠祭官
于殿上賛納神主次引薦香燈官搢笏帝主入祏室訖
(薦香燈官先捧匱置于神座/納神主于匱訖捧入祏室)執笏退復位次引宫闈令
奉后主如上儀退復位禮儀使奏禮畢前導皇帝降阼
階登歌樂作降自阼階樂止宫架樂作出門樂止禮
儀使奏請釋大圭殿中監跪受大圭皇帝還大次禮
部郎中奏請解嚴皇帝常服乘輿還齋殿宫闈令以
稷黍肺祭藉用白茅束而埋之于西階東有司各取
幣置於次次大禮使以下就望瘞位禮直官曰可瘞窴
土半坎本廟宫闈令監視次引大禮以下詣東門外揖
位立禮直官賛禮畢揖訖退文武助祭官及宗室以次
引七祀望燎位南向立有司置祝版于燎柴焚訖退大
官令帥其属徹禮饌次監察御使詣殿監視収徹方退
宫闈令闔户以降乃退太常藏祝版于匱
　　　車駕還内
前期殿中監帥其属尚舍設御幄于大慶殿門外之東
南向大晟設宫架于宣德門外稍南其日禮畢所司轉
仗衛鹵簿于還途如來儀文武百官宗室客使先詣宣
德門外就次以俟立班奉迎乗黄令進金輅于御幄前
南向千牛将軍一員執長刀立于輅前尚輦奉御進于
齋殿導駕官俱詣齋殿門外奉迎禮部侍郎奏請中嚴
少頃又奏外辦簾卷皇帝服通天冠絳紗袍乗輿以出
應道駕官等並迎駕奏聖躬萬福(内祇應官賛/謝皆再拜)歩導出
殿門外太僕卿出詣金輅所攝衣而升正立執轡皇帝
乗輿降自西階至金輅所左輔奏請皇帝降輿升輅(有/司)
(仍具大輦若乗輦/即奏云降輿升輦)太僕卿立授綏千牛將軍馭駕如來
儀門下侍郎奏請車駕進發車駕動稱警蹕侍衛如儀
至侍臣上馬所門下侍郎奏請車駕少駐勅侍臣上馬
左輔前導承㫖退稱曰制可門下侍郎傳制侍臣上馬
賛者承傳勅侍臣上馬門下侍郎奏請車駕進發車駕
動稱警蹕鼓吹及諸軍樂振作車駕將至宣德門外文
武百官宗室客使立班再拜奉迎次大内留守見再拜
訖退車駕至宣德門外駐文武侍臣皆下馬歩導千牛
将軍降立于輅右車駕動千牛将軍夾道而趨大樂正令
奏采茨之樂入門樂止(圜/)
　
　
　
　
　政和五禮新儀卷一百四
欽定四庫全書
　政和五禮新儀卷一百五
　　吉禮
　　　時享太廟儀(有司/行事)
　　　　時日
　　　　齋戒
　　　　陳設
　　　　省牲器
　　　　晨祼
　　　　饋食
　　　時日
太常寺預于隔季以孟春擇日享太廟關太史局(孟夏/孟秋)
(孟冬並准此若臘享則預以隔季/以季冬臈日享太廟關太史局)太史局擇日報太常
寺(臈享則以其/日報太常寺)太常寺叅酌訖具時日散告
　　　齋戒
前享十日受誓戒于尚書省其日五鼓賛者設位版于
公相㕔下初獻官在左刑部尚書在右並北向亞終獻
位于其南稍東北向西上(若冬享臈享則又設禮官位/于終獻之東其揖位省牲位)
(省饌位/准此)監察御史位于其西稍北東向兵部工部尚書
大司樂光禄卿大樂令光禄丞位于其南稍西北向東
上(凡設大樂令光/禄丞位稍却)奉禮協律郎太祝太官宫闈令位于
其東西向北上捧爼齋郎位其後質明賛者引行事執
事官就位立定禮直官引初獻降階就位禮直官賛揖
在位者對揖初獻搢笏讀誓文云某月某日孟春薦享
太廟(夏云孟夏秋云孟秋冬云/孟冬臘享云季冬臘享)各揚其職不共其事國
有常刑讀訖執笏禮直官賛奉禮協律郎太祝太官宫
闈令以下先退餘官對拜乃退散齋七日治事如故宿
于正寢不弔喪問疾作樂判書刑殺文書决罰罪人及
與穢惡致齋三日(光禄卿丞太/官令齋一日)二日于本司(親王于本/府翊善㕔)
(宗室于睦親廣親宅都㕔相妨即于學舍餘/官無本司者並于太廟齋宫質明至齋所)唯享事得
行其餘悉禁前享一日質明俱赴祠所齋宫官給酒饌
享官已齋而闕者通攝行事
　　　陳設
前享三日儀鸞司設饌幔于東神門外(毎室饌幔各一/若冬享則設配)
(享功臣次于殿下横街之南道之東西相向每室配享/功臣各為一次若臈則設七祀次一于横街之北西東)
(向/)前二日光祿牽牲詣祠所前一日宫闈令帥其属掃除
廟之内外太常設祭器(凡設祭器皆藉以/席籩豆又加巾盖)以俟告㓗(既/畢)
(權/徹)設揖位于齋宫内三獻官在道南北向西上兵部工
部尚書大司樂光禄卿大樂令光禄丞奉禮協律郎太
祝太官令宫闈令在道北南向西上(凡設太樂令以下/位皆稍却若享日)
(則不設光禄卿/丞太官令位)監察御史于兵部尚書之西少絶光禄
陳牲于東神門外當門西向祝史各位于牲後太常設
省牲位于牲西三獻官在道南北向兵部工部尚書大
司樂光禄卿大樂令光禄丞奉禮協律郎太祝太官宫
闈令在道南北向俱西上捧爼齋郎在其後監察御史
于兵部尚書之西少絶光禄陳禮饌于東神門外道北
南向太常設省饌位版于禮饌之南三獻官在南北向
西上監察御史在西東向兵部工部尚書大司樂光祿卿
奉禮協律郎太祝太官宫闈令在東西向北上捧爼齋
郎在其後大晟設登歌之樂于殿上前楹間稍南北向
設宫架于庭中立舞表于鄼綴之間享日前五刻禮直
官賛者諸司職掌各服其服宫闈令入殿開室整拂神
幄帥其属掃除鋪筵在室内北墉下南向几在筵上如
常儀太常陳幣篚各于神位之左(幣以/白)祝版各于神位
之右置于坫次設祭器光禄實之每室左十有二籩為
四行以右為上(第一行魚鱐在前糗餌粉餈次之第二/行乾䕩在前蕡棗次之第三行鹿脯在)
(前榛實乾桃次之第四/行菱在前芡㮚次之)右十有二豆為四行以左為上
(第一行芹菹在前筍菹葵菹次之第二行菁菹在前韭/菹酏食次之第三行魚醢在前免醢豚拍次之第四行)
(鹿臡在前醓/醢糁食次之)加豆二在豆前(春實以韮卵夏實以麥魚/秋實以黍豚冬實以稲雁)
爼二一在籩前(實以羊腥七體両脾両肩両脅脊两/髀在両端両肩両脅次之脊在中)一
在豆前(實以豕腥七/體其載如羊)又爼六在豆右為三重以北為上
(第一重實以羊豕首各一第二重一實以羊腥腸胃肺/離肺一在上端刌肺三次之腸三胃三又次之一實以)
(豕腥膚九横載第三重一實以羊􁆐腸胃肺次/一實以豕熟膚其載如腥皆羊在左豕在右)登一在
籩豆間(實以/大羮)鉶三在登前(實以羮/加芼滑)簠二簋二籩豆外二爼
間簠在左簋在右(簠實以稻粱粱在稻前/簋實以黍稷稷在黍前)豋一在籩
之左(實以肝膋若夏享秋享則/設鑑一于豋南實以氷)槃一在室户内稍東(實/以)
(毛/血)爐炭于室户外之左稍前置蕭蒿于爐上設犧尊五
(秋冬臘享/則設著尊)象尊五(秋冬臘享/則設壺尊)爲二重犧尊在前皆有坫
在室户外之左(犧尊一實明水為上尊餘實泛齊代以/供内法酒初獻酌之象尊一實明水為)
(上尊餘入醴齊代以祠/祭法酒亞獻終獻酌之)雞彛一(秋冬臘享/則設斚彛)在犧尊之右
(實以/鬱鬯)鳥彛一(秋冬臘享/則設黄彛)在象尊之右(實以/明水)皆有舟俱加
勺冪為酌尊又設太尊二山尊二在室(太尊一實泛齊/山尊一實醴齊)
(各以一尊/實明水)著尊二犧尊二在殿上(著尊一實盎齊犧尊/一實醍齊各以一尊)
(實明/水)象尊二壺尊六在下(象尊一實明水一實沈齊壺/尊三實𤣥酒三實三酒明水)
(𤣥酒皆/在上)俱北向西上皆加冪五齊三酒設而不酌太常
設燭于神位前(若冬享則設配享功臣位于殿下横街/之南次内韓王趙普周王曹彬位于横)
(街之南道西東向太師薛君正太師石熙載鄭王潘美/位在其西太師李沆太師王旦太師李繼隆位又在其)
(西又設太師王曾太師㠯夷簡侍中曹瑋位于横街之/南道東西向司徒韓𤦺太師曾公亮位其東次舒王王)
(安石位次太師蔡確位又在其東俱北上若臘享則設/七祠司命户竈中􁆤門厲行以横街之北次内皆太常)
(設神位席本廟設神位版太常設祭器光禄實之位每/左二邉㮚在前鹿臡次之爼一在神位前實以羊豕腥)
(肉爵一次之實以祠祭法酒簠一實以粱簋一實以稷/簋一實以黍在爵之前簠在左簋在右象尊設在籩前)
(實祠祭法酒加勺/設燭于神位前)又爼二于東神門外每室饌幔内洗
二于東階下直東霤北向(盥洗在東/爵洗在西)罍在洗東加勺篚
在洗西南肆實以巾(若洗爵之篚則又實/以珪瓉及爵加坫)執罍篚者位
其後(若冬享臈享則必設禮官/盥洗位于從祠神位前)又設揖位于東神門外
如省牲位(唯不設光禄卿丞捧/爼齋郎宫闈令位)開瘞坎于殿西階之東
方深取足容物南出陛設望瘞位于其南如省饌之位
(唯不設光禄卿丞太官令捧爼齋郎宫闈/令位若臈享則積七祀燎柴于齋宫内)又設三獻官
席位於殿下東階之東南西向南上(若冬享臈享則又/設私官位于終獻)
(之/北)兵部工部尚書于其南西向北上監察御史大司樂
大樂令席位于殿庭之南北向奉禮協律郎太祝太官
令位其後俱西上光禄卿席位于監察御史之東北向
又設監察御史位于殿上前楹西東向奉禮郎太祝在
東西向北上大樂令位于樂虡之北太官令于酌尊所
俱北向協律郎位二一于殿上前楹間稍西一于宫架
西北俱東向大司樂位于宫架北北向
　　　省牲器
前享一日行事執事官集初獻齋所肄儀太祝習讀祝
文及視幣訖次禮直官賛者分引行事執事官就齋宫
内攝位(凡初獻行事禮直官/引餘官皆賛者引)立定禮直官賛揖訖分引
詣東神門外省牲位立定禮直官賛揖訖次引大司樂
入行樂架次引監察御史入升自西階(凡行事執事官/升降皆自西階)
視滌濯執事舉幂曰㓗降復位禮直官稍前曰告㓗畢
請省牲太祝出班廵牲一匝詣初獻前西向躬曰充退
復位光禄丞出班廵一匝詣初獻前西向躬曰腯退復
位禮直官賛省牲畢請詣省饌位揖訖引行事執事官
各就位立定禮直官賛揖所司省饌具畢禮直官賛省
饌畢揖訖俱還齋所光禄丞太祝以次牽牲詣厨授太
官令次引監察御史詣厨省鼎鑊視祭器滌溉協律郎
展視樂器乃還齋所未後一刻太官令帥宰人以鸞刀
割牲祝史以槃取毛血各置于饌所遂烹牲脯後宫闈
令帥其属掃除廟之内外訖還齋所
　　　晨祼
享日丑前五刻(行事春冬用丑七/刻夏秋用丑一刻)祠祭官引宫闈令入
詣殿庭北向立祠祭官曰再拜宫闈令再拜升殿開室
整拂神幄帥其属掃除畢退就執事位引薦香燈官入
詣殿庭北向立(凡宫闈令薦香燈官/行事皆祠祭官引)祠祭官曰再拜薦
香燈官再拜升殿各就執事位次樂正帥工人二舞入
就位(登歌工人俟監察御史/㸃閱訖升西階各就位)次太官令帥其属實饌具
畢次引光禄卿入詣殿庭席位北向立賛者曰再拜光
禄卿再拜升殿㸃視禮饌畢次引監察御史升殿㸃閱
陳設糾察不如儀者(凡㸃視及㸃閱皆先/僖倍祖室以至次室)光禄卿還齋
所餘官各服祭服次引行事執事官詣齋宫内揖位立定
禮直官賛揖引詣東神門外揖位立定禮直官賛揖次引
大司樂大樂令協律郎次引監察御史奉禮郎太官令入
就殿下席位北向立次引初獻兵部工部尚書亞終獻
入席就殿下席位西向立(若冬享臈享/則引禮官)祠祭官于殿上
賛奉神主次引薦香燈官入室搢笏于祏室内奉帝主
設於座(奉神主詣神幄内于几後啟/匱設于座以白羅巾覆之)執笏退復執事位
候宫闈令奉后主如上儀(以青羅/巾覆之)退復執事位祠祭官
于殿上賛奉神主訖禮直官稍前賛有司謹具請行事
賛者曰再拜在位者皆再拜次引監察御史大司樂大
樂令奉禮協律郎太祝太官令各就位立定(太官令就/僖祖位尊)
(彛/所)次引初獻詣盥洗位北向立搢笏盥手帨手執笏詣
爵洗位北向立搢笏洗瓉拭瓉以瓉授執事者執笏升
殿詣僖祖室執事者以瓉授初獻初獻搢笏執瓉執彛
者舉幂太官令酌􁚞鬯訖先詣翼祖室尊彛所北向立
初獻以瓉授執事者執笏詣僖祖室神位前北向立搢
笏跪次引奉禮郎搢笏西向跪執事者以瓉授奉禮郎
奉禮郎以瓉授初獻初獻執瓉以鬯祼地奠訖以瓉授
執事者次執事者以幣授奉禮郎奉禮郎奉幣授初獻
執笏興先詣翼祖室神位前西向立初獻受幣奠訖執
笏俛伏興出户外北向再拜次詣翼祖室次詣宣祖室
次詣太祖室次詣太宗室次詣真宗室次詣仁宗室次
詣英宗室次詣神宗室次詣哲宗室祼鬯奠幣並如上
儀復位協律即跪俛伏舉麾興工鼓柷宫架作興安之樂孝
熈昭徳之舞九成偃麾戞敔樂止(凡樂皆協律郎跪俛/伏舉麾興工鼓柷而)
(後作偃麾戞/敔而後止)既晨祼薦香燈官入取毛血奠于神座前
太官令取肝以鸞刀割之洗于爵貫之以膋燎于爐炭
薦香燈官以肝膋入詔神于室又出于堕祭于户外之
左三祭于茅苴退復位
　　　饋食
享日有司設鼎二十于神厨各在鑊右光禄帥進饌者
詣厨以七升羊于鑊實于一鼎(肩臂臑肫胳正脊一直/脊一横脊一長肩一短)
(肩一代脅一/皆二脅以並)次升豕如羊實于一鼎(毎室羊豕/各一鼎)皆設扄
幂祝史對舉入設于饌幔内俟初獻既升祼入陳于西
階下北向北上祝史抽扄委于鼎右除幂初鼎序入有
司齋郎捧爼以從至西階下爼各設于鼎北匕加于鼎
光禄以七升羊載于一爼(肩臂臑在上端肫胳/在下端脊脅在中)次升豕
如羊載于一爼(每室羊豕/各一爼)鼎先退次引兵部工部尚書
詣西階下搢笏奉爼(兵部奉羊/工部奉豕)升殿官架豐安之樂作
詣僖祖神位前北向跪奠先荐羊次荐豕各執笏俛伏
興有司入設于豆右膓胃膚之前(羊在左/豕在右)次詣每室奉
爼並如上儀樂止俱降復位初奠爼訖次引荐香燈官
取蕭合黍稷擩于脂燎于爐炭當饋熟之時荐香燈官
取爼於醢祭于豆間三又取黍稷肺祭如初俱藉以茅
退復位次引初獻再詣盥洗位宫架正安之樂作(初獻行/止升降)
(皆作正/安之樂)至位北向立搢笏盥手帨手執笏詣爵洗位北
向立搢笏洗爵拭爵以授執事者執笏升殿樂止登歌
樂作詣僖祖室酌尊所西向立樂止登歌基命之樂作
(翼祖室大順之樂宣祖室天元之樂太祖室皇武之樂/大宗室大定之樂真宗室熈文之樂仁宗室羙成之樂)
(英宗室治隆之樂神宗室大/明之樂哲宗室重光之樂)執事者以爵授初獻初獻
搢笏執爵執尊者舉幂太官令酌犧尊之泛齊先詣翼祖
酌尊所北向立初獻以爵授執事者執笏入詣僖祖室
神位前北向立搢笏跪執事者以爵授初獻初獻執爵
祭酒三祭于茅苴奠爵執笏俛伏興出户外北向立樂
止次引太祝詣室户外東向搢笏跪讀祝文讀訖執笏
興先詣翼祖位户外東向立初獻再拜次詣每室行禮
並如上儀太官令復位詣僖祖室酌尊所太祝復位初
獻将降階登歌樂作降階樂止宫架樂作復位樂止次
引亞獻詣盥洗位北向立搢笏盥手帨手執笏詣爵洗
位北向立搢笏洗爵拭爵以授執事者執笏升殿詣僖
祖室酌尊所西向立宫架作文安之樂孝熈昭德之舞
執事者以爵授亞獻亞獻搢笏執爵執尊者舉幂太官
令酌象尊之醴齊訖先詣翼祖室酌尊所北向立亞獻
以爵授執事者執笏詣僖祖室神位前北向立搢笏跪
執事者以爵授亞獻亞獻執爵祭酒三祭于茅苴奠爵
執笏俛伏興出户外北向再拜次詣每室行禮並如上
儀樂止降復位次文舞退武舞進宫架正安之樂作舞
者立定樂止次引終獻詣盥洗及升殿行禮並如亞獻
之儀(唯宫架作武安之/樂禮洽儲祥之舞)降復位(若冬享則俟終獻升次/引禮官詣盥洗位搢笏)
(盥手帨手執笏詣神位前執笏跪執爵三祭酒奠爵執/笏俛伏興再拜詣次位行禮並如上儀退復位若臈享)
(則俟終獻將升次引禮官詣盥洗位搢笏俛伏興少立/次引太祝進詣神位前北向跪讀祝文讀訖具退復位)
(禮官再拜詣每位前行禮並如/上分獻配享功臣之儀退復位)次引太祝徹籩豆(籩豆/各一)
(少移/故䖏)登歌恭安之樂作卒徹樂止次引宫闈令束第訖
俱復位禮直官曰賜胙賛者承傳曰賜胙再拜在位者
皆再拜送神宫架興安之樂作一成止祠祭官于殿上
賛奉神主入祏室次引荐香燈官搢笏奉帝主入祏室
(荐香燈官先捧置于神厨/納神主于匱訖捧入祏室)復位次引宫闈令奉后主入
祏室並如上儀退復位次引初獻兵部工部尚書亞終
獻就望瘞位(若冬享臈享則又/引禮官就望瘞位)有司詣室取幣束第置
于坎次引監察御史大司樂大樂令奉禮協律郎大祝
就望瘞位立定禮直官曰可瘞寘土半坎本廟宫闈令
監視次引初獻以下詣東神門外揖位立禮直官賛禮
畢揖訖退(若臈享則次引禮官詣齋宫内七祀望/燎位南向立有司置祝版于壇焚訖退)太官
令帥其属徹禮饌次引監察御史詣殿庭収徹訖還齋
所宫闈令闔户以降太常藏祝版于匱光禄以胙奉進
監察御史就位展視光禄卿望闕再拜
　
　
　
　
　
　
　
　
　
　
　
　
　
　
　
　政和五禮新儀卷一百五
欽定四庫全書
　政和五禮新儀卷一百六
　　吉禮
　　　時享别廟儀
　　　　時日
　　　　齋戒
　　　　陳設
　　　　省牲器
　　　　晨祼
　　　　饋食
　　　時日
太常寺預于隔季以孟春擇日享别廟闗太史局(孟夏/孟秋)
(孟冬並准此若臘享預于隔季/以季冬臘月享别廟闗太史局)太史局擇日報太常寺
(臘享即以其/日報太常寺)太常寺恭酌訖(若大禮年遣官行/事即于享太廟日)具時日
散告
　　　齋戒
前享十日受誓戒于尚書省其日五鼓贊者設位版于
公相㕔下初獻官在左刑部尚書在右並南向亞終獻
位于其南稍東北向西上監察御史位于其西稍北東
向兵部工部尚書大司樂光禄卿大樂令光禄丞位于
其南稍西北向東上(大樂令光禄/丞位稍却)奉祀恊律郎太祝太
官令宫闈令位于其東西向北上捧爼齋郎位其後質
明賛者行事執事官就位立定禮直官引初獻降階就
位禮直官賛揖在位者對揖初獻搢笏讀誓文云某月
某日孟春薦享别廟(夏云孟夏秋云孟秋冬云/孟冬臘享云季冬臘享)各揚其
職不共其事國有常刑讀訖執笏禮直官賛奉禮恊律
郎太祝太官宫闈令以下先退餘官對拜乃退(若大禮/年遣官)
(行事即與享官與親祠行事助祭官同受誓/戒于廟堂若宗室即同受誓戒于太廟齋坊)散齋七日
治事如故宿于正寝不弔䘮問疾作樂判書刑殺文書
决罰罪人及與穢惡致齋三日(光禄卿丞大/官令齋一日)二日于本
司(親王于本司翊善所宗室于睦親廣就宅都所相妨/即于學舍餘官無本司者並于别廟齋宫質明至齋)
(所/)唯享事得行其餘悉禁前享一日質明俱赴祠所齋
宫官給酒饌享官已齋而闕者通攝行事
　　　陳設
前享三日儀鸞司設饌幔于東神門外前二日光禄牽
牲詣祠所前一日宫闈令帥其属掃除廟之内外太常
設祭器(凡設祭器皆藉以/席籩豆又加巾盖)以俟告潔(既畢/權徹)設揖位于齋
宫内三獻官在道北南向東上兵部工部尚書大司樂
光禄卿大樂令光禄丞奉禮恊律郎太祝太官令宫闈
令在道南北向東上(凡設大樂令以下位皆稍却若享/日即不設光禄卿丞宫闈令位)
監察御史于兵部尚書之西少絶光禄陳牲于東神門
外當門西向祝史各位于牲後太常設省牲位于牲西
三獻官在道南北向兵部工部尚書大司樂光禄卿大
樂令光禄丞奉禮恊律郎太祝太官宫闈令在道北南
向俱西上捧爼齋郎在其後監察御史于兵部尚書之
西少絶光禄陳牲于東神門外道北南向太常設饌省
位版于禮饌之南三獻官在南北向西上監察御史在
西東向兵部工部尚書大司樂光禄卿大樂令光禄丞
奉禮恊律郎太祝太官宫闈令在東西向北上捧爼齋
官在其後大晟設登歌之樂于殿上前楹間稍南北向
設宫架于庭中立舞表于鄼綴之間享日丑前五刻禮
直官賛者諸司職掌各服其服宫闈令入開室整室神
幄帥其屬掃除鋪筵在室内北墉下南向几在筵上如
常儀太常陳幣篚于神位之前(幣以/白)祝版于神位之右
置于坫次設祭器光禄實之左十有二籩為四行以右
為上(第一行魚鱐在前糗餌粉餈次之第二行乾䕩在/前乾棗形䀋次之第三行鹿脯在前榛實乾桃次)
(之第四行菱在/前芡栗次之)右十有二豆為四行以左為上(第一行/芹菹在)
(前筍菹葵菹次之第二行菁茨在前韭菹酏食次之第/三行魚醢在前兎醢豚拍次之第四行鹿臡在前醓醢)
(糁食/次之)加豆二在豆前(春實以韭卵夏實以魚麥/秋實以黍豚冬實以稻鴈)爼二一
在籩前(實以羊腥七體兩髀兩肩兩脅并脊/兩髀在前兩肩兩脅次之脊在中)一在豆前
(實以豕腥七/體其載如羊)又爼六在豆右為三重以北為上(第一重/實以羊)
(豕首各一第二重一實以羊腥腸胃肺離肺一在上端/刌肺三次之腸三冐三又次之一實以豕腥膚九横載)
(第三重一實以羊腸胃肺熟一實以/豕熟膚其載如腥皆羊在左豕在右)登一在籩豆間(實/以)
(大/羮)鉶三在登前(實以羮/加芼滑)簠二簋二在籩豆外二爼間簠
在左簋在右(簠實以稻粱粱在稻前/簋實以黍稷稷在黍前)登一在籩之左(實/以)
(肝膋若夏享秋享則設/鑑一于登南實以氷)槃一在室户外稍東(實以/毛血)爐炭
于室户外之左稍前置蕭蒿于爐上設犧尊五(秋冬臘/享即設)
(壺/尊)為二重犧尊在前皆有坫在室户之左(犧尊一實明/水為上尊餘)
(實泛齊代以供内法酒初獻酌之象尊一實明水/為上尊餘實醴齊代以祠祭法酒亞終獻酌之)鷄彜
一(秋冬臘享/即設斚彜)在犧尊之右(實以/欎鬯)鳥彜一(秋冬臘享/即設黄彜)在象
尊之右(實以/明水)皆有舟俱加勺幂為酌尊又設太尊二山
尊二在室(太尊一實泛齊山尊一實/醴齊各以一尊實明水)著尊二犧尊二在
殿上(著尊一實盎齊犧尊一實/醍齊各以一尊實明水)象尊二壺尊六在下(象/尊)
(一實明水一實沉齊壺尊三實/𤣥酒三實三酒明水𤣥酒在上)俱北向西上皆加幂五
齊三酒設而不酌太常設燭于神位前又設爼二于東
神門外饌幔内洗二于東階下直東霤北向(盥洗在東/爵洗在西)
罍在洗東加勺篚在洗西南肆實以巾(若爵洗之篚則/又實以璋瓉及)
(爵加/坫)執罍篚者位其後又設揖位于東神門外如省牲
位(唯不設光禄卿丞捧/俎齊郎宫闈令位)開瘞坎于殿西階之東方深取
足容物南出陛設望瘞位于其南如省饌位(唯不設光/禄卿丞太)
(常令捧爼齋/郎宫闈令位)設三獻官席位于殿下東階之東南西向
南上兵部工部尚書于其南西向北上監察御史大司
樂大樂令席位于殿庭之南北向奉禮恊律郎太祝太
官令位其後俱西上光禄卿席位于監察御史之東北
向又設監察御史位于殿上前楹西東向奉禮郎太祝
在東西向北上太樂令于樂虡之北太官令于酌尊所
俱北向協律郎位二一于殿上前楹間稍西一于宫架
西北俱東向大司樂位于宫架北北向
　　　省牲器
前享一日行事執事官集初獻齋所肄儀太祝習讀祝
文及視幣訖次禮直官贊者分引行事執事官就齋宫
内揖位(凡初獻行事禮直官/引餘官皆贊者引)立定禮直官贊揖訖分引
詣東神門外省牲位立定禮直官贊揖訖次引大司樂
入行樂架次引監察御史入升自西階(凡行事執事官/升降皆自西階)
視滌濯執事者舉幂曰潔降復位禮直官稍前曰告潔
畢請省牲太祝出班廵牲一匝詣初獻前西階躬曰充
退復位光禄丞出班廵牲一匝詣初獻前西向躬曰腯
退復位禮直官贊省牲畢請詣省饌位揖訖引行事執
事官各就位立定禮直官贊揖訖所司省饌畢禮直官
贊省饌畢揖訖俱還齋所光禄寺丞太祝以次牽牲詣
厨授太官令次引監察御史詣厨省鼎鑊視祭器滌溉
恊律郎展視樂器乃還齋所未後一刻太官令帥宰人
以鸞刀割牲祝史以槃取毛血置扵饌所遂烹牲晡後
宫闈令帥其属掃除廟之内外訖還齋所
　　　晨祼
享日丑前五刻(行事春冬用丑時七/刻夏秋用丑時一刻)祠祭官引宫闈令
入詣殿庭北向立(凡宫闈令行事/皆祠祭官引)祠祭官曰冄拜宫闈
令再拜升殿開室整拂神幄帥其属掃除訖退就執事
位次樂正帥工人二舞入就位(登歌工人俟監察御史/㸃閱訖升西階各就位)
次太官令帥其属實饌具畢次引光禄卿入詣殿庭席
位北向立贊者曰冄拜光禄卿再拜升殿㸃視禮饌畢
次引監察御史升殿㸃閱陳設糾察不如儀者光禄卿
還齋所餘官各服祭服次引行事執事官詣齋宫内揖
位立定禮直官賛揖引詣東神門外揖位立定禮直官
賛揖次引大司樂大樂令恊律郎次引監察御史奉禮
郎太祝太官令入就殿下席位北向立次引初獻兵部
工部尚書亞終獻入就殿下席位西向立祠祭官扵殿
上賛奉神主次引宫闈令入室搢笏扵祏室内奉恵恭
皇后神主設扵座(奉神立扵神幄内扵几後厰/匱設扵座以青羅巾覆之)執笏退
復執事位祠祭官扵殿上賛奉神主訖禮直官稍前賛
有司謹具請行事賛者曰再拜在位者皆再拜次引監
察御史大司樂大樂令奉禮恊律郎太祝太官令各就
位立定次引初獻詣盥洗位北向立搢笏盥手帨手執
笏詣爵洗位北向立搢笏洗瓉拭瓉以授執事者執笏
升詣爵所西向立執事者以瓉授初獻初獻搢笏執瓉
執彜者舉幂太官令酌鬰鬯初獻以瓉授執事執笏入
詣恵恭皇后室神位前北向立搢笏跪次引奉禮郎搢
笏西向跪執事者以瓉授奉禮郎奉禮郎奉瓉授初獻
初獻執瓉以鬯祼地奠訖以瓉授執事者次執事者以
幣授奉禮郎奉禮郎奉幣授初獻訖執笏興退復位初
獻授幣奠訖執笏俛伏興出户外北向再拜訖降復位
恊律郎跪俛伏舉麾興工皷祝宫架作興安之樂孝熈
昭徳之舞九成偃麾戞敔樂止(凡樂皆恊律郎跪俛伏/舉麾興工鼓祝而後作)
(偃麾戞敔/而後止)既晨祼太祝入取毛血奠扵神位前太官令
取肝以鸞刀割之洗扵鬰鬯貫之以膋燎于爐炭太祝
以肝膋入詔神扵室又出以堕祭扵室户外之左三祭
扵茅菹退復位
　　　饋食
享日有司設鼎二扵神厨各在鑊右光禄帥進饌者詣
厨以匕升羊于鑚于乙鼎(肩臂臑肫胳正脊一直脊一/横脊一長脇一短脇一代脇)
(一皆二/骨以並)次升豕如羊實扵一鼎皆設扄幂祝史對舉入
設于饌幔内俟初獻既升祼入陳于西階下北向北上
祝史抽扃舉于鼎右除幂初鼎序入有司執七齋郎捧
爼以從至西階下爼各設于鼎北七加于鼎光禄以匕
升羊載于一爼(肩臂臑在上端肫胳/在下端脊脅在中)次升豕如羊載于
一爼鼎先退次引兵部工部尚書詣西階下搢笏奉爼
(兵部奉羊/工部奉豕)升殿宫架徽安之樂作詣神位前北向跪奠
先薦羊次薦豕各執笏俛伏興有司入設于豆右腸胃
膚之前(羊在左/豕在右)樂止俱降復位初獻官奠俎次引太
祝取蕭合黍稷擩于脂燎于爐炭當饋熟之時祝取
菹擩于醢祭于豆閒三又取黍稷肺祭如初俱籍扵第
退復位次引初獻再詣盥洗位宫架嘉安之樂作(初獻/升降)
(行止皆作/嘉安之樂)至位北向立搢笏盥手帨手執笏詣爵洗位
北向立搢笏執爵拭爵以授執事者執笏升殿升殿樂
止登歌樂作至殿上酌尊所西向立樂止登歌慈安之
樂作執事者以爵授初獻初獻搢笏執爵執尊者舉幂
太官令酌犧尊之泛齊訖初獻以爵授執事者執笏入
詣恵恭皇后室神位前北向立搢笏跪執事者以爵授
初獻初獻執爵祭酒三祭於茅苴奠爵執笏俛伏興出户
外北向立樂止次引太祝詣室戸外東向搢笏跪讀祭
文訖執笏興退復位初獻再拜訖将降階樂止宫架樂
作復位樂止次引亞獻詣盥洗位北向立搢笏盥手帨
手執笏詣爵洗位北向立搢笏洗爵拭爵以授執事者
執笏詣酌尊所西向立宫架作神安之樂孝熈昭徳之
舞執事者以爵授亞獻亞獻搢笏執爵執尊者舉幂太
官令酌象尊之醴齊亞獻以爵授執事者執笏入詣恵
恭皇后室神位前北向立搢笏執事者以爵授亞獻亞
獻執爵祭酒三祭干茅苴奠爵執笏俛伏興出户外北
向再拜訖樂止降退位文舞退武舞進宫架昭安之樂
作舞者立定樂止次引終獻詣洗及升殿行禮並如亞
獻之儀(唯宫架作儀安之/樂禮洽儲祥之舞)降復位次引太祝徹籩豆(籩/豆)
(各一少/移故處)登歌成安之樂作卒徹樂止次引宫幃令束茅
訖俱復位禮直官曰賜胙賛者承傳曰賜胙再拜在位
者皆再拜送神宫架興安之樂作一成止祠祭官于殿
上賛奉神主入祏室次引宫幃令搢笏奉入祏室訖(宫/幃)
(令先捧匱于置神座納/神主于匱訖捧入祏室)執笏退復位次引初獻兵部工
部尚書亞終獻就望瘞位有司詣室取幣束茅置扵坎
次引監察御史大司樂奉禮恊律郎太祝就望瘞位立
定禮直官曰可瘞寘土半坎本廟宫幃令監視次引初
獻以下詣東神門外揖位立定禮直官賛禮畢揖訖退
太官令帥其属徹禮饌次引監察御史詣殿監視收徹
訖還齋所宫闈令闔戸以降太常藏祝版扵匱
　
　
　
　
　
　
　
　
　
　政和五禮新儀卷一百六
欽定四庫全書
　政和五禮新儀卷一百七
　　吉禮
　　　皇帝親祠前期朝享太廟儀上
　　　　陳設
　　　　車駕自景靈宫詣太廟
　　　　省牲器
　　　　晨祼(闕/)
　　　　饌食(闕/)
　　　陳設
前享三日殿中監帥其属尚舎設大次于太廟東門外
道北南向小次于阼階東稍南西向儀鸞司設文武侍
臣次于大次之前随地之宜設行事助祭官宗室及有
司次于廟之内外設東方南方客使次于文官之後西
方北方客使次于武官之後設饌幔于廟南門之外東
西相向(毎室饌/幔各一)又設七祀次一于殿下横街之北道東
西向又設配享功臣次于殿下横街之南道之東西相
向(毎室配享功/臣各為一次)前享二日宫闈令帥其属掃除廟之内
外開瘞坎于殿西階之東南方深取足容物南出陛太
常設七祀燎柴于齋宫内光禄牽牲詣祠所大晟陳登
歌之樂于殿上前楹間稍南北向設宫架于庭中立舞
表于鄼綴之閒户部陳諸州嵗貢于宫架南龜為前列金
次之玉帛又次之餘為後東西相向前享一日奉禮郎
禮直官設皇帝位版于阼階上飲福位于東序俱西向
贊者設亞終獻位於外次南稍東助祭親王宗室使相
在其南進幣爵酒官受爵酒官奉幣官薦牛爼官薦籩
豆官薦羊爼豕爼魚爼官受幣官罍洗奉爵官賛樂官
進摶黍官舉册官七祀獻官在助祭宗室使相之南並
西向北上大禮使位于西階之西稍南(與亞終獻/班相對)行事
光禄卿設册官光禄丞功臣獻官在其西助祭宰相使
相位在大禮使之南執政官在其西又設監察御史位
二于西階俱東向北上奉禮郎太祝太官令于東階下
俱西向北上恊律郎位二一于殿上前楹間一于宫架
西北俱東向大樂令登歌樂虡北大司樂于宫架北良
醖令于酌尊所俱北向又設助祭文武羣官宗室位于
横階之南諸方客使位于廟門之外随其方國光禄陳
牲于東神門外當門西向以南為上祝史各位於牲後
太常設省牲位于牲西大禮使進幣爵酒官受爵酒奉
幣官受幣官罍洗奉爵官奉瓉槃官位于道南北向西
上七祀配享功臣獻官在其後薦牛爼官薦籩豆官大
司樂光禄卿進摶黍官讀册舉册官大樂令光禄丞奉
禮協律郎太祝太官宮帖令于道北南向西上(大樂令/以下位)
(皆稍/却)監察御史在薦官爼之右異位稍却光禄設禮饌
于東神門外道南北向太常設省牲位版于禮饌之南
大禮使進幣爵酒官受爵酒官奉幣官罍洗奉爵官奉
瓉槃官位在南北向西上七祀配享功臣獻官在其後
監察御史位二在西東向薦牛爼官薦籩豆官大司樂
光禄卿進摶黍官讀册舉册官大樂令光禄丞奉禮恊
律郎太祝太官宫闈令位在東西向北上禮部設其屬
設祝册于室户外之右司尊彜帥其属設幣篚于酌尊
所次設籩豆簠簋之位于室户外每室左十有一籩右
十有一豆俱為四行加豆前各為二重又設爼九于豆
右為三重登一在籩豆閒鉶三在登前簠一簋一在籩
外四爼閒簠在左簋在右(若夏享秋享則設/鑑一在籩豆之左)設爐炭于
室户外稍前設尊彜之位每室犧尊五(秋冬朝享/即設著尊)象尊
五(秋享朝享/即設壺尊)為二重犧尊在前皆有坫在室户外之左
鷄彜一(秋享朝享/即設斚彜)在犧尊之右鳥彜一(秋冬朝享/即設黄彜)在象
尊右皆有舟俱加勺幂為酌尊又設太尊二山奠二在室
著尊二犧尊二在殿上象尊二壺尊六在下俱北向西
上加幂皆設而不酌太常設七祀位于殿下横街之北
次内(司命户灶中/霤門厲行)又設配享功臣位于横街之南次内(韓/王)
(趙普周王曹彬位于横街之南道西東向太師薛居正/太師石熈載鄭王潘羙位于其西太師李沆太師王旦)
(太師李繼隆位又在其西又設太師王曽太師吕夷簡/侍中曹瑋位于横街之南道東西向司徒韓𤦺太師曽)
(公亮位在其東次舒王王安石位/次太師蔡確位又在其東俱北向)皆設神席太廟設神
位版于座首司尊彜設祭器每位左二籩右二豆爼一
在神位前爵一次之簠一簋一在爵之前簠在左簋在
右象尊一在籩前加勺幂又設爼四豆二籩二簠一簋
一槃一篚一於南神門外每室饌幔内設御洗二于阼
階下直東霤北向(盥洗在東/爵洗在西)罍在洗東加勺篚在洗西
南肆實以巾(若爵洗之篚即/又實以爵加坫)設皇帝位于洗南北向内
侍酌水位于洗東執巾位于酌水内侍之北俱西向奉
瓚爵官位于爵東西向又設亞終獻盥洗爵位于本位
之南太官令盥洗于西階下七祀配享功臣獻官盥洗
于從享神位之前(七祀及配享功臣/位前盥洗各一)罍篚各設于左右
執罍篚者位其後享日丑時五刻宫闈令開室帥其属
掃除鋪筵在室内北墉下几在筵上如常儀司尊彜入
設祭器太府卿帥其属入陳幣于篚(幣以/白)光禄卿帥其
属入實籩豆簠簋(籩四行以右為上第一行魚鱐在前/糗餌次之第二行乾䕩在前乾棗形)
(塩次之第三行鹿脯在前榛實乾桃次之第四行菱在/前芡栗次之豆四行以左為上第一行芹菹在前筍菹)
(葵菹次之第二行菁菹在前韭菹酏食次之第三行魚/醢在前兎醢豚拍次之第四行鹿臡在前醓醢次之加)
(豆二春實以韭卵夏實以麥魚秋實以豕豚冬實以稻/鴈簠實以稻簋實以黍登實以大羮鉶實以羮加芼滑)
(若夏享秋享則籩/左之鑑實以氷)太官令設其属入實爼(籩左之爼為/二重以北為)
(上第一重實以牛腥七體两肩两脇两髀并脊以两髀/在两端两肩两脇次之脊在中第二重實以羊腥七體)
(其載如牛豆前之爼為二重以北為上第一重實以豕/腥七體其載如羊第二重實以魚腥十有五縮載豆右)
(之爼九為三重以北為上第一重實以牛豕牲首各一/第二重一實以牛腥腸胃肺離肺一在上端刌肺三次)
(之腸三胃三又次之一實羊腥腸胃肺其載如牛一實/以豕腥膚七横載第三重一實以牛熟腸胃肺一實以)
(羊熟腸胃肺一實以豕熟膚其載/如腥皆牛在左羊在中豕在右)良醖令帥其属入實
尊彜(酌尊之齊鳥彜實以明水鷄彜實以欝鬯犧尊實/以泛齊象尊實以醴齊又太尊實以泛齊山尊實)
(以醴齊著尊實以盎齊犧尊實以醴齊象舞實以泛齊/各以一尊實明水壺尊三實𤣥酒三實三酒明水𤣥酒)
(皆在/上)又實七祀及配享功臣位禮饌(毎位左二籩栗在/前鹿脯次之右二)
(豆菁菹在前鹿臡次之爼實以羊豕腥肉簠實/以稷簋實以黍爵一象尊一實以祠祭法酒)太常設
燭于神位前設大禮使以下行事執事官揖位于東神
門外如省牲之位設望瘞位于瘞坎之南如省饌之位
所司陳異寳嘉瑞及伐國之寳于宫架之南東西相向
　　　車駕自景靈宫詣太廟
前享一日皇帝于景靈宫朝獻畢既還大次禮部郎中
奏觧嚴所司轉仗衛鹵簿文武助祭官先詣太廟祠所
導駕官以下就次各服其服乘黄令進玉輅于昌福門
内南向設千牛将軍一員位于輅前北向門下侍郎一
員位于左輔之前贊者二人位又于其前少頃知客省
事以下知内侍省事以下帶御器械官祗應通事大夫
以下武功大夫以下并六尚局應奉官于齋殿前鬭班
立定東上閤門御史臺太常寺分引管軍臣僚及左輔
門下侍郎太僕卿乘黄令詣御幄幕稱警蹕不鳴鼔吹
鹵簿前導詣太廟(冬祀夏祭大禮則用大駕鹵/簿宗祀袷享則用法駕鹵簿)車駕将
至太廟東上閤門御史臺分引助祭文武官宗室客使
禮直官贊者引行事執事官俱詣廟西門外立班再拜
奉迎退(内已起居者止/奏聖躬萬福)車駕及門少駐文武侍臣皆下
馬導駕官歩導入廟西門車駕動千牛将軍夾輅而趨
近廟南門逥輅南向千牛将軍立于輅左左輔奏請皇
帝降輅皇帝歩入廟稍東左輔奏請皇帝乘輦奉御進
與皇帝乘輿以入齋殿侍御如常儀導駕官歩導至殿
門皇帝降輿升閣簾降通事舍人承㫖勑羣官各還次學
士院以祝册授通進司進御書訖付尚書禮部
　　　省牲器
省牲之日未後二刻宫闈令帥其屬掃除廟之内外司
尊彜帥府史及執事者以祭器入設于位(凡祭器皆藉/以席籩豆又)
(加巾/盖)太府卿入幣于篚(告潔畢/權徹)未後三刻禮直官贊者
分引太禮使以下詣東門外省牲位光禄卿丞與執事
者牽牲就位禮直官贊揖贊者引大司樂入行樂架(凡/亞)
(終獻行事皆禮直官太常博士引大禮使執事官及申/視滌濯官受爵酒官進爵酒官行事皆禮直官引餘官)
(皆贊/者引)次引視滌濯官入升自西階(凡行事執事官/升降皆自西階)視滌
濯次引申視滌濯執事者舉幂曰潔俱復位禮直官稍
前曰告潔畢詣省牲次引省牲官稍前省牲訖退復位
次引光禄卿出班廵牲一匝西向躬曰充曰偹次引光
禄丞廵牲一匝西向躬曰腯俱復位禮直官稍前曰省
牲畢請就省饌位揖訖引大禮使以下各就位立定禮
直官賛揖所司省饌具畢禮直官賛省饌畢揖訖俱還
齋所光禄卿丞及執事者以次牽牲詣厨授太官令次
引省鑊官詣厨省鼎鑊視濯溉協律郎展視樂器乃還
齋所晡後一刻太官令帥宰人以鸞刀割牲祝史各取
毛血實于槃又取膟膋實于登俱置饌所遂烹牲宫闈
令帥其属掃除廟之内外
　
　
　
　
　
　
　
　
　
　
　政和五禮新儀卷一百七
欽定四庫全書
　政和五禮新儀卷一百八
　　吉禮
　　　皇帝親祠前期朝享太廟儀下(闕/)
　
　
　
　
　
　
　
　
　
　
　
　政和五禮新儀巻一百八
欽定四庫全書
　政和五禮新儀卷一百九
　　吉禮
　　　朔祭太廟儀(闕/)
　　　　齋戒(闕/)
　　　　陳設(闕/)
　　　　省饌(闕/)
　　　　行事(闕/)
　
　
　
　
　
　
　
　政和五禮新儀卷一百九
欽定四庫全書
　政和五禮新儀卷一百十
　　吉禮
　　　朔祭别廟儀(闕/)
　　　　齋戒(闕/)
　　　　陳設(闕/)
　　　　省饌(闕/)
　　　　行事(闕/)
　
　
　
　
　
　
　
　政和五禮新儀巻一百十
欽定四庫全書
　政和五禮新儀卷一百十一
　　吉禮
　　　薦新太廟儀(闕/)
　　　　時日(闕/)
　　　　齋戒(闕/)
　　　　陳設(闕/)
　　　　省饌(闕/)
　　　　行事(闕/)
　
　
　
　
　
　
　政和五禮新儀卷一百十一
欽定四庫全書
　政和五禮新儀卷一百十二
　　吉禮
　　　薦新别廟儀(闕/)
　
　
　
　
　
　
　
　
　
　
　
　政和五禮新儀卷一百十二
欽定四庫全書
　政和五禮新儀卷一百十三
　　吉禮
　　　皇帝親祠前期朝獻景靈宫儀
　　　　陳設
　　　　省饌
　　　　車駕自大慶殿詣景靈宫
　　　　奉玊幣
　　　　薦饌
　　　　望燎
　　　陳設
前朝獻三日殿中監帥其属尚舎設大次于明福殿儀
鸞司設文武侍臣次于大次之前随地之宜行事助祭
官宗室及有司次于宫之内外設東方南方客使次于
文官之後西方北方客使次于武官之後又設饌幔于天
興殿東階之南前一日郊社令帥其属掃除宫之内外
太常設燎爐于庭之東南大晟陳登歌之樂于殿上前
楹間稍南北向設宫架于庭中立舞表于酇綴之間前
朝獻一日奉禮直官設皇帝位版于阼階上西向飲福
位于聖像之西南北向望燎位于殿之東南向贊者設
亞終獻位于阼階之東稍南西向大禮使太宰少宰左丞
于西階之西稍南東向(與亞終獻/班相對)行事吏部户部尚書
侍郎光禄卿讀册官舉册官光禄丞位于其西(光禄丞/稍却)奉
禮郎摶黍太祝郊社太官令位于亞獻之北西向俱北
上監察御史位二于大禮使之北東向俱稍却又設協
律郎位二一于殿上前楹之間稍西一于宫架西北俱
東向大樂令于登歌樂虡北大司樂位于宫架北良醖
令於酌尊所俱北向設文武助祭官宗室位于行事執事
官之南諸方客使位于殿門之外随其方國又設告潔
位于天興殿東偏門外設大禮太宰少宰左丞于道西
東向行事吏部户部尚書吏部侍郎大司樂光禄卿讀
册官舉册官大樂令光禄丞奉禮恊律郎摶黍太祝郊
社太官令位于道東西向(大樂令以/下位稍却)俱以北為上監察
御史之位于尚書之位右異位少退光禄設禮饌于殿
門内外在北南向太常說省饌位版于禮饌之南大禮
使太宰少宰左丞在南北向西上監察御史位二在西
東向行事吏部户部禮部尚書吏部侍郎大司樂光禄
卿讀册官舉册官大樂令光禄丞奉禮恊律郎摶黍太
祝郊社太官令位在東西向北上禮部帥其属設祝册
案于殿上之西司尊彛帥其属設玊幣篚于酌尊所次
設籩豆簠簋之位設牙盤一于聖像前左十有一籩右
十有一豆俱為三行爼一在籩前簠一簋一在籩豆外
簠在左簋在右又設尊坫之屬於室户外之左太尊五
山尊五為二重在殿上東南隅北向西上太尊在前皆
有坫加勺幂為酌尊又太尊二山尊二在聖像前著尊
二犧尊二在殿上象尊二壺尊六在下俱北向西上加
幂皆設而不酌又設里域眞官位祭器左八籩右八豆
俱為二行簠一簋一在籩豆外簠在左簋在右犧尊一
在户外加勺幂有坫又設籩豆簠簋爼各一於饌幔内
設御洗二于阼階下直東霤俱北向(盥洗在東/爵洗在西)罍在洗
東加勺篚在内洗西南肆實以巾(若爵洗之篚則/又實以爵加坫)設皇
帝位于洗南北向内侍酌水位于洗東執巾位于酌水
内侍之北俱西向吏部侍郎位于爵洗西東向又設亞
終獻爵洗盥洗于本位之南里域眞官獻官盥洗爵洗
于本位東階下罍篚各設于左右執罍篚者位其後前
朝獻五刻太府卿少府監帥其属入陳玊幣于篚(玊以/四圭)
(有邸盛以/匣幣以蒼)禮神之玊置于聖像前燔玊加于幣光禄卿
帥其属入實籩豆簠簋(籩三行以右為上第一行形䀋/在前黍糗餌次之第二行榛實)
(在前魚鱐乾䕩次之第三行菱在前芡栗乾桃次之豆/三行以左為上第一行芹菹在前筍菹菁菹葵菹次之)
(第二行薤在前韮菹深蒲次之第三行酏/食在前瓜虀醤次之簠實以黍簋實以稻)太官令帥其
属入實爼(籩豆之爼/實以乳餅)良醖令帥其属入實尊(太尊實以/泛齊山尊)
(實以醴齊著尊實以盎齊犧尊實以醍齊象尊實以沉/齊各以一尊實明水壺尊三實𤣥酒三實三酒明水𤣥)
(酒皆/在上)有司設神御殿禮饌及供奉之物如常儀太常光
禄又設里域眞官位禮饌(籩三行以右為上第一行蔆/在前乾柿次之第二行乾䕩)
(在前乾棗形鹽次之第三行芡在前榛實乾桃次之豆/三行以左為上第一行筍菹在前菁菹次之第二行薤)
(在前芹菹醤次之第三行薺脯在前瓜虀魚醢/次之簠實以稷簋實以稻犧尊實以祠祭法酒)太常設
燭扵聖像前設大禮使以下行事執事官揖位于殿東
偏門外如告潔之位
　　　省饌
前朝獻一日質明郊社令帥其屬掃除宫之内外司尊
彜帥府史及執事者以祭器入設扵位(凡祭器皆藉以/帛籩豆又加巾)
(盖/)太府卿少府監入陳玉幣扵篚(告潔畢/權徹)少頃禮直官
賛者分引大禮使以下詣殿東偏門外告潔位立定禮
直官賛揖訖次賛者引大司樂入行樂架(亞終獻行事/皆禮直官太)
(常博士引大禮使執政官行事/皆禮直官引餘官皆賛者引)次引禮部尚書入升自
西階(凡行事執事官/升降皆自西階)視滌濯次引太宰申視滌濯執事
者皆舉幂曰潔俱退復位禮直官稍前曰告潔畢請就
省饌位揖訖引大禮使以下各就位立定禮直官賛揖
所司省饌具畢禮直官賛省饌畢揖訖俱還齋所次引
禮部尚書詣厨視濯溉恊律郎展視樂器乃還齋所晡
後郊社令帥其屬掃除宫之内外
　　　車駕自大慶殿詣景靈宫
前朝獻一日學士院以祝册授通進司進御書訖降付
尚書禮部其日文武助祭官先詣景靈宫祠所導駕官
以下就次各服其服尚輦奉御進輿扵大慶殿乘黄令
進玊輅扵宣徳門外南向設千牛将軍一員位扵輅前
北向門下侍郎一員位在左輔之前賛者二人位又在
其前少頃東上閤門御史臺太常寺分引左輔門下侍
郎太僕寺卿乘黄令詣大慶殿西階下立北向東上(乘/黄)
(令位/其後)次引導駕官在其後分東西相向立以俟奉迎前
導次管軍臣僚次行宫使御營廵檢等又在其後禮直
官通事舎人引禮部侍郎奏請中嚴(凡左輔禮部侍郎/門下侍郎奏請皆)
(禮儀官通/事舍人引)少頃又奏外辦皇帝通天冠絳紗袍乘輿以
出降自西階稱警蹕如常儀宣賛舎人賛左輔以下常
起居次導駕官常起居(已起居者止/奏聖躬萬福)次引管軍臣僚次
行宫使御營巡檢等常起居(該宣名者/即宣名)次太僕卿出詣
玉輿所攝衣而升正立執轡導駕官前導皇帝出大慶
殿門外至玊輅所千牛将軍前跪執轡左輔進當輿前
俛伏跪奏左輔具官臣某言請皇帝降輿乘輅奏訖俛
伏興退復位(凡左輔奏/請准此)乘黄令稍東向進玉輅皇帝降
輿乘輅太僕卿立授綏導駕官分左右歩導門下侍
郎進當輅前俛伏跪奏門下侍郎具官臣某言請車駕
進發奏訖俛伏興退位(凡門下侍郎/奏請准此)車駕動稱警蹕左
輔先詣宣徳門内以俟門下侍郎及賛者夾侍以出千
牛將軍夾輅而趨車駕将及宣徳門至侍臣上馬所門
下侍郎奏請車駕少駐勑侍臣上馬左輔前承㫖退稱
曰制可門下侍郎𫝊制稱侍臣上馬賛者承傳勑侍臣
上馬諸侍衛之官各督其属左右翊駕在黄麾内符寳
郎奉八寳前導殿前監後部從導駕官夾侍于前賛者
在左輔門下侍郎之前侍臣上馬畢次大内留守于宣
徳門外再拜奉辭門下侍郎奏請車駕進發車駕動稱
警蹕不鳴鼔吹鹵簿前導詣景靈宫(冬祀夏祀大禮則/用大駕鹵簿宗祀)
(祫享大禮則/用法駕鹵簿)車駕将至景靈宫東上閤門御史臺分引
文武助祭官宗室客使禮直官賛者引行事執事官俱
詣門外立班再拜奉迎訖退(内已起居者止/奏聖躬萬福)車駕及門
少駐文武侍臣皆下馬導駕官歩導入昌福門(導駕官/係行事)
(者先退/服祭服)車駕動千牛将軍立于輅右左輔奏請皇帝降
輅乘輿尚輦奉御進輿于輅後皇帝乘輿入齋殿侍衛
如常儀導駕官至齋殿前皇帝降輿歸殿後閣簾降通
事舎人承㫖勑羣官各還次以俟行禮
　　　奉玊幣
朝獻日未行事前諸行事及助祭之官各服其服太府
卿少府監入陳玊幣光禄卿入實籩豆簠簋太官令入
實爼良醖令入實尊樂正帥工人二舞以次入位執尊
罍篚幂者各就位次通事舎人分引文武助祭及宗室
客使入就位次禮直官賛者分引大禮使以下行事執
事官詣天興殿東門外揖位立定禮直官賛揖次引監
察御史次引大禮使以下入就位禮直官引宫内外行
掃除訖降復位次引監察御史按視殿之上下糾察不
如儀者退復位次禮儀使樞宻院官太常卿東上閤門
官太常博士禮直官分立于大次外之右次引禮部侍
郎前奏請中嚴少頃又奏外辦符寳郎奉寳陳于宫架
之北禮儀使當次前俛伏跪奏禮儀使具官臣某言請
皇帝行事奏訖俛伏興還侍位(禮儀使奏/禮畢准此)簾卷皇帝服
衮冕以出侍衛如常儀禮儀使以下前導至東神門外
殿中監跪進大圭殿中少監副之(凡殿中監進圭受/圭皆少監副之)禮
儀使奏請執大圭前導皇帝入自正門(侍衛不應入/者止于門外)恊
律郎跪俛伏舉麾興(凡行事執事者取物/奠物皆跪俛伏興)工鼓祝宫架
乾安之樂作(皇帝升降行止/皆奏乾安之樂)至阼階登歌樂作(左右侍衛/之官量人)
(數從/升)至版位西向立樂止禮儀使以下分左右侍立(凡/行)
(禮皆禮儀使樞宻院官太常卿東上閤門/官太常博士禮直官前導至位分左右立)禮儀使前奏
有司謹具請行事宫架作太安之樂發祥流慶之舞六
成止禮儀使奏請冄拜皇帝冄拜賛者曰再拜在位官
皆再拜内侍取玉幣于篚立於尊所次引太宰少宰吏
部尚書侍郎升詣聖祖座前立太宰吏部尚書西向少
宰吏部侍郎東向俱北上禮儀使前導皇帝詣盥洗位
登歌樂作降自阼階樂止宫架樂作至洗位北向立樂止
内侍酌水以進禮儀使奏請皇帝搢大圭盥手内侍跪
取巾于篚興以進皇帝帨手内侍受巾跪奠于篚禮儀
使奏請執圭前導皇帝升殿大禮使從(皇帝升降大/禮使皆從)宫
架樂作至阼階下樂止升階登歌樂作至殿上樂止
登歌靈安之樂作殿中監跪進鎭圭禮儀使奏請搢大
圭執鎭圭前導皇帝詣聖祖座前北向立内侍先設繅
藉于北禮儀使奏請跪奠鎭圭于繅藉執大圭俛伏興
又奏請搢大圭跪内侍加玉于幣以授吏部尚書吏部
尚書以授太宰太宰西向跪以進禮儀使奏請受玉幣
皇帝受幣訖少宰東向跪俛伏以授吏部侍郎進奠置
于聖像前太宰少宰吏部尚書侍郎俱降復位禮儀使
奏請執大圭俛伏興又奏請再拜皇帝再拜訖樂止禮
儀使前導皇帝還版位登歌樂作至位西向立樂止内
侍舉鎮圭繅藉以鎮圭授殿中監以還有司
　　　薦饌
朝獻日太官令以饌實爼及籩豆簠簋陳于饌幔内東
西相向(爼實以乳餅籩實以餈豆實/以糁食簠實以黍簋實以稷)俟皇帝升奉玉幣
訖退位樂止次引禮部尚書詣饌所執籩豆簠簋以入
户部尚書詣饌所奉爼以入太官令引入正門宫架吉
安之樂作設于西階下北上奉爼者在南次引禮部尚
書搢笏執籩豆簠簋户部尚書搢笏奉爼以升太祝迎
取于階上禮部尚書奉籩豆簠簋于聖像前北向跪奠
啟盖于下執笏俛伏興有司設籩于糗餌前豆于醤前
簠于稻前簋于黍前次户部尚書奉爼于聖像前北向
跪奠訖執笏俛伏興有司設于豆前樂止俱降復位太
祝還奠所次引太宰少宰左丞詣聖祖座前太宰左丞
西向北上少宰東向次引吏部侍郎詣爵洗位東向立
禮儀使前導皇帝詣盥洗位登歌樂作降自阼階樂止
宫架樂作至洗位北向立樂止内侍酌水以進禮儀使
奏請搢大圭盥手内侍跪取巾于篚以進皇帝帨手内
侍受巾跪奠于篚禮儀使奏請執大圭前導皇帝詣爵
洗位宫架樂作至洗位北向立樂止吏部侍郎跪取爵
于篚興以進禮儀使禮儀使奏請搢大圭受爵内侍酌
水以進禮儀使奏請洗爵内侍跪取巾于篚興以進皇
帝拭爵内侍受巾跪奠于篚吏部侍郎受爵升自東階
禮儀使奏請執大圭導皇帝升殿宫架樂作至阼階下
樂止升自阼階登歌樂作至殿上樂止登歌禧安之樂
作吏部侍郎奉爵詣酌尊所東向立執尊者舉幂良醖
令酌太尊之泛齊禮儀使前導至聖祖座前北向立禮
儀使奏請搢大圭跪吏部侍郎以爵授左丞左丞授太
宰太宰西向跪以進禮儀使奏請奠爵進酒再進酒三
進酒以爵授少宰置于聖像前禮儀使奏請執大圭俛
伏興又奏請少立樂止太宰以下俱復位舉册官舉祝
册進于聖像之右讀册官搢笏東向跪讀祝文讀訖執
笏興禮儀使奏請冄拜皇帝再拜有司奠册立于聖像
右禮儀使前導皇帝還版位登歌樂作至版位西向立
樂止文舞退武舞進宫架正安之樂作舞者立定樂止
次禮直官太常愽士引亞獻詣盥洗位北向立搢笏盥
手帨手執笏詣爵洗位北向立搢笏洗爵拭爵以授執
事者執笏升詣酌尊所東向立宫架作冲安之樂降真
觀徳之舞執事者以爵授亞獻亞獻搢笏執爵執尊者
舉幂太官令酌山尊之醴齊亞獻以爵授執事者執笏
詣聖祖座前北向搢笏跪執事者以爵授亞獻官亞獻
執爵酒三進俛伏興少退北向冄拜樂止降復位初亞
獻行禮将畢禮直官太常博士引終獻詣洗及升殿酌
獻一如亞獻之儀訖降復位初終獻既升次引殿中監
少監摶黍太祝太官令詣飲福位東向立奉豆及爵酒
者各位于其後禮儀使奏請詣飲福位前導皇帝登歌
樂作将至位樂止又登歌報安之樂作皇帝至飲福位
北向立典御尚醖于酌尊所良醖令酌上尊福酒合置
一尊典御奉尊詣飲福位以授殿中監少監尚醖奉御
執爵殿中少監酌之奉御以爵授殿中監殿中監西向
捧以立禮儀使奏請再拜皇帝冄拜殿中監跪以爵酒
進禮儀使奏請搢大圭跪受爵祭酒(三祭/于地)啐酒奠爵殿
中監跪受爵以興太官令取黍于簋摶以受太祝太祝
取以豆東向跪以進皇帝受訖奠之太祝受豆以興降
復位次殿中監冄跪以爵酒進禮儀使奏請受爵飲福
酒奠爵殿中監受虚爵以興以授典御奉執事者俱降
復位禮儀使奏請執大圭俛伏興又奏請冄拜皇帝再
拜樂止禮儀使前導皇帝還版位登歌樂作至版位樂
止西向立樂止次引禮部尚書升殿徹籩豆户部尚書
升殿徹爼(籩豆及爼各一/俱少移故處)登歌吉安之樂作卒徹樂止
禮部户部尚書降復位禮直官曰賜福酒行事助祭官
拜賛者承傳曰賜福酒冄拜在位官皆再拜送神宫架
太安之樂作一成止
　　　望燎
太安之樂畢禮儀使奏請詣望燎位前導皇帝詣望燎
位登歌樂作降自阼階樂止宫架樂作至位南向立樂
止初賜福酒冄拜訖吏部侍郎帥太祝執篚進詣聖祖
座前取玊幣祝册執事官以饌按載稷黍飯及爵酒降
殿置于柴上禮直官曰可燎東西各以炬燎半柴禮儀
使奏禮畢前導皇帝還大次宫架樂作出門外禮儀使
奏請釋大圭殿中監跪受大圭以還有司侍衛如常儀
皇帝至大次樂止禮部郎中奏觧嚴次引大禮使以下
詣南門外揖位立禮直官賛禮畢揖訖退通事舎人等
分引文武助祭官及宗室客使以下将士不得輙離部
伍次引諸神御殿及里域眞官分獻官及太祝各入就
位太祝在南北向分獻官在東西向分獻官(神御殿獻/官太祝具)
(常服里域真官獻/官太祝具祭服)賛曰冄拜在位者皆冄拜太祝升
詣香案之西東向立次分獻官升詣香案前北向立搢
笏三上香跪執事者以琖奠茶奠酒執笏俛伏興少立
太祝跪讀祝文讀訖執笏興舉版置于案降復位(分獻/里域)
(真官則分獻官詣里域眞官座冄拜訖詣盥洗位搢笏/盥手帨手執笏次詣爵洗位搢笏洗爵拭爵以授執事)
(者執笏升尊所授笏執尊者舉幂酌酒分獻官以爵授/執事者執笏詣里域眞官神位前搢笏北向立跪執爵)
(三祭酒奠爵執笏俛伏興少立太祝搢/笏跪讀祝文訖興舉版置于案降復位)分獻官冄拜訖
降復位有司取祝版置于燎柴獻官以下各詣殿門外
南向立太祝重行焚訖俱退
　
　
　
　
　
　
　
　
　
　
　
　政和五禮新儀卷一百十三
欽定四庫全書
　政和五禮新儀卷一百十四
　　吉禮
　　　皇帝朝獻景靈宫儀
　　　時日
　　　齋戒
　　　陳設
　　　　朝獻景靈東宫
　　　　朝獻景靈西宫
　　　時日
前期太常寺具孟春之月九日十日朝獻景靈宫(孟秋/孟冬)
(之日以十五十六十七日若孟夏之月則太常寺預/于春季闗太史局擇日太史局擇日報太常寺申奏)具
時日散告
　　　齋戒
前期朝獻一日皇帝齋福寜殿御勤政殿視事如常惟
不弔䘮問疾作樂有司不奏刑殺文書其行事執事前
導官齋于本司視事如故宿于本司惟不判書刑殺文
書及行刑罰
　　　陳設
前期殿中監帥其属尚舎張設于齋殿之内外張御幄
于天興殿東南向(神御殿即于/殿東南向)陳香案及供奉之物于
聖像前(神御殿即/于神御前)又設皇帝褥位于香案之前南北向
朝獻日未行事前東上閤門御史臺設祭文武官位于
殿庭北向
　　　朝獻景靈東宫
朝獻日質明内東門開鳴鞭行門禁衛諸班親從等諸
司祗應人員以下各自賛常起居次知客省事次樞宻
都承㫖(待制正征以充樞宻都副/承㫖即随宰相以下班)知内侍省以下帶御
器械官六尚局舎應奉官祗應通侍大夫以下武功大
夫以下及當庫務文臣一班常起居皇帝常服出内東
門即御座宰相親王以下應從駕臣僚一班次管軍臣
僚貯廊下並常起居皇帝乘車鳴鞭車行執毬仗使臣
分東西相向常起居皇帝車出宣徳門将至宫燒香官
執事官前導及助祭之官奉迎于宫門外再拜皇帝由
昌福門入(西宫則由/昭徳門入)至齋殿降鞏東上閤門官前導至
天興殿御幄簾降初乘輿将入昌福門禮直官太常愽
士太常卿于御幄前東向立東上閤門官相向立禮直
官引執事升殿于香案前東西對立(神御殿執事官/于香案前西向)東
上閤門御史臺太常寺分引文武助祭官入詣天興殿
庭北向位立定皇帝至御幄東上閤門報班齊禮直官
太常博士次引大常卿詣御幄前(凡太常卿奏詣皆太/常博士禮直官引)
俛伏跪奏太常卿臣某言請皇帝行朝獻之禮奏訖俛
伏興(太常卿奏/禮畢准此)簾卷太常卿東上閤門官太常博士禮
直官前導皇帝詣殿上褥位北向立(凡行禮皆太常卿/東上閤門太常博)
(士禮直官前導至/位即分立于左右)太常卿奏請再拜皇帝再拜(内三位/神御者)
(即毎位/冄拜)賛者曰再拜在位官皆再拜内侍奉香太常卿
奏請上香再上香三上香内侍以茶授執事官太常卿
奏請跪進茶(神御殿/即奠茶)執事官奉進皇帝獻訖(神御殿/即奠訖)以
授執事官置于聖像前(神御即以/授執事官)皇帝進酒冄進酒三
進酒如進茶之儀(神御殿即/三奠酒)執事退先詣保寜閣香案
前以俟太常奏請俛伏興又奏請再拜皇帝再拜賛者
曰再拜在位官皆再拜太常卿前導皇帝還御幄簾降
太常卿奏請禮畢退復位助祭者先詣保寜閣北向立
皇帝詣保寜閣次詣天興殿次詣太始殿次詣皇武殿
次詣儷極殿次詣大定殿次詣輝徳殿次詣熈文殿次
詣衍慶殿次詣羙成殿次詣繼仁殿次詣治隆殿次詣
徽音殿朝獻並如上儀皇帝還齋殿少頃乘輿還内如
來儀
　　　朝獻景靈西宫
前朝獻質明皇帝常服自内東門乘輿詣西宫朝獻大
明殿次詣神元殿次詣重光殿朝獻訖還内並如東宫
之儀(孟夏孟秋孟冬一日朝獻至天興殿至輝徳/殿至熈文殿至徽音殿又次日朝獻内宫)
　
　政和五禮新儀卷一百十四
欽定四庫全書
　政和五禮新儀卷一百十五
　　吉禮
　　　坊州朝獻聖祖儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺前期以仲春擇日朝獻聖祖天尊大帝(仲秋/准此)闗
太史局太史局擇日報太常寺太常寺叅酌訖具時日
下本州
　　　齋戒
前朝獻十日應行事執事官散齋七日治事如故宿于
正寢不弔䘮問疾作樂判書刑殺文書决罰罪人及與
穢惡致齋三日二日于㕔事惟朝獻事得行其餘悉禁
前朝獻一日質明俱赴祠所齋舍朝獻官已齋而闕者
通攝行事
　　　陳設
前朝獻三日有司設行事執事官次于廟門外随地之
宜朝獻日丑前五刻執事者陳幣篚各于神位之左(幣/以)
(蒼/)青詞于神位之右(配位即/陳祝版)置于坫次設祭器皆藉以
席常饌者實之正配位各左十有二籩為三行以右為
上(第一行形鹽在前梨糗餌粉餈次之第二行榛實在/前乾桃乾䕩乾棗次之第三行菱在前芡栗乾桃次)
(之/)右十有二豆為三行以左為上(第一行芹菹在前筍/菹菁菹葵菹次之第)
(二行虀在前麫筋梠脯薺脯次之第/三行配食在前瓜韭醤粉食次之)爼二一在籩前一
在豆前(實以/乳餅)簠二簋二在籩豆外二爼間簠在左簋在
右(簠實以稻粱粱在稻前/簋實以黍稷稷在黍前)設太尊五山尊五為二重在
堂上東南隅北向上(配位即于位/酒尊之東)太尊在前皆有坫加
勺幂為酌尊(太尊一實明水為上尊餘實泛齊初獻酌/之山尊一實明水為上尊餘實醴齊亞終)
(獻酌/之)又設太尊二山尊二在神位前(太尊一實盎齊山/尊一實醴齊各以)
(一尊實/明水)著尊二犧尊二象尊二壺尊六在殿下(著尊一/實盎齊)
(犧尊一實醍齊象尊一實沉齊各以一尊實明/水壺尊三實𤣥酒三實三酒明水𤣥酒皆在上)俱北向
西上加幂五齊三酒皆設而不酌有司設燭于神位前
洗二于東階下直東霤北向(盥洗在東/爵洗在西)罍洗在東加勺
篚在洗西南肆實以巾(若爵洗之篚則/又實以爵加坫)執罍篚者位于
其後設揖位于廟南門外初獻在西東向亞終獻及祝在
東西向北上(祝位/稍却)積燎柴于廟之東南設望燎位于燎
柴之北三獻官在北南向東上祝位在西東向又設三
獻官席位于殿下東階東南西向北上設祝席位于庭
中北向又設祝位于殿上前楹東西向
　　　省饌
前朝獻一日朝獻官以下常服閱饌物詣厨視滌器滌
溉訖還齋所晡後所司掃除殿之上下
　　　行事
朝獻日丑前五刻(行事春用丑時七/刻秋用丑時一刻)行事執事官入就
次饌者帥其属設饌具畢賛禮者引初獻(凡行事執事/官皆賛禮者)
(引/)升自東階(凡行事執事官/升降皆自東階)㸃視陳設退就次各服祭
服次引獻官以下詣南門外揖位立定賛禮者賛揖次
引太祝入就殿下席位北向立次引三獻官入就殿下
席位西向立賛禮者詣初獻之右賛請行事賛再拜在
位者皆再拜次引太祝升殿就位立定次引初獻詣盥
洗位北向立搢笏盥手帨手執笏升殿詣聖祖座前北
向立搢笏跪次引太祝搢笏西向跪執事者以幣授太
祝太祝奉幣授初獻訖執笏興先詣配位前立初獻受
幣奠訖執笏俛伏興少退再拜詣配位前奠幣並如上
儀訖俱退復位少頃引初獻再詣盥洗位北向立搢笏
盥手帨手訖執笏次詣爵洗位北向立搢笏洗爵拭爵
訖以爵授執事者執笏升詣正位酌尊所執事者以爵
授初獻初獻搢笏執爵執尊者舉幂執事者酌太尊之
泛齊初獻以爵授執事者執笏詣聖祖座前北向立搢
笏執事以爵授初獻初獻執爵三進酒執笏俛伏興少
退北向立次引太祝詣聖祖座前東向搢笏跪讀青詞
讀訖執笏興先詣配位前立初獻再拜次詣配位酌獻
並如上儀(惟三/祭酒)俱復位次引亞獻詣盥洗位北向立搢
笏盥手帨手執笏詣爵洗位北向立搢笏洗爵拭爵以
爵授執事執笏升詣正位酌尊所西向立執事者以爵
授亞獻亞獻搢笏執爵執尊者舉幂執事者酌山尊之
醴齊亞獻以爵授執事者執笏詣聖祖座前北向立搢
笏跪執事者以爵授亞獻亞獻執爵三進酒執笏俛伏
興少退再拜次詣配位並如上儀(惟三/祭酒)降復位次引終
獻詣洗及升殿行禮並如亞獻之儀降復位賛禮者曰
賜福酒再拜在位者皆再拜次引初獻以下就望燎位
執事者詣聖祖座前取幣及青詞祝版置于燎柴賛禮
者曰可燎火燎半柴次引初獻以下詣南門外揖位立
賛禮者賛禮畢揖訖退有司監徹禮饌闔户以降乃退
　
　
　政和五禮新儀卷一百十五
欽定四庫全書
　政和五禮新儀卷一百十六
　　吉禮
　　　春秋二仲薦獻諸陵儀
　　　　時日
　　　　齋戒
　　　　受香表
　　　　陳設
　　　　省饌
　　　　行事
　　　時日
太常寺前期以仲春擇日薦獻諸陵(仲秋/准此)闗太史局太
史局擇日報太常寺叅酌訖具時日散告
　　　齋戒
獻官以下㳂路宿于驛舎(或沿途官/𪠘或觀寺)不弔䘮問疾作樂
决罰罪人及與穢惡至陵宿于齋所惟薦獻事得行其
餘悉禁前一日質明應行事執事陪位官並齋于陵所
陵給酒饌獻官已齋而却者通攝行事
　　　受香表
前期太常寺卿奉香表至鞏縣驛以香表置于腰輿諸
陵獻官以次從行至􁀙孝禪院禮直官引香表腰輿置
于堂上賛者引諸陵獻官于堂上東向立禮直官引太
常卿升堂西向立禮直官賛揖次賛者引永安陵獻官
稍前東向對立賛者以表授太常卿太常卿搢笏接表
執笏以表加于笏上禮直官賛者各俛伏跪太常卿受
笏以表授永安陵獻官獻官搢笏接表訖各執笏獻官
加表于笏上禮直官賛各俛伏興賛者引獻官退省視
香表訖復置于腰輿從行至陵所次引諸陵獻官授香
表如上儀
　　　陳設
前一日都監常服帥其属詣陵闢宫殿門升殿行掃除
于上降行掃除于下設神御座于殿上當中南面向(惟/永)
(安陵則設宣祖皇帝座稍西又設昭/憲皇帝座于宣祖皇帝之東俱南向)陳香案及供奉之
物于座前訖闔宫殿門(永昌陵則先詣太祖皇帝陵陳/設畢次詣孝惠皇后孝明皇后)
(孝章皇后陵永熈陵則先詣太宗皇帝陳設畢次詣淑/徳皇后懿徳皇后明徳皇后元徳皇后陵永定陵則先)
(詣眞宗皇帝陵陳設畢次詣章懐皇后章穆皇后章憲/明肅皇后章懿皇后陵永昭陵則先詣仁宗皇帝陵陳)
(設畢次詣慈聖光獻皇后陵永厚陵則先詣英宗皇帝/陵陳設畢次詣宣仁聖烈皇后陵永裕陵則先詣神宗)
(皇帝陵陳設畢次詣欽聖憲肅皇后欽成皇/后欽慈皇后惠恭皇后陵陳設並如上儀)又設獻官
以下次于門外薦獻日行事前陳表于案上在右(惠恭/皇后)
(陳祝/文)設揖位于殿門外獻官陪位官在西東向監視禮
事官太祝在東西向俱北上(凡設陪位官太/祝位皆稍却)置燎柴於
爐内設望燎位于其北獻官陪位官在北南向西上監
視禮事官在西東向太祝在東西向又設獻官席位于
階東陪位官席位又于其南俱西向北上設監視禮事
席位于庭南北向太祝在其後又設獻官位于香案之
北前向監視禮事官位于香案之西東向太祝位于香
案之西東向
　　　省饌
前一日獻官以下常服並集獻官齋所肄儀太祝習讀
表文訖獻官詣厨閱饌物省鑊視滌溉晡後都監帥其
属臨造神饌
　　　行事
薦獻日質明獻官以下常服並詣陵南門外就次奉饌
者各陳于外都監帥其属闢宫殿門進饌者設饌具畢
都監還監視禮事官先入升殿㸃閱陳設糾察不如儀
者次禮直官賛者禮生分引獻官以下詣殿門外揖位
立定(凡太常卿行事禮直官引詣陵/獻官行事賛者引餘皆禮生引)禮直官賛揖訖(諸/陵)
(並同賛/者准此)次引監視禮事官太祝入就殿庭席位北向立
次引獻官陪位官入就殿庭席位西向立禮直官詣獻
官之右賛請行事賛再拜在位者皆再拜次引監視禮
事官太祝升就位次引獻官詣神御香案前執事者奉
香獻官搢笏三上香執事者奉茶酒獻官跪執醆酹茶
三祭酒皆以虚醆授執事者執笏俛伏興少退立太祝
搢笏取表進詣神座右東向跪讀訖執笏興置表於案
(惠恭皇后陵/即讀祝文)獻官再拜俱降復位(惟永安陵詣宣祖皇/帝神御香案前行禮)
(畢次詣昭憲皇后神御香/案前行禮畢並如上儀)禮直官曰再拜在位者皆再
拜次引獻官以下就望燎位執事者取表置于燎柴(惠/恭)
(皇后陵即/取祝文置)次引監視禮事官太祝就望燎位禮直官曰
可燎火燎半柴獻官以下詣殿門外揖位立定禮直官
賛禮畢揖訖退有司徹禮饌監視禮事官監視收徹訖
退(永昌陵先詣太祖皇帝陵行事畢次詣孝惠皇后孝/明皇后孝章皇后陵永熈陵先詣太宗皇帝陵行禮)
(畢次詣淑徳皇后懿徳皇后明徳皇后元徳皇后陵永/安陵先詣眞宗皇帝行禮畢次詣章懐皇后章穆皇后)
(章憲明肅皇后章懿皇后陵永昭陵先詣仁宗皇帝陵/行禮畢次詣慈聖光憲皇后陵永原陵先詣英宗皇帝)
(陵行禮畢次詣宣仁聖烈皇后陵永裕陵先詣神宗皇/帝陵行禮畢次詣欽聖憲肅皇后欽成皇后欽慈皇后)
(惠恭皇后陵行/禮並如上儀)太常卿徧詣諸陵及下宫朝拜訖周視
陵城(應合掃除芟薙/修治随事處分)乃退
　
　
　
　政和五禮新儀卷一百十六
欽定四庫全書
　政和五禮新儀卷一百十七
　　吉禮
　　　進獻諸陵上宫儀
　　　　時日
　　　　陳設
　　　　省饌
　　　　行事
　　　時日
諸陵有司以元日中元冬至日節進獻上宫
　　　陳設
前一日都監常服帥其属詣陵闢宫殿門升殿行掃于
上降行掃除于下降設神御座于殿上當中南面向(惟/永)
(安陵則設宣祖皇帝座于殿上稍西又設/昭憲皇后座于宣祖皇帝之東俱南向)陳香案及供
奉之物于座前訖闔宫殿門(永昌陵則先詣太祖皇帝/陵陳設畢次詣孝惠皇后)
(孝明皇后孝章皇后陵永熈陵則先詣太宗皇帝陵陳/設畢次詣淑徳皇后懿徳皇后明徳皇后元徳皇后陵)
(永定陵則先詣眞宗皇帝陵陳設畢次詣章懐皇后章/穆皇后章獻明肅皇后章懿皇后章惠皇后陵永昭陵)
(則先詣仁宗皇帝陵陳設畢次詣慈聖光獻皇后陵永/原陵則先詣英宗皇帝陵陳設畢次詣宣仁聖烈皇后)
(陵永裕陵則先詣神宗皇帝陵陳設畢次詣欽聖憲/肅皇后欽成皇后欽慈皇后惠恭皇后陵並如上儀)進
獻日行事前設都監位于庭北向又設望燎位于門外
都監南向香火内侍位其後
　　　省饌
前進獻一日都監常服閱饌物詣厨省鑊視滌溉晡後
帥其属臨造神饌
　　　行事
進獻日質明都監以下常服帥其属詣陵闢宫殿門以
俟陳設畢奉饌者各陳于外進饌者序入都監香火内
侍入就位再拜升殿都監詣香案前搢笏三上香執笏
少退再拜搢笏進湯次進酒饌恭奠于座前執笏侍于
側(俟進酒饌畢徹酒再酌酒進次味至少移故處並香/火内侍供應惟永安陵則先詣宣祖皇帝神御香案)
(前搢笏三上香執笏少退再拜訖次詣昭獻皇/后神御香案前上香拜訖次逐位進湯進酒饌)俟酌獻
畢進表(無即/不進)少頃進茶訖徹饌洒熄香火俱降復位再
拜出詣望燎位視燎畢闔宫殿門乃退(永昌陵則先詣/太祖皇帝陵行)
(禮畢次詣孝惠皇后孝明皇后孝章皇后陵永熈陵則/先詣太宗皇帝陵行禮畢次詣淑徳皇后懿徳皇后明)
(徳皇后元徳皇后陵永定陵則先詣眞宗皇帝陵行禮/畢次詣章懐皇后章穆皇后章獻明肅皇后章懿皇后)
(陵永昭陵則先詣仁宗皇帝陵行禮畢次詣慈聖光獻/皇后陵永原陵則先詣英宗皇帝陵行禮畢次詣宣仁)
(聖烈皇后陵永裕陵則先詣神宗皇帝陵行禮畢次詣/欽聖憲肅皇后欽成皇后欽慈皇后惠恭皇后陵行禮)
(畢並如/上儀)
　
　
　
　
　
　
　
　
　
　政和五禮新儀卷一百十七
欽定四庫全書
　政和五禮新儀卷一百十八
　　吉禮
　　　進獻諸陵下宫儀
　　　　時日
　　　　陳設
　　　　省饌
　　　　行事
　　　時日
諸陵有司以元日冬至寒食節第二第三日上元節等
前後各一日中元節前一日立春二月二日春社上已
重午初伏七夕秋社中秋望日重陽下元節臘朔望各
一日進獻下宫
　　　陳設
前一日都監常服帥其属闢宫寢門設神御座南向(永/安)
(陵設宣祖皇帝座當寢殿又設昭憲皇后座于其西永/昌陵設太祖皇帝座當寢殿又設孝惠皇后座于其西)
(孝明皇后座于其東孝章皇后座于孝惠皇后之西永/熈陵設太宗皇帝座當寢殿又設淑徳皇后座于其西)
(懿徳皇后座于其東明徳皇后座于淑徳皇后之西元/徳皇后座于懿徳皇后之東永定陵設眞宗皇帝座當)
(寢殿又設章懐皇后座于其西章穆皇后座于其東章/獻明肅皇后座于章懐皇后之西章懿皇后座于章穆)
(皇后之東永昭陵設仁宗皇帝座當寢殿又設慈聖光/獻皇后座于其西永原陵設英宗皇帝座當寝殿又設)
(宣仁聖烈皇后座于其西永裕陵設神宗皇帝座當寢/殿又設欽聖憲肅皇后座于其西欽成皇后座于其東)
(欽慈皇后座于欽聖憲肅皇后之西永/㤗陵設哲宗皇帝座當寢殿俱南向)陳供奉之物于
座前訖闔寢宫門進獻日行事首設都監位于庭北向
香火内侍位其後(焚獻者仍設望燎位于門外都監南/向香火内侍位其後惟永定陵都監)
(先詣眞宗皇帝下宫陳設畢帥其属詣章惠皇后陵闢/宫殿門升殿行掃于上降行掃除于下訖設神御座于)
(殿上當中南面陳香案及供奉之物于座前訖闢宫殿/門設行事望燎位同上儀永裕陵下宫惠恭皇后位陳)
(設並如諸陵/下宫之儀)
　　　省饌
前進獻一日都監常服閱饌物詣厨省鑊視滌濯晡後
帥其属臨造神饌(若七夕中元節冬/至日前一日造饌)
　　　行事
進獻日質明(若七夕中元節/前一日即未後)都監以下常服帥其属闢
寢宫門以俟陳設畢奉饌者各陳于外進饌者序入都
監香火内侍入就位再拜升自東階由殿後詣神御室
卷簾褰帳都監詣香案前搢笏三上香執笏少退再拜
(逐位/再拜)詣每位神御前(永安陵詣宣祖皇帝次詣昭憲皇/后永昌陵詣太祖皇帝次詣孝惠)
(皇后孝明皇后孝章皇后永熈陵詣太宗皇帝次詣淑/徳皇后懿徳皇后明徳皇后元徳皇后永定陵詣眞宗)
(皇帝次詣章懐皇后章穆皇后章獻明肅皇后章懿皇/后永昭陵詣仁宗皇帝次詣慈聖光獻皇后永原陵詣)
(英宗皇帝次詣宣仁聖烈皇后永裕陵詣神宗皇帝次/詣欽聖憲肅皇后欽成皇后欽慈皇后永㤗陵詣哲宗)
(皇/帝)搢笏進湯次進酒饌恭奠于座前執笏侍于側(候進/酒饌)
(畢徹酒再酌酒進次味至少/移故處並香火内侍供應)俟酌獻畢進表(無即/不進)少頃
進茶訖徹饌洒熄香火下幃簾闔牖户俱降復位再拜
以出(焚獻香詣望/燎位執燎)闔宫門乃退(若永定陵則都監先詣/眞宗皇帝下宫行禮畢)
(帥其属詣章惠皇后陵闢宫殿門以俟降設訖行禮並/如上儀闔宫殿門訖退永裕陵則都監先詣神宗皇帝)
(下宫行禮畢帥其属詣惠/恭皇后位行禮並如上儀)
　
　
　政和五禮新儀卷一百十八
欽定四庫全書
　政和五禮新儀卷一百十九
　　吉禮
　　　薦新諸陵儀
　　　　時日
　　　　陳設
　　　　省饌
　　　　行事
　　　時日
每月陵所遇有新物薦獻下宫(孟春以韭菹茵陳卵仲/春以水鳬茈季春以筍)
(蒲白酪煮酒藕鮪魚如鮪魚闕代以鮹脯孟夏以含桃/李茶麥仁豕仲夏以黍鶵鷄瓜杏林禽季夏以菱芡道)
(蓬孟秋以黍稷棗梨蒲萄仲秋以麻稻醴酒鶉季秋以/白小豆兎栗榴梠桲孟冬以馬山藥仲冬以麞橘橙柑)
(季冬以魚/酢仲春薦)
　　　陳設
前薦新一日有司具新物詣陵所都監常服帥其属闢
寝宫門設神御座如儀及陳供奉之物於座前訖闔宫
門薦新日未行事前設都監位於庭北向香火内侍位
其後(惟永定陵都監先詣真宗皇帝下宫陳設畢帥其/属詣章懿皇后陵闢宫殿門升殿行掃除於上降)
(行掃除於下訖設神御座於殿上當中南向陳香案/及供奉之物於座前訖闔宫殿門設行事位如上儀)
　　　省饌
前薦新一日都監常服閱薦物視滌溉應饌者詣厨省
饌以時帥其属臨造
　　　行事
薦新日質明都監常服帥其属闢寝宫門以俟陳設畢
奉薦物各陳於外序入都監香火内侍入就位冄拜升
自東階由殿後詣神御室卷簾褰帳都監詣香案前搢
笏三上香執笏少退搢笏奉薦物恭置於神御前訖執
笏詣香案前冄拜(逐位冄拜並香/火内侍供應)侍於側如食頃徹畢
灑熄香火下帷簾闔牖户俱降復位冄拜闔寝宫門訖
退(若永定陵則都監先詣眞宗皇帝下宫行禮畢帥其/属詣章懿皇后陵闢宫殿門俟陳訖行禮並如上儀)
(訖闔宫殿/門乃退)
　政和五禮新儀卷一百十九
欽定四庫全書
　政和五禮新儀卷一百二十
　　吉禮
　　　皇帝視學酌獻文宣王儀
　　　　陳設
　　　　酌獻文宣王
　　　　視學
　　　陳設
殿中監前期一日帥其属尚舎設皇帝御幄於廟殿之
東南向儀鸞司設三公以下幕次於國子監門外稍東
量地之宜至日御史䑓太常寺閤門設陪祠官班於殿
下如月朔視廟之儀太常設祭器於文宣王神位前光
禄實之左籩一(實以/鹿脯)右豆一(實以/鹿臡)爵一在籩豆前犧尊
一在殿上前楹間(實以供/内法酒)設香爐於神位前又設配享
及從祀位每位各左籩一(實以/鹿脯)右豆一(實以/鹿臡)爵一在籩
豆前共設象尊四(實以祠/祭法酒)一設於殿上前楹東一設於
前楹西其二分設於兩廡階北並加坫設太官令位於
文宣王酌尊所北向
　　　酌獻文宣王
其日皇帝服鞾袍乗輦將至國子監禮部祠部郎官太
常寺本監并太學官學生奉迎於路左車駕由監門入
降輦歸幄禮直官太常博士太常卿立於幄前東向
禮直官通事舎人引三公親王使相執政官御史臺閤
門引尚書侍郎以下文武官各入詣殿下位闔門報班
齊太常卿詣御幄前俛伏跪奏太常卿臣某言請皇帝
行酌獻之禮奏訖俯伏興簾卷禮直官太常博士太常
卿前導皇帝出幄升自東階詣至聖文宣王神位前太
常卿奏請皇帝跪又奏上香冄上香三上香侍臣執爵
詣酒尊所太官令酌酒以授侍臣侍臣跪以爵進皇帝
冄拜贊者曰冄拜在位官皆冄拜太常卿前導皇帝降
自東階歸御幄簾降太常卿詣御幄前俛伏跪奏太常
卿臣某言禮畢奏訖俛伏興簾卷皇帝出幄乘輦赴太
學如别儀禮部祠部郎官太常丞愽士及國子監太學
官詣配享及從祀分奠如常儀
　　　視學
尚舎局預設次於敦化堂後又設次於敦化堂上稍北
當中南向内鋪御座閤門設臣僚班於堂下如月朔視
朝之儀及設宰臣以下從官次於中門之外皇帝於文
宣王廟酌獻禮畢乘輦幸太學入至敦化堂上降輦入
次簾降更衣禮直官通事舎人引與講官入就堂下北
向位講書執經官學士各立於堂下東西相向俟閤門
報班齊皇帝出次升御座班首奏聖躬萬福知東上閤
門官詣御座前承㫖臨階西向宣曰升堂通事舍人贊再
拜三公以下皆冄拜分左右升堂各就位後少立起居
郎舎人左右侍立禮直官通事舎人引講書及執經官
就北向位班首奏聖躬萬福知東上閤門官宣曰升堂
舎人贊冄拜講書及執經官冄拜由東西階升堂立於
御座左右講書官在西東向執經官在東西向學生就
北向位舎人贊冄拜在位者皆冄拜分立於東西兩廊
皆北上内侍進書案牙籖以經授執經官稍前進於案
上舎人贊曰就坐宰臣以下並坐講書官講畢通事舎
人曰可起羣臣皆起降階東西相向立執經官降階講
書官於御座前致辭訖降階北向通事舎人贊冄拜講
書官再拜(如有宣答/即再賛拜)次起居郎舎人歸本班知東上閤
門官宣坐賜茶通事舎人禮直官引三公以下各就位
北向通事舎人賛冄拜三公以下冄拜訖升堂各立於
後學生各就北向位通事舎人贊冄拜應在位者皆冄
拜分立東西廊以北為上立定舎人賛曰各就坐上下
皆就坐賜茶畢禮直官通事舎人引堂上官降階就位
通事舎人贊冄拜在位官皆冄拜禮直官通事舎人分
引以出次學生就北向位通事舎人贊冄拜學生皆冄
拜退訖(若有特㫖臨時謝恩皇帝降/座還次乘輿還内如来儀)
　
　政和五禮新儀卷一百二十
欽定四庫全書
　政和五禮新儀卷一百二十一
　　吉禮
　　　釋奠文宣王儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預於隔季以仲春上丁(仲秋/上丁)釋奠至聖文宣王
闗太史局以其日報太常寺參酌訖具時日散告
　　　齋戒
前釋奠五日應行事執事官散齋三日治事如故宿於
正寝不弔喪問疾作樂判書刑殺文書决罰罪人及與
穢惡致齋二日(光禄少卿太/官令齋一日)一日於本司(無本司者於/太常齋舍質)
(明至/齋所)惟釋奠事聽行其餘悉禁前一日質明並赴祠所
官給酒饌釋奠已齋而闕者通攝行事
　　　陳設
前釋奠三日儀鸞司設行事執事官次於祠所前一日
光禄陳禮饌於殿之東南南向牽牲詣祠所太常設省
饌位於禮饌之南三獻官在南北向西上分奠官位於
其後監察御史在西南向光禄少卿太樂令奉禮郎太
祝太官令在東西向北上(凡奉禮郎以/下位皆稍却)大晟設登歌之
樂於殿上前楹間稍南北向釋奠日丑前五刻禮直官
贊者諸司職掌各服其服太常設幣篚各於神位之左
(幣以/白)祝版各於神位之右置於坫次設祭器皆藉以席
光禄實之(正位至聖文宣王配位兖國公/顔回鄒國公孟軻舒王王安石)每位各左十
籩為三行以右為上(第一行乾䕩在前乾棗形鹽魚鱐/次之第二行鹿脯在前榛實乾桃)
(次之第三行菱/在前芡棃次之)右十豆為三行以左為上(第一行芹菹/在前筍菹葵)
(菹菁菹次之第二行韭菹在前魚醢兎醢/次之第三行豚拍在前鹿臡醓醢次之)爼二一在籩
前(實以豕腥七/體其載如羊)又爼六在豆右為三重以北為上(第一/重一)
(實以羊腥腸胃肺離肺一在上端刌肺三次之腸三胃/三又次之一實以豕腥膚九横載第二重一實以羊熟)
(腸胃肺一實以豕熟膚其載如腥第三重一實以羊熟/十一體肩臂臑肫胳正脊一直脊一横脊一長脇一短)
(脇一代脇一皆二骨以並肩臂臑在上端肫胳在下端/脊脇在中一實以豕熟十一體其載如羊皆羊在左豕)
(在/右)簠二簋二在籩豆外二爼閒簠在左簋在右(簠實以/稻粱粱)
(在稻前簋實以/黍稷稷在黍前)鉶三在籩豆間(一在前二在後/實以羮加芼滑)登二一
在鉶前(實以/大羮)一在籩左(實以/肝膋)槃一在鉶後(實以/毛血)設犧尊
四象尊四為二重在殿前楹間北向西上犧尊在前皆
有坫加勺幂為酌尊(犧尊一實明水為上尊餘實泛齊/代以供内法酒初獻酌之象尊一)
(實明水為上尊餘實醴齊代/以祠祭法酒亞終獻酌之)又設太尊二在神位前(著/尊)
(一寔泛齊山尊一實醴/齊各以一尊實明水)著尊二犧尊二象尊二壺尊六
在殿下(太尊一實盎齊犧尊一實醴齊象尊一實沉齊/各以一尊實明水壺尊三實𤣥酒三實三酒明)
(水𤣥酒/皆在上)俱北向西上加幂五齊三酒皆設而不酌藉以
席又設諸從祀位祭器每位各左二籩(栗在前鹿/脯次之)右二
豆(菁菹在前/鹿臡次之)爼一在籩豆間(實以羊/豕腥肉)簠一在籩南(實以/稷)
簋一在豆南(實以/黍)爵一在籩豆之南两廡各設象尊二
(實以祠/祭法酒)太常設燭於神位前洗二于東階之東(盥洗在/東爵洗)
(在/西)罍在洗東加勺篚在洗西南肆實以巾(若爵洗之篚/則又實以爵)
(加/坫)執罍篚者位于其後設揖位于南神門外三獻官在
西東向分奠官位于其後監察御史太樂令奉禮郎太
柷太官令在東西向俱北上開瘞坎于殿西北壬地方
深取足容物南出陛設望瘞位于瘞坎之南如省饌之
位(惟不設太/官令位)又設三獻官席位于殿下東階之東西向
北上分奠官位于其後監察御史太樂令位于殿下之
南北向奉禮郎太祝太官令位其後俱西向光禄少卿
席位于監察御史之東陪位生貟位其後俱北向西上
又設監察御史位于殿上樂虡之北在西東向奉禮郎
太祝在東西向北上大樂令于樂虡北太官令于酌尊
所俱北向
　　　省饌
前釋奠一日行事執事官集初獻齋所肄儀太祝習讀
祝文及視幣次禮直官賛者分引行事執事官就省饌
位(凡初獻行事禮直官/引饌官皆賛者引)立定禮直官賛揖所司省饌具
畢禮直官賛省饌畢揖訖俱還齋所未後一刻太官令
帥宰人以鸞刀割牲祝史以槃取毛血置于饌所遂烹
牲晡後有司帥其属掃除殿之内外訖還齋所
　　　行事
釋奠日丑前五刻(行事春用丑時七/刻秋用丑時一刻)初獻以下並赴祠
所就次太官令帥其属實饌具畢次引光禄少卿入就
殿下席位北向立賛者曰再拜光禄少卿再拜升自東
階(凡行事執事官/升降皆自東階)㸃視禮饌畢次引監察御史升殿㸃
閱陳設糾察不如儀者(凡㸃視及㸃閱/皆先詣正位)次樂正帥工人
升東階各入就位光禄少卿還齋所餘官各服祭服次
引行事執事官詣南神門外揖位立定禮直官稍前賛
有司謹具請賛揖次引大樂令先入就殿下席位北向
立賛者曰再拜大樂令再拜升殿就位次引監察御史
奉禮郎太祝太官令入就殿下席位北向立次引三獻
官入就殿下席位北向立禮直官稍前賛有司謹具請
行事凝安之樂作三成止賛者曰再拜在位者皆再拜
次引監察御史奉禮郎太祝太官令俱升殿各就位立
定次引初獻詣盥洗位同安之樂作(凡初獻升降行止/皆作同安之樂)
至洗位北向立搢笏盥手帨手訖執笏升詣文宣王神
位前北向立樂止明安之樂作搢笏跪次引奉禮郎進
笏西向跪執事者以幣授奉禮郎奉禮郎奉幣授初獻
執笏興先詣兖國公神位前北向立初獻授幣奠訖執
笏俛伏興少退再拜次詣鄒國公神位次詣舒王位前
奠幣並如上儀樂止奉禮郎復位初獻将降階樂作復
位樂止少頃引初獻再詣盥洗位樂作至洗位北向立
搢笏盥手帨手執笏詣爵洗位北向立搢笏洗爵拭爵
以授執事者執笏升詣正位酌尊所西向立樂止成安
之樂作執事者以爵授初獻搢笏執爵執尊者舉幂太
官令酌犧尊之泛齊訖先詣兖國公酌尊所北向立初
獻以爵授執事者執笏詣文宣王神位前北向立搢笏
跪執事者以爵授初獻初獻執爵三祭酒奠爵執笏俛
伏興少立樂止次引太祝詣神位前東向搢笏跪讀祝
文讀訖執笏先詣兖國公神位前南向立初獻再拜次
詣配位每位行禮並如上儀太官令復詣正位酌尊所
太祝復位初獻将降階樂作復位樂止次引亞獻詣盥
洗位北向立搢笏盥手執笏詣爵洗位北向立搢笏洗
爵拭爵以授執事者執笏升詣文宣王位酌尊所西向
立成安之樂作執事者以爵授亞獻亞獻搢笏執爵執
事者舉幂太官令酌象尊之醴齊訖先詣兖國公位酌
尊所北向立亞獻以爵授執事者執笏升詣文宣王神
位前北向立搢笏跪執事者以爵授亞獻亞獻執爵三
祭酒奠爵執笏俛伏興少退再拜次詣毎位行禮並如
上儀樂止降復位次引終獻詣洗升殿行禮並如亞獻
之儀降復位初亞獻将升引分奠官詣洗盥手帨手訖
分奠殿内及兩廡諸神位搢笏跪執爵三祭酒奠爵執
笏俛伏興再拜分奠訖俱降復位禮直官曰賜胙賛者
承傳曰賜胙再拜在位者皆再拜送神凝安之樂作一
成止次引三獻官詣望瘞位有司各詣神位前取幣祝
版置于瘞坎次引監察御史太樂令奉禮郎太祝詣望
瘞位立定禮直官曰可瘞寘土半坎(凡瘞皆先省/視訖乃瘞)初獻
以下詣南神門外揖位立定禮直官賛禮畢揖訖退太
官令帥其属徹禮饌監察御史詣殿上監視收徹乃退
　
　
　
　
　
　
　
　
　
　
　
　政和五禮新儀卷一百二十一
欽定四庫全書
　政和五禮新儀卷一百二十二
　　吉禮
　　　釋奠武成王儀
　　　　時日
　　　　齋戒
　　　　陳設
　　　　省饌
　　　　行事
　　　時日
太常寺預于隔季以仲春上戊(仲秋/上戊)釋奠昭烈武成王
闗太史局太史局以其日報太常寺太常寺参酌訖具
時日散告
　　　齋戒
前釋奠五日應行事執事官致齋三日治事如故宿于
正寝不弔䘮問疾作樂判書刑殺文書决罰罪人及與
穢惡致齋二日(光禄少卿太/官令齋一日)一日于本司(無本司者于/太常齋舍質)
(明詣/齋所)惟釋奠事得行其餘悉禁前一日質明並赴祠所
官給酒饌釋奠官已齋而闕者通攝行事
　　　陳設
前釋奠一日儀鸞司設行事執事官次于祠所前一日
光禄牽牲詣祠所次陳禮饌于殿之東南南向太常設
齋饌于位版禮饌之南三獻官在南北向西上分奠官
位于其後監察御史在西東向光禄卿大樂令奉禮郎
太祝太官在東西向北上(凡奉禮郎以/下位皆稍却)大晟設登歌之
樂于殿上前楹間稍南北向釋奠日丑前五刻禮直官
贊者諸司職掌各服其服太常設幣篚各于神位之左
(幣以/白)祝版各于神位之右置于坫次設祭器皆藉以席
光禄實之正配位各左十籩為三行以左為上(第一行/乾䕩在)
(前乾棗形䀋魚鱐次之第二行鹿脯在前/榛實乾桃次之第三行菱在前芡栗次之)右十豆為三
行以左為上(第一行芹菹在前筍菹葵菹菁菹次之第/二行韮在前魚醢兎醢次之第三行䐁拍)
(在前鹿臡/醓醢次之)爼二一在籩前(實以羊腥七體兩髀兩肩兩/脇并脊兩髀在兩端兩肩兩)
(脅次之/脊在中)一在豆前(實以豕腥七/體其載如羊)又設爼六在豆右為三
重以北為上(第一重一實以羊腥腸胃肺離肺一在上/端刌肺三次之腸三胃三又次之一實以)
(豕腥膚九横載第二重一實以羊熟腸胃肺一實以豕/熟膚其載如腥第三重一實以羊熟十一體肩臂臑肫)
(胳正脊一直脊一横脊一長脅一短脅一代脅一皆二/骨以並肩臂臑在上端肫胳在下端脊在中一實以豕)
(熟十一體其載如羊/皆羊在左豕在右)簠二簋二在籩豆外二爼間簠在
左簋在右(簠實以稻粱粱在稻前/簋實以黍稷稷在黍前)鉶三在籩豆間(一在/前二)
(在後實以/羮加芼滑)登二一在鉶前(實以/大羮)一在籩左(實以/肝膋)槃一在
鉶後(實以/毛血)設犧尊四象尊四為二重在殿上前楹閒北
向西上犧尊在前皆有坫加勺幂為酌尊(犧尊一實明/水為上尊餘)
(實泛齊代以祠祭/法酒亞終獻酌之)又設太尊二山尊二在神位前(太尊/一實)
(泛齊山尊一實醴齊/各以一尊實明水)著尊二犧尊二象尊二壺尊六在
殿下(著尊一實盎齊犧尊一實醍齊象尊一實沉齊各/以一尊實明水壺尊三實𤣥酒三實三酒明水𤣥)
(酒皆/在上)俱北向西上加幂五齊三酒皆設而不酌藉以席
又設諸從祀位祭器每位各左二籩(栗在前鹿/脯次之)右二豆
(菁菹在前/鹿臡次之)爼一在籩豆間(實以羊/豕腥肉)簠一在籩南(實以/稷)簋
一在豆南(實以/黍)爵一在籩豆之南兩廡各設象尊二(實/以)
(祠祭/法酒)太常設祝于神位前洗二于東階之東(盥洗在東/爵洗在西)
罍在洗東加勺篚在西南肆實以巾(若爵洗之篚則/又實以爵加坫)執
罍篚者位于其後設揖位于南神門外三獻官在西東
向奉禮郎太祝太官令位其後俱西向光禄少卿席位
于監察御史位之東本學陪位生員位其後俱北向西
上又設監察御史位于殿上樂虡之北在西東向奉禮
郎太祝在東西向北大樂令于樂虡北太官令于酌尊
所俱北向
　　　省饌
前釋奠一日行事執事官集初獻齋所肄儀太祝習讀
祝文及視幣次禮直官賛者分引行事執事官就省饌
位(凡初獻行事禮直官/引餘官皆賛者引)立定禮直官賛揖所司省饌具
畢禮直官賛省饌畢訖俱還齋所次引監察御史詣厨
省鑊視祭器濯滌及視牲充腯乃還齋所未後一刻太
官令帥宰人以鸞刀割牲祝史以槃取毛血置于饌所
遂烹牲晡後有司帥其属掃除殿之内外訖還齋所
　　　行事
釋奠日丑前五刻(行事春用丑時七/刻秋用丑時一刻)初獻以下並赴祠所就
次太官令帥其屬實饌具畢次引光禄少卿入就殿下席位
北向立賛者曰再拜光禄少卿再拜升自東階(凡行事執事/官升降皆自)
(東/階)㸃視饌禮畢次引監察御史升殿㸃閱陳設糾察不如儀
者(凡㸃視及㸃閱/皆先詣正位)光禄少卿還齊所餘官各服祭服引行事
執事官詣南神門外揖位立定禮直官賛揖次引大樂令先
入就殿下席位北向賛者曰再拜大樂令再拜升殿就位次
引監察御史奉禮郎太祝太官令入就殿下位北向立次
引三獻官入就殿下席位西向立禮直官稍前賛有司謹具
請行事凝安之樂作三成止賛者曰再拜在位者皆再拜
次引監察御史奉禮郎太祝太官令俱升殿各就位立定
次引初獻詣盥洗位同安之樂作(凡初獻升降行止/皆作同安之樂)至洗
位北向立搢笏盥手帨手訖執笏升詣武成王位前北向
立樂止明安之樂作搢笏跪次引奉禮郎進笏西向跪執
事者以幣授奉禮郎奉禮郎奉幣授初獻執笏興先詣少
傅留侯位前北向立初獻受幣奠訖執笏伏俛興少退
再拜次詣配位前行禮搢笏如上儀樂止奉禮郎復位
初獻將降階樂作復位樂止少頃引初獻再詣盥洗位
樂作至洗位北向搢笏盥手帨手執笏詣爵洗位北向
立搢笏洗爵以授執事者執笏升詣正位酌尊所西向
立樂止成安之樂作執事者以爵授初獻初獻搢笏執
爵執尊者舉幂太官令酌犧尊之泛齊訖先詣少傅留
侯酌尊所北向立初獻以爵授執事者執笏詣武成王
神位前北向立搢笏跪執事者以爵授初獻初獻執爵
三祭酒奠爵執笏俛伏興少立樂止次引太祝詣神位
前東向搢笏跪讀祝文讀訖執笏興先詣少傅留侯神
位前南向立初獻再拜次詣配位行禮並如上儀太官
令復詣正位酌尊所太祝復位初獻將降階樂作復位
樂止次引亞獻詣盥洗位北向立搢笏盥手帨手執笏
詣洗位北向搢笏洗爵拭爵以授執事者執笏升詣正
位酌尊所西向立成安之樂作執事者以爵授亞獻搢
笏執爵執尊者舉幂太官令酌象尊之醴齊訖先詣少
傅留侯位酌尊所北向立亞獻以爵授執事者執笏升
詣武成王位前北向立搢笏跪執事者以爵授亞獻亞
獻執爵三祭酒奠爵執笏俛伏興少退再拜次詣少傅
留侯神位前行禮並如上儀樂止降復位次引終獻詣
洗升殿行禮並如亞獻之儀降復位初獻将升引分
奠官詣盥洗盥手帨手訖引詣殿内及兩廡諸神位搢
笏跪執爵三祭酒奠爵執笏俛伏興再拜在位者皆再
拜送神疑安之樂作一成止次引三獻官分奠官詣望
瘞位有司各詣神位前取幣祝版置于瘞坎次引監察
御史大樂令奉禮郎太祝詣望瘞位立定禮直官曰可
瘞寘土半坎(凡瘞皆先省/視訖乃瘞)初獻以下詣南神門外揖位
立定禮直官賛禮畢揖訖退太官令帥其属徹禮饌監
察御史詣殿上監視收徹訖乃退
　
　政和五禮新儀卷一百二十二
欽定四庫全書
　政和五禮新儀卷一百二十三
　　吉禮
　　　辟廱釋菜儀
　　　　時日
　　　　齋戒
　　　　陳設
　　　　行事
　　　時日
前期太常寺具元日釋菜至聖文宣王散告
　　　齋戒
釋菜前一日質明應行事執事官赴祠所致齋惟釋菜
事得行其餘悉禁官給酒饌釋菜官已齋而闕者通攝
行事
　　　陳設
前釋菜一日儀鸞司設行事執事次于本學大晟設登
歌之樂于殿上前楹閒稍南北向釋菜日丑前五刻禮
直官贊者諸司職掌各服其服太常設祝版於正配神
位之右置于坫次設祭器皆藉以席光禄實之每位各
左一籩(實以/鹿脯)右一豆(實以芹菹筍/菹葵菹韭菹)設犧尊一于殿上東
南隅北向有坫加勺幂(實以泛齊代/以祠祭法酒)太常設燭于神位
前洗二于東階之東北向(盥洗在東/爵洗在西)罍在洗東加勺篚
在洗西南肆實以巾(若爵洗之篚則/又實以爵加坫)執罍篚者位于其
後北上又設獻官席位于殿下東階之東西向分奠官
位于其後北上太樂令太祝太官令席位于殿庭之南
應貢士位于其後俱北向西上又設太祝位于殿上西
向大樂令于樂虡北太官令干酌尊所俱北向
　　　行事
釋菜日丑前五刻(行事用丑/時七刻)獻官以下常服就次太官
令帥其属實饌具畢次引獻官升殿㸃閱陳設次貢士
等先入就位次引大樂令先入就殿下席位立贊者曰
再拜升殿就位次引獻官分獻官太祝太官令各入殿
下席位立定凝安之樂作三成止贊者曰再拜在位者
皆再拜次引太祝太官令俱升殿各就位立定次引獻
官詣盥洗位同安之樂作(獻官升降行止/皆作同安之樂)至洗位北向
立搢笏盥手帨手執笏詣爵洗位北向立搢笏洗爵拭
爵以授執事者執笏升詣酌尊所西向立樂止成安之
樂作執事者以爵授獻官獻官搢笏執爵執尊者舉幂
太官令酌犧尊之泛齊獻官以爵授執事者執笏詣文
宣王神位前北向立搢笏跪執事者以爵授獻官獻官
三祭酒奠爵執笏俛伏興少立樂止次引太祝詣神
位前東向搢笏跪讀祝文讀訖執笏興先詣兖國公神
位前東向立獻官再拜次詣配位行禮並如上儀太祝
復位獻官将降階樂作復位樂止初獻官既酌獻配位
次引分奠官詣盥洗搢笏盥手帨手執笏詣從祀神位
前搢笏跪執爵三祭酒奠爵執笏俛伏興冄拜分奠訖
俱退復位送神凝安之樂作一成止次引獻官以下詣
望瘞位有司各詣神位前取祝版置于坎禮直官曰可
瘞置土半坎獻官以下以次出
　
　
　
　
　
　
　
　
　
　
　
　
　
　
　政和五禮新儀卷一百二十三
欽定四庫全書
　政和五禮新儀卷一百二十四
　　吉禮
　　　皇太子釋奠文宣王儀上
　　　　齋戒
　　　　陳設
　　　　皇太子詣祠所
　　　　省饌
　　　　行事
　　　　講經
　　　　皇太子還東宫
　　　齋戒
皇太子散齋五日于别殿致齋二日于正殿凡散齋不
弔䘮問疾作樂判書刑殺文書不視事惟行釋奠事致
齋前一日典設郎設皇太子幄坐于正殿東序及室内
俱西向又張幄楹下致齋之日質明有司各勒所部屯
門下列仗如常儀左庶子跪請内嚴太子舎人引宫官
文武七品以上陪位諸侍衛之官各服其服諸近侍之
官並綪結佩俱詣閣奉迎左庶子啟請外備皇太子服
逺逰冠朱明衣綪結佩以出侍衛如常儀皇太子即西
向坐侍官夾侍如常左庶子前跪稱左庶子具官姓某
言請降座就齋室俛伏興還侍位皇太子降座入室文
武侍官各還本司直衛者如常典謁引陪位者以次出
凡與釋奠官散齋五日宿于正寝致齋二日于本司近
侍官應從升者及從釋奠官國子監官各于本司致齋
一日散齋治事如故惟不弔䘮問疾作樂判書刑殺文
書決罰罪人及與穢惡致齋之日惟釋奠事得行其餘
悉禁釋奠官已齋而闕者通攝行事
　　　陳設
前釋奠三日典設郎帥其属設皇太子便次于廟東西
向又設便次于國子監随地之宜守宫設文武侍官次
于便次之後文在左武在右又設諸釋奠官從釋奠官
次于國子監随地之宜前釋奠三日所司帥其属掃除
廟之内外光禄牽牲詣祠所前一日設省饌位于禮饌
之南亞終獻北向西上分奠官位于其後監察御史東
向大樂令奉禮協律郎太祝太官令西向北上大晟設
登歌之樂于殿上前楹閒北向設軒架之樂于廟釋奠
日丑前五刻諸司職掌各服其服陳幣篚于正配神位
之左(幣以/白)祝版于神位之右置于坫設祭器于正配位
之前藉以席光禄實之(正位至聖文宣王配位兖國公/顔子鄒國公孟軻舒王王安石)
每位各十籩為三行以右為上(第一行乾䕩在前乾棗/形鹽魚鱐次之第二行)
(鹿脯在前榛實乾桃次之/第三行菱在前芡栗次之)右十豆為三行以左為上(第/一)
(行芹菹在前筍菹葵菹菁菹次之第二行韭菹在前/魚醢兎醢次之第三行豚拍在前鹿臡醓醢次之)爼
二一在籩前(實以羊腥七體两髀两肩两脇并脊/兩髀在两端两肩两脇次之脊在中)一在
豆前(實以豕腥七/體其載如羊)又設爼六于豆右為三重(第一重一/實以羊腥)
(腸胃肺離肺一在上端刌肺三次之腸三胃三又次之/一實以豕腥膚九横載第二重一實以羊熟腸胃肺一)
(實以豕熟膚其載如腥第三重一實以羊熟十一體肩/臂臑肫胳正脊一直脊一横脊一長脅一短脅一代脅)
(一皆二骨以並肩臂臑在上端肫胳在下端脊脇在/中一實以豕熟十一體其載如羊皆羊在左豕在右)簠
二簋二在籩豆外二爼間簠在左簋在右(簠實以稻粱/粱在稻前簋)
(實以黍稷/稷在黍前)鉶三在籩豆間(一在前二在後/實以羮加芼滑)豋二一在鉶
前(實以/太羮)一在籩左(實以/肝膋)槃一在鉶後(實以/毛血)設犧尊四象
尊四皆有坫加勺幕為酌尊于殿上前楹間(犧尊一實/明水為上)
(尊餘實泛齊代以供内法酒初獻酌之象尊一實明/水為上尊餘實醴齊代以祠祭法酒亞終獻酌之)又
設太尊二山尊二在神位前(太尊一實泛齊山尊一實/醴齊各以一尊實明水)
著尊二犧尊二象尊二壺尊六在殿下(著尊一實盎齊/犧尊一實醍齊)
(象尊一實沉齊各以一尊實明水壺尊/三實𤣥酒三實三酒明水𤣥酒皆在上)加幂五齊三酒
皆設而不酌藉以席又設諸從祀位器祭每位各左二
籩(􁨟在前鹿/脯次之)右二豆(菁菹在前/鹿臡次之)爼一在籩豆間(實以羊/豕腥肉)
簠一在籩豆閒(實以/黍)爵一次之兩廡各設象尊二(實以/祠祭)
(法/酒)太常設燭于神位前洗二于東階之東(盥洗在東/爵洗在西)罍
在洗東加勺篚在洗西南肆實以巾(若爵洗之篚則/又實以爵加坫)執
罍篚者各位于其後又設揖位于南神門外亞終獻東
向北上分獻官位其後監察御史大樂令奉禮郎太祝
太官令西向北上開瘞坎于殿下西北壬地方深取足
容物南出陛設望瘞位于瘞坎之南如省饌之位奉禮
郎設皇太子位于東階之東西向飲酌位于殿上西南
北向亞終獻位于皇太子位東南分獻官位于其後俱
重行西向北上設監察御史位于殿庭南北向奉禮郎
太祝位于其後太樂令位于其東協律郎位于其後又
設從釋奠官七品以上位于樂架之西當宫官東向學
生位于宫官監學官之後俱重行北上又設監察御史
位于殿上樂虡之北在西東向奉禮郎太祝在西東向
北上大樂令位于樂虡之北東向協律郎位于樂虡之
西北東向太官令位于酌尊所俱北向典設郎設皇太
子座于學堂之東壁下西向有司設講榻于北壁下南
向又設執經者座于前楹間當講榻北向守宫設三師
三少座于皇太子西北南向東上(若有家令詹事以下/座即設座于皇太子)
(之南北/面東上)侍講者坐于執經西北若有上臺三品已上觀
講者設座于侍講之北南向東上掌儀設祝版宫官七
品以上于東階東南西向北上執經侍讀等于西階西
南監官及學官非侍讀者于侍讀之後若有上臺三品
以上視讀者位于執經之北稍退重行皆東向北上學
生分位于宫官學官之後皆重行北上又設掌儀位于
宫官之北贊者二人在南皆西向晡後所司帥其属以
罇坫罍洗篚幂入設于位(升堂者/自東階)
　　　皇太子詣祠所
前出宫二日守宫設從釋奠宫官次于東宫朝堂如常
儀其日質明東宫應從官各服其服所司陳鹵簿于東
宫門外奉禮郎設從釋奠宫官位于東宫朝堂如常儀
文武宫官七品已上依時刻俱集于次諸衞率各勒所
部陳設如式禮直官引左庶子啟請内嚴右庻子負寳
如式俱詣閣奉迎僕進金輅于閤外南向左内率執刀
立于輅前北向中允一員在近侍官之前贊者二人又
在中允之前禮直官引左庶子宫外俟僕攝衣而升正
立執轡皇太子服逺逰冠朱明衣升輿以出左右侍衛
如常儀左庶子進詣輿前俛伏跪稱左庶子姓某言請
皇太子降輿升輅言訖俛伏興(凡左庶子啟/請並准此)皇太子降
輿升輅僕立授綏左庶子已下夾侍贊善進當輅前俛
伏跪稱贊善姓某言請進輅言訖俛伏興退復位(凡贊/善啟)
(請並/准此)輅動贊者夾引以至侍官上馬所贊善請輅權駐
令侍官上馬左庶子前承令退稱曰令若贊善退稱侍
官上馬贊者承傳曰文武侍官上馬畢贊善請進輅輅
動東宫官以下皆乘馬以從出皇城門不鳴鼓吹至廟
南門外迴輅南向左庶子進當輅前請降輅皇太子降
輅入幄次
　
　
　
　
　
　
　政和五禮新儀卷一百二十四
欽定四庫全書
　政和五禮新儀卷一百二十五
　　吉禮
　　　皇太子釋奠文宣王儀下
　　　省饌
前釋奠一日行事執事官集亞獻齋所肄儀太祝習讀
祝文及視幣次禮直官謁者分引行事執事者就省饌
位立定謁者贊揖所司陳饌具畢謁者贊省饌具畢揖
訖俱還齋所次引監察御史詣厨省鑊申視祭器滌濯
及視牲充腯及還齋所未後一刻太官令帥宰人以鸞
刀割牲祝史以槃取毛血置于饌所遂烹牲晡後有司
帥其属掃除廟之内外訖還齋所
　　　行事
釋奠日丑前五刻有司陳設祭器祭饌如常儀少頃諸
釋奠官及陪位官學生各服其服初皇太子就次訖從
釋奠官學生監生各入就位立定禮直官謁者各分引
釋奠官就揖位禮直官贊揖訖以次入就位如常儀皇
太子駐便次半刻頃率更令立便次門外當門東向左
庻子啟請内嚴又請外偹皇太子出便次侍衛如常儀
率更令引皇太子至廟東門中允進圭皇太子執圭近
侍者從入如常儀皇太子至版位西向立(毎立定率更/令退立于左)
率更令啟請再拜退復位皇太子再拜謁者曰衆官再
拜在位者及學生皆再拜率更令前啟有司謹具請行
事退復位協律郎跪俛伏舉麾興工鼓柷軒樂作崇安
之樂天縱将聖之舞三成偃麾戞敔樂止(凡樂皆協律/郎跪俛伏舉)
(麾興工鼓柷而後作/偃麾戞敔而後止)率更令啟請再拜退復位皇太子
再拜謁者曰再拜在位者皆再拜率更令引皇太子詣
盥洗位軒架翼安之樂作至洗位北向立樂止執事者
酌水率更令啟讀皇太子搢笏執事者跪取巾于篚興
以授皇太子皇太子帨手執事者受巾跪奠于篚率更
令引皇太子執圭升殿登歌樂作至文宣王神位前北
向立樂止(凡皇太子降階行止皆軒架樂作殿/上行止則登歌樂作皆奏翼安之樂)登歌成
安之樂作奉禮郎跪奉幣授左庶子左庶子奉幣北向
以授皇太子執笏興先詣兖國公幣並如上儀樂止率
更令引皇太子将降階樂作至殿下位西向立樂止少
頃率更令引皇太子再詣盥洗位樂作至洗位北向立
搢圭盥手並如上儀次詣爵洗位奉爵者跪取爵興以
授皇太子皇太子拭爵奉爵者受爵以升執巾者跪受
巾奠于篚率更令啟請執圭升殿軒架樂作升階樂止
登歌樂作至文宣王位酌尊所西向立樂止恭安之樂
作奉爵者以爵詣酌尊所執事者舉幂太官令酌犧尊
之泛齊訖先詣兖國公酌尊所北向立皇太子搢圭跪
執爵三祭酒奠爵執圭俛伏興率更令引皇太子少退
北向立樂止次引太祝詣神位前東向搢笏跪讀祝文
讀訖執笏興先詣兖國公神位前北向立皇太子并拜
次詣配位每位行禮並如上儀(惟登歌作/憲安之樂)太官令復請
正位酌尊所太祝復位率更令引皇太子将降階樂作
至版位西向立樂止文舞退武舞進軒架宣安之樂作
舞者立定樂止初皇太子将復位次引亞獻詣盥洗位
北向立搢笏洗爵拭爵以授執事者執笏升詣文宣王
位酌尊所西向立軒架作肅安之樂無思不服之舞執
事者以爵授亞獻亞獻執爵執尊者舉幂太官令酌
象尊之醴齊訖先詣兖國公位酌尊所北向立亞獻以
爵授執事者執笏升詣文宣王位前北向立搢笏跪執
事者以爵授亞獻亞獻執爵三祭酒奠爵執笏俛伏興
少退再拜次詣每位行禮並如上儀樂止降復位次引
終獻詣洗升殿行禮並如亞獻之儀降復位初亞獻将
升分奠官詣洗位盥手帨手訖分奠殿内及两廡諸神
位搢笏跪執爵三祭酒奠爵執笏俛伏興再拜分奠訖
俱降復位初皇太子既奠幣光禄寺以牲左臂一骨及
長脅短脇俱二骨以並載于胙爼升設于殿上俟終獻
既升贊飲福執事者升詣東席飲福位北向立率更令
啟請皇太子詣飲福位樂作率更令啟請執圭皇太子
執圭升殿将至位樂止登歌作介安之樂皇太子至位
北向立執事者各以爵酌上尊福酒合置一爵又贊禮
者受爵北向立率更令啟請再拜皇太子再拜執事者
跪以進率更令跪啟請搢圭皇太子搢圭跪執爵祭
酒三祭于地啐酒奠爵俛伏興執事者跪受爵以興太
祝帥執事持胙爼進減神位前正脊二骨横脊二骨加
于爼上執事南向跪以進皇太子受爼奠之執事者受
以興太官令取黍于簋摶以授太祝太祝受以豆北向
跪以授皇太子受訖奠之太祝受以興執事者又取爵
以授皇太子飲福酒奠之執事者受虚爵興俱降復位
率更令啟請皇太子執圭俛伏興又啟請再拜皇太子
再拜樂止率更令引皇太子還版位樂作至位樂止禮
直官曰賜胙贊者承傳曰賜胙再拜在位者皆再拜送
神軒架崇安之樂作一成止率更令前曰拜畢引皇太
子出門樂作至門外樂止率更令啟請去圭執事者跪
受圭皇太子還入次左庻子啟請觧嚴次引行事官以
下詣望瘞位有司各詣神位前承幣祝版置于瘞次禮
直官曰可瘞置土半坎(凡瘞置先省/視訖乃瘞)行事官以下詣南
神門外揖位立定禮直官贊禮畢俱揖訖俱還齋所陪
祠官以次出太官令帥其属徹禮饌監察御史監視收
徹訖乃退
　　　講經
皇太子既入便次服常服執經侍講侍讀等官並常服
舎人分引羣官及學生等以次就位次左庶子啟請内
嚴又啟請外備皇太子乘輿出便次侍衛如常儀至學
降輿詣堂下南向立(左右侍衛量人數/從三師三少並從)舎人曰揖羣官
及學生皆躬揖皇太子報揖皆升就位左庶子跪啓請
令執經等升俛伏興又左庶子稱曰令若左庶子退降
詣西階下立于執經等前北面宣令訖執經以書並升
就座(不應升堂/者升两廡)講經如常儀左庻子跪講禮畢羣官皆
起舎人各降復堂下位揖皇太子降揖還便次羣官以
次出
　　　皇太子還東宫
皇太子既入便次左庶子啟請觧嚴(将士不得/輒離部位)皇太子
更朝服駐便次一刻頃左庶子啟請内嚴僕進金輅于
學門外南向禮直官引左庶子言外備皇太子乘輿出
便次至門外降輿升輅侍官上馬如來儀輅動鼓吹振
作至皇城門鼔吹止至東宫外門宫官文武官俱下馬
皇太子乘輅入三師三少退皇太子至殿前迴輅南向
左庻子啟請降輅皇太子降輅升輿入侍官從至閤左
庶子諸将士各還本所
　
　
　
　
　
　
　
　政和五禮新儀卷一百二十五
欽定四庫全書
　政和五禮新儀卷一百二十六
　　吉禮
　　　州縣釋奠文宣王儀
　　　　時日
　　　　齋戒
　　　　陳設
　　　　省饌
　　　　行事
　　　時日
州縣以春秋(仲春上丁/仲秋上丁)釋奠文宣王前一日檢舉閱所
属排辦
　　　齋戒
前釋奠五日應行事執事官散齋三日治事如故宿于
正寢不弔䘮問疾作樂判書刑殺文書决罰罪人及與
穢惡致齋二日一日于㕔事其日質明赴祠所惟釋奠
事得行其餘悉禁奠官已齋而闕者通攝行事
　　　陳設
前釋奠三日有司設行事執事官次于廟門外随地之
宜前二日有司牽牲詣祠所前一日掃除廟之内外設
登歌之樂于殿上稍南北向(應頒樂州/縣則設)釋奠日丑前五
刻執事者陳幣篚各於神位之左(幣以/白)祝版各於神位
之右置于坫次設祭器掌饌者實之每位各左十籩為
三行以右為上(第一行乾䕩在前乾棗形鹽魚鱐次之/第二行鹿脯在前榛實乾桃次之第三)
(行菱在前/芡栗次之)右十豆為三行以左為上(第一行芹菹在前/筍菹葵菹菁菹次)
(之第二行韭菹在前魚醢兎醢次之/第三行豚拍在前鹿臡醓醢次之)爼二一在籩前(實/以)
(羊腥七體两髀两肩两脅并脊/两髀在两端两脅次之脊在中)一在豆前(實以豕腥七/體其載如羊)
又爼六在豆右為三重以北為上(第一重一實以羊腥/腸胃肺離肺一在上)
(端刌肺三次之腸三胃三又次之一實以豕腥膚九横/載第二重一實以羊熟腸胃肺一實以豕熟膚其載如)
(腥第三重一實以羊熟十一體肩臂臑肫胳正脊一直/脊一横脊一長脅一短脅一代脅一皆二骨以並肩臂)
(臑在上端肫胳在下端脊脅在中一實以/豕熟十一體其載如羊皆羊在左豕在右)簠一簋一在
籩豆外二爼間簠在左簋在右(簠實以稻粱粱在稻前/簋實以黍稷稷在黍前)
設著尊四犧尊四為二重在殿上東南隅北向西上(配/位)
(即于正位/酌尊之東)著尊在前皆有坫加勺幂為酌尊(著尊一實/明水為上)
(尊餘實泛齊初獻酌之犧尊一實明/水為上尊餘實醴齊亞終獻酌之)又設太尊二山尊
二在神位前(太尊一實泛齊山尊一實/醴齊各以一尊實明水)著尊二犧尊二
象尊二壺尊六(著尊一實盎齊犧尊一實醍齊象尊一/實沈齊各以一尊實明水壺尊三實𤣥)
(酒三實三酒明水𤣥酒皆在/上五齊三酒皆以本處酒充)在殿下皆北向西上加幂
五齊三酒皆設而不酌又設諸從祀位祭器每位各左
二籩(㮚在前鹿/脯次之)右二豆(菁菹在前/鹿臡次之)爼一在籩豆閒(實以/羊豕)
(腥/肉)簠一在籩前(實以/稷)簋一在豆前(實以/黍)爵一在籩豆之
前兩廡各設象尊二(實以/法酒)有司設燭于神位前洗二于
東階之東(盥洗在東/爵洗在西)罍在洗東加坫篚在洗西南肆實
以巾(若爵洗之篚則/又實以爵加坫)執罍篚者位于其後設揖位于廟
南門外初獻官在西東向亞終獻及祝在東西向北上(祝/位)
(稍/却)又設三獻官席位于殿下東階下東南西向北上分
獻位其後祝位二于庭中稍北學生位于庭中北向西
上設初獻飲福位于東序西開瘞坎于殿下西北方
深取足容物南出陛設望瘞位于坎之南三獻官在南
北向西上祝在東西向
　　　省饌
前釋奠一日釋奠官帥其属常服閱饌及視牲充腯詣
厨視滌溉訖各還齋所晡後掌廟者掃除廟之内外
　　　行事
釋奠日丑前五刻(行事仲春用丑時七/刻仲秋用丑時一刻)行事執事官各
入就次掌饌者帥其属實饌具畢賛禮者引初獻(凡行/事執)
(事官皆賛/禮者引)升自東階(凡行事執事官/升降皆自東階)㸃視陳設訖退就
次各服其服學生先入就位次引三獻官詣廟南門外
揖位立定賛禮者賛揖次引祝入就殿下席位西向立
次引三獻官入就殿下席位西向立賛禮者少前于初
獻之右賛請行事凝安之樂作三成止賛禮者曰再拜
初獻以下皆再拜次引祝升堂就位立定次引初獻詣
盥洗位同安之樂作(初獻官升降行止/皆作同安之樂)至位北向立搢
笏盥手帨手執笏升詣文宣王神位前北向立樂止明
安之樂作搢笏次引祝詣神位前西向搢笏跪執事者
以幣授祝祝奉幣授初獻執笏興先詣兖國公神位前
立初獻受幣奠訖執笏俛伏興再拜次詣兖國公鄒國
公舒王神位前奠訖並如上儀樂止祝復位初獻降階
樂作復位樂止少頃引初獻再詣盥洗位樂作至位北
向立搢笏盥手帨手執笏次詣爵洗位北向立搢笏洗
爵拭爵以授執事者執笏升殿詣文宣王酌尊所南向
立樂止成安之樂作執事者以爵授初獻搢笏執爵執
尊者舉幂執事者酌犧尊之泛齊初獻以爵授執事者
執笏詣文宣王位前北向立搢笏跪執事者以爵授初
獻初獻執爵三祭酒奠爵執笏俛伏興樂止次引祝詣
神位前東向搢笏跪讀祝文讀訖執笏興先詣配位前
東向立初獻再拜成安之樂作次詣兖國公鄒國公舒
王神位前酌獻並如上儀俱復位初獻降階樂作復位
樂止次引亞獻官詣盥洗位北向立搢笏盥手帨手執
笏次詣爵洗位北向立搢笏洗爵拭爵以授執事者執
笏升詣文宣王酌尊所南向立成安之樂作執事者以
爵授亞獻亞獻搢笏執爵執尊者舉幂執事者酌象尊
之醴齊亞獻以爵授執事者執笏詣文宣王神位前搢
笏跪執事者以爵授亞獻亞獻執爵三祭酒奠爵執笏
俛伏興再拜次詣兖國公鄒國公舒王神位前並如上
儀降復位樂止次引終獻詣洗升殿酌獻並如亞獻之
儀降復位次引初獻升殿詣東序西向立執事者各以
爵酌福酒合置于一爵持爵詣初獻之左北向立初獻
再拜搢笏跪受爵祭酒啐酒奠爵執饌者以爼進減正
配位胙肉合置一爼又以豆取黍稷飯合置一豆先以
飯授初獻初獻受訖以授執饌者又以爼授初獻初獻
受訖以授執饌者執事者再以爵授初獻初獻受爵飲
卒爵執事者受虚爵復于坫初獻執笏俛伏興再拜降
復位初終獻将升次引分獻官詣洗盥手帨手訖分獻
殿内及兩廡諸神位搢笏跪執爵三祭酒奠爵訖執笏
俛伏興再拜分獻訖俱復位賛禮者曰賜胙再拜在位
者皆再拜(已飲福受/胙者不拜)次引初獻以下就望瘞位執事者
取幣祝版置于瘞坎賛禮者曰可瘞置土半坎初獻以
下詣南門外揖位立定賛禮畢揖訖退有司監徹禮饌
闔户以降乃退
　
　
　
　
　
　
　
　
　
　
　
　政和五禮新儀卷一百二十六
欽定四庫全書
　政和五禮新儀卷一百二十七
　　吉禮
　　　皇帝耕籍儀
　　　　時日
　　　　陳設
　　　　享先農
　　　　車駕詣籍田
　　　　耕籍
　　　　車駕還内
　　　時日
孟春之月太史擇日皇帝親耕籍田命有司享帝神農
氏
　　　陳設
殿中監前期帥其属尚舎設御座于籍田思文殿當中
南向設東西閤于殿後之左右殿上前楹施簾儀鸞司
設文武羣官次于思文殿門外左右量地之宜其日奉
禮郎設御耕褥位于耕籍所南向尚舎又設皇帝觀耕
御座于壇上南向(若御思文殿觀耕/則不設壇上之位)典儀設侍耕羣臣
位于御耕位之東西又設從耕三公諸王羣臣官位于
御耕位之東南與侍耕羣臣班少却重行異位西向北
上奉禮郎設御耒席于三公之北稍西南向太僕設御
耕牛于御耕位之西稍北太僕卿位于御耕牛之東稍
前南向太常設左輔位于御耕位之東稍南西向設司
農卿位二一位于左輔之後一位于其南並西向北上
籍田令位三皆于司農卿之南少退北上奉青箱官位
于籍田令之後(青箱制如常箱不施盖兩頭設擡􁀙/施以青色内有九隔設九榖覆青把)諸
執耒耜者位于公卿耕者之後從耕者之前西面(三公/諸王)
(每員各三人從耕羣官各一名助耕並服絳衣介幘三/公諸王及從耕官耒耜各一員每耒耜一具牛二餘充)
(副每牛随一名以/明閑農耕者充)又設庶人耕位于從耕官位之南少
東十歩外(庶人四十人並青衣耕牛八十每兩牛随一/人耒耜四十具畚二十具鍤四十具以木為)
(兩/)耆老陪耕位于庶人耕位之南(耆老五十人/並常服陪位)司農少
卿位二于庶人耕位之前郊社令位于司農少卿之西
少退俱北向畿内諸縣令位于庶人耕位之東視侍耕
羣臣班齊西向(諸縣令並/常服陪位)兵部帥其属陳法駕鹵簿儀
仗自宣徳門外以次排列如式
　　　享先農
親耕日有司享帝神農氏后稷氏如常享之儀
　　　車駕詣籍田
前期殿中監帥其属尚舎設御幄于大慶殿後殿上前
楹施簾儀鸞司設導駕等官次于殿門之外大成設宫
架于宣徳門外稍南北向如式其日未明二刻諸侍衛
之官各服其服乘黄令進耕根車于宣徳門内南向設
千牛將軍一員位于車前北向門下侍郎一員位于左
輔之前賛者二人位又于其前通事舎人等分引知樞
宻院事以下詣垂拱殿庭立班如常儀東上閤門附内
侍進班齊牌垂拱殿簾降皇帝乘輿出至殿上少駐輦
官迎駕自賛常起居宣賛官上殿簾卷鳴鞭行門禁衞
諸班親從迎駕自賛常起居次舎人先賛知内侍省官
以下常起居次樞宻以下通班常起居賛祗候引駕樞
宻知客省事以下簽書東上閤門官分方又立六尚局
應奉官祗應通侍大夫以下武功大夫以下並先退次
管軍臣僚宣名常起居賛祗候引駕分左右前導乘輿
降階垂拱殿門外禁衛諸班親從自賛常起居皇帝至
大慶殿後閣降輿入西閣導駕官以下就次各易其服
少頃東上閤門御史臺太常寺分引左輔門下侍郎太
僕卿乘黄令詣大慶殿西階下立北向東上乘黄令位
其後次引導駕官在其後分東西相向立以俟奉迎前
導禮直官通事舍人引左輔奏請中嚴(凡左輔門下侍/郎奏謁皆禮直)
(官通事/舍人引)少頃又奏外辦皇帝服通天冠絳紗袍乘輿以
出降自西階稱警蹕如常儀宣賛舍人賛左輔以下常
起居次導駕官常起居(已起居者止/奏聖躬萬福)太僕卿出詣耕根
車所攝衣而升正立執轡導駕官前駕導皇帝出大慶
殿從門外至耕根車所千牛将軍将前跪執轡左輔進
當輿前俛伏跪奏左輔具官臣某言請皇帝降輿乘輦
奏訖俛伏興退復位(凡左輔奏/請准此)乘黄令稍前東向進耕
根車皇帝降輿升車太僕卿立授綏導駕官分左右前
導乘黄令進耒耜左輔奉耒耜載以象輅列于仗内御
前門下侍郎進當車前俛伏跪奏門下侍郎具官臣某
言請車駕進發奏訖俛伏興退復位(凡門下侍郎/奏請准此)協律
郎跪俛伏舉麾興工鼔柷奏采茨之樂(凡樂皆恊律郎/舉麾興工鼔柷)
(而後作偃麾/戞敔而後止)車駕動稱警蹕左輔先詣宣徳門内以俟
門下侍郎及賛者夾侍以出千牛将軍夾車而趨車駕
將及宣徳門至侍臣上馬所門下侍郎奏請車駕少駐
勑侍臣上馬左輔前承㫖退稱曰制可門下侍郎傳制
稱侍臣上馬賛者承傳勑侍臣上馬諸侍衛之官各督
其属左右翊駕在黄麾内符寳郎奉八寳前導殿中監
後部從導駕官夾侍于前賛者在左輔門下侍郎之前
侍臣上馬畢門下侍郎奏請車駕進發車駕動稱警蹕
樂止鼓吹振作法駕鹵簿導詣籍田車駕将至籍田東
上閤門御史臺分引文武官侍耕官諸方客使禮直官
賛者升從耕執事官俱詣籍田西門外立班再拜奉迎
訖退(内已起居者止/奏聖躬萬福)車駕及門少駐文武侍臣皆下馬
導駕官歩導入門車駕動千牛将軍夾車而趨至思文
殿前回車南向導駕官分左右立千牛將軍一於車右
左輔奏請皇帝降車乘輿尚輦奉御進輿于車後皇帝
降車乘輿入思文殿侍衛如常儀左輔以御耒耜授乘
黄令乘黄令受以授籍田令籍田令授耒耜横執之詣
耕籍所置于席遂守之(凡執耒耜者横執之/受則先其耒後其耜)皇帝降輿
歸殿後閤簾降通事舍人承㫖勑羣臣官各還次以俟
耕籍
　　　耕籍
皇帝將詣耕籍位御史臺先引殿中侍御史入就位次
禮直官通事舎人等分引侍耕及從耕羣官各就位司
農卿籍田令奉青箱官諸執耒耜者各就位尚輦奉御
進輿于思文殿禮直官太常博士太常卿立于西閣之
右西上左輔奏請中嚴少頃又奏外辦皇帝服通天冠
絳紗袍乘輿以出禮直官太常博士太常卿前導(凡行/禮皆)
(禮直官太常博/士太常卿前導)皇帝乘輿降自西階至御耕位禮直官
博士太常卿詣輿前俛伏跪奏太常卿具官臣某言請
皇帝降輿就耕籍位奏訖俛伏興退(凡太常卿/奏請准此)皇帝降
輿詣褥位南向立禮直官博士引太常卿詣皇帝褥位
前北向奏請皇帝行耕籍之禮奏訖退復位禮直官引
籍田令進詣御耒席南北向又引司農卿詣籍田令之
東西向籍田令俛伏跪搢笏執事者以縚授籍田令觧
縚出耒耜執耒起東向立以耒授司農卿司農卿搢笏
受耒訖籍田令少退司農卿以耒授執事者執笏東向
立禮直官引左輔詣司農卿前西向執事者以耒授司
農卿司農卿搢笏受耒以授左輔左輔搢笏受訖禮直
官引左輔詣御耕位前少東北向太常卿奏請皇帝受
耒耜左輔執耒耜以進皇帝受之三推訖左輔前受耒
耜左輔以耒耜復授司農卿司農卿以授籍田令還本
位籍田令復耒于縚執耒起以授執事者復位皇帝初
耕諸執耒耜者以耒耜各授從耕者禮直官博士引太
常卿詣御耕位前北向奏請皇帝升壇(若御思文殿觀/耕則奏請乘輿)
(升殿/觀耕)奏訖退復位太常卿前導皇帝詣親耕壇即御座
南向(若御思文殿觀耕則尚御進輿皇帝乘輿禮直官/博士太常卿前導皇帝升殿西階至殿上降輿即)
(御座/南向)禮直官博士太常卿近東西向立北上禮直官引
耕籍三公諸王各五推餘從耕官各九推訖執耒耜者
前受耒耜退復位禮直官引左輔詣御座前跪奏禮畢
奏訖退復位皇帝降壇乘輿歸殿後閣簾降左輔奏觧
嚴侍耕從耕羣官皆退禮直官引司農少卿帥庶人以
次耕于千畝次籍田令以青箱授司農卿奉青箱穜稑
之種詣耕所灑之訖次司農少卿帥郊社令檢校終千
畝次司農卿省功訖詣思文殿下北向俛伏跪奏司農
卿具官臣某言省功畢奏訖俛伏興退
　　　車駕還内
前期殿中監帥其属尚舎設御幄于大慶殿門外之東
南向其日皇帝耕籍畢還思文殿所司轉仗衛鹵簿於
還途如來儀文武百官客使等並先詣宣徳門外就次
以俟立班奉迎乘黄令進耕根車于思文殿門外南向
千牛將軍一員執長刀立于車前尚輦奉御進輿於思
文殿導駕官俱詣思文殿西階奉迎左輔奏請中嚴少
頃又奏外辦簾卷皇帝服通天冠絳紗袍乘輿以出應
導駕官等並迎駕奏聖躬萬福訖歩導出殿門外太僕
卿出詣耕根車所攝衣而升正立執轡皇帝升輿降自
西階至耕根車所左輔奏請皇帝降輿升車(有司仍具/大輦若乘)
(輦即曰降/輿乘輦)太僕卿立授綏千牛將軍馭駕如來儀門下
侍郎奏請車駕進發車駕動稱警蹕侍衞如儀將至侍
臣上馬所門下侍郎奏請車駕少駐勑侍臣上馬左輔
前承㫖退稱曰制可門下侍郎傳制稱侍臣上馬賛者
承傳勑侍臣上馬門下侍郎奏請車駕進發車駕動稱
警蹕鼔吹諸軍樂振作車駕將至宣徳門外文武百官
立班再拜奉迎車駕至宣徳門外少駐文武侍臣皆下
馬歩導千牛將軍降立于車右車駕動千牛將軍夾車
而趨大樂令奏采茨之樂入門樂止車駕至御幄前左
輔奏請皇帝降車乘輿(若乘輦即/奏云降輦)皇帝降車乘輿以入
至大慶殿後閣左輔奏觧嚴通事舍人承㫖勑羣官各還
次將士各還其所
　
　
　
　
　
　
　
　
　
　
　政和五禮新儀卷一百二十七
欽定四庫全書
　政和五禮新儀卷一百二十八
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百二十八
欽定四庫全書
　政和五禮新儀卷一百二十九
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百二十九
欽定四庫全書
　政和五禮新儀卷一百三十
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十
欽定四庫全書
　政和五禮新儀卷一百三十一
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十一
欽定四庫全書
　政和五禮新儀卷一百三十二
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十二
欽定四庫全書
　政和五禮新儀卷一百三十三
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十三
欽定四庫全書
　政和五禮新儀卷一百三十四
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十四
欽定四庫全書
　政和五禮新儀卷一百三十五
　　吉禮(闕/)
　
　
　
　
　
　
　
　
　
　
　
　
　政和五禮新儀卷一百三十五
欽定四庫全書
　政和五禮新儀卷一百三十六
　　賔禮
　　　大慶殿元正冬至大朝㑹儀上(闕/)
　
　
　
　
　
　
　
　
　
　
　
　政和五禮新儀卷一百三十六
欽定四庫全書
　政和五禮新儀卷一百三十七
　　賔禮
　　　大慶殿元正冬至大朝會儀中(闕/)
　
　
　
　
　
　
　
　
　
　
　
　政和五禮新儀卷一百三十七
欽定四庫全書
　政和五禮新儀卷一百三十八
　　賔禮
　　　大慶殿元正冬至大朝會儀下
　　　上壽
有司排設備大晟府設登歌於殿上立舞表於鄼綴之
間尚醖設夀尊於御座之東稍北設坫於尊南加爵一
(尊坫爵皆以御/前金玉器充)尚食設御牀於御座之西稍北有司設羣
官酒尊酒器於殿下又設羣官座三公三少左輔右弼
太宰少宰在御榻之東稍南門下中書侍郎尚書左右
丞在其東次特進觀文殿大學士太子三少觀文殿學
士資政殿大學士六曹尚書金紫銀青光禄大夫翰林
學士承㫖翰林學士資政端明殿學士龍圖閣學士左
右散騎常侍(太子三少以下稍却/尚書以下又稍却)次開封尹六曹侍郎
直學士次宣奉正奉正議通議通奉大夫大司成太子
賔客詹事給事中中書舍人通議大夫左右諫議大夫
侍制太中大夫太常宗正卿次廂都指揮使軍都指揮
使又在其東並西向北上太子三師在右丞之南御史
大夫在常侍之南中丞在直學士之南(各少/空)並西向北
上親王使相在御榻之西稍南(使相/稍却)樞宻在其西次節
度使次留後觀察使次廂都指揮使軍都指揮使又在
其西太尉在樞宻之南左右金吾衛左右衛諸衛上將
軍在節度使之南(諸衛上將/軍稍却)大遼使副使在將軍之南
(比節度使稍却/副使又稍却)防禦使團練使刺史在軍都指揮使之
南(各少/空)並東向北上秘書監至朝奉大夫並夏國使副
在東朶殿(量地布座少卿以次升至朝奉郎如尚書有/餘席以次升官多郎遷益損於廊上夏國使)
(副在南/楹間)諸軍都虞侯在其東並西向北上(如東朶殿百/官員多郎併)
(在西/朶殿)宗室遥郡團練使以上外官大將軍至副率并髙
麗交州使副在西朶殿(髙麗交州使/副在南楹間)諸軍都虞侯在其
西並東向北上文臣通直郎以上在東廊諸軍正副指
揮使在其南次諸方及海外蕃客(如止一國/即在西廊)次夏國人
從又在其南並西向北上諸軍正副指揮使在西廊大
遼人從在其南次諸方海外蕃客次髙麗上中節次交
州職員又在其南並東向北上東閤門客省四方館承
受御史臺知班太常寺禮直官舍人引三公宰相親王
使相宗室文武百僚諸方及海外蕃客并人從等各就
位(三公親王以下分東西相向序立諸方及海外蕃客/在大遼人從之西髙麗上中節人從在蕃客之西交)
(州職員又在其西並北向東上夏國人/從在宫架東南蕃客之東並北向西上)禮直官舍人先
引左輔版奏中嚴少頃又版奏外辦皇帝服通天冠絳
紗袍簾卷大樂正令撞黄鐘之鐘右五鐘皆應内侍承
㫖索扇扇合殿上鳴鞭皇帝御輿出東閣協律郎跪俯
伏舉麾興工鼓柷宫架奏乾安之樂皇帝出自東房降
輿即御座南向簾卷内侍又賛扇開殿下鳴鞭戛敔樂
止爐烟升禮直官通事舍人引班首以下横行北向(西省/官學)
(士侍制上將軍以下/依舊東西相向立)典儀曰拜賛者承傳在位官皆再
拜隨拜三稱萬嵗引班首以下分班東西序立禮直官
引殿中監少監升殿詣酒尊所次禮直官舍人引光禄
卿詣横街南承制位北向俯伏跪奏稱光禄卿具官臣
某言請允羣臣上夀俯伏興躬禮直官舍人引左輔詣
東階東上閤門官接引升進御榻前躬承㫖退臨折檻
稍東西向曰制可左輔少退舍人曰拜光禄卿再拜訖
賛祇候復本班内侍進御茶牀次殿侍於横街南酹酒
訖禮直官舍人引三公親王以下横行北向典儀曰拜
賀者承𫝊在位官皆再拜隨拜三稱萬嵗禮直官通事
舍人太常博士引上公自東階升詣酒尊所北向殿中
監以爵授上公上公搢笏受爵詣御榻前少東西向立
尚醖典御開爵殿中少監注酒於爵訖(凡進酒皆典御/開爵殿中少監)
(注/酒)禮直官太常博士東上閤門官引上公升榻詣御座
前躬進皇帝執爵上公執盤虚跪興降榻以盤授殿中
監上公執笏詣御榻前俯伏跪(百僚/皆躬)奏稱文武百僚上
公具官臣某等稽首言元正首祚(冬至云天/正長至)臣等不勝
大慶謹上萬嵗夀俛㐲興(百僚直/身立)引退降階復位典儀
曰拜賛者承𫝊在位官皆再拜三稱萬嵗躬禮直官引
左輔詣御榻前承㫖退西向宣曰舉公等觴典儀曰拜
賛者承傳在位官皆再拜隨拜三稱萬嵗引班首以下
分班東西序立禮直官通事舍人太常博士引上公自
東階升至殿中監前北向搢笏受盤升榻詣御座前西
向立皇帝舉第一爵宫架作和安之樂飲訖樂止上公
受虛爵訖虛跪興降榻以爵授殿中監訖執笏引降階
班首以下復北向位立定典儀曰拜賛者承傳在位官
皆再拜搢笏舞蹈又拜(宗室遥郡刺史及武功大夫以/下并伎術官並退門外賜酒)
禮直官舍人引左輔自東階升進御榻前俯伏跪奏稱
左輔具官臣某言請延公王等升殿俯伏興降階復位
次引左輔詣御榻前躬取㫖西向稱有制典儀曰拜賛
者承傳在位官皆再拜宣曰延公王等升殿左輔退典
儀曰拜賛者承傳在位官皆再拜搢笏舞蹈又拜禮直
官舍人引公王以下升殿两廊羣臣並立於席後殿中
監升榻詣御座東西向進皇帝第二爵酒(第三第四爵/進酒並如上)
(儀上進酒舍人臣僚起/立席後進酒訖賛就座)登歌奏某曲(元正冬至上夀登/歌曲名樂章並每)
(年命詞臣取嵗中所有祥瑞/撰第二第三第四爵並同)飲訖樂止殿中監受虛爵
殿上羣臣就横行位不升殿者於席後立舍人曰各賜
酒舍人曰拜賛者承傳上下羣臣皆再拜隨拜三稱萬
嵗舍人曰就座羣臣皆坐太官令行羣官酒羣臣搢笏
受酒宫架作正安之樂文舞入立宫架北觴行一周(凡/酒)
(巡周並太/官令奏)宫架奏天下化成之舞三成止出殿中監進
皇帝第三爵酒羣臣立於席後登歌奏某曲飲訖樂止
殿中監受爵舍人曰就座羣臣皆坐太官令行羣臣酒
宫架作正安之樂武舞入觴行一周樂止尚食典御奉
御進食置御座前太官設羣臣食宫架奏四夷來王之
舞三成止出殿中監進皇帝第四爵酒登歌奏某曲太
官令行羣臣酒並如第二爵之儀觴行一周樂止舎人
曰可起羣臣皆立於席後禮直官舎人引左輔詣御榻
前俯伏跪奏稱左輔具官臣某言禮畢俯伏興羣臣俱
降復位立定典儀曰拜賛者承傳在位官皆再拜搢笏
舞蹈又再拜訖分東西序立内侍承㫖索扇扇合簾降
鳴鞭大樂正令撞𬎼賔之鐘左五鐘皆應協律郎俯伏
跪舉麾興工鼓柷奏乾安之樂皇帝降座御輿入自東
房還東閤侍衛如來儀内侍又賛扇開戞敔樂止禮直
官通事舎人引左輔版奏解嚴所司承㫖放仗在位官
皆再拜退宣詞令於横街南慰勞將士(隨詞逐/句應喏)再拜退
次大晟府樂工退
　
　
　
　
　
　
　
　
　
　
　政和五禮新儀卷一百三十八
欽定四庫全書
　政和五禮新儀卷一百三十九
　　賔禮
　　　文德殿月朔視朝儀
　　　　陳設
　　　　起居
　　　陳設
前期殿中監帥其屬尚舎張設垂拱文德殿設御座於
文德殿當中南向設後閤於殿後施簾於前楹設香案
於螭陛間儀鸞司設文武百官客使等次於朝堂之内
外其日尚輦陳腰輿小輿於東西朶殿繖扇於殿下列
馬於殿庭東西上閤門外金吾列張旗幟尚書兵部帥
其屬列黄麾半仗於殿門之内外
　　　起居
質明闢文德殿門文武百官各服其服客使等入就次
先諸軍將校入殿庭立次四方舘引諸蕃國首領閤門
引髙麗交州使副次御史臺知班先引殿中侍御史就
位(起居注在/殿庭之南)次引起居郎舎人夾香案對立(起居郎西/向舎人東)
(向/)次閤門引伎術及武功大夫以下次知班引百官至
開封尹次两省官次節度使至刺史上將軍至率府副
率次御史臺官次學士侍制次太尉次一品二品文官
俟垂拱殿起居將畢引賛官閤門舎人引三公以下至
執政官入三公三少左輔右弼在横街之南稍東太宰
少宰在其南尚書左右丞又在其南俱北向西上門下
侍郎在右弼之北稍東西向左散騎常侍在其東次給
事中右諫議大夫次左司諫外符寳郎左正言又在其
東每等重行異位觀文殿大學士學士資政殿大學士
翰林學士承㫖翰林學士資政端明殿學士在左散騎
常侍之南(觀文殿學士資政殿大學士/稍前觀文殿大學士又稍前)並西向北上親
王在横街之南稍西使相在其南俱北向東上中書侍
郎在親王之稍西北東向右散騎常侍在其西次中書
舎人右司諫右正言又在其西龍圖閣學士以下在右
散騎常侍之南直學士在其西侍制又在其西每等重
行異位並東向北上左金吾衛左衛左諸衛上將軍在
横街南黄道之東諸大將軍在其東率府副率又在其
東俱西向北上右金吾衛右衛右諸衛上將軍在横街
南黄道之西諸將軍在其西率府副率又在其西俱東
向北上特進在左右丞之南稍東六曹尚書至光禄大
夫在其南次六曹侍郎開封尹至大司成(開封尹以下/在六曹侍郎)
(之東少絶/别為一班)次太常卿至中大夫次殿中丞少監次中散
大夫次七寺少卿至奉直大夫次左右司員外郎至朝
奉大夫次六曹員外郎朝奉郎次太常丞至承議郎次
開封知縣至奉議郎次大史局至通直郎又在其南御
史大夫在光禄大夫之東中丞在其南次侍御史監察
御史又在其南太子三師在御史大夫之東(與特進/班齊)
三少在其南次賔客詹事次左右庶子以下又在其南
每等重行異位並北面西上太尉在特進之西(與特進/班齊當)
(班/心)節度使在其南次節度觀察留後觀察使次防禦使
次團練使次刺史次武功大夫以下至武翼大夫次武
功郎以下至武翼郎次敦武郎次修武郎又在其南每
等重行異位並北向東上通侍大夫至右武大夫在防
禦使之西少絶中亮郎以下至右武郎在其南和安大
夫以下至翰林良醫在武翼大夫之西少絶和安郎以
下至翰林醫正在其南並北向東上(初至位先東/西相向立)翰林
醫官醫學在東班百官之後翰林待詔藝學在西班百
官之後軍員分位於黄道之東西俱北向(在東者以西/為上在西者)
(以東/為上)髙麗交州使副分東西在百官之内(初至位先東/西相向立)
諸蕃國在正副指揮使之後員僚之前(夏國不赴如止/一國即在西)
垂拱殿皇帝將出宫讀奏目官在殿階之南六尚局應
奉典御奉御在其東少絶宣賛引班對立并引三公宰
相親王舎人在讀奏目官之南簿書官在其西少絶覺
察失儀提㸃使臣在其南並北向(舎人以西為上簿書/官以下以東為上)
宣賛舎人立班前西向東上閤門附内侍進班齊牌皇
帝出宫守踏道行門禁衛諸班親從迎駕自賛常起居
皇帝服鞾袍坐鳴鞭讀奏目宣賛引班對立并引三公
宰相親王舎人簿書官六尚局應奉典御奉御大起
居(讀奏目官升/降自東階)次知内侍省事以下四拜起居(如殿上/傳㫖常)
(起居即讀奏目官以/下至行門並常起居)帶御器械官易窄衣帶器械知内
侍省事以下升東朶殿侍立次管軍臣僚大起居訖退
易窄衣執杖子以俟引駕至文德殿後次行門指揮使
四拜起居次引樞宻以下大班入就位知樞宻院事同
知簽書樞宻院事在儀石之南北向東上知入内内侍
省事同知入内内侍省事在知樞宻院事之東南知客
省引進司四方館東司西上閤門事次閤門通事舎人
次閤門祇候次看班祇候又在其南六尚局勾管官在
同知入内内侍省事之東典御在其南奉御又在其南
外監臨武功大夫在簽書客省事之西武功郎在其南
次敦武郎次從義忠訓成忠郎又在其南每等重行異
位内符寳郎在武功大夫之東並北向西上樞宻都承
㫖在簽書樞宻事院之西南承㫖在其南次副都承㫖
副諸房副承㫖又在其南内監臨武徳大夫以下至武
翼大夫在武功大夫之西武德郎以下至武翼郎在其
南次修武郎次秉義忠翊保義郎又在其南每等重行
異位並北向東上立定舍人揖躬通班賛大起居訖皇
帝乗輦樞宻樞宻都承㫖至諸房副承㫖知客省事至
簽書東上閤門官分左右前導餘並先退(文德殿两朶/殿侍立舎人)
(赴侍/立位)輦降東階垂拱殿門外禁衛諸班親從迎駕自賛
常起居至文德殿後閤皇帝降輦入後閤樞宻以下前
導官并帶御器械官分東西就殿上侍立位宣賛東上
閤門官以下並就殿下位立(宣賛東上閤門官在大班/之北稍東西向賛拜於侍)
(立舎人前立宣賛舎人在宣舞閤門官之北對立舎人/在其西並横街之南北自對立餘舎人在横街之北稍)
(東西向北上引班舎人在東西班首之北相/向立賛殿中侍御史舎人在其班北向西上)舎人傳警
四色官二人趨就殿下稱警東上閤門附内侍進班齊
牌皇帝出自後閤殿上鳴鞭禁衛諸班親從及輿輦下
應奉人鐘鼓樓節級以下迎駕自賛常起居(輿輦下人/起居訖升)
(朶殿/立)内侍承㫖索扇扇合皇帝即御座簾卷内侍又賛
扇開殿下鳴鞭鑪烟升舎人就位賛殿内外執儀人四
拜起居次鐘鼓樓上雞唱次舎人揖殿中侍御史大起
居訖揖分東西由文武班後趨就對立位(對立位在两/省分南與北)
(班/齊)次舎人引左右金吾將軍由東西黄道赴起居位大
起居引班首出班(右金吾/身躬)躬奏云軍國内外平安歸位
又賛再拜賛各祇候直身立揖分東西由黄道趨就押
仗位對立(押仗位在繖扇南/稍前東西相向)宣賛舎人退近南當庭中
北向立對立舎人退於西階下東向立引班舎人各揖
三公親王以下躬宣賛舎人通文武百僚宰臣姓名(三/公)
(親王等為班首通其/官姓名親王不通姓)以下起居引班舎人引班首以下
横行北向(两省官學士侍制上將軍/以下依舊東西相向立)舎人揖躬東上閤
門官賛大起居引班首出班至儀石北俯伏跪奏云文
武百僚宰臣某官臣姓名等孟春之吉(仲冬月同夏秋/冬各隨月言)
伏惟皇帝陛下膺受時祉與天無窮臣等無任歡呼抃
蹈之至俯伏興引歸位揖躬東上閤門官賛再拜搢笏
舞蹈再拜賛各祇候直身立揖宰相執政官升殿(並升/自東)
(階中書郎/升自西階)宣賛東上閤門官隨升東階各歸侍立位餘
官卷班分東西由黄道出轉對門吏部左右選刑部侍
郎大理卿押仗殿中監各就位(押仗殿中監在繖扇前/近北西向轉對官在左)
(諫議大夫之南吏部左選刑部侍郎大理卿又在其南/為一列吏部左選侍郎在右諫議大夫之南與左選侍)
(郎對/立)立定左右選侍郎搢笏出班藉出笏置藉笏上次
两省官(奏殿内無事/給事中未退)次侍從官次金吾衛上將軍以下
分東西由黄道出舎人引轉對官於奏事位立揖躬賛
拜門下侍郎進當御座前躬承㫖退臨折檻稍東西向
立轉對官再拜引班首出班躬奏云臣等次當轉對所
有管見已詣東上閤門上進干犯宸嚴無任戰懼屏營
之至門下侍郎稱所奏知退還侍郎位引轉對官舞位
揖躬賛再拜隨拜三稱萬嵗賛各祇候直身立卷班由
西道出(如已投文字後内員以故不赴即一員/奏事如班首之儀若俱有故即不出班)次吏部
左右選刑部侍郎大理卿次殿中侍御史並對揖分東
西由黄道出(如班内有失儀官右班則左弹之左班則/右弹之若左右俱有俟左弹訖復位次右)
(弹之如執政官以上有即左右合班班首出班奏弹若/左右班及執政官以上同時俱有即皆合班奏弹如失)
(弹及自失儀者左右班互弹之即被弹者不得復弹元/糾之人其奏弹准奏云班内有官失儀見别具奏陳餘)
(並如轉對官奏事及/門下侍郎宣答之儀)次舎人引給事中於奏事位立揖
躬奏云殿内無事賛祇候由西黄道出次引起居郎舎
人於奏事位立皆揖躬賛祇候分東西由黄道出内侍
承㫖索扇扇合簾降皇帝降座殿上鳴鞭内侍又賛扇
開殿下鳴鞭至殿後升輦侍衛如來儀舎人當殿承㫖
傳四色官趨赴宣制石南稱奉敕放仗押殿中監金吾
將軍皆再拜訖退各就次引文武百僚於殿門外階下
謝茶酒(奏事及侍/立官免謝)皇帝垂拱殿坐三省樞宻院及百僚
奏事如儀(稱三省者謂宰相門下中書侍郎尚書左右/丞稱樞宻者謂知同知簽書樞宻院事自九)
(月一日至二月終/過殿不引上殿班)
　
　
　
　
　政和五禮新儀卷一百三十九
欽定四庫全書
　政和五禮新儀卷一百四十
　　賔禮
　　　紫宸殿望叅儀
垂拱殿皇帝將出宫讀奏目官在殿庭之南宣奏引班
對立舎人在其南簿書官在舎人之西少絶覺察失儀
提㸃使臣在其南並北向(舎人以西為上簿書官以東/為上通事舎人以下兼簿書)
(官者歸本/班餘凖此)宣賛舎人立班前西向東上閤門附内侍進
班齊牌皇帝出宫守踏道行門禁衛諸班親從迎駕自
賛常起居皇帝服鞾袍坐鳴鞭舎人先賛讀奏目官以
下大起居(如殿上傳㫖常起居讀奏目官以下至/行門並常起居讀奏目官升降自東階)次知
内侍省事(帶御器械官公服/鞾笏綴内侍班)次御前忠佑馬歩軍都軍
器頭以下次殿前都指揮使至諸軍副指揮使次駙馬
都尉(係正位即/歸本班)次選前司諸軍員僚次宗室將軍以下
逐班先面西立俟班到横行起居次行門指揮使起居
(行事退大起/居止四拜)俟舎人南階下直身奏班絶皇帝降座鳴
鞭詣紫宸殿後幄排立諸班親從迎駕自賛常起居初
垂拱殿起居班將軍紫宸殿樞宻以下大班入就位知
同知簽書樞宻院事在儀石之南北向東上知同知入
内内侍省事在知樞宻事院之東南知客省事至知西
上閤門事在其南次簽書客省事至簽書西上閤門事
次閤門通事舎人次閤門祇候次看班祇候又在其南
内符寳郎在簽書客省事之西六尚局勾管官在同知
入内内侍省事之東典御在其南奉御又在其南通侍
中侍中衛左武大夫在知樞宻院事之南稍東中亮拱
衛左武郎在左武大夫之東稍却每等重行異位並北
向西上觀文殿大學士學士資政殿大學士翰林學士
承㫖翰林學士資政端明殿學士龍圖閣學士在簽書
樞宻院事之西南(觀文殿學士以下稍却翰/林學士承㫖以下又稍却)直學士在
其南(與知入内内/侍省事班齊)侍制又在其南樞宻都承㫖在直學
士之西承㫖在其南次副都承㫖次副承㫖諸房逐房
副承㫖又在其南正侍中亮拱衛左武大夫在簽書樞
宻院事之南稍西中衛右武郎在右武大夫之西稍却
每等重行異位並北向東上武功大夫在六尚局勾管
官之東武功郎在其東次敦武郎次從義忠訓成忠郎
又在其東和安大夫至翰林良醫在武功大夫之南少
絶和安郎至翰林醫正在其東每等重行異位並西向
北上武徳大夫至武翼大夫在樞宻都承㫖之西武德
郎至武翼郎在其西次修武郎次秉義忠翊保義郎又
在其西每等重行異位並東向北上翰林醫學官在殿
庭南稍東西上翰林待詔藝學士在殿庭南稍西東上
皆北向(各視本班/祇候稍却)宣賛舎人在班前西向對立舎人在
班前東向立定東上閤門附内侍進班齊牌皇帝御紫
宸殿坐鳴鞭宣賛舎人揖樞宻以下躬與對立舎人皆
北向通班大起居訖再鳴鞭樞宻直學士自西階升殿
侍立知引進司東上閤門官以下殿庭東西向侍立(若/無)
(進奉引進/司官先出)宣賛舎人各歸位餘官分班出次東上閤門
官引親王就位揖躬進(如大起居揖而出餘凖此若殿/上傳旨常起居即親王以下至)
(馬歩軍員僚/並常起居)次馬歩軍都指揮使至諸軍副指揮使次
開府儀同三司(宗室在班/前别班入)次馬歩軍員僚起居訖三公
以下文武百僚門外序班立定先殿中侍御史入側宣
大起居訖分班歸覺察位(殿中侍御史二員在两省/班之南各少却東西相向)舎
人二員各立其後(左同殿中侍御史覺察訖復/位右自外入覺察訖同出)知引進
司東上閤門官以下退立東階下對立舎人對立西階
下宣賛舎人退近南當庭中立舎人分引两省官入次
舎人二員一員門外引三公以下及左班東入一員引
三少以下及右班西入殿庭東西相向立(以上至親王/邉班並側宣)
(大遼國及髙麗使副/凖此餘蕃國不側宣)揖躬宣賛舎人當殿通宰臣姓名
以下起居(三公通/某官)舎人分引班首以下横行北向(两省/官依)
(舊/立)三公左輔在儀石之西北稍東太宰在其南次尚書
左丞次特進次六曹尚書左丞次特進次六曹尚書至
光禄大夫次六曹侍郎開封尹至大司成(開封尹以/下稍空)次
太常卿至中大夫次殿中少監至中散大夫次七等少
卿至奉直大夫次尚書左右司員外郎至朝奉大夫次
六曹諸司員外郎至朝奉郎次太常丞至承議郎次開
封知縣至奉議郎次太史局正至通直郎又在其南御
史大夫在光禄大夫之東中丞在其南次侍御史監察
御史又在其南太子三師在御史大夫之東(與執政/官班齊)太
子三少在其南次賔客詹事次左右庶子以下又在其
南每等重行異位並北向西上三少右弼在儀石之北
稍西少宰在其南次尚書右丞次大尉節度使次節度
觀察留後觀察使次防禦使次團練使次刺史又在其
南每等重行異位並北向東上門下侍郎在尚書左丞
之東左散騎常侍在其東次給事中左諫議大夫次起
居郎左司諫符寳郎左正言又在其東每等重行異位
並西向北上在中書左丞之西右散騎常侍在其西次
中書舎人右諫議大夫次起居舎人右司諫正言又在
其西每等重行異位並東向北上宣賛舎人揖左班近
前自班後詣東階下立(門下中書侍郎押班並立左丞/西餘官押班止依並垂拱殿四)
(參凖/此)引班舎人班前對立揖躬東上閤門官賛拜班首
以下大起居訖揖宰相執政官分東西升殿(樞宻直學/士下殿出)
賛拜東上閤門官還立位引班舎人退餘官分出次两
省官出次殿中侍御史對揖出(有失儀/弹奏)知引進司東上
閤門官以下還侍立位次引見謝辭班宣奏賛對舎人
稍南相向立進奉自西入陳於殿庭列定賛文武常起
居訖(牽馬者/不拜)門下侍郎於折檻東西向立對立舎人當
殿躬奏某官姓名進奉訖復對立位(諸蕃國云/某國進奉)門下侍
郎曰進奉出還侍立位文武應諾員僚引進奉從東側
門出宣對立舎人復位合班躬奏無事卷班西出皇帝
降座鳴鞭知引進司東上閤門官以下並奏班出皇帝
復御垂拱殿三省樞宻及百僚奏事如儀舎人一員立
殿門屏東俟班退南陛階下直身奏閤門無公事皇帝
降座還内
　
　
　政和五禮新儀卷一百四十
欽定四庫全書
　政和五禮新儀卷一百四十一
　　賔禮
　　　垂拱殿四參儀
垂拱殿皇帝將出宫讀奏目官以下横行序立如望參
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居皇帝御垂拱殿坐鳴
鞭讀奏目官宣賛引班對立舎人簿書官覺察失儀提
㸃使臣常起居(讀奏目官升/降自東階)次知内侍省事以下(知内/侍省)
(事以下起居訖於東朶殿侍/立至宰臣執政官升殿退)次御前忠佐馬歩軍都軍
頭以下次殿前都指揮使至諸軍副指揮使次駙馬都
尉(係正任即/歸本班)次在内王府官(該級宰相班者/即出赴外班)次殿前諸
司軍員僚次宗室將軍以下並逐班面西立俟班到横
行起居行門指揮使起居訖引樞宻以下大班就位知
同知簽書樞宻院事在儀石之南北向東上知同知入
内内侍省事在樞宻之東南知客省事至知西上閤門
事在其南次簽書客省事至簽書西上閤門事次閤門
通事舎人次閤門祇候次看班祇候又在其南六尚局
勾管官在同知入内内侍省事之東典御在其南奉御
又在其南殿中省主簿在奉御之南稍西(與通事舎/人班齊)内
符寳郎在簽書客省事之西在内監臨及殿庭祇應通
侍中侍中衛左武大夫在知樞宻院事之南稍東武功
大夫在其南次武功郎次敦武郎次從義忠訓成忠郎
又在其南中亮拱衛左武郎在左武大夫之東稍却每
等重行異位並北向西上觀文殿大學士學士資政殿
大學士翰林學士承㫖翰林學士資政端明殿學士龍
圖閣學士在簽書樞宻院事之西南(觀文殿學士以下/稍却翰林學士承)
(㫖以下/又稍却)直學士在其南(與知入内内/侍省事班齊)侍制又在其南樞
宻都承㫖在直學士之西承㫖在其南次副都承㫖次
副承㫖諸房逐房副承㫖又在其南在内監臨及殿庭
祇應正侍中亮拱衛左武大夫在簽書樞宻院事之南
稍西武德大夫至武翼大夫在其南次武德郎至武翼
郎次修武郎次秉義忠翊保義郎又在其南中衛右武
郎在右武大夫之西稍却翰林天文保義郎又在其南
中衛右武郎在右武大夫之西稍却翰林天文在保義
郎之西每等重行異位並北向東上宣賛舎人立班前
西向揖樞宻以下躬通班常起居訖(如連假三日以/上即大起居)樞
宻自西階升殿侍立知東上閤門官以下殿庭東西向
侍立宣賛舎人各歸位餘官分班出次東上閤門官引
親王就位退(如大起居揖而出若殿上傳㫖起居即/親王以下至馬歩軍員僚並常起居)次
馬歩軍都指揮使至諸軍副指揮使次開府儀同三司
(宗室在班/前别班入)次馬歩軍員僚起居訖三公以下文武百僚
門外序班立定先殿中侍御史入側宣大起居訖分班
歸覺察位(殿中侍御史二員在两省/班之南少却東西相向)舎人二員各立其
後(左同殿中侍御史覺察訖復位右/自外入覺察訖同出復其位向)知東上閤門官以
下退立東階下對立舎人退立西階下宣賛舎人退近
南當庭中立舎人分引兩省官入次舎人二員一員門
外引三公以下及左班東入一員引三少以下及右班
西入殿庭東西相向立揖躬宣賛舎人當殿通宰相姓
名以下起居(三公通/某官)舎人分引班首以下横行北向(两/省)
(官依/舊立)三公左輔在儀石之北稍東太宰在其南尚書左
丞又在其南特進在儀石之南六曹尚書在其南次六
曹侍郎開封尹殿中監大司成(開封尹以/下稍空)次太常卿至
秘書監次殿中少監至秘書少監次七等少卿至都水
使者次尚書左右司員外郎至開封府左右司錄次六
曹諸司員外郎至殿中丞又在其南御史大夫在光禄
大夫之東中丞在其南侍御史監察御史又在其南太
子三師在御史大夫之東(與執政/官班齊)太子三少在其南(與/尚)
(書班/齊)次賔客詹事次左右庶子以下又在其南每等重
行異位並北向西上三少右弼在儀石之北稍西少宰
在其南尚書右丞又在其南太尉在儀石之南稍西節
度使在其南次節度觀察留後觀察使次防禦使次團
練使次刺史又在其南每等重行異位並北向東上門
下侍郎在左丞之東左散騎常侍在其東次給事中左
諫議大夫次起居郎左司諫符寳郎左正言又在其東
每等重行異位並西向北上中書侍郎在右丞之西右
散騎常侍在其西次中書舎人右諫議大夫次起居舎
人右司諫右正言又在其西每等重行異位並東向北
上宣賛舎人引左班近前自班後詣東階下立引班舎
人班前對立揖躬東上閤門官賛拜班首以下大起居
訖揖宰相執政官令東西升殿賛拜東上閤門官還立
位引班舎人退餘官分出次两省官出次殿中侍御史
對揖出(有失儀/弹奏)次三省樞宻院奏事次知東上閤門官
以下還侍立位次引見謝辭班絶知東上閤門官以下
並退如有進奉宣賛舎人少退近南舎人引進奉西入
對立定揖文武躬員僚奏聖躬萬福賛各祇候員僚引
進奉當殿過東出宣賛對立舎人分東西出三省樞宻
及臣僚奏事畢舎人一員立殿門屏東俟班退南階下
直身奏閤門無公事皇帝降座鳴鞭
　政和五禮新儀卷一百四十一
欽定四庫全書
　政和五禮新儀卷一百四十二
　　賔禮
　　　紫宸殿日參儀
垂拱殿皇帝將出宫讀奏目官以下横行序立如望參
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居皇帝垂拱殿坐鳴鞭
讀奏目官宣賛引班對立舎人簿書官覺察失儀提㸃
使臣常起居(讀奏目官升/降自東階)次知内侍省事以下次御前
忠佐馬歩軍都軍頭以下次殿前都指揮使至諸軍副
指揮使次駙馬都尉(係正任即/歸本班)次在内王府官次殿前
司諸軍員僚次宗室將軍以下各逐班先面西立俟班
到横行起居次行門指揮使起居次舎人南階下直身
奏班絶皇帝降座鳴鞭詣紫宸殿後幄排立諸班親從
迎駕自賛常起居初垂拱殿起居班將畢紫宸殿樞宻
以下大班入就位知同知簽書樞宻院事在儀石之南
北向東上吏部戸部禮部尚書在知樞宻院事之南稍
東侍郎在其南在内監臨通侍中侍中衛左武大夫又
在其南中亮拱衛左武郎在左武大夫之東稍却左散
騎常侍在禮部尚書之東給事中左諫議大夫在其南
起居郎在其南開封尹大司成在左諫議大夫之東知
同知入内内侍省事在大司成之東知客省事至知西
上閤門事在其南次簽書客省事至簽書西上閤門事
次閤門通事舎人次閤門祇候次看班祇候又在其南
殿中監在同知入内内侍省事之東殿中少監在其南
次殿中丞次殿中省主簿又在其南六尚局勾管官在
殿中監之東典御在其南奉御又在其南太子三師在
六尚局勾管官之東(與執政/官班齊)太子三少在其南次賔客
詹事以下又在其南每等重行異位並北向西上兵部
刑部工部尚書在簽書樞宻院之南稍西侍郎在其南
内監臨正侍中亮拱衛在右武大夫之西稍却右散騎
常侍在工部尚書之西中書舎人右諫議大夫在其南
起居舎人又在其南御史大夫在右散騎常侍之西中
丞在其南侍御史又在其南觀文殿大學士學士資政
殿大學士翰林學士承㫖翰林學士資政端明殿學士
龍圖閣學士在御史大夫之西(觀文殿學士資政殿大/學士稍前觀文殿大學)
(士又/稍前)直學士在其南侍制又在其南樞宻都承㫖在直
學士之西承㫖在其南次副都承㫖次副承㫖諸房逐
房副承㫖又在其南每等重行異位並北向東上在内
監臨并殿庭祇應武功大夫在殿庭之内武功郎在其
東次敦武郎次從義忠訓成忠郎又在其東每等重行
異位並西向北上在内監臨并殿庭祇應武德大夫至
武翼大夫在殿庭之西武德郎至武翼郎在其西次修
武郎次秉義忠翊保義郎又在其西每等重行異位並
東向北上翰林天文在殿庭南稍西北面宣賛舎人在
班前西向對立舎人在班前東向東上閤門附内侍進
班齊牌皇帝御紫宸殿坐鳴鞭宣賛對立舎人揖樞宻
以下躬皆北向通班常起居訖(如連三日假以上及朔/望直假次日即大起居)
再鳴鞭樞宻并樞宻直學士自西階升殿侍立知引進
司東上閤門官以下殿庭東西向侍立宣賛對立舎人
各復位餘官分班出次東上閤門官引親王就位揖躬
退(如大起居揖而出若殿上傳㫖起居/即親王以下馬歩軍員僚並常起居)次馬歩軍都指
揮使至諸軍副指揮使次開府儀同三司次太尉次節
度使(上將軍特恩内殿起/居次節度使後入)次節度觀察留後觀察使(特/恩)
(綴節度使/班者稍却)次防禦團練使刺史(宗室本班前别班入/特恩綴别班者稍却)次
馬歩軍員僚次引見謝辭班次三公三少左輔右弼太
宰少宰門下中書侍郎尚書左右丞(以上逐班/並側宣)起居訖
(賛上殿并升東階樞/宻直學士下殿出)宣賛對立舎人稍南相向立進奉
自西入當殿庭列定賛文武常起居訖(牽馬者/不拜)門下侍
郎於折檻東西向立對立舎人當殿躬奏某官姓名進
奉訖復對立位(諸蕃國云/某國進奉)門下侍郎曰進奉從東側門
位文武應諾員僚引進奉從東側門出宣賛對立舎人
復位合班躬奏閤門無事卷班而出皇帝復御垂拱殿
三省樞宻及臣僚奏事如儀舎人一員立殿門屏東俟
班退南階下直身奏閤門無公事皇帝降座還内
　
　
　
　
　
　
　
　
　
　
　
　
　
　
　政和五禮新儀卷一百四十二
欽定四庫全書
　政和五禮新儀卷一百四十三
　　賔禮
　　　垂拱殿日參儀
垂拱殿皇帝將出宫讀奏目官以下横行序立如望參
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居皇帝御垂拱殿坐鳴
鞭讀奏目官宣賛引班對立舎人簿書官覺察失儀提
㸃使臣常起居(讀奏目官升/降自東階)次知内侍省事以下(知内/侍省)
(事以下起居訖於東朶殿侍/立至三省樞宻院升殿退)次御前忠佐馬歩軍都軍
頭以下次行門指揮使起居如𫝊宣前殿不坐俟行門
指揮使起居訖引班對立舎人二員引三公以下文武
官分東西以次入三公左輔在儀石之北稍東太宰在
其南門下中書侍郎尚書左右丞又在其南吏部户部
禮部尚書在儀石之南稍東侍郎在其南左散騎常侍
在禮部尚書之東給事中左諫議大夫在其南起居郎
又在其南(與起居舎/人輪入)開封尹大司成在左諫議大夫之
東知同知入内内侍省事在大司成之東知客省事至
知西上閤門事在其南次簽書客省事至簽書西上閤
門事次閤門通事舎人次閤門祇候次看班祇候又在
其南殿中監在同知入内内侍省事之東殿中省少監
在其南次殿中丞次殿中省主簿又在其南六尚局管
勾官在殿中監之東典御在其南奉御又在其南太子
三師在六尚局管勾官之東(與執政/官班齊)太子三少在其南
賔客詹事以下又在其南在内監臨并殿庭祇候應通
事中侍中衛左武大夫在吏部郎中南次武功大夫次
武功郎次敦武郎次從義忠訓成忠郎又在其南中亮
拱衛左武郎在左武大夫之東稍却每等重行異位並
北向西上三少右弼在儀石之北稍西少宰在其南知
同知簽書樞宻院事又在其南兵部刑部工部尚書在
儀石之南稍西侍郎在其南右散騎常侍在工部尚書
之西中書舎人右諫議大夫在其南起居散舎人又在
其南御史大夫在右散騎常侍之西中丞在其南侍御
史又在其南觀文殿大學士學士資政殿大學士翰林
學士承㫖翰林學士資政端明殿學士龍圖閣學士在
御史大夫之西(觀文殿學士資政殿大學士/稍前觀文殿大學士又稍前)直學士在
其南侍制又在其南樞宻都承㫖在直學士之西承㫖
又在其南在内監臨并殿庭祇應正侍中亮拱衛右武
大夫在兵部侍郎之南次武德大夫至武翼大夫次武
德郎至武翼郎次修武郎次秉義郎忠翊保義郎又在
其南翰林學士天文在保義郎之西中衛右武郎在右
武大夫之西稍却每等重行異位並北向東上宣賛舎
人在班前西向對立舎人在班前東向通班常起居訖
對立舎人西出(如連假三日以上及朔/望俱假次日即大起居)三省樞宻分東
西升殿奏事(三省樞宻如不奏事/至殿上侍立位即退)知東上閤門官以下
殿庭東侍立餘官分出次東上閤門官引親王就退位
(如大起居揖而出若殿上傳宣常起居/即親王以下至馬歩軍員僚並常起居)次殿前都指揮
使至諸軍副指揮使次開府儀同三司次殿前司諸軍
員僚次太尉次節度使(上將軍特恩内殿起/居訖次節度使後入)次節度觀
察留後觀察使(特恩綴節度/使班者稍却)次馬歩軍都指揮使次諸
軍副指揮使次防禦團練使次刺史次宗室將軍以下(宗/室)
(本班前别班入特/恩綴别班者稍却)次駙馬都尉(係正任者/依本班)次在内王府
官次見謝辭班絶知東上閤門官以下退如有進奉
宣賛舎人特南對立舎人引進奉西入對立定揖文武
躬員僚奏聖躬萬福賛各祇候員僚引進奉當殿過東
出宣賛對立舎人分東西出三省樞宻及臣僚奏事訖
舎人一員立殿門屏東俟班退南階下直身奏閤門無
公事皇帝降座鳴鞭
　
　
　
　
　
　政和五禮新儀卷一百四十三
欽定四庫全書
　政和五禮新儀卷一百四十四
　　賔禮
　　　崇政殿再坐儀
皇帝將出宫内侍𫝊排立樞宻都副承㫖知客省事以
下起居郎舎人及殿庭祇應官並西向立皇帝出宫諸
班親從迎駕自賛常起居(已起居者奏萬福帶/御器械官綴内侍班)次諸班
都虞侯以下奏聖躬萬福訖前導駕至殿分東西立皇
帝御崇政殿坐知内侍省事以下(知内侍省事同知簽/書省事帶御器械官)
(謝上殿侍立次閤/門班後餘本班後)樞宻院都副承㫖(諸房副承㫖以上/係後班殿祇應者)
(亦赴逐房副承/㫖權公事同)知客省事以下當直起居郎舎人(侍制/以上)
(充樞宻都承㫖及權起居郎/舎人即次知客省事以下)勾當皇城軍頭管勾(係正/任即)
(次管軍班若正任充/樞宻都承㫖者同)六尚局應奉官及殿庭祇應庫務
官一班(祗應庫闗武臣監官係承務郎以上并承節承/信郎次行門班行門不入次樞宻都承㫖又不)
(入次閤門班後如已/起居綴閤門奏萬福)次管軍臣僚並奏聖躬萬福次行
門指揮使等奏聖躬萬福各依位立(管軍臣僚勾當皇/城軍頭司行門并)
(諸班直以下如軍頭司無引見公事/并樞宻都副承㫖不奏事並不入)引告謝班先管軍
臣僚次改賜章服官班餘官如閤門别引公事以告謝
班次承㫖司傳奏公事次軍頭司公事次吏部引入次
呈試武藝人及校射等(並於吏部引/人畢呈試)次軍頭司奏
禀事次再引諸蕃國次進呈書籍物様等次宰臣執政
官及降麻臣僚告謝次管軍臣僚奏急速公事次承㫖
司奏事次當直起居郎舎人奏史事次引上殿班俟舍
人奏史事次引上殿班俟舎人奏門外無公事皇帝降
座如復御延和殿内侍省引呈公事次内侍省屏人奏
事次入内内侍两省屏人同奏事(如止延和殿内侍省/引呈公事於宰臣執)
(政官及降麻臣僚告謝班後引若屏人奏事於起/居郎舎人奏史事後入内内侍两省奏事又次之)奏事
畢舎人再奏無公事皇帝還内
　
　
　
　政和五禮新儀卷一百四十四
欽定四庫全書
　政和五禮新儀卷一百四十五
　　賔禮
　　　崇政殿假日起居儀
皇帝將出宫内侍𫝊排立皇帝出宫先帶御器械官(窄/衣)
(不/賛)次守踏道行門禁衛諸班親從迎駕自賛常起居皇
帝御崇政殿坐讀奏目官宣賛對立舎人簿書官覺察
失儀提㸃使臣(繫/鞵)常起居(讀奏目官升/降自東階)次知内侍省事
以下(並窄衣簽書省事以上由東朶殿升殿侍/立餘東朶殿侍立至宰相執政官升殿退)次殿前
都指揮使至捧日天武四廂都指揮使次衛親軍馬歩
軍都指揮使至龍神衛四廂都指揮使次御前忠佐馬
歩軍都軍頭以下次軍頭司祇候員僚(並窄/衣)次行門指
揮使並常起居宣賛舎人引三公左輔以下西向立對
立舎人引三少右弼以下東向立俟行門指揮使起居
訖俱引横行北向立三公左輔在殿階之南稍東太宰
在其南門下中書侍郎尚書左右丞又在其南知同知
入内内侍省事在右丞之東南知客省事至知西上閤門
事在其南次簽書客省事至簽書西上閤門事次閤門
通事舎人次閤門祇候次看班祇候又在其南殿中監
在同知入内内侍省事之東殿中少監在其南次殿中
丞次殿中省主簿又在其南六尚局管勾官在殿中監
之東典御在其南奉御又在其南在内監臨通事中侍
中衛左武大夫在殿庭之南稍東(與知客省/事班齊)武功大夫
在其南次武功郎次敦武郎次從義忠訓成忠郎又在
其南中亮拱衛左武郎在左武大夫之東稍却當直起
居郎在左武郎之東(與左武大/夫班齊)每等重行異位並北向
西上三少右弼在殿階之南稍西少宰在其南知同知
簽書樞宻院事又在其南樞宻直學士在簽書樞宻院
事之西南樞宻都承㫖在樞宻直學士之西承㫖在其
南次副都承㫖次副承㫖諸房逐房副承㫖又在其南
在内監臨正侍中亮拱衛右武大夫在殿庭之南稍西
武德大夫至武翼大夫在其南次武德郎至武翼郎次
修武郎次秉義郎忠翊保義郎又在其南中衛右武郎
在右武大夫之西稍却當直起居舎人在右武郎之西
(與起居/郎輪入)每等重行異位並北向東上(勾當皇城軍頭司/在内監臨武功大)
(夫以下殿庭祇應庫務官從義郎以下並繫鞵内勾當/皇城軍頭司係正任鞾笏依前殿班入再坐奏萬福在)
(管軍之次别班祇候軍監官係/承務郎以上升繫鞵綴大班)宣賛舎人在班前東向
宣賛舎人賛常起居訖三省樞宻分東西升殿奏(三省/樞宻)
(如不奏事殿/下趨殿子)知東上閤門以下殿庭東侍立餘官退次
東上閤門官引親王就位退次宗室開府儀同三司次
節度使次莭度觀察留後觀察使次防禦團練使刺史
次將軍以下次駙馬都尉(係正位者/依大班)並鞾笏逐班常起
居次引見謝辭班知客省事以下退次引進奉如垂拱
殿四參儀三省樞宻奏事退次引上殿班次管軍臣僚
奉急速公事次承㫖司奏事次起居郎舎人奏史事班
絶有雜公事臨軒先引謝上殿侍立官次告謝班先管
軍臣僚次改賜章服官次餘官如東上閤門别引公事
次告謝班後次承㫖司傳送公事次軍頭司公事次吏
部引人次呈試武藝人及校射等(並於吏部引/人畢呈試)次軍頭
司奏禀事次再引諸蕃國次進呈書籍物様等次宰相
執政官及降麻臣僚告謝退舎人奏門外無公事皇帝
降座如復御延和殿内侍省引呈公事次内侍省屏人
奏事次入内内侍两省屏人同奏事畢舎人再奏無公
事皇帝還内若再出宫如前殿退御後殿再坐儀(内侍/省若)
(有公事奏呈先計會閤門若不隔過上殿班即後皇帝/自崇政殿起復坐延和殿奏呈若有上殿班後再出宫)
(於上殿班/前進呈)
　
　
　
　
　
　
　
　政和五禮新儀卷一百四十五
欽定四庫全書
　政和五禮新儀卷一百四十六
　　賔禮
　　　羣臣拜表儀
引賛官報宰相催班知班先引殿中侍御史一員入就
位次東上閤門御史臺分引文武朔參官及諸軍將校
次禮直官引三公以下至執政官各就位北向立三公
三少左輔右弼在東上閤門階下稍東太宰少宰在其
南門下中書侍郎尚書左右丞又在其南特進在門下
侍郎之南次六曹尚書至光禄大夫次六曹侍郎開封
尹至大司成(開封尹以/下稍空)次太常卿至中大夫次殿中少
監至中散大夫七等少卿至奉直大夫次左右司員外
郎至朝奉大夫次六曹諸司員外郎至朝奉郎次太
常丞至承議郎次開府知縣至奉議郎次太史局正
至通直郎又在其南觀文殿大學士學士資政殿大
學士翰林學士承㫖翰林學士資政端明殿學士閤
學士在光禄大夫之東(觀文殿學士資政殿大學士/稍前觀文殿大學士又稍前)
直學士在其南侍制又在其南御史大夫在閤學士
之東中丞在其南侍御史殿中侍御史監察御史又
在其南左右散騎常侍在御史大夫之東給事中中
書舍人左右諫議大夫在其南起居郎舍人左右
司諫符寶郎左右正言又在其南太子三師在右
散騎常侍之東(與執政/官班齊)太子三少在其南(與常侍/班齊)次賔
客詹事次左右庶子以下又在其南每等重行異位並
北向西上親王在東上閤門南階下稍西使相在其南
知同知樞宻院事又在其南太尉在同知樞宻院事之南
次節度使次節度觀察留後觀察使次防禦使次團練
使次刺史次武功大夫至武翼大夫次武功郎至武翼
郎次敦武郎次修武郎次諸軍副指揮使以下又在其南左
右金吾衛左右衛諸衛上將軍在節度使之西(諸衛上將/軍稍却)大
將軍在其南次將軍以下又在其南知客省事至知西上
閤門事在大將軍之西簽書客省事至簽書西上閤門
事在其南次閤門通事舎人次閤門祇候次看班祇候
又在其南通侍大夫至右武大夫在知西上閤門事之
西中亮郎至右武郎在其南樞宻院都承㫖在右武大
夫之西(視觀察留/後班齊)承㫖在其南次副都承㫖次副承㫖
諸房逐房副承㫖又在其南和安大夫至翰林良醫在
武翼大夫之西和安郎至翰林醫官正在其南每等重
行異位並北向東上禮直官引禮部郎中押表案至褥
位郎官於表案東西向立揖班首以下躬典儀曰拜賛
者承傳在位官皆再拜訖引禮部郎官於案上取表置
笏上案退引班首對立褥位各俯伏跪搢笏禮部官𫝊
表班道接表並出笏班首以表加笏上各俯伏興禮部
郎官歸本班引閤門官與班首對立各俯伏興搢笏班
首𫝊表閤門官接表並出笏閤門官以表加笏上各俯
伏興閤門官以表入進班首歸位閤門官入東上閤門
三公以下文武百僚退元日冬至賜茶酒舎人賛再拜
退(若元日冬至皇帝不御殿即親王宗室不赴三/公以下至執政官不分班以東為上餘如上禮)
　
　
　
　
　
　
　
　
　
　
　
　
　
　
　
　政和五禮新儀卷一百四十六
欽定四庫全書
　政和五禮新儀卷一百四十七
　　賔禮
　　　羣臣聽御札批荅儀
引賛官報宰相催班知班先引殿中侍御史一員入就
位次東上閤門御史臺分引文武朔參官及諸軍將校
次禮直官引三公以下至執政官各就北向立三公三
少左輔右弼在東上閤門南階下稍東太宰少宰在其
南門下中書侍郎尚書左右丞又在其南特進在門下
侍郎之南次六曹尚書至光禄大夫次六曹侍郎開封
尹至大司成(開封尹以/下稍空)太常卿至中大夫次殿中少監
至中散大夫次七等少卿至奉直大夫次左右司員外
郎至朝奉大夫次六曹諸司員外郎至朝奉郎次太常
丞至承議郎次開封知縣至奉議郎次太史局正至通
直郎又在其南觀文殿大學士學士資政殿大學士翰林
學士承㫖翰林學士資政端明殿學士閤學士在光禄大夫
之東(觀文殿學士資政殿大學士/稍前觀文殿大學士又稍前)直學士在其南待制
又在其南御史大夫在閤學士之東中丞在其南侍御
史殿中侍御史監察御史又在其南左右散騎常侍在
御史大夫之東給事中中書舎人左右諫議大夫在其
南起居郎舎人左右司諫符寳郎左右正言又在其南
太子三師在右散騎常侍之東(與執政/官班齊)太子三少在其
南(與常侍/班齊)次賔客詹事次左右庶子以下又在其南每
等重行異位並北向西上親王在東上閤門南階下稍
西使相在其南知同知樞宻院事又在其南太尉在知
樞宻院事之南次節度使次節度觀察留後觀察使次
防禦使次團練使次刺史次武功大夫至武翼大夫次武
功郎至武翼郎次敦武郎次修武郎次諸軍副指揮使
以下又在其南左右金吾衛左右衛諸衛上將軍在節
度使之西(諸衛上將/軍稍却)大將軍在其南次將軍以下又在
其南知客省事至知西上閤門事在大將軍之西簽書
客省事至簽書西上閤門事在其南次閤門通事舎人
次閤門祇候次閤門看班祇候又在其南通侍大夫至
右武大夫在知西上閤門事之西中亮郎至右武郎在
其南樞宻院都承㫖在右武大夫之西(視觀察留/後班齊)承㫖
在其南次副都承㫖次副承㫖諸房逐房副承㫖又在
其南和安大夫至翰林良醫在武翼大夫之西和安郎
至翰林醫正在其南每等重行異位並北向東上知東
上閤門官於班前西向立宣曰有制王公以下再拜宣
訖捧箱近前宰相至執政官展請訖引賛官捧御札或
批荅於東上閤門階上南向立搢笏宣讀訖降階西向
立三公以下再拜搢笏舞蹈再拜退(若批荅不允止再/拜更下舞蹈再拜)
　
　
　
　
　
　政和五禮新儀卷一百四十七
欽定四庫全書
　政和五禮新儀卷一百四十八
　　賔禮
　　　蕃國主來朝儀上
　　　　遣使迎勞
　　　　遣使戒見日
　　　　陳設
　　　　朝見
　　　　㑹蕃國主
　　　遣使迎勞
前一日有司設次於舘門之外道西南向其日使者至
掌次者引就次蕃主服其國服所司引立於東階下西
面(凡蕃主行止皆所司先/引制使皆謁者前導)使者朝服出次立於門西東
面從者執束帛立於使者之南蕃主至有司出門東西
面曰敢請事使者曰奉制勞某主(稱其/國名)有司入告蕃主
迎於館門之外東西面再拜使者與蕃主俱入使者升
自西階執束帛者從升立於使者之北俱東西蕃主升
立東階上西面執束帛者以帛授使者使者稱有制蕃
主將下拜使者曰有後敕蕃主再拜宣勞訖又再拜使
者降出蕃主送於館門之外西向再拜使者還蕃國主
入
　　　遣使戒見日
前一日有司設次於候館門之外道西南向其日使者
至掌次者引就次蕃主服其國服降立於東階下西面
蕃國諸官立於蕃主之後西向北上使者朝服出次立
於門西東面蕃國有司出門東西面曰敢請事使者曰
奉制戒某主見日有司入告蕃主出迎於館門外之東西
面再拜使者與蕃主俱入使者升自西階東面蕃主升
自東階西面使者稱有制蕃主再拜宣制曰某日見蕃
主又再拜使者降出蕃主送於館門之外西面再拜使
者還蕃國主入
　　　陳設
殿中監前期帥其屬尚舎張設垂拱大慶殿門之内設
御榻於大慶殿當中南向設東西房於御榻之左右稍
北設東西閤於殿後之左右殿上前楹施簾設香案於
丹墀螭階間大晟府展宫架之樂於殿庭横街之南設
協律郎位於宫架西北俱東向設大司樂押樂位於宫
架之前北向儀鸞司設文武百官等次於殿門之外又
設蕃國主次於宣德門外之西蕃國諸官次於其後尚
輦陳輿輦於龍墀繖扇於沙墀陳五輅於宫架之南列
御馬於龍墀在輿輦之後尚書兵部帥其屬設黄麾仗
於殿門之内外張旗幟典儀設文武百官位於殿庭又
設蕃主朝見位於宫架之北稍西北向蕃國諸官在其
後又設蕃主賜座位於御榻之東稍南設典儀位於丹
墀南稍東西向賛者三人在其後餘並如大慶殿元正
冬至大朝會儀
　　　朝見
其日所司引蕃國主及蕃國諸官至宣德門外次各服
其國服闢大慶門文武百官等集於次服朝服大樂正
帥樂工先入就位協律郎入就舉麾位大司樂入就押
樂位典儀帥賛者先入就位並如大慶殿元正冬至大
朝會之儀凡執事者以次入垂拱殿簾降東上閤門官
先引武功大夫以下至保義郎并副承㫖次通事舎人
以下六尚局典御奉内符寳郎次知内侍省以下次管
勾六尚局次通事大夫以下次知客省事以下次樞宻
都承㫖以下次知入内内侍省事以下立定皇帝將出
宫引知樞宻院事以下入就位如儀東上閤門附内侍
進班齊牌皇帝乗輦出殿上少駐簾卷殿下鳴鞭先輦
下應奉入行門指揮使禁衛諸班親從並自賛常起居
宣賛舎人揖樞宻以下躬赴當殿北向躬通樞宻某官
姓名以下大起居訖樞宻知客省事以下至簽書東上
閤門官樞宻都承㫖至諸房副承㫖分左右立以俟前
導六尚局應奉官侍立武功大夫以下易朝服歸侍立
餘位並先退管軍臣僚窄衣舎人賛四拜起居賛祇候
分左右引駕俟輦降東階垂拱殿門外禁衛諸班親從
自賛四拜起居至大慶殿後管軍臣僚易公服執杖於
殿階下分東西侍立皇帝降輦入西閤前導官易朝服
詣御榻前分左右侍立知樞宻院知客省事以下在東
同知簽書樞宻院事樞宻都承㫖至諸房副承㫖在西
帶御器械官及侍三閤門舎人以下兩朶殿立不當祇候
舎人並丹墀東階外立諸軍將校先入内外符寳郎奉
寳俱詣閤近次閤門御史臺太常寺四方館分引文
武百官殿門外序立並如大慶殿元正冬至大朝會之
儀内外符寳郎奉寳先出陳於御榻之左右禮直官舎
人引左輔版奏中嚴少頃又奏外辦皇帝服通天冠絳
紗袍簾卷大樂正令撞黄鐘之鐘右五鐘皆應殿上鳴
鞭禁衛諸班親從與輦下應奉人自賛四拜起居皇帝
御輿出西閤協律郎跪俯伏舉麾興工鼓柷作乾安之
樂(樂章俟國王朝日臨/時命詞臣撰後準此)皇帝出自西方内侍承㫖禮直
官舍人北向賛起儀將士就位四拜起居皇帝降輿升
御榻東上閤門官於榻前班北稍東西向賛殿上侍臣
樞宻以下再拜賛拜閤門官賛拜訖北向隨班再拜畢
西向賛各祇候皇帝南向坐簾卷内侍又賛扇開殿下
鳴鞭偃麾戛敔樂止爐煙升禮直官舎人引殿門外班
官分東西入宫架作正安之樂俱就位(分東西相/向序立)樂止
並如大慶殿元正冬至大朝會之儀通事舎人引蕃國
主立於大慶殿門南階下稍西蕃國諸官在其後並北
向東上(若諸蕃俱來朝以/國之大小為序)次禮直官通事舎人引班首
以下横行北向立(兩省官學士待制上將軍/以下依舊東西相向立)典儀曰再
拜賛者承傳在位官皆再拜搢笏舞蹈又再拜班首不
離位奏聖躬萬福典儀曰再拜賛者承傳在位官皆再
拜三公以下分東西相向立通事舎人引蕃國主入就
位(蕃國諸/官未入)蕃國主入門正安之樂作蕃國主至位樂止
通事舎人通某國蕃臣姓名見典儀曰再拜賛者承傳
蕃國主再拜舞蹈又再拜蕃國主不離位奏聖躬萬福
又再拜左輔承㫖揮詣蕃國主東北稱有制蕃國主再
拜宣制訖又再拜左輔回奏又承㫖降勞令升殿就座
蕃國主再拜通事舎人引蕃國主升殿樂作至階樂止
東上閤門官接引升至座後賛就座蕃主俯伏避席將
下拜左輔承㫖曰無下拜蕃國主復位再拜訖左輔回
奏又承㫖勞還館通事舎人引蕃國主降自西階樂作
出門復位樂止蕃國主再拜訖通事舎人引蕃國主出
樂作出門樂止初蕃國主就位通事舎人引蕃國諸官
以次入就位立定典儀曰再拜賛者承傳蕃國諸官俱
再拜舞蹈又再拜班首不離位奏聖躬萬福又再拜通
事舎人承㫖揮降自西階詣蕃國諸官東北稱勅㫖蕃
國諸官俱再拜宣㫖訖又再拜通事舎人回奏又承㫖
勞還館蕃國諸官俱再拜至蕃國主出通事舎人引蕃
國諸官以次出訖左輔進當御座前俯伏跪奏稱左輔
具官臣某言禮畢俯伏興羣臣俱降復北向就位典儀曰
再拜賛者承傳在位官皆再拜搢笏舞蹈又再拜訖分
東西侍立内侍承㫖賛扇扇合簾降鳴鞭大樂正令撞
㽔賔之鐘左五鐘皆應協律郎跪俯伏舉麾興工鼓柷
作乾安之樂皇帝降座閤門官賛殿上侍臣樞宻以下
再拜御輿入自東房還東閤侍衛如來儀内侍又賛扇
扇開偃麾戛敔樂止禮直官通事舎人引左輔版奏解
嚴文武百官退仗設如舊就位小休樞宻都承㫖以下
退如别儀
　
　
　
　
　
　
　
　
　
　政和五禮新儀卷一百四十八
欽定四庫全書
　政和五禮新儀卷一百四十九
　　賔禮
　　　蕃國主來朝儀下
　　　會蕃國主
有司排設偹大樂令設登歌於殿上二舞入立於鄼綴
之間並如大慶殿元正冬至朝會之儀尚醖設御酒尊
酒器於御座之東尚食設御茶牀於御座之西俱稍北
有司設羣官將尊酒器於殿下又設蕃國主座於御榻
之東稍南蕃國諸官位於東西朶殿餘並如大慶殿元
正冬至大朝會之儀閤門御史臺太常寺引班首以下
及蕃國主蕃國諸官各就位(分東西相/向序立)禮直官通事舎
人先引左輔版奏中嚴少頃又奏外辦皇帝服通天冠
絳紗袍簾卷大樂正令撞黄鐘之鐘右五鐘皆應殿上
鳴鞭皇帝御輿出東閤協律郎跪俯伏舉麾興工鼓柷
奏乾安之樂皇帝出自東房降輿即御座向南簾卷内
侍又賛扇扇開殿下偃麾戛敔樂止爐煙升禮直官通
事舎人引班首以下及蕃國主蕃國諸官横行北向(兩/省)
(學士待制上將/軍以下依舊)典儀曰再拜賛者承傳在位官皆再拜
隨拜三稱萬嵗引班首以下及蕃國主蕃國諸官分班
東西序立禮直官引殿中監少監升殿詣酒尊所内侍
進御茶牀次殿侍於横階南酧酒訖引班首以下及蕃國
主蕃國諸官横行北向立典儀曰再拜賛者承傳在位
官皆再拜三稱萬嵗禮直官通事舎人太常博士引班
首自東階升詣酒尊所北向立殿中監以爵授班首官
班首搢笏受爵詣御榻前少東西向立尚醖典御奉御
開爵殿中少監酌酒(凡進酒皆典御奉御/開爵殿中少監酌酒)禮直官太常
博士東上閤門官引班首升榻詣御座前躬進皇帝執
爵班首執盤虛跪興降榻以盤授殿中監班首執笏詣
御榻前俯伏跪(百僚/皆躬)奏稱文武百僚具官臣某等(詞俟/蕃國)
(主朝日時/命詞臣撰)臣等不勝大慶謹上千萬嵗夀俯伏興(百僚/直身)
(立/)引退降階復位典儀曰再拜賛者承傳在位官皆再
拜隨拜三稱萬嵗躬身左輔詣御榻前承㫖退西向宣
曰舉公等觴典儀曰再拜賛者承傳在位官皆再拜隨
拜三稱萬嵗引班首以下及蕃國主蕃國諸官分班東
西序立禮直官通事舎人太常博士引班首自東階升
至殿中監前北向立搢笏執爵升榻西向立皇帝舉第
一爵宫架作和安之樂止班首受虛爵訖虛跪興降榻
以爵授殿中監訖執笏引降階班首以下及蕃國主蕃
國諸官復北向就位典儀曰再拜賛者承傳在位官皆再
拜搢笏舞蹈又再拜(宗室遥郡刺史及武功大夫以/下并伎術官並退門外賜酒)禮
直官通事舎人引左輔自東階升進御榻前俯伏跪奏
稱左輔具官臣某官請延公王等升殿俯伏興降階復
位又引左輔詣御榻前躬身承㫖西向稱制典儀曰再
拜賛者承傳在位官皆再拜宣曰延公王等升殿典儀
曰再拜賛者承傳在位官皆再拜搢笏舞蹈又再拜禮
直官通事舎人引公王等以下升殿兩廊羣臣立於席
後殿中監升榻詣御座東西向進皇帝第二爵酒(第三/第四)
(爵進酒並如上儀每進酒舎人揖蕃國主蕃/國諸官文武臣僚興立席後進酒訖賛就座)登歌作某
樂飲訖樂止殿中監受虛爵殿上羣官就横行位不升
殿者於序後立舎人曰各賜酒典儀曰拜賛者承傳上
下羣臣皆隨拜三稱萬嵗舎人曰就坐羣官皆坐大官
令行羣官酒羣官搢笏受酒宫架作正安之樂文舞入
立宫架北觴行一周(凡酒廵同並/大官令奏)樂止尚食典御奉御
進食置御座前大官令設羣官食(凡食偏並/大官令奏)宫架奏天
下化成之舞三成止出殿中監進皇帝第三爵酒羣官
立於席後登歌作某樂飲訖樂止殿中監受虛爵舎人
曰就坐羣官皆坐大官令行羣官酒宫架作正安之樂
武舞入觴行一周樂止尚食典御奉御進食置御座前
大官令設羣官食宫架奏四夷來王之舞三成止出殿
中監進皇帝第四爵酒登歌作某樂大官令行羣官酒
並如第二爵之儀觴行一周樂止舎人曰可起百僚皆
立於席後引左輔進當御榻前俯伏跪奏稱左輔具官
臣某言禮畢俯伏興羣官俱降復位典儀曰再拜賛者
承傳在位官皆再拜搢笏舞蹈又再拜訖分東西序立
内侍承㫖索扇扇合簾降鳴鞭大樂正令撞㽔賔之鐘
左五鐘皆應協律郎跪俯伏舉麾興工鼓柷奏乾安之
樂皇帝降座御輿入自東房還東閤侍衛如來儀内侍
又賛扇扇開偃麾戛敔樂止禮直官通事舎人引左輔
版奏解嚴所司承㫖放仗在位官皆再拜退宣詞令於
横街南慰勞將士(隨詞逐/名唱喏)再拜退次大晟府樂工退(賜/酒)
(賛拜殿上舎/人殿下如儀)
　
　
　
　
　
　
　
　政和五禮新儀卷一百四十九
欽定四庫全書
　政和五禮新儀卷一百五十
　　賔禮
　　　紫宸殿大遼使朝見儀
　　　　陳設
　　　　起居
　　　　宴
　　　陳設
前期殿中監帥其屬尚舎張設紫宸垂拱殿門之内設
御座於殿上當中南向尚醖設御酒尊酒器於垂拱殿御
座之東尚食設御茶牀於御座之西俱稍北有司設羣
官酒尊酒器於垂拱殿下又設羣公座三公三少左輔
右弼太宰少宰在御座之東稍南知樞宻院事門下中
書侍郎尚書左右丞同知簽書樞宻院事在其東次觀
文殿大學士太子三少觀文殿學士資政殿大學士六
曹尚書翰林學士承㫖翰林學士資政端明殿學士閤
學士左右散騎常侍(三少以下稍却尚/書以下又稍却)次開封尹六曹
侍郎直學士又在其東太子三師在樞宻之南御
史大夫在散騎常侍之南中丞在直學士之南(各少/空)
並西向北上親王使相在御座之西稍南(使相/稍却)太尉在
其西次節度觀察留後觀察使又在其西大遼使副在
節度使之南(大遼使稍却/副使又稍却)舎利從人分位於兩廊其日
尚輦陳輿輦於紫宸東西朶殿及繖扇於階下尚書兵部
列黄麾角仗及殿中細仗於紫宸殿
　　　起居
垂拱殿皇帝將出宫讀奏目官以下横行立定如望叅
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居皇帝服鞾袍坐鳴鞭
讀奏目官以下常起居(讀奏目官升/降自東階)次知内侍省事以
下次御前忠佐馬歩軍頭以下次殿前都指揮使至諸
軍副指揮使次駙馬都尉(係正位即/歸本班)次殿前司諸軍員
僚次宗室將軍以下各逐班先面西立俟班到横行起
居次行門指揮使起居俟舎人南階下直身奏班絶皇
帝降座鳴鞭詣紫宸殿後幄排立諸班親從迎駕自賛
常起居初垂拱起居班將畢紫宸殿樞宻以下大班入
各就位並如望叅儀(武功大夫以下至保義郎并殿/庭祇應及在内監臨官並起居)舎
人傳稱警四色官趨赴殿庭稱警東上閤門附内侍進
班齊牌皇帝御紫宸殿坐鳴鞭平輦逍遥下應奉人朶
殿階下迎駕自賛常起居訖升赴平輦逍遥下立舎人
賛執仗人四拜起居次宣賛舎人揖樞宻以下躬興對
立舎人並北向通班起居訖(若值假三日以/上即大起居)再鳴鞭樞
宻以下分東西升殿侍立(樞宻並樞宻直學士升自西/階樞宻都副承㫖西出殿屏)
(外過由/東升)知客省事以下庭東侍立(其合升朶殿者升朶/殿侍立如起居在東)
(合在西朶侍立者由殿屏外赴侍立位宣賛出/對立舎人各復位使臣復排立位餘官分班)次東上
閤門官引親王就位揖躬退(如大起居揖而出若殿上/傳㫖常起居即親王以下)
(至馬歩軍員/僚並常起居)次侍衛親軍馬歩軍都指揮使至諸軍副
指揮使(勾管軍臣僚/升朶殿侍立)次開府儀同三司(宗室本班/前别班入)次馬
歩軍員僚三公以下百官門外序班立先殿中侍御史
入側宣大起居訖分班復覺察位舎人二員各立其後
(左同殿中侍御史覺察訖復/位右自外入覺察訖内同出)知客省事以下退立東階
下對立舎人退立西階下宣賛舎人退近當南庭中立
次舎人分引兩省官入次東上閤門官舎人詣門外引
班首以下分東西入殿庭東西相向(通直郎以上雖非/釐務及職事官並)
(赴/)立定(以上至親王/進班並側宣)東上閤門官揖躬宣賛舎人當殿
通宰臣(若三公即/通某官)姓名以下起居東上閤門官引班首
以下横行北向並如望叅儀宣賛舎人揖左班近前自
班後東階下立賛拜東上閤門官揖班首以下躬大起
居(如百僚不赴起居三省俟/大班退入側宣常起居)東上閤門官揖宰相執政
官升殿(並升自東階内中/書侍郎升自西階)宣賛東上閤門官復侍立位
引右班舎人由右班前出餘官分出殿中省押仗官復
押仗位(如百僚不赴起居隨樞宻班/樞宻已起居即隨宰相班)次兩省官出次殿
中侍御史對揖出(有失儀/彈奏)知客省事以下復侍立位宣
賛對立舎人各復位次館伴官入側宣大起居訖(於知/客省)
(事以下南稍東立俟賜國信使例物訖出若知客/省事以下館伴即東出接國信使俟見訖同出)接書
傳語知客省事官升殿引國信使副自外捧書迎入舎
人承受引天武舉禮物分東西入(列殿庭内/以東為上)國信使副
當殿立接書知客省事官降階至國信使前舎人入揖
國信使稍前跪進書匣知客省事官側身搢笏跪接出
笏起揖國信使復位立知客省事官執笏捧書匣升殿
暫授入内省官知客省事官搢笏捧至御座前進呈退
復授入内省官(接書知客省事官/退復殿上立位)天武常起居(牽馬捧/酒者止)
(應喏呼/萬嵗)入内省官發匣取書傳三省與樞宻同進讀殿
下引禮物出殿東偏門進書訖付入内省官各復侍立
位舎人與館伴副使(謂知客省事以/下充副使者)引國信使副至殿
東階下傳語知客省事官降階揖同升殿(知客省事官/於宰相北立)
(俟宣/回問)國信使當折檻北向立舎人揖國信使班稍前跪
傳大遼國主問聖躬傳事譯授舎人舎人當國信使班
前躬奏訖揖起復位立知客省事官詣御座前躬承㫖
近國信使班前西向立具宣問授傳事舎人揖國信使
稍前跪傳事譯授訖具回奏譯授舎人舎人當班前躬
奏如初揖起復位(如常有傳語回/問並如上儀)引降東階對見辭位
西向立揖躬舎人側宣引當殿大起居(奏聖躬萬福逐/次出班致詞並)
(傳事譯授舎人當班前躬身代奏非/漢服者拜譯並服本國儀後準此)班首出班謝面天
顔復位五拜又出班謝沿路館驛茶藥御筵傳宣撫問
復位五拜宣有勅各等第賜對衣衣著銀器鞍轡馬跪
受賜起五拜西次出舎人傳事引舎利分入當殿合班
大起居(傳事代/奏萬福)宣有勅各等第賜衣服東帶衣著銀器
分物跪受賜起五拜東出次舎人傳事引從人入當殿
合班四拜起居自奏聖躬萬福宣有勅各等第賜衣服
腰帶衣著銀器分物跪受賜訖再拜分出次樞宻直學
士下殿出舎人合班躬奏閤門無事卷班西出皇帝降
座鳴鞭知客省事以下排立使臣並卷班出舎人當殿
承㫖傳四色官趨赴殿庭稱奉勅放仗押仗官再拜訖
退
　　　宴
國信使以下服所賜衣帶舎利從人垂拱殿門外階下
立赴宴官鞾笏同國信使副於屏門外分東西南向立
諸司排當偹内侍傳牌立東上閤門附内侍奏班齊皇
帝出宫鳴鞭行門禁衛諸班親從迎駕奏聖躬萬福皇
帝即御座殿中監以下知客省事以下知内侍省事以
下帶御器械官二人六尚局應奉官祇應武功大夫以
下鬭班各奏聖躬萬福次管軍臣僚奏聖躬萬福各復
侍立祇應位次舎人引赴宴官并國信使副依東西座
位入當殿立定奏聖躬萬福訖賛各就座再拜賛就座
舎人分引升殿席前相向立(如無列國信使副再拜即/引下殿賛再拜賛就座)
次引舎利次從人並分入當殿賛各就座再拜賛就座
分引升兩廊次教坊使以下通班四拜起居次看琖人
謝升殿再拜内侍進御茶牀殿侍酧酒訖東上閤門官
詣御座前躬奏班首姓名以下進酒舎人分引殿上臣
僚横行北向賛再拜舎人引班首稍前東上閤門官接
引詣御座東北向搢笏殿中監奉盤醆授班首奉御啟
琖班首西向立殿中少監以酒注於醆班首捧酒詣御
座前躬進訖虛跪興以盤授殿中監出笏東上閤門官
引退舎人接引復位賛再拜舎人引班首稍前殿上臣
僚席前相向立東上閤門官接引班首詣御座前北向
搢笏殿中監授盤捧詣御座前西向立樂作皇帝飲訖
舍人分引臣僚横行北向東上閤門官引班首接琖訖少
退虛跪興授殿中監出笏引退舍人接引復位賛再拜舍
人賛各賜酒羣官再拜賛就座羣官俱立席後復賛就
座羣官俱坐酒初行羣官搢笏受酒先宰臣次百官皆
作樂尚食典御奉御進食大官令設羣官食(後凖/此)皇帝
再舉酒(自此並殿中/監少監進酒)羣官俱立席後樂作飲訖賛各就
座復行羣官酒樂作第三第四第五並如第二之儀若
宣示琖即隨所向東上閤門官以下揖稱宣示琖躬賛
就座若宣勸即立席後躬飲訖賛再拜内侍舉御茶牀
舎人引班首以下降階横行再拜搢笏舞蹈又再拜分
班出次舎利五拜次從人再拜並分出次教坊謝祇應
並再拜加賜茶酒殿中監以下知客省事以下知内侍
省事以下帶御器械官次尚局應奉官祇應武功大夫
以下次行門禁衛諸班親從教坊等逐班賛謝茶酒再
拜東上閤門官殿上側奏無事皇帝降座鳴鞭(常朝日/起居國)
(信使副次侍郎司員僚後先館伴使副次國信使副次/舎利從人並不入即門謝所賜者先館伴使副次國信)
(使副並殿門階上謝伴賜酒食官同館伴一班謝/當上夀儀日舎利從人賜衣服並殿門階下謝)
　
　
　
　
　
　
　
　
　
　
　政和五禮新儀卷一百五十
欽定四庫全書
　政和五禮新儀卷一百五十一
　　賔禮
　　　紫宸殿正旦宴大遼使儀
　　　　陳設
　　　　宴
　　　陳設
前期殿中監帥其屬尚舎張設紫宸殿門之内設御座
於殿上當中南向尚醖設御酒尊酒器於御座之東尚
食設御茶牀於御座之西俱稍北有司設羣官酒尊酒
器於殿下又設羣官座三公三少左輔右弼太宰少宰
在御座之東稍南門下中書侍郎尚書左右丞在其東
次觀文殿大學士太子三少觀文殿學士資政殿大學
士六曹尚書翰林學士承㫖翰林學士資政端明殿學
士閤學士左右散騎常侍(三少以下稍却尚/書以下又稍却)次開封尹
六曹侍郎直學士次大司成太子賔客詹事給事中中
書舎人左右諫議大夫待制太常卿大司樂宗正卿次
廂都指揮使軍都指揮使又在其東太子三師在左右
丞之南御史大夫在散騎常侍之南中丞在直學士之
南(各少/空)並西向親王使相在御座之西稍南(使相/稍却)樞宻
在其西次節度使次節度觀察留後觀察使次廂都指
揮使軍都指揮使又在其西太尉在樞宻之南左右金
吾衛諸左右衛諸衛上將軍在節度使之南諸衛上將
軍稍却大遼使副在上將軍之南(大遼使比節度使/稍却副使又稍却)防
禦團練使刺史在軍都指揮使之南(各少/空)並東向秘書
監以下并夏國使副在東朶殿都虞侯在其東並西向
北上(夏國使副/在南楹間)大將軍以下并髙麗交州使副在西朶
殿都虞侯在其西並東向北上(髙麗交州使/副在南楹間)指揮使分
位於東西廊大遼舎利從人各在其南夏國從人在東
廊舎利之南諸蕃使副首領髙麗交州從人溪洞衙内
指揮使在西廊舎利之南
　　　宴
垂拱殿皇帝將出宫讀奏目官以下横行序立如常儀
東上閤門附内侍進班齊牌皇帝出宫守踏道行門禁
衛諸班親從迎駕自賛常起居皇帝服鞾袍坐鳴鞭舎
人賛讀奏目官以下常起居應　赴宴官外起居並如
常儀(或值假應假日後殿起居官僚並鞾笏/赴起居帶御器械官案衣綴内侍班)殿中監以
下至簽書東上閤門官次第押班皇帝降座鳴鞭詣紫
宸殿後幄排立諸班親從迎駕自賛常起居御史臺引
殿中侍御史一員先入就位次赴宴官以下並以次入
殿庭東西相向立東上閤門附内侍進班齊牌皇帝紫
宸殿坐鳴鞭舎人引班首以下横行北向三公三少左
輔右弼太宰少宰在殿階之南稍東門下中書侍郎左
右丞在其南次六曹尚書次六曹侍郎開封尹大司成
(開封尹以/下稍空)次太常卿至秘書監次七寺卿至秘書少監
次七寺少卿至都水使者次左右司員外郎至開封府
左右司錄次六曹諸司員外郎至軍器少監又在其南
觀文殿大學士學士資政殿大學士翰林學士承㫖翰
林學士資政端明殿學士閤學士在工部尚書之東(資/政)
(殿大學士以上稍前觀/文殿大學士又稍前)直學士在其南待制又在其南
御史大夫在閤學士之東御史中丞在其南侍御史殿
中侍御史監察御史又在其南其左右散騎常侍在御
史大夫之東給事中中書舎人左右諫議大夫在其南
起居郎舎人左右司諫符寳郎左右正言又在其南太
子三師在散騎常侍之東(與執政/官齊)太子三少在其南賔
客詹事左右庶子以下又在其南每等重行異位並北
向西上親王使相在殿階之南稍西(使相/稍却)知同知簽書
樞宻院事在其南次太尉次節度使(與六曹/尚書齊)次節度觀
察留後觀察使次防禦使次團練使次刺史又在其南
左右金吾衛左右衛諸衛上將軍在節度使之西(諸衛/上將)
(軍稍/却)將軍以下在其南每等重行異位大遼使副在上
將軍之西(與節度使齊/副使稍却)並北向東上夏國使副在文官
班百官之南(副使/稍却)次諸軍將校次諸蕃首領夏國人從
(夏國人/從稍空)又在其南髙麗交州使副在武班百官之西(副/使)
(各稍/却)次諸將軍校次髙麗交州人從㳄溪洞衙内指揮
使又在其南每等重行異位俱北向(在東者以西為上/在西者以東為上)
立定知東上閤門官賛大起居班首出班俯伏跪致詞
訖俯伏興復位羣官再拜搢笏舞蹈又再拜賛各就座
再拜舎人分引升殿席前相向立案殿西廊官立於席
後次分引舎利入大起居賛各就座再拜賛就座分引
升兩廊次從人分入四拜起居餘如舎利儀次教坊使
以下通班大起居看琖人謝升殿垂拜訖内侍進御茶
牀殿侍酧酒訖知東上閤門官詣御座前躬奏班首姓
名以下進酒舎人分引殿上臣僚横行北向賛再拜舎
人引班首稍前知東上閤門官接引詣御座東北向搢
笏殿中監奉盤琖授班首殿中少監啟琖班首西向立
殿中少監以酒注於琖班首奉酒詣御座前躬進訖少
退虛跪興以盤授殿中監出笏知東上閤門官引退舎
人接引復位賛再拜舎人引班首稍前殿上臣僚席前相
向立知東上閤門官接引班首詣御座前北向搢笏殿
中監授盤捧詣御座前西向立樂作皇帝飲訖舎人分
引殿上臣僚横行北向知東上閤門官引班首接琖訖
少退虛跪興授殿中監出笏引退舎人接引復位賛再
拜舎人賛各賜酒羣官俱再拜賛各就座羣官俱立席
後復賛就座羣官俱坐酒初行羣官搢笏受酒先宰臣
次百官皆作樂(後準/此)皇帝再舉酒(自此並殿中/監少監進酒)羣官俱
立席後(凡舉御/酒準此)樂作飲訖舎人賛就座復行羣官酒皇
帝三舉酒如第二之儀尚食典御奉御進食大官令設羣
官食(後準/此)樂作次賜祇應臣僚酒食先管軍次殿中監
以下知客省事以下次知内侍省事以下帶御器械官
六尚局應奉官祇應武功大夫以下並内侍逐班賛謝
酒食拜訖各復位皇帝四舉酒如上儀樂工前致語初
致語羣官興立席後致語訖賛拜羣官皆再拜賛就座
樂合皇帝五舉酒樂工殿上奏樂庭下舞隊前致詞樂
作舞隊出知東上閤門官奏再坐時刻俟放隊訖内
侍舉御茶牀皇帝降座鳴鞭羣官退賜花有差再坐前
二刻御史臺東上閤門催班羣官帶花北向立定東上
閤門附内侍進班齊牌(知内侍省事以下並帶御器械/官先於垂拱殿迎駕奏聖躬萬)
(福謝花再拜紫宸殿後排立諸班/親從奏聖躬萬福自賛謝花再拜)皇帝詣紫宸殿行門
禁衛諸班親從迎駕自奏聖躬萬福自賛謝花再拜皇
帝即御座殿中監以下知客省事以下六尚局應奉官
祇應武功大夫以下立大班前奏聖躬萬福訖各復侍
立祇應位次赴宴官奏聖躬萬福謝花再拜(餘謝花/準此)又
賛各就座再拜賛就座舎人分引升殿席後相向立朶
殿兩廊官立於席後次分引舎利入當殿賛謝花再拜
賛各就座再拜賛就座分升兩廊次從人如舎利儀次
管軍臣僚奏聖躬萬福謝花次殿中監以下知客省事
以下六尚局應奉官祇應武功大夫以下謝花次教坊
使以下奏聖躬萬福自賛謝花内侍進御茶牀皇帝舉
酒樂工殿上奏樂庭下作樂皇帝再舉酒庭下樂作第
三第四並如上儀若宣示琖即隨所向知東上閤門官
以下揖稱宣示琖躬賛就座若宣勸即立席後躬飲訖
再拜内侍舉御茶牀舎人引班首以下降階横行北向
再拜搢笏舞蹈又再拜訖分班出次舎利五拜次從人
再拜並分出次教坊使以下謝祇應並再拜教坊使以
下謝恩又再拜如賜茶酒殿中監以下知客省事以下
知内侍省事以下帶御器械官六尚局應奉官祇應武
功大夫以下行門禁衛諸班親從教坊等逐班賛謝茶
酒再拜(教坊使以下起居并宴舞祇應謝恩並舎/人賛餘祇應作樂謝恩並教坊使副賛)知東
上閤門官殿上側奏無事皇帝降座鳴鞭
　
　
　
　
　
　
　
　政和五禮新儀卷一百五十一
欽定四庫全書
　政和五禮新儀卷一百五十二
　　賔禮
　　　紫宸殿大遼使辭朝儀
　　　　陳設
　　　　起居
　　　　宴
　　　陳設
前期殿中監帥其屬尚舎張設紫宸殿門之内設御座
於殿上當中南向尚醖設御酒尊酒噐於御座之東尚
食設御茶牀於御座之西俱稍北有司設羣官酒尊酒
器於殿下又設羣官座如大遼使朝見之儀
　　　起居
垂拱殿皇帝將出宫讀奏目官以下横行立定如望參
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居皇帝降座鳴鞭起居
班將畢内侍𫝊宣前殿不坐應人使見日紫宸殿起居
班並赴垂拱殿起居如儀(三省樞宻升殿奏事如不奏/事並侍立俟内殿起居班絶)
(殿中侍御史出降階/舎人奏閤門無公事)皇帝降座鳴鞭詣紫宸殿後幄排
立諸班親從自賛常起居
　　　宴
諸司排當偹赴宴官鞾笏入殿庭東西相向立東上閤
門附内侍進班齊牌皇帝紫宸殿座鳴鞭舎人賛館伴
使副常起居次引國信使副常起居(如三日以上即大/起居舎利同從人)
(四拜起居傳事譯授舎人/代奏萬福如見儀後準此)引西序節度使班舎人分引
赴宴官横行奏聖躬萬福訖賛各就座再拜舎人分引
升殿席前相向立次從人入逐班常起居賛各就座再
拜分引升兩廊次教坊使以下通班常起居次看琖人
謝升殿再拜内侍進御茶牀殿侍酧酒訖東上閤門官
當御座前躬奏班首姓名以下進酒舎人分引殿上臣
僚横行北向賛再拜舎人引班首稍前東上閤門官接
引詣御座東北向搢笏殿中監奉盤琖授班首奉御啟
琖班首西向立殿中少監以酒注於琖班首奉酒詣御
座前躬進訖虛跪興以盤授殿中監出笏東上閤門官
引退舎人接引復位賛再拜舎人引班首官稍前殿上
臣僚席前相向立東上閤門官接引班首詣御座東北
向搢笏殿中監授盤捧詣御座前西向立樂作皇帝飲
訖舎人分引臣僚横行東上閤門官引班首接琖訖少
退虛跪興授殿中監出笏引退舎人接引復位賛再拜
賛各賜酒羣官就位賛再拜羣官俱立席後復賛就位
羣官俱坐酒初行羣官搢笏受酒先宰相次羣官皆作
樂尚食典御奉御進食大官令設羣官食(後準/此)皇帝再舉
酒(自此並殿中/監少監進酒)羣官俱立席後樂作賛各就座行羣官
酒樂作第三第四第五並如第二之儀若宣示琖即隨
所向東上閤門官以下揖稱宣示琖躬賛就座若宣勸
即立席後躬飲訖賛再拜内侍舉御茶牀舎人揖班首
以下降階横行再拜搢笏舞蹈又再拜三省樞宻直學
士復升殿分東西侍立樞宻都副承㫖從東入亦升殿
侍立餘官并國信使副分出次舎利五拜次從人再拜
並分出次教坊謝祇應并再拜出如賜茶酒殿中監以
下知客省事以下知内侍省事以下帶御器械官六尚
局合應奉官祇應武功大夫以下次行門禁衛諸班親
從教坊等逐班賛謝茶酒再拜出知客省事以下宣賛
對立舎人復位引國信使副東入西向立舎人側宣引
當殿再拜班首出班致詞復位再拜宣有勅各等第賜
窄衣金束帶衣著銀器跪受訖五拜西出次舎利分入
閤各合班再拜宣有勅各等第賜衣服衣著銀器分物
跪受訖再拜分出國信使副自外服所賜衣帶再引東
入當殿再拜由東階升殿於折檻北向立(知客省事官/先於宰相後)
(近北立/俟宣㫖)傳語知客省事官詣御座前躬承㫖退近國信
使前西向立具宣傳語受傳事舎人揖國信使稍前跪
傳事譯授訖揖起復位傳語知客省事官還殿上侍立
位次捧書知客省事官搢笏知入内省官捧書匣授知
客省事官詣御座前躬進呈訖近國信使前西向立揖
國信使稍前跪知客省事官以書匣跪付國信使知客
省事官出笏起復位揖國信使起復位引降東階西出
國信使副將至殿南階宣賛對立舎人合班躬奏閤門
無事卷班西出知客省事以下出皇帝降座鳴鞭宰相
以下退
　
　
　
　
　
　
　
　
　
　
　政和五禮新儀卷一百五十二
欽定四庫全書
　政和五禮新儀卷一百五十三
　　賔禮
　　　崇政殿假日大遼使朝見儀
　　　　陳設
　　　　起居
　　　　宴
　　　陳設
前期殿中監帥其屬尚舎張設崇政殿設御座於殿上
當中南向尚醖設御酒尊酒器於御座之東尚食設御
茶牀於御座之西俱稍北有司設羣官酒尊酒器於殿
下又設羣官座如紫宸殿大遼使朝見之儀
　　　起居
皇帝將出宫内侍傳排立皇帝服鞾袍出宫先帶御器
械官(窄/衣)尚輦局官(公服/繫鞾)迎駕常起居(不/賛)平輦逍遥下應
奉人守踏道行門禁衛諸班親從迎駕自賛常起居皇
帝延和殿升輦鳴鞭至崇政殿降輦坐鳴鞭讀奏目官
宣賛舎人簿書官覺察失儀提㸃使臣(鞾/笏)常起居(讀奏/目官)
(升降自/東階)次知内侍省事以下(公服繫鞵簽書省事以上/由東朶殿升殿侍立餘東)
(朶殿侍立至宰相/執政官升殿退)次殿前都指揮使至捧日天武四廂
都指揮使次侍御親軍馬歩都指揮使至龍神衛四廂
都指揮使(並窄衣/執仗子)次御前忠佐馬歩軍都以下次軍頭
司祇候員僚(並窄/衣)次行門指揮使起居次舎人引三公
以下東西相向立俟行門指揮使起居訖引横行三公
左輔在殿階之南稍東次太宰在其南次門下中書侍
郎尚書左右丞次吏部禮部尚書次侍郎又在其南左
散騎常侍在禮部尚書之東當直起居郎在其南開封
尹在左散騎常侍之東(與侍郎/班齊)知同知入内内侍省事
在開封尹之東知客省事至知西上閤門事在其南次
簽書客省事至簽書西上閤門事次閤門通事舎人次
閤門祇候次看班祇候又在其南殿中監在同知入内
内侍省事之東殿中少監在其南次殿中丞次殿中省
主簿又在其南六尚局管勾官在殿中監之東典御在
其南奉御又在其南太子三師在六尚局官之東(與執/政官)
(班/齊)太子三少在其南在内監臨并殿庭祇應通事中侍中衛
左武大夫在吏部侍郎之南次武功大夫次武功郎次
敦武郎次從義忠訓成忠郎又在其南中亮拱衛左武
郎在左武大夫之東稍却每等重行異位並北向西上
三少右弼在殿階之南稍西少宰在其南次知同知簽
書樞宻院事次兵部工部尚書次侍郎在其南右散騎
常侍在工部尚書之西當直起居舎人在其南御史大
夫在右散騎常侍之西中丞在其南觀文殿大學士資
政殿大學士翰林學士承㫖翰林學士資政端明殿學
士閤學士在御史大夫之西(觀文殿學士以下稍却翰/林學士承㫖以下又稍却)
直學士在其南樞宻都承㫖在學士之西承㫖在其南
次都承㫖次副承㫖諸房逐房副承㫖又在其南在内
監臨及殿庭祇候應正侍中亮拱衛右武大夫在兵部
侍郎之南次武徳大夫至武翼大夫次武徳郎至武翼
郎次修武郎次秉義忠翊保義郎又在其南中衛右武
郎在右武大夫之西稍却每等重行異位並北向東上
宣賛對立舎人在班前東西相向(勾當皇城軍頭司在/内監臨武功大夫以)
(下殿庭祇應庫務官從義郎以下並繫鞵勾當皇城軍/頭司係正任依前殿班入祇應庫關使臣並官係承務)
(郎以上亦繫/鞵綴大班)常起居訖三省樞宻分東西升殿奏事(三/省)
(樞宻如不奏事/下殿趨閤子)知客省事以下殿庭東侍立餘官退次
東上閤門官引親王就位退次宗室開府儀同三司次
節度使次節度觀察留後觀察使次防禦團練使刺史
次宗室將軍以下次駙馬都尉(係正任者/依本班)赴宴觀察事
以上(依前殿/班次)並鞾笏逐班常起居俟起居班絶知客省
事以下退次三省樞宻奏事畢知客省事以下復侍立
位宣賛對立舎人各復位三省樞宻升殿侍立次館伴
官入大起居(於知客省事以下南稍東立俟賜國信使/例物訖出若知客省事以下館伴即東出)
(接國信使俟/見訖同出)接書傳語知客省事官升殿(於執政官/南階東立)引
國信使副自外捧書匣入舎人承受引天武舉禮物入
(到殿庭内/以東為首)國信使副當殿立接書知客省事官降階至
國信使前舎人揖國信使稍前跪進書匣知客省事官
側身搢笏跪接出笏起揖國信使復位立知客省事官
執笏捧書匣升殿暫授入内省官搢笏捧至御座前進
呈畢復授入内省官(接書知客省事官/退復殿上立位)天武常起居(牽/馬)
(捧酒者止應/喏呼萬嵗)入内省官發匣取書傳三省與樞宻同進
讀殿下引禮物東出進書訖付入内省官各復侍立位
舎人與館伴副使(謂知客省事以/下充副使者)引國信使副至殿東
階下傳語知客省事官降階揖同升殿(知客省事官於/宰相北立俟宣)
(回/問)國信使當折檻北向立舎人揖國信使稍前跪傳大
遼國主問聖體傳事譯授舎人舎人當國信使班前躬
奏訖揖起復位立知客省事官詣御座前躬承㫖近國
信使班前西向立具宣問授傳事舎人揖國信使稍前
跪傳事譯授訖具回奏譯授舎人舎人當班前躬奏如
初揖起復位(若尚有傳語回/問並如上儀)引向東階赴當殿大起居
(奏聖躬萬福逐次出班致詞並傳事譯授舎人當班/前躬身代奏非漢服者拜舞並依本國儀後準此)班
首出班謝面天顔復位五拜又出班謝㳂路館驛茶藥
御筵傳宣撫問復位五拜宣有勅各等第賜對衣衣著
銀器鞍轡馬跪受賜訖五拜東出次舎人傳事引舎利
入殿大起居(傳事代/奏萬福)宣有勅各等第賜衣服束帶衣著
銀器分物跪受訖五拜東出次舎人傳事引從人入當
殿四拜起居(自奏聖/躬萬福)宣有勅各等第賜衣服腰帶衣著
銀器分物跪受賜訖再拜東出舎人奏門外無公事皇
帝降座鳴鞭歸後幄
　　　宴
國信使以下服所賜衣帶舎利從人於崇德殿門外階
下立赴宴官鞾笏同國信使副於屏門外分立諸司排
當偹内侍傳排立東上閤門附内侍奏班齊皇帝坐鳴
鞭行門禁衛諸班親從迎駕奏聖躬萬福次殿中監以
下知客省事以下知内侍省事以下帶御器械官六尚
局應奉官祇應武功大夫以下鬬班各奏聖躬萬福次
管軍臣僚奏聖躬萬福各復侍立祇應位次舎人引赴
宴官并國信使副依東西座位入當殿立定奏聖躬萬
福訖賛各就座再拜賛就座舎人分引升殿席前相向
立(如無宣問國信使副即/引下殿賛再拜賛就座)次引舎利次從人入當殿賛
各就位再拜賛就座引東廊次内侍進御茶牀殿侍酧
酒訖東上閤門官當御座前躬奏班首姓名以下進酒
舎人分引殿上臣僚横行北向賛再拜舎人引班首官
稍前東上閤門官接引詣御座東北向搢笏殿中監奉
盤琖授班首奉御啟琖班首西向立殿中少監以酒注
於琖班首奉酒詣御座前躬進訖虛跪興以盤授殿中
監出笏東上閤門官引退舎人接引復位賛再拜舎人
引班首稍前東上閤門官接引詣御座東北向搢笏殿
中監授盤捧詣御座前西向立皇帝飲訖東上閤門官
引班首接琖訖少退虛跪興授殿中監出笏引退舎人
接引復位賛再拜舎人賛各賜酒羣官再拜賛就座羣
官俱立席後復賛就座羣官俱坐酒初行羣官搢笏受
酒尚食典御奉御進食大官令設羣官食(後準/此)皇帝再舉
酒(自此並殿中/監少監進酒)羣官俱立席後飲訖賛各就座復行羣
官酒皇帝再舉酒並如第二之儀若宣示琖即隨所向
東上閤門官以下揖稱宣示琖躬賛就座若宣勸即立
席後躬飲訖賛再拜内侍舉御茶牀舎人引班首以下
降階横行再拜搢笏舞蹈又再拜分班出次舎利五拜
次從人再拜並東出如賜茶酒殿中監以下知客省事
以下知内侍省事以下帶御器械官六尚局應奉官祇
應武功大夫以下次行門禁衛諸班親從等逐班賛謝
茶酒再拜訖舎人奏門外無公事皇帝降座升輦鳴鞭
至延和殿降輦鳴鞭舎人再奏無公事皇帝還内
　
　
　
　
　
　
　政和五禮新儀卷一百五十三
欽定四庫全書
　政和五禮新儀卷一百五十四
　　賔禮
　　　崇政殿假日大遼使朝辭儀
　　　　陳設
　　　　起居
　　　　宴
　　　陳設
前期殿中監帥其屬尚舎張設崇政殿設御座於殿上
當中南向尚醖設御酒尊酒器於御座之東尚食設御
茶牀於御座之西俱稍北有司設羣官酒尊酒器於殿
下又設羣官座如紫宸殿大遼使朝見之儀
　　　起居
皇帝將出宫内侍傳排立皇帝服鞾袍出宫先帶御器
械官(窄/衣)尚輦局官(公服/繫鞵)迎駕常起居(不/賛)平輦逍遥下應
奉人守踏道行門禁衛諸班親從迎駕自賛常起居皇
帝延和殿升輦鳴鞭至崇政殿降輦坐鳴鞭讀奏目官
宣賛舎人簿書官覺察失儀提㸃使臣(鞾/笏)常起居(讀奏/目官)
(升殿自/東階)次知内侍省事以下(公服繫鞵簽書省事以上/由東朶殿升殿侍立餘朶)
(殿侍立至宰相/執政官升殿退)次殿前都指揮使至捧日天武四廂都
都指揮使(並窄衣/執杖子)次御前忠佐馬歩軍都軍頭以下次
軍頭司祇候員僚(並窄/衣)次行門指揮使逐班常起居次
舎人引三公以下東西相向立俟行門指揮使起居訖
横行常起居如假日大遼使朝見之儀三省樞宻分東
西升殿奏事(三省樞宻如不奏/事升殿趨閤子)知客省事以下殿庭東
侍立餘官退東上閤門官引親王就位退次宗室開府
儀同三司次節度使次節度觀察留後觀察使次防禦
團練使刺史次宗室將軍以下次駙馬都尉(係正任者/依本班)
次赴宴觀察使以上(依前殿/班次)並鞾笏逐班常起居俟起
居班絶知客省事以下退三省樞宻奏事退舎人奏門
外無公事皇帝降座鳴鞭歸後幄
　　　宴
諸司排當偹内侍傳排立引赴宴官入殿庭東西相向
立東上閤門官附内侍奏班齊皇帝坐鳴鞭行門禁衛
諸班親從迎駕奏聖躬萬福次殿中監以下知客省事
以下樞宻都副承㫖當直起居郎舎人(待制以上充樞/宻都副承㫖并)
(催起居郎舎人即相次别為一班樞/宻都副承㫖節正任者管軍復别班)知内侍省事以下
帶御器械官六尚局應奉官祇應武功大夫以下鬬班
各奏聖躬萬福訖(樞宻都副承㫖退俟/賜酒畢歸侍立位)次管軍臣僚奏
聖躬萬福各復侍立祇應位次舎人賛館伴使常起居
(依坐次立如館伴使副係知客/省事以下即東出接人使同入)次國信使副常起居(如/三)
(日以上即大起居舎利同從人四拜起居/傳使譯授舎人代奏萬福如見儀後準此)引西序節度
使班舎人分引赴宴官横行奏聖躬萬福訖賛各就座
再拜賛就位舎人分引殿前席相向立次引舎利次從
人入逐班常起居賛各就位再拜賛就位引升東廊次
内侍進御茶牀殿侍酧酒訖東上閤門官當御座前躬
奏班首姓名以下進酒舎人分引殿上臣僚横行北向
賛再拜舎人引班首官稍前東上閤門官接引詣御座
東北向搢笏殿中監奉盤琖授班首奉御啓琖班首西
向立殿中少監以酒注於琖班首奉酒詣御座前躬進
訖虛跪興以盤授殿中監出笏東上閤門官引退舎人
接引復位賛再拜舎人引班首官稍前東上閤門官接
引詣御座東北向搢笏殿中監授盤捧詣御座前西向
立皇帝飲訖東上閤門官引班首接琖訖少退虛跪興
授殿中監出笏引退舎人接引復位賛再拜舎人賛各
賜酒羣官再拜就座羣官俱立席後復賛就位羣官俱
坐酒初行羣官搢笏受酒尚食典御奉御進食大官令設
羣官食(後準/此)皇帝再舉酒(自此並殿中/監少監進酒)羣官俱立席後
飲訖賛各就座復行羣官酒皇帝三舉酒並如第二之
儀若宣示琖即隨所向東上閤門官以下揖稱宣示琖
躬賛就座若宣勸即立席後躬飲訖賛再拜内侍舉御
茶牀舎人揖班首以下降階横行再拜搢笏舞蹈又再
拜三省樞宻院復升殿分東西侍立餘官退國信使東
出(館伴使副并國信/使副於屏門外立)次舎利五拜次從人再拜並東出
如賜茶酒殿中監以下知客省事以下知内侍省事以
下帶御器械官六尚局合應奉官祇應武功大夫以下
次行門禁衛諸班親從等逐班賛謝茶酒再拜各復侍
立祇應位宣賛對立舎人復位立樞宻都副承㫖升殿
侍立館伴使副於知客省事以下南稍東立(俟賜國信/使副物出)
(如知客省事以下/館伴隨人使出入)次國信使副入引當殿再拜班首出
班致詞復位再拜宣有勅各等第賜衣服衣著銀器分
物跪受訖五拜東出次從人入再拜宣有勅各等第賜
衣服衣著銀器分物跪受訖再拜東出國信使副自外
服所賜衣帶再引入當殿再拜由東階升殿於折檻北
向立(知客省事先於宰相/後近北立俟宣㫖)傳語知客省事官詣御座前
躬承㫖退近國信使副西向立具宣傳語授傳事舎人
揖國信使稍前跪傳事譯授訖揖起復位傳語知客省
事官還殿上侍立位次捧書知客省事官搢笏知入内
省官捧書匣授知客省事官詣御座前躬進呈訖近國
信使前西向立揖國信使稍前跪知客省事官跪以書
匣傳付國信使起復位引降東階出(傳語捧書知客/省事官下殿)舍
人奏門外無公事(大遼使副於侍/立舎人後過)宰相以下退皇帝降
座升輦鳴鞭至延和殿降輦鳴鞭舎人再奏無公事皇
帝還内
　
　
　
　
　
　
　
　
　
　
　
　政和五禮新儀卷一百五十四
欽定四庫全書
　政和五禮新儀卷一百五十五
　　賔禮
　　　夏國進奉使見辭儀
　　　髙麗國進奉使見辭儀
　　　交州進奉使見辭儀
　　　冝州西南蕃黎州等處進奉使人見辭儀
　　　海外進奉蕃客見辭儀
　　　夏國進奉使見辭儀
見日(俟見班絶謝班前引髙麗/交州同辭日並辭班引)使捧表函引入殿庭副
使隨入西向立舍人揖躬舍人當殿躬通夏國進奉使
姓名以下祗候見引當殿引使稍前跪進表函(舍人一/員搢笏)
(躬接表函出笏捧詣東朶/殿付入内侍省官接進)起歸位四拜起居舍人宣有
勅賜某物兼賜酒食跪受箱馬過俯伏興再拜舍人曰
各祗候揖西出(常日不/起居)次從人入不通即引當殿四拜
起居舍人宣有勅賜分物兼賜酒食跪受箱過俯伏興
再拜舎人曰各祇候揖西出辭日引使副入殿庭西向
立舎人揖躬舎人當殿躬通夏國進奉使姓名以下祇
候辭引當殿四拜起居舎人宣有勅賜某物兼賜酒食
跪授箱過俯伏興再拜舎人曰好去揖西出次從人入
辭如見儀(凡蕃客見辭同日者先夏國次髙麗/次交州次海外蕃客次山後諸蠻)
　　　髙麗國進奉使見辭儀(僧見/辭附)
見日使捧表函引入殿庭副使隨入西向立舎人揖躬
舎人當殿躬通髙麗國進奉使姓名以下祇候見引當
殿引使稍前跪進表函(舎人一員搢笏躬接表/函出笏捧詣客省接進)俯伏興
起歸位大起居班首出班躬附起居歸位再拜又出班
前面天顔㳂路館劵都城門外茶酒歸位再拜搢笏舞
蹈俯伏興再拜(假日不舞/蹈交州同)舎人宣有勅賜某物兼賜酒
食搢笏跪授箱馬過俯伏興再拜舎人曰各祇候揖西
出(每過立班起居在/侍御同員僚後入)次押物以下入不通即引當殿四
拜起居宣有勅賜某物兼賜酒食跪授箱過俯伏興再
拜起居舎人曰各祇候揖西出辭日引使副入殿庭西
向立舎人揖躬舎人當殿躬通髙麗進奉使姓名以下
祇候辭引當殿四拜起居班首出班致詞歸位再拜舎
人宣有勅賜某物兼賜酒食搢笏跪授箱過俯伏興再
拜舎人曰好去揖西出次從人入辭如見儀(使副疾謁/告叅日俟)
(見班絶入通某姓名叅假大起居使副知加恩告謝俟/謝班絶入管勾所前一日申閤門若使副以下授恩命)
(謝恩各依常叅官謝恩之儀若中謝例物不/拜勅止唱賜者唱再拜舞蹈俯伏興再拜)僧見辭不
通當殿奏聖躬萬福三呼萬嵗宣有勅賜僧衣兼賜齋
食三呼萬嵗賛曰祇候(辭賛曰/好去)三呼萬嵗西出(次本國/使入後)
(入者/同)
　　　交州進奉使見辭儀
見日使捧表函引入殿庭副使隨入(或押衙則押/衙捧表函)西向
立舎人揖躬舎人當殿躬通交州進奉使姓名以下祇
候見(或押衙即不/過班辭日同)引當殿引使稍前跪進表函(舎人一/員搢笏)
(躬接表函出笏/接詣客省接進)俯伏興起歸位大起居班首躬附起居
歸位再拜舎人宣有勅賜某物兼賜酒食跪授箱馬過
俯伏興再拜舞蹈俯伏興再拜舎人曰各祇候揖西出
(每過垂拱殿起居在/殿前司員僚後入)將軍從人等並門見賜例物酒食
辭日引使副或押衙入殿庭西向立舍人揖躬舎人當
殿躬通交州進奉使姓名祇候辭引當殿四拜起居班
首出班致詞歸位再拜舎人宣有勅賜某物兼賜酒食
搢笏跪授箱過俯伏興再拜舞蹈俯伏興再拜舎人曰
好去揖西出軍將從人等並門辭如見儀(使副疾謁告/叅日於垂拱)
(殿大班復入不通之起居若使副加恩告謝及使副以/下授恩命謝恩及有中謝例物不拜勅止唱賜者並如)
(髙麗使/之儀)
　　　宜州西南蕃黎州等處進奉使人見辭儀
見日首領捧表函引當殿班首出班跪進表函(舎人一/員接表)
(函捧詣客/省投進)俯伏興歸位揖躬四拜起居舎人宣有勅賜
某物兼賜酒食跪授箱過俯伏興再拜舎人曰各祇候
揖東出辭日引當殿四拜起居舎人宣有勅賜某物兼
賜酒食跪授箱過俯伏興再拜舎人曰好去揖東出從
人並門見辭賜例物酒食
　　　海外進奉番客見辭儀(僧見/辭附)
見日首領捧表函入不通引當殿通班首出班跪進表
函(舎人一員搢笏躬接表/函出笏捧詣客省投進)俯伏興歸位揖躬四拜起居
班首出班躬附起居歸位再拜舎人宣有勅賜某物兼
賜酒食跪授箱過俯伏興再拜舎人曰各祇候揖西出
(既出服所賜衣服崇政殿再引/過朔望前殿後入常日不起居)辭日不通升殿四拜起
居舎人宣有勅賜某物兼賜酒食跪授箱過俯伏興再
拜舎人曰好去揖西出從人並門見辭賜例物酒食僧
見辭如髙麗僧見辭儀(凡復殿再拜引蕃國進奉使副/首領以下各服所賜客者闗本)
(俗衣服者依例候軍頭引公事畢當殿賛曰/賜酒食再拜舎人賛曰就座酒食畢再拜出)
　
　
　
　
　
　
　政和五禮新儀卷一百五十五
欽定四庫全書
　政和五禮新儀卷一百五十六
　　賔禮
　　　皇太子與師傅保相見儀
　　　皇太子元正冬至受羣官賀儀
　　　皇太子與師傅保相見儀
前一日所司設師傅保以下次於宫門外道西南向設
軒架之樂於殿庭近南北向其日質明諸衛率各勒所
部屯門列仗興謁設皇太子位於殿東階下西向設師
傅保位於殿西階之西三少位於傅保之南稍却俱東
向北上師傅保以下俱朝服至宫門通事舎人引就次
左庶子請内嚴通事舎人引師傅保立於正殿門之西
三少在其南稍却俱東向北上左庶子言外偹諸侍奉
之官各服其器服俱詣閤奉迎皇太子朝服以出左右
侍衛如常儀軒架作翼安之樂至東階下西向立樂止
通事舎人引師傅保及三少入就位軒架作正安之樂
至位樂止皇太子再拜師傅保以下答拜(若三少特見/則三少先拜)
通事舎人引師傅保出軒架正安之樂作出門樂止左
庶子前跪稱左庶子某言禮畢皇太子入左右侍衛及
樂作如來儀
　　　皇太子元正冬至受羣官賀儀
前一日有司於東宫門外量地之宜設三公以下文武
羣官等次如常儀典儀設皇太子答拜褥位於階下南
向又設文武羣官版位於門之外其日禮直官舎人先
引三公以下文武羣官以次入就位立定禮直官舎人
引左庶子詣皇太子前跪請内嚴少頃又言外偹内侍
褰簾皇太子常服出次左右侍衛如常儀皇太子降階
詣南向褥位典儀曰再拜賛者承傳曰再拜三公以下
皆再拜皇太子答拜班首少前稱賀云元正首祚(冬至/云天)
(正長/至)景福惟新伏惟皇太子殿下與時同休賀訖少退
復位左庶子前承令詣羣官前答云元正首祚(冬至云/天正長)
(至/)與公等均慶典儀曰再拜班首以下皆再拜皇太子
答拜訖禮直官通事舎人引三公以下文武百官以次
出内侍引皇太子升階還次簾降侍衛如常儀少頃禮
直官舎人引知樞宻院官以下入就位立定内侍引皇
太子降階詣南向褥位樞宻以下參賀並如上儀訖退
次引師傅保賔客以下入就位參賀如上儀師傅保以
下次出内侍引皇太子升座禮直官引文武宫官入就
位重行北向立定典儀曰再拜在位官皆再拜左庶子
少前跪言具官某言元正首祚(冬至云天/正長至)伏惟皇太子
殿下與時同休俯伏興復位典儀曰再拜在位者皆再
拜分東西序立左庶子少跪前言禮畢左右近侍降簾
皇太子降座宫官退左右侍衛以次出
　
　
　
　
　政和五禮新儀卷一百五十六
欽定四庫全書
　政和五禮新儀卷一百五十七
　　軍禮
　　　皇帝御樓受蕃王降儀
　　　　陳設
　　　　御樓引見
　　　陳設
前期殿中監帥其屬尚舎設御座於宣德門樓上前楹
當中南向又設御幄於御座之北儀鸞司分設文武百
僚等及蕃國降王以下次於樓之左右其日未明尚書
兵部帥其屬陳列黄麾大仗於宣徳門外分左右中道
外仗排立至朱雀門如大禮肆赦之儀(唯不設輦/輅輿馬等)所司
偹蕃國降王以下所賜衣帶等於樓側以俟宣取
　　　御樓引見
其日宰相親王使相執政官文武百僚宗室諸方客使
等各赴樓前就次皇帝常服出内東門先知客省事以
下六尚局應奉官祇應武功大夫至保義郎知内侍省
事以下帶御器械官鬬班立定屏門開先禁衛諸班親
從等迎駕自賛常起居知客省事以下知内侍省事以
下常起居次樓上立知樞宻院官翰林學士承㫖宣名
常起居貯廊南管軍臣僚宣名常起居訖(管軍臣僚導/駕至宣徳門)
(赴樓下/侍立)皇帝乗輿升宣德門樓降輿歸御幄禮直官舎
人分引文武百僚立班於樓下如大禮肆赦之儀管勾
降王使臣并隨行舊蕃官北向立定樓下東上閤門進
班齊牌以紅條袋引升樓上東上閤門附内侍進訖内
侍承㫖索扇扇合皇帝即御座簾卷内侍又賛扇扇開
内侍衛如常儀諸班親從並裏圍降王人等迎駕自賛
常起居次舎人賛執儀將士常起居次管勾使臣等并
隨行舊蕃官常起居次禮直官舎人分引文武百僚重
行北向賛者曰拜在位官皆再拜搢笏舞蹈三稱萬嵗
又再拜班首奏聖躬萬福又再拜訖禮直官舎人分引
各就東西序立舎人引蕃國降王各服本蕃衣冠詣樓
前北向立定(婦人少西僧又/少西俱立其後)入内省官詣御座前承㫖
傳樓上東上閤門承㫖錄訖以紅條袋降制(凡有㫖宣/問等並準)
(此/)樓下東上閤門官承㫖退蕃國降王以下俯伏於地
東上閤門官至令通事舎人扶蕃國降王等起首領以
下亦起並躬東上閤門官宣曰有勅蕃國降王以下再
拜(僧尼止躬呼/萬嵗餘準此)東上閤門官錄勅㫖付管勾官訖蕃國
降王等躬聽詰問(如有回奏東上閤門錄/訖以紅條袋引升殿)入内省官詣
御座前承㫖傳樓上東上閤門官承㫖稱有勅赦罪宣
訖舎人賛謝恩拜蕃國降王以下再拜隨拜三稱萬嵗
序立舎人入内省官再詣御座前承㫖傳樓上東上閤
門官東上閤門官承㫖稱有勅各賜幞頭衣帶等樓下
東上閤門官承㫖引所賜服檐牀陳列稍西舎人宣曰
有勅蕃國降王等再拜訖躬舎人稱各賜某物蕃國降
王以下跪(僧尼/人躬)婦賜物過又再拜三稱萬嵗(如賜官即/賛謝再拜)
並歸次易所賜服舎人先引蕃國降王以下至授遥郡
以上當樓前北向東上重行異位立定賛再拜舞蹈三
稱萬嵗又再拜訖次賛服冠帔婦女再拜謝(或有授遥/郡以上職)
(名僧别/班謝)引還次賛樓上侍立官稱賀再拜禮直官舎人
引方引文武百僚横行北向立定賛者再曰再拜在位
官皆再拜班首少前俯伏跪稱賀(其詞中書省/隨行事撰述)賀訖俯
伏興退復位賛者曰拜在位官皆再拜搢笏舞蹈三稱
萬嵗又再拜東上閤門官進詣樓前承㫖就班首宣曰
有制賛者曰拜在位官皆再拜宣答訖(其詞學士院/隨事撰述)賛
者曰拜在位者皆再拜搢笏舞蹈三稱萬嵗又再拜分
班樓上樞宻院官少前俯伏跪奏稱具官臣某言禮畢
俯伏興退復位内侍承㫖索扇扇合皇帝降座簾降内
侍又賛扇扇開所司承㫖放仗樓下鳴鞭賛文武百僚
再拜訖退(如宣臣僚觀六軍騎士/拽隊賜茶酒臨時取㫖)皇帝乗輿還内如常
儀
　
　
　政和五禮新儀卷一百五十七
欽定四庫全書
　政和五禮新儀卷一百五十八
　　軍禮
　　　命將出征儀上
　　　　受旌節
　　　　引見
　　　　造廟
　　　　冝社
　　　　告武成王廟
　　　　禡祭
　　　　師旋奏凱
　　　　御樓獻俘宣露布
　　　受旌節
前一日儀鸞司設大將次於朝堂其日大將常服入就
次執事者設褥位於東上閤門外階下設制誥箱於褥
位之前少西持旌節者少南謁者引大將至就褥位北
向立揖東上閤門官宣有勅大將再拜躬聼口宣訖搢
笏謁者二人持箱進於大將之前大將受訖次少府監
執事者交旌節大將俯伏興再拜搢笏舞蹈又再拜訖
出文德殿門次端禮門入右昇龍門出宣德西偏門大
將勒所部兵衛并偏將禆將各建旗以正行列(大將建/旗飾以)
(熊虎偏將建旟飾以烏/隼裨將建旐飾以龜蛇)執擎旌節并押節人騎士槍牌
歩兵樂工等分左右前導至第
　　　引見
其日早大將常服入就殿門外次舎人引詣殿庭進當
殿陛北向立揖躬大將再拜興奏聖躬萬福又再拜引
大將少前躬致詞歸位再拜西出少頃舎人再拜再引
大將詣殿庭進當殿陛北向再拜訖引至東階揖升殿
近御前之左大將奏事禀方略訖降東階下殿再拜西
出
　　　造廟
前期太史擇日太常寺具時日散告諸司前告二日儀
鸞司設告官以下次於常所設大將次於南門之外道
東西向前一日質明告官以下赴祠所清齋行事執事
官並集告官齋所肄儀太祝習讀祝文眡禮饌香幣次
賛者引監察御史㸃閲禮饌視牲充腯(凡告官大將行/事禮直官引餘)
(官賛/者引)乃還齋所未後一刻大官令帥宰人以鸞刀割牲
遂烹牲脯後有司帥其屬清掃廟之内外告日前三刻
禮直官賛者諸司職掌各服其服賛者先引宫闈令入
詣殿庭北向再拜升殿開室訖太常陳幣篚於神位之
左(幣以/帛)祝版於神位之右置於殿香爐并合置於案上
(御封/香)次設祭器藉以席光禄實之每位左十有二籩為
四行以右為上(第一行魚鱐在前糗餌粉餐次之第二/行乾􁈊在前乾棗彩塩次之第三行鹿)
(脯在前榛實乾桃次之第/四行薐在前芡栗次之)右十有二豆為四行以左為
上(第一行芹菹在前筍菹葵菹次之第二行菁菹在前/韭菹配食次之第三行魚醢在前兎醢豚拍次之第)
(四行鹿臡在前/醓醢糝食次之)爼二一在籩前(實以羊腥七體兩髀兩/肩兩脅并脊兩髀在兩)
(端兩肩兩脅/次之脊在中)一在豆前(實以豕腥七/體其載如羊)又爼六在豆右為
三重以北為上(第一重一實以羊腥腸胃肺離肺二在/上端離肺三次之腸三胃三又次之一)
(實以豕腥膚九横載三重一實以羊熟腸胃肺一實以/豕熟膚如載其腥第三重一實以羊熟十一體肩臂臑)
(肫胳正脊一直脊一横脊一長脅一短脅一代脅一背/二骨以並肩臂臑在上端肫胳在下端脊脅在中一實)
(以豕熟十一體其載如/羊皆羊在左豕在右)又爼二在胙爼之北(實以羊/豕牲首)槃
一在室户外之左(實以/毛血)㽅二一在鉶之前(實以/大羮)一在籩
之左(實以/肝膋)鉶三在㽅之後籩豆之間(實以羮/加芼滑)簠簋各二
在籩豆外二爼間簠在左簋在右(簠實以稻粱粱在稻/南簋實以黍稷稷在)
(黍/南)設犧鐏一置於坫加勺幕置諸户前楹間北向(實以/供内)
(法/酒)太常設燭於神位前洗二於東階之東(盥洗在東/爵洗在西)罍
在洗東加勺篚在洗西南肆實以巾(若爵洗之篚則/又寔以爵加坫)執
罍篚者在於其後又設虛揖位於齋宫内道南及東神
門外告官大將在南北向監察御史奉禮郎太祝太官
令在北南向西上開瘞坎於西階之東北向方深取足
容物設望瘞位於瘞坎之南告官大將北向監察御史
東向奉禮郎太祝西向北上又設告官位於東階之東
西向又設大將位於告官之南西向監察御史位於殿
庭之南北向奉禮郎太祝太官令位於其後西上光禄
卿位於監察御史之東北向又設監察御史位於殿上
之西東向奉禮太祝在東西向北上太官令於酒尊所
北向告日未明太官令帥其屬實饌具畢引光禄卿入
定位賛者曰再拜光禄卿再拜升自西階(凡行事執官/升降階準此)
㸃眡禮饌畢次引監察御史升殿㸃閱陳設糾察不如
儀者光禄卿還齋所餘官各服祭服引告官大將以下
詣東神門外虛揖位禮直官賛揖訖賛者引監察御史
奉禮郎太祝太官令先入就位次引告官并大將各入
就位立受祠祭官於殿上賛奉神主次引宫闈令入室
搢笏於祐室内奉神主設於座(奉神主詣神幄内於後/啟􁁉設於座以白羅巾)
(覆/之)執笏退復執事位祠祭官於殿上賛奉神主訖禮直
官稍前賛有司謹具請行事賛者曰再拜在位者皆再
拜引監察御史奉禮郎太祝太官令升就位立定次引
告官詣盥洗位北向立搢笏盥手帨手執笏升詣僖祖
室神位前搢笏跪三上香引奉禮郎搢笏西向跪執事
者以幣授奉禮郎奉禮郎以幣授告官訖執笏興詣次
室以俟告官受幣奉奠訖執笏俯伏興再拜訖引告官
以次詣翼祖宣祖太祖太宗真宗仁宗英宗神宗哲宗
室奉奠並如上儀降復位少頃引告官再詣盥洗位北
向立搢笏盥手帨手執笏詣爵洗位北向立搢笏洗爵
拭爵以爵授執事者執笏升詣僖祖酒尊所西向立執
事者以爵授執事者執笏詣僖祖神位前搢笏跪執事
者以爵授告官告官執爵跪三祭酒奠爵執笏俯伏興
出室户外北向少立太祝搢笏於室户外之右東向跪
讀祝文訖(祝文隨時/事撰述)執笏興復位告官再拜訖引告官
以次詣翼祖宣祖太祖太宗真宗仁宗英宗神宗哲宗
室酌獻並如上儀降復位禮直官曰賜胙賛者曰再拜
告官大將以下皆再拜祠祭官於殿上賛奉神主入祐
室引宫闈令搢笏奉神主入祐室訖(宫闈令先捧匱置/於神位納神主於)
(匱訖捧匱/入祐室)次引告官大將詣望瘞位有司詣神位前取
祝幣置於瘞坎次引監察御史奉禮郎太祝降望瘞位
立定禮直官曰可瘞置土半坎引告官以下復詣東神
門外虛揖位對立禮直官賛禮畢揖訖退太官令帥其
屬徹禮饌監察御史升殿監眡収徹訖退宫闈令闔户
以降太常藏祝板於匱若凱旋祭告惟陳俘馘及軍實
於南門之外北面東上其告禮並如上儀
　　　宜社
前期太史擇日太常寺以時日散告諸司前告二日儀
鸞司設告官以下次於常設所設大將次於設宫北門
之外道西東向前一日質明告官以下赴祠所清齋行
事執事官並集告官齋所肄儀太祝習讀祝文眡禮饌
香玉幣次賛者引監察御史㸃視禮饌視牲充腯(凡告/將行)
(事禮直官引/餘官賛者引)齋所未後一刻太常令帥宰人以鸞刀
割牲遂烹牲脯後有司帥其屬掃除壇之上下告日前
三刻禮直官賛者諸司職掌各服其服太常設神位席
太史設神位版於壇上南方北向太常陳幣篚於神位
之左(禮神之玉奠於神前瘞玉加/於幣玉以兩圭有邸幣以黑)祝版於神位之右置
於坫香爐並合置於案上(以御/封香)次設祭器藉以席光禄
實之每位各左十有二籩為三行以右為上(第一行彩/塩在前魚)
(鱐糗餌粉餐次之第二行榛實在前乾桃乾/􁈊乾棗次之第三行菱在前芡栗鹿脯次之)右十有二
豆為三行以左為上(第一行芹菹在前筍菹菁菹次之/第二行韭菹在前配食魚醢兎醢)
(次之第三行豚拍在前/鹿臡醓醢糝食次之)爼二一在籩前(實以羊腥七體/兩脾兩肩兩脅)
(并脊兩脾在兩端兩/肩兩脅次之脊在中)一在豆前(實以豕腥七/體其載如羊)又爼六在
豆右為三重以北為上(第一重一實以羊腥膓胃肺離/肺二在其上端離肺三次之膓)
(三胃三又次之一實以豕腥膚九横載第二重一實以/羊熟膓胃肺一實以豕熟膚其載如腥第三重一實以)
(羊熟十一體肩臂臑肫胳正脊一直脊一横脊一長脅一短/脅一代脅一皆二骨以並肩臂臑在上端肫胳在下端脊)
(脅在中一寔以豕熟十一體/其載如羊皆羊在左豕在右)槃一在神前(實以/血)鉶三在
槃之前籩豆之間(實以羮/加芼滑)簠簋各二在籩豆外二爼間
簠在左簋在右(簠實以稻粱粱在稻南/簋實以黍稷稷在黍南)設犧尊一置於
坫加勺幂在壇上西北隅南向(實以供/内法酒)太常設燭於神
位前洗二於印階之東(盥洗在東/爵洗在西)罍在洗東加勺篚在
洗西南肆實以巾(若爵洗之篚則/又實以爵加坫)執罍篚者位於其後
又設虛揖位於壇東告官大將在南北向監察御史奉
禮郎太祝太官令在北南向西上開瘞坎於子階之西
北南向方深取足容物設望瘞位於瘞坎之南告官大
將在南北向監察御史在東西向奉禮郎太祝在西東
向南上又設告官位於墉下南向監察御史位於兩壇
之間南向奉禮郎太祝太官令在其後東上光禄卿在
其西南向又設監察御史位於社壇上之東西向奉禮
郎太祝位於稷壇上之西東向南上太官令於酒尊所
南向告日未明太官令帥其屬實饌具畢引光禄卿入
就位賛者曰再拜光禄卿再拜升自印階(凡行事執事/官升降凖此)
㸃眡禮饌畢次引監察御史升壇㸃閲陳設糾察不如
儀者光禄卿還齋所餘官各服祭服次引監察御史奉
禮郎太祝大官令先入就位次引告官并大將就位立
定禮直官稍前賛有司謹具請行事賛者曰再拜在位
者皆再拜次引監察御史奉禮郎太祝大官令升壇各
就位(大官令就/酌尊所)立定次引告官詣盥洗位南向立搢笏
盥手帨手執笏升詣太社神位前搢笏跪三上香次引
奉禮郎搢笏東向跪執事者以玉幣授奉禮郎奉禮郎
以玉幣授告官訖執笏興詣太稷壇以俟告官受玉幣
奉奠訖執笏俯伏興再拜次引告官詣太稷壇奉奠如
上儀降復位少頃引告官再詣盥洗位南向立搢笏盥
手帨手執笏詣爵洗位南向立搢笏洗爵拭爵以爵授
執事者執笏升詣太社酒尊所東向立執事者以爵授
告官告官搢笏執爵執尊者舉幂大官令酌酒告官以
爵授執事者執笏詣太社神位前搢笏跪執事者以爵
授告官告官執爵三祭酒奠爵執笏俯伏興少立引太
祝詣神位前西向搢笏跪讀祝文訖(祝文隨/事撰述)執笏興詣
太稷壇以俟告官再拜訖引告官以次詣太稷酒尊所
酌獻如上儀降復位禮直官曰賜胙賛者曰再拜告官
大將以下皆再拜受賜引告官詣望瘞位有司各詣神
位前取玉幣祝版置於瘞坎次引監察御史奉禮郎太
祝降詣望瘞位立定禮直官曰可瘞寘土半坎引告官
以下復詣虛揖位對立禮直官賛禮畢揖訖退太官令
帥其屬徹禮饌引監察御史升壇監視收徹訖退若凱
旋祭告唯陳俘馘及軍實於北門之外南面西上其告
禮並如上儀
　
　
　
　
　
　
　
　
　
　
　
　
　
　政和五禮新儀卷一百五十八
欽定四庫全書
　政和五禮新儀卷一百五十九
　　軍禮
　　　命將出征儀下
　　　告武成王廟
前期太史擇日太常寺具時日散告諸司前告二日儀
鸞司設告官以下次於祠所又設大將次於廟南門之
外道東西向前一日質明告官以下赴祠所清齋執事
官並集告官齋所肄儀太祝習讀祝文眡禮饌香幣退
告曰前三刻禮直官賛者諸司職掌各服其服太常陳
幣篚於神位之左(幣用/白)祝版於神位之右置於坫香爐
并合置於案上(以御/封香)次設祭器藉以席光禄實之每位
各左一籩(實以/鹿脯)右一豆(實以/鹿臡)犧尊一置於坫加勺幕在
於殿堂上前楹間北向實以供内法酒太常設燭於神
位前置二洗於東階之東盥洗在東爵洗在西罍在洗
東加勺篚在洗西南肆實以巾(若爵洗之篚則/又實以爵加坫)執罍篚
者位於其後開瘞坎於殿後之西北壬地方深取足容
物設望瘞位於瘞坎之南告官北向大將位於西東向
奉禮郎太祝太官令位於東西向南上設告官位於東
階之東西向又設大將位於告官之南西向奉禮郎太
祝太官令位於殿庭之南北向西上又設奉禮郎太祝
位於殿上之東西向北上太官令於酒尊所北向告日
未明大官令帥其屬實饌具畢告官以下各服祭服賛
者引奉禮郎太祝太官令先入就位(告官大將禮直官/引餘官賛者引)
次禮直官引告官并大將入就位立定禮直官稍前賛
有司謹具請行事賛者曰再拜在位者皆再拜次引奉
禮郎太祝太官令升自東階(凡行事執事官/升降皆準此)就位次引
告官詣盥洗位北向立搢笏盥手帨手執笏升詣神位
前搢笏跪三上香次引奉禮郎搢笏西向跪執事者以
幣授奉禮郎奉禮郎奉幣授告官訖執笏興復位告官
受幣奉奠訖執笏俯伏興再拜降復位少頃引告官再
詣盥洗位北向立搢笏盥手帨手執笏詣爵洗位北向
立搢笏洗爵拭爵以爵授執事者執笏升詣尊所西向
立執事者以爵授告官告官搢笏執爵執尊者舉幂太
官令酌酒告官以爵授執事者執笏詣神位前北向立
搢笏跪執事者以酒授告官告官執爵三祭酒奠爵執
笏俯伏興少立次引太祝詣神位前東搢笏跪讀祝文
訖(祝文隨時/事撰述)執笏興復位告官再拜訖降復位次引告
官詣望瘞位有司詣神位前取祝幣置於瘞次引奉禮
郎太祝降詣望瘞位立定禮直告曰可瘞窴土半坎禮
直官曰禮畢引告官以下退
　　　禡祭
前祭一日所司預於祭所設壝量地之宜建二旗於四
門之外各以地色又設黄帝神位於壝内近北南向(奉/以)
(熊/席)置甲胄弓矢於神位之右建矟於其後祭日前三刻
禮直官賛者各服其服所司陳幣於神位之左(幣以/白)祝
版於神位之右置於坫香爐并合置於案上又設祭器
藉以席籩一在左(實以/鹿脯)豆一在右(實以/鹿臡)犧尊一置於坫
加勺幂在壝内之東南(實以/法酒)設燭於神位前洗二位於
東階之東(盥洗在東/爵洗在西)罍在洗東加勺篚在洗西南肆實
以巾(若爵洗之篚則/實以爵加坫)執罍篚者位於其後開瘞坎於神
位之北壬地方深取足容物設望瘞位於瘞坎之南設
獻官位於壝之東門内西向奉禮郎太祝太官令位於
壝門内北向西上(獻官将充奉禮郎太祝大官/令以上以本處曹官充攝)又設奉
禮郎太祝位於神位前之東西向北上太官令位於酒
尊所北向質明太官令帥其屬實饌具畢獻官具戎服
餘官常服賛者引奉禮郎太祝太官令先入就位(獻官/禮直)
(官引餘官/賛者引)禮直官引獻官就位禮直官稍前賛有司謹
具請行事賛者曰再拜引奉禮郎太祝太官令各就位
次引獻官詣盥洗位北向立盥手帨手詣神位前跪三
上香次引奉禮郎搢笏西向跪執事者以幣授奉禮郎
奉禮郎奉幣授獻官訖執笏興復位獻官受幣奉奠訖
俯伏興再拜退復位少頃引獻官再詣盥洗位北向立
盥手帨手詣爵洗位北向立洗爵拭爵以爵授執事者
詣酒尊所西向立以爵授獻官獻官執爵執尊者舉羃
太官令酌酒獻官以爵授執事者詣神位前北向立執
事者以爵授獻官獻官跪執爵三祭酒奠酒俯伏興少
立次引太祝詣神位前東向搢笏跪讀祝文訖(祝文隨/時事撰)
(述/)執笏興復位獻官再拜訖退復位次引獻官以下詣
望瘞位有司詣神位前取祝幣置於瘞坎次引奉禮郎
太祝詣望瘞位立定禮直官曰可瘞窴土半坎禮直官
賛禮畢引獻官以下退
　　　師旋奏凱
某日大將勒所部兵衛執俘陳於都門外鼓吹令丞押
凱樂分前後二部並其次第陳列将入都門鼓吹振作
迭奏樂歌(其詞隨時/事撰述)行至太廟及太社門工人下馬陳
列於門外奏歌曲俟告獻禮畢復導引奏曲至宣德門
樓前兵仗外二十歩樂工皆下馬徐行前進兵部尚書
於中路前導至樓下次協律郎二人公服執麾分導鼓
吹令引樂工等至獻俘位之南面重行立定大司樂於
樂工之前俯伏跪奏具官臣某言請奏凱樂協律郎舉
麾鼓吹大作徧奏樂曲協律郎偃麾樂止大司樂又跪
奏臣某言奏凱樂畢兵部尚書大司樂進協律郎導鼓
吹令引樂工等並於兵仗外序立次引復入獻如别儀
　　　御樓獻俘宣露布
前期殿中監帥其屬尚舎設御座於宣德門樓上前楹
當中南向又設御幄於御座之右北儀鸞司分設文武
百僚及獻俘将校次於樓下之左右隨地之宜其日未
明尚書兵部率其屬陳列黄麾大仗於樓前東上閤門
御史臺太常寺設文武百僚等班位並如受降之儀又
設獻俘位於樓前少南又設獻俘将校位於獻俘位之
北刑部尚書奏請獻俘位又於其北並北向門下侍郎
受露布於樓下之東兵部尚書位於其南並西向文武
百僚諸方客使各赴樓前就位次皇帝常服出内東門
先知客省事以下六尚局應奉官祇應武功大夫至保
義郎知内侍省事以下帶御器械官鬪班立定屏門開
先禁衛諸班親從等迎駕自賛常起居次知客省事以
下知内侍省事以下常起居次樓上侍立知樞宻院官
翰林學士承㫖宣名常起居貯廊南管軍臣僚宣名常
起居訖(管軍臣僚導從駕至/僚門導赴樓下侍立)皇帝乗輿升宣德門樓降
輿歸御幄禮直官舎人分引文武百僚就位立定樓下
東上閤門進班齊牌以紅絛袋引升樓上東上閤門附内
侍進訖内侍承㫖索扇扇合皇帝即御座簾捲内侍又
賛扇扇開侍衛如常儀諸班親從并裏圍人等迎駕自
賛常起居次舎人賛執儀將士常起居次禮直官舎人
分引文武百僚横行北向賛曰拜在位官皆再拜搢笏
舞蹈三稱萬嵗又再拜班首奏聖躬萬福又再拜訖禮
直官舎人分引各就東西序立次樓上侍臣承㫖進詣
樓前宣引獻俘宣訖将校執俘就北面位立定東上閤
門官引露布案於樓前北向稱宣附訖附門下省東上
閤門官案西東向立引門下侍郎於案南北向搢笏跪
提㸃承受(闕即行/首承受)於案上捧露布躬授門下侍郎俯伏
興置案於近北東上閤門官隨案退門下侍郎以露布
傳授通事舎人折方南行誥文武班南宣宣訖通事舎
人捧露布跪授門下侍郎轉授兵部尚書次禮直官引
刑部尚書進當樓前俯伏跪進奏具官臣某言某使某
官某以某處所俘執獻請付所司奏訖復位以俟㫖合
就刑者立於西廂東向禮直官引大理卿受之詣法塲
准式若上命釋罪者通事舎人詣樓前南向宣有勅釋
縛釋縛訖俟命又東上閤門官宣制釋放(其詞學士院/隨事撰述)
宣訖通事舎人賛謝恩拜再拜隨拜三稱萬嵗訖於東
廂西向序立(如有賜物即臨時承㫖宣/賜賛謝恩如受降之儀)賛樓上侍立官
稱賀再拜禮直官舎人分引文武百僚横行北向立定
賛者曰拜在位官皆再拜班首少前俯伏跪稱賀訖(其/詞)
(中書省隨/事撰述)俯伏興退復位賛曰拜在位官皆拜搢笏舞
蹈三稱萬嵗又再拜東上閤門官進詣樓前承㫖就班
者宣曰有制賛者曰拜在位官皆再拜宣答訖(其詞學/士院隨)
(事撰/述)賛者曰拜在位官皆再拜搢笏舞蹈三稱萬嵗又
再拜分班樓上樞宻院少進前俯伏跪奏稱具官臣某
言禮畢俯伏興退復位内侍承㫖索扇扇合皇帝降座
簾降内侍省賛扇扇開所司承㫖放仗樓下鳴鞭賛文
武百僚再拜訖退皇帝乗輿還内如常儀
　
　
　
　
　
　
　
　
　
　
　
　政和五禮新儀卷一百五十九
欽定四庫全書
　政和五禮新儀卷一百六十
　　軍禮
　　　皇帝田獵儀上
　　　　時日
　　　　祭告
　　　　陳設
　　　　車駕詣田獵所
　　　　田獵
　　　　賜射餘獲
　　　　車駕還内
　　　時日
仲冬之月太史擇日皇帝田獵於近郊(獵以/剛日)
　　　祭告
皇帝将獵遣官告於宗廟社稷如常告之儀有司禡祭
於田所設黄帝神位南向建矟於神位之後置甲胄弓
矢於神位之側設制幣籩豆尊坫篚羃並如命将出征
禡祭之儀
　　　陳設
前期户部尚書治徒庶侍郎會卒伍虞部萊所田之野
量地之廣狹以旌為和門殿中監帥其屬尚舎設御幄
殿於近北南向設東西閤於殿後之左右殿上前楹施
簾儀鸞司文武羣官次於幄殿門外之左右量地之宜
典儀設侍獵羣臣位於和門内之左右又設王公以下
從獵位於和門内之東南與侍獵羣臣班稍却重行異
位西向北上又設百姓位於王公從獵位之南少東隨
地之宜前獵一日未明兵部尚書建旗於所田之後諸
將以鼓鐸鐲鐃帥士徒集於旗下毋得諠譁質明幣旗
罰後至者兵部侍郎分申田令禁麛卵者與毒駕鹵簿
仗自宣德門外以次排列如式
　　　車駕詣田獵所
前期殿中監帥其屬尚舎設御幄於大慶殿後殿上前
楹施簾儀鸞司設導駕等官次於殿門之外大晟設宫
架於宣德門外稍南北向如式其日未明二刻諸侍衛
之官各服其器服乗黄令進木輅於宣德門内南向設
千牛將軍一員位於輅前北向門下侍郎一員位於左
輔之前賛者二人位又在其前通事舎人分引樞宻院
事以下詣垂拱殿立班如常儀東上閤門附内侍進班
齊牌垂拱殿簾降皇帝乗輦出殿上少駐輦官迎駕自
殿常起居宣賛官上殿簾􁂼鳴鞭行門禁衛諸班親從
迎駕自賛常起居次舎人先賛知内侍省官以下常起
居次樞宻以下通班常起居賛祇候引駕樞宻知客省
事以下至簽書東上閤門官分左右立六部尚書局應
奉官祇應通事大夫以下武功大夫以上並先退次管
軍臣僚宣名常起居賛祇候引駕分左右前導輦降東
階垂拱殿門外禁衛諸班親從自賛常起居皇帝至大
慶殿後閤降輿入西閤導駕官以下就次各易其服少
頃東上閤門御史臺太常寺分引左輔門下侍郎太僕
卿乗黄令詣大慶殿西階下立東向乗黄令位其後次
引導駕官在其後分東西相向立定以俟命奉迎前導
禮直官通事舎人引左輔奏請中嚴(凡左輔門下侍郎/奏請皆禮直官通)
(事舎/人引)少頃又奏外辦皇帝服武弁之服乗輿以出降自
西階稱警蹕如常儀宣賛舎人賛左輔以下常起居次
導駕官常起居(已起居者止/奏聖躬萬福)太僕卿出詣木輅所攝衣
而升正立執轡導駕官前導帝出大慶殿門外至木輅
所千牛將軍前跪執轡左輔進詣輿前俯伏興跪奏左
輔具官臣某言請皇帝降輿升輅奏訖俯伏興退復位
(凡左輔奏/請準此)乗黄令稍前東向進木輅皇帝降輿升輅太
僕卿立授綏導駕官分左右前導門下侍郎進當輅前
俯伏跪奏門下侍郎具官臣某言請車駕進發奏訖俯
伏興退復位(凡門下侍郎/奏請準此)協律郎跪俯伏舉麾興工鼓
柷奏采茨之樂(凡樂皆協律郎舉麾興工鼓柷/而後作偃麾戞敔而後止)車駕動稱警
蹕左輔先詣宣德門内以俟門下侍郎及賛者夾以出
千牛將軍夾輅而趨車駕将及宣德門至侍臣上馬所
門下侍郎奏請車駕少駐勅侍臣上馬左輔前承㫖退
稱曰制可門下侍郎傳制稱侍臣上馬賛者承傳勅侍
臣上馬諸侍衛之官各督其屬左右翊駕在黄麾内行
寳郎奉八寳前導殿中監後部從導駕官夾侍侍臣上
馬率門下侍郎奏請車駕進發車駕動稱警蹕樂止鼓
吹振作小駕鹵簿前導詣田所車駕将至田所北和門
兵部尚書戎服乗馬奉引東上閤門御史臺分引文武
侍獵官諸方客使禮直官賛者引從獵官俱詣門外立
班再拜奉迎訖退(内已起居者止/奏聖躬萬福)車駕入門少駐文武
侍臣皆下馬導駕官歩導入門車駕動千牛将軍夾輅
而趨至幄殿西階回輅南向導駕官分左右立千牛将
軍立於輅左左輔奏請皇帝降輅乗輿尚輦奉御進輿
於輿後皇帝降輅乗輿入幄殿侍衛如常儀皇帝降輿
歸後西閤簾降通事舎人承㫖勅羣臣各還次以俟田
獵
　政和五禮新儀卷一百六十
欽定四庫全書
　政和五禮新儀卷一百六十一
　　軍禮
　　　皇帝田獵儀下
　　　田獵
皇帝将獵御史臺先引殿中侍御史入就位次禮直官
通事舎人等分引侍獵羣官就位内侍傳宣王公以下
從獵官並賜旋襴鞾子次引王公以下服所賜俱入幄
殿門内分班立定太僕進田馬於御幄之西階尚輦奉
輿於殿後西閣近東南向左輔奏中嚴少頃又奏外辦
簾卷皇帝乗輿以出警蹕侍衛如常儀至殿上少駐通
事舎人賛隨駕從獵官奏聖躬萬福訖又賛謝恩拜王
公以下再拜訖左輔詣輿前俯伏跪奏請皇帝降輿乗
馬太僕卿授綏兵部尚書戎服歩導将至幄殿門門下
侍郎詣駕前俯伏跪奏請皇帝少駐勅從獵官上馬左
輔前承㫖退稱曰制可門下侍郎傳制從獵官上馬賛
者承傳勅從獵官上馬王公以下從獵官俱乗馬從後
兵部尚書乗馬奉引至圍前皇帝鼓行赴圍鼓吹令以
鼓六十陳於駕前東南西向六十於西南東向皆乗馬
各備簫角次将士皆馳入圍乃設驅逐之百有二十分
左右相向皇帝乗馬南向太僕卿歛大綏以從王公以
下皆帶弓矢陳於駕左右所司之屬又歛小綏以從遂
驅獸出於駕前近侍整飭弓矢以進皇帝受弓矢從禽
左而射之(每射中狐兎王公以/下並下馬再拜賀)門下侍郎詣駕前俯伏
跪奏請皇帝觀獵奏訖皇帝乗馬南向王公以下各以
序射(若射中狐兎即/下馬再拜謝)射訖乃止驅逐之騎驅逐之騎止
然後百姓獵田虞部建旗於圍内從駕之鼓及諸軍之
鼓俱振卒徒譟呼得禽者獻於旗下以備宗廟賔客庖
厨之實其餘還以饋田家
　　　賜射餘獲
前期殿中監帥其屬尚舎設御幄殿於射所南面又設
東西閣於殿後有司設王公以下射席位於幄殿前之
東又設釋弓矢席位於殿門外之左右俱北上田将畢
張獸皮於御幄殿之南(量地/逺近)陳所獲之禽於幄殿下已
南少東田既畢門下侍郎奏請皇帝觀射奏訖皇帝至
自田所王公以下並持弓矢分左右前導皇帝升幄侍
衛警蹕如常儀王公以下至幄殿門皆跪釋弓矢於位
禮直官舎人入以序列於庭門下侍郎奏請王公以下
射左輔前承㫖退稱曰制可賛王公以下再拜訖出詣
門外位跪取弓矢入就射而中者立於東階西面依踈
宻為序不中者立於西階其序依品並北上立定賛者
曰拜在位者皆再拜訖所司以次授於中者授訖俱復
位賛者曰拜在位者皆再拜左輔詣御座前跪奏禮畢
退皇帝乗輿歸殿後東閣簾降左輔奏解嚴禮直官舎
人引王公以下次出
　　　車駕還内
前期殿中監帥其屬尚舎設御幄於大慶殿門外之東
南向其日皇帝觀射訖還幄殿後東閣所司轉仗衛鹵
簿於還塗如來儀文武百官客使等並先詣宣德門外
就次以俟立班奉迎乗黄令進木輅於幄殿門外南向
千牛将軍一員執長刀立於輅前尚輦奉御進輿於殿
後閣導駕官俱詣幄殿下奉迎左輔奏請中嚴少頃又
奏外辦簾卷皇帝服武弁服乗輿以出應導駕官等並
迎駕奏聖躬萬福訖歩導出門外太僕卿先詣木輅所
攝衣而升正立執轡皇帝乗輿降自西階至木輅所左
輔奏請皇帝降輿升輅(有司仍具文輦若乗/輦即奏云降輿乗輦)太僕卿正
立授綏千牛将軍馭駕如來儀門下侍郎奏請車駕進
發車駕動警蹕侍衛如常儀将至侍臣上馬所門下侍
郎奏請車駕少駐勅侍臣上馬左輔前承㫖退稱曰制
可門下侍郎傳制稱侍臣上馬賛者承傳勅侍臣上馬
門下侍郎奏請車駕進發車駕動警蹕鼓吹諸軍樂振
作車駕将至宣德門外文武百官立班再拜奉迎車駕
至宣德門外少駐文武侍臣皆下馬歩導千牛将軍降
立於輅右車駕動千牛将軍夾輅而趨大樂正令奏采
茨之曲入門樂止車駕至御幄前左輔奏請皇帝降輅
乗輿(若乗輦即/奏云降輦)皇帝降輅乗輿以入至大慶殿後閣左
輔奏解嚴通事舎人承㫖勅羣官還次将士各還其所
　
　
　
　
　
　
　
　
　
　
　
　
　政和五禮新儀卷一百六十一
欽定四庫全書
　政和五禮新儀卷一百六十二
　　軍禮
　　　册命諸王大臣儀
　　　　陳設
　　　　臨軒册命
　　　陳設
前期殿中監帥其屬尚舎張設垂拱大慶殿門之内設
御座於大慶殿當中南向設東西房於御座之左右稍
北設東西閣於殿後之左右殿上前楹施簾設香案於
丹墀螭壁間大晟展宫架之樂於殿庭横街之南設協
律郎舉麾位於宫架西北東南大司樂押樂位於宫架
之北北向儀鸞司設受册者次於右昇龍門裏近地東
向文武百僚應行事官次於大慶殿門外及朝堂之内
外又設册案位次於殿後東廂南向(前一日尚書工/部奉册進入)其
日尚輦陳輿輦於龍池繖扇於沙墀太僕陳五輅於庭
玉輅在其中金輅在其東象輅次之革輅在其西木輅
次之玉輅稍前俱北向尚輦列御馬於龍墀在御輦之
後東西相向金吾列仗陳旂幟兵部帥其屬設黄麾半
伏於殿外之内外典儀設左輔承制位於御座之東西
向又設受册者位於殿庭横街之南北向設權置册褥
位於近東稍北向又於受册位前東北西向設褥位一
以俟右弼奉册又於奉册位之北設褥位一以俟左輔
宣制右弼讀册應行事官位又於近北西向北為上典
儀於宫架東北賛者二人在南少退俱西南
　　　臨軒册命
其日未明前受册者服朝服自第備本品南簿入右掖
門至端禮門降車禮直官通事舎人賛引入右昇龍門
就次質明闢大慶殿門文武百僚及應行事官入就次
服朝服大樂正帥樂工先入就位協律郎入就舉麾位
大司樂入就押樂位典儀帥賛者先入就位掌管内臣
承㫖降册出垂拱殿門禮部職掌以次捧舉至大慶殿
後幄次以俟皇帝将出宫東上閤門引知樞宻院事以
下詣垂拱殿立班如常儀東上閤門附内侍進班齊牌
垂拱殿簾降皇帝乗輦出至殿上少駐輦官迎駕自賛
常起居宣賛官上殿簾卷鳴鞭行門禁衛諸班親從迎
駕自賛常起居次舎人先賛知内侍省以下常起居次
樞宻以下通班常起居賛祇候引駕樞宻知客省事以
下至簽書東上閤門官分左右立六尚局應奉官祇應
通事大夫以下武功大夫以下並先退管軍臣僚窄衣
執仗宣名常起居賛祇候引駕分左右前導輦降東階
垂拱殿門外禁衛親從自賛常起居訖至大慶殿後管
軍臣僚易公服執仗於殿階下分東西立侍武功大夫
至武翼郎分立於龍墀上敦武郎至保義郎分立於沙
墀上並重行東西相向皇帝降輦入西閣前導官易朝
服詣御座前分左右侍立樞宻院簽書樞宻院知客省
事以下簽書東上閤門官在東同知樞宻院在西閤門
以下各詣兩朶殿上不當祇應舎人並殿下西向立諸
将軍校先入分立殿門左右内外符寳郎俱詣閣奉迎
御史臺先引殿中侍御史一員先入就位次東上閤門
御史臺太常寺四方館分列三公以下文武百僚等入
詣大慶殿庭立班東西相向如正至朝會之儀禮直官
引右弼中書侍郎及捧册官並詣大慶後幄次前立少
頃捧册出幄次捧册官帥執事人等捧舉以行禮直官
通事舎人前引中書侍郎押册右弼從後援衛如儀由
大慶東過至大慶殿庭權制訖禮直官通事舎人賛引
受册者立於殿門外之東西向禮直官通事舎人引左
輔版奏中嚴内外符寳郎奉寳先出陳於御榻之左右
少頃又引左輔版奏外辦皇帝服通天冠絳紗袍簾捲
大樂正令撞黄鐘之鐘右五鐘皆應殿上鳴鞭禁衛諸
班親從自賛常起居皇帝出西閤乗輦協律郎俯伏跪
舉麾興工鼓柷宫架奏乾安之樂(凡樂皆協律郎舉麾/工鼓柷而後作偃麾)
(戛敔而/後止)皇帝出自西房内侍承㫖索扇扇合皇帝降輦
即御座簾卷内侍又賛扇扇開殿下鳴鞭戛敔樂止爐
煙升禮直官通事舎人引受册者入樂作至位樂止典
儀曰再拜受册者再拜搢笏舞蹈又再拜奏聖躬萬福
又再拜訖引受册者進東西向立禮直官通事舍人引
文武百僚俱横行北向(兩省官學士待制以上将/軍以下依舊東西相向立)典儀
曰再拜賛者承傳在位官皆再拜搢笏舞蹈又再拜班
首奏聖躬萬福又再拜分班禮直官通事舎人引受册
者復受册引左輔詣御座前承㫖退降階宣制位稱有
制典儀曰再拜受册者以下應在位官皆再拜左輔宣
制訖受册者以下再拜左輔升復位禮直官通事舎人
引右弼詣讀册位中書侍郎引册案立於右弼之右右
弼搢笏捧册跪讀訖興置於案典儀曰再拜受册者再
拜次引右弼詣奉册位中書侍郎引册案立於右弼之
右右弼捧册受册者搢笏跪受訖興置於案(舉案者退/立於其後)
右弼中書侍郎俱退位奉班典儀曰再拜受册者再拜
禮直官通事舎人引受册者退樂作出門樂止左輔進
當御座前俯伏跪奏稱左輔臣某言禮畢俯伏興復位
内侍承㫖索扇扇合簾降鳴鞭大樂正令撞蕤賔之鐘
左右五鐘皆應協律郎俯伏跪舉麾興工鼓柷奏乾安
之樂皇帝降座入自東房還東閣侍衛如常儀内侍又
賛扇扇開戛敔樂止禮直官通事舎人引左輔版解嚴
所司承㫖放仗應在位官俱再拜訖以次出
　
　
　
　
　
　
　
　
　
　
　政和五禮新儀卷一百六十二
欽定四庫全書
　政和五禮新儀卷一百六十三
　　軍禮
　　　紫宸殿賀勝㨗儀
　　　大儺儀
　　　州縣儺儀
　　　諸州歲貢儀
　　　紫宸殿賀勝㨗儀
垂拱殿皇帝將出宫讀奏目官以下横行序立如望參
儀東上閤門附内侍進班齊牌皇帝出宫守踏道行門
禁衛諸班親從迎駕自賛常起居訖又自賛賀再拜訖
皇帝服鞾袍坐鳴鞭讀奏目官以下起居訖(讀奏目官/升降自東)
(階/)班首出班致詞稱賀歸位再拜(如宣答/又再拜)次知内侍省
事以下(帯御器械官公服/鞾笏綴内侍近班)次管軍臣僚各逐班先面西
立俟班到横行賛起居稱賀並如上儀次行門起居稱
賀再拜訖俟舍人南階下直身奏班絶皇帝降座鳴鞭
詣紫宸殿後幄排立諸班親從迎駕自賛常起居初垂
拱殿起居稱賀班将畢紫宸殿樞宻以下大班入就位
並如賀祥瑞立班之儀東上閤門附内侍進班齊牌皇
帝御紫宸殿坐鳴鞭舎人揖樞宻以下躬起當殿通某
官姓名以下起居稱賀復位賛樞宻以下再拜搢笏舞
蹈又再拜班首奏聖躬萬福又再拜班首出班致詞稱
賀復位又再拜搢笏舞蹈又再拜知東上閤門官當殿
北向承㫖訖西向稱有制樞宻以下再拜宣答訖又再
拜舞蹈又再拜訖再鳴鞭樞宻直學士自西階升殿侍
立知引進司東上閤門官以下殿庭東西向侍立餘官
分班出(宣賛舎人退近南當/庭中對立舎人西出)文武百僚諸軍将校殿門
外序班立定知引進司官東上閤門官以下退立東階
下殿中侍御史一員先入就位次兩省次上将軍以下
分班入次舎人分引三公以下文武百僚入殿庭東西
相向立(将校排列不盡者/止殿門外立班)舎人揖班首以下躬宣賛舎
人當殿通文武百僚宰臣(三公通/某官)姓名以下起居稱賀
舎人引班首以下横行北向(兩省上将軍/以下依舊立)並如賀祥瑞
立班之儀宣賛舎人揖左班近前舎人自班後詣東階
下立東上閤門官至通唱位舎人揖班首以下躬東上
閤門官賛再拜班首出班致詞稱賀復位樞宻詣御座
前承㫖退詣折檻東西向宣答班首以下再拜並如上
儀訖次東上閤門官揖宰相執政官升殿(並升自東階/中書侍郎升)
(自西階樞宻/直學士出殿)賛拜東上閤門官還位引右班舎人由右
班前餘官分出次兩省次上将軍以下知引進司東上
閤門官以下還侍立位宣賛舎人復位次引進奉如儀
舎人合班躬奏無事皇帝降位鳴鞭知引進司官以下
並卷班出皇帝御垂拱殿三省樞宻院臣僚奏事畢舎
人一員立殿門屏東候班退南階下直身奏閤門外無
公事皇帝降座還内
　　　大儺儀
前一日所司奏聞侲子選年十二以上十五以下充著
假面衣赤布袴褶二十四人為一隊六人作一行凡四
隊執事者十二人著赤幘褠衣執鞭上人二人其一著
假面黄金目䝉熊皮元衣朱裳右執戈左揚楯其一為
唱帥著假面皮衣執捧鼓角各十合為一隊隊内有鼓
吹令一員太卜令一員各監所部坐巫帥二人(令以下/皆服手)
(巾幘/袷褶)太祝一員有司預偹每門雄雞及酒陳於宫城正
門皇城諸門磔禳設祭執事者開瘞坎各於皇城中門
外之右方深取足容物先一日之夕儺者各赴集所具
器服依次陳布以俟其日未明諸衛依時刻勒所部屯
門列仗入陳於階如常儀鼓吹令帥儺者案於宫門外
内侍詣皇帝所御殿前奏侲子偹請逐疫奏訖出命内
侍伯六人分引儺者於宫門以次入鼓譟以進執戈揚
楯唱帥侲子和日甲作食􁈌胇胃食虎雄伯食魅騰簡
食不祥覽諸食咎伯竒食夣强梁祖明共食磔死寄生
委隨食觀錯斷食巨窮竒騰根共食蠱凡使一十二神
追惡鬼曰赫汝軀拉汝幹節解汝肉抽汝肺腸汝不急
去後者為糧周呼訖前后鼓譟而出諸隊各取門出郭
而上初儺者将出太祝布神席當中門南向出訖宰人
帥執事者副牲旁磔之神席之西藉以席地北首執事
酌酒太祝受而奠之祝史持版於座右跪讀祝文讀訖
興奠版於席乃舉牲并酒瘞坎訖退(其内侍伯導/引出門外止)
　　　州縣儺儀
方相氏州四人縣二人俱執戈楯(戈今用/小㦸)唱帥州四人
縣二人(方相唱帥/並杖直充)侲子選年十三以上十五以下充(帥/府)
(及上州六十人中下/州四十人縣二十人)杖直八人四人執鼓四人執鞭前
夕前所司帥領儺者宿於州府門外(縣亦/如之)未辨色所司
白長吏請引儺者入質明執事者二人出門各執青麾
引儺者鼓譟呼以進方相氏執戈揚楯唱帥侲子和日
甲作食􁈌胇胃食虎雄伯食魅騰簡食不祥覽諸食咎
伯竒食夣强梁祖明共食磔死寄生委隨食觀錯斷食
巨窮竒騰根共食蠱凡使一十二神追惡鬼曰赫汝軀
拉汝幹節解汝肉抽汝肺腸汝不急去後者為糧周呼
訖執事者引之遍索諸室及門巷訖執事者引出所司
接引鼓譟出大門外為分四部各趨四城門出郭外而
止初儺者入祝史五人各帥執事者以酒脯各詣州府
門及城四門以俟酒以爵脯以籩(縣亦/如之)及開瘞坎於諸
門之右方深取足容物儺者将出執事者酌酒脯於門
右祝史跪讀祝文讀訖興奠版於席乃舉酒脯瘞於坎
退
　　　諸州嵗貢儀
前期所司具貢物包匭長吏緘印書名如式所司設次
於長吏治所中門内之東西其日質明掃除㕔事之前
望闕設香案布長吏以下席位於其後重行異位設貢
物案及幄次於香案之左訖長吏帥僚佐以下就次執
事者先引貢物入置於案又置進表案於貢物之前(表/置)
(案/上)次引長吏并僚佐以下就席位立定長吏搢笏上香
訖執笏賛禮曰再拜在位者皆再拜執事者以授長吏
(表藉/以箱)長吏少前搢笏跪受表置於案執笏俯伏興退復
位賛禮者曰再拜在位者皆再拜引長吏以下退
　
　
　
　
　
　
　
　
　
　
　
　
　
　
　
　政和五禮新儀卷一百六十三
欽定四庫全書
　政和五禮新儀卷一百六十四
　　軍禮
　　　合朔伐鼓儀
　　　　齋戒
　　　　陳設
　　　　祭器
　　　　伐鼓
　　　齋戒
前一日質明行事執事官赴祠所請齊集告官齋所肄
儀太祝習讀祝文眡禮饌玉幣訖退
　　　陳設
前二日儀鸞司設行事執事官次於祠所告日前三刻
禮直官賛者諸司職掌各服其服太常設神位席太史
設神位版於壇上南方北向太常陳幣篚於神位之左
禮神之玉奠於神前瘞玉加於輦(玉以兩圭有/邸幣以黑)設祝版
於神位之右置於坫香爐并合置於案上(以御/封香)次設祭
器藉以席光禄實之每位各左一籩(實以/鹿脯)右一豆(實以/鹿臡)
犧尊一置於坫加勺幂在壇上西北隅南向(實以供/内法酒)太
常設燭於神位前洗二於夘階之東北向罍在洗東加
勺篚在洗西南肆實以巾(若爵洗之篚則/又實以爵加坫)執罍篚者位
於其後開瘞坎於子階之西北設望瘞位於瘞坎之南
告官在南北向監察御史在東西向奉禮郎太祝太官
令在西東向南上設告官席位於北墉下光祿卿位於
壇之北監察御史位於告官之西奉禮郎太祝太官令
位於其後俱南向東上又設監察御史位於壇上之東
西向奉禮郎太祝位在西東向南上太官令於尊所南
向社之四門并壇下近北各置鼓一並植以麾旒四門
各依方色壇下以黄(麾杠長一丈/旒長八尺)
　　　祭告
其日時前太官令帥其屬實饌具畢賛者引光祿卿入
詣壇下位南向(凡告官行事禮直/官引餘官賛者引)賛者曰再拜光祿卿
再拜升自夘階(凡行事執事/官升降凖此)㸃眂禮饌畢退餘官各服
祭服次引監察御史奉禮郎太祝太官令先入就位次
引告官入就位禮直官稍前賛有司謹具請行事賛者
曰再拜在位者皆再拜次引監察御史奉禮郎太祝太
官令升就位(太官令就/酌尊所)立定次引告官詣盥洗位南向
立搢笏盥手帨手執笏升詣太社神位前搢笏跪三上
香次引奉禮郎搢笏西向跪執事者以玉幣授奉禮郎
奉禮郎以玉幣授告官訖執笏興復位告官受玉幣奠
訖執笏俯伏興再拜降復位少頃引告官再詣盥洗位
南向立搢笏盥手帨手詣爵洗位南向立搢笏洗爵拭
爵以爵授執事者執笏升詣酒尊所東向立執事者以
爵授告官搢笏執爵執事者舉幂太官令酌酒告官以
爵授執事者執笏詣太社神位前搢笏跪執事者以爵
授告官告官執爵三祭酒奠爵執笏俯伏興少立引太
祝詣神位前西向搢笏跪讀祝文訖執笏興復位告官
再拜降復位次引告官詣望瘞位有司詣神位前取玉
幣祝版置於瘞坎次引監察御史奉禮郎太祝詣望瘞
位立定禮直官曰可瘞窴土半坎禮直官賛禮畢引告
官以下退
　　　伐鼓
其日時前太史局官一員立於壇下眂日鼓吹令帥工
人二十人依色服分置於鼓之左右以俟日有變太史
曰祥有變工人齊伐鼓明復太史稱北工人即罷其日
廢物百司守職
　
　
　
　
　
　
　
　政和五禮新儀卷一百六十四
欽定四庫全書
　政和五禮新儀卷一百六十五
　　嘉禮
　　　天寧節上壽儀
　　　　陳設
　　　　垂拱殿上壽
　　　　紫宸殿上壽
　　　陳設
前期殿中監帥其屬尚舍陳設紫宸殿門之内設御座
於殿上當中南向尚醖設御酒尊酒器於御座之東尚
食設御茶牀於御座之西俱稍北有司設羣官酒尊酒
器於殿下又設羣官座三公三少左輔右弼太宰少宰
在御座之東稍南門下中書侍郎尚書左右丞在其東
次特進觀文殿大學士三少觀文殿學士資政殿大學
士六曹尚書金紫銀青光禄大夫翰林學士承㫖翰林
學士資政端明殿學士閣學士左右散騎常侍(三少以/下稍却)
(尚書以下/又稍却)次開封尹六曹侍郎直學士次宣奉正奉正
議通奉大夫大司成太子賓客詹事給事中中書舍人
通議大夫左右諫議大夫待制太中大夫太常卿大司
樂宗正卿次廂都指揮使又在其東太子三師在左右
丞之南御史大夫在常侍之南中丞在直學士之南(各/少)
(空/)並西向北上親王使相在御座之西稍南(使相/稍却)樞密
在其西次節度使次節度觀察留後觀察使次廂都指
揮使又在其西太尉在樞密之南左右金吾衞左右衞
諸衞上將軍之南(視節度使稍却/副使又稍却)防禦團練使刺史在
廂都指揮使之南(各少/空)並東向北上秘書監以下在東
朶殿都虞候在其東夏國進奉使副在其南(少/空)並西向
北上外官大將軍以下在西朶殿都虞候在其西高麗
交州進奉使副在其南並東向北上餘並在西廊下隔
門之南
　　　垂拱殿上壽
前期殿中監帥其屬尚舍陳設垂拱殿設御座當中南
向尚醖設御酒尊酒器於御座之東尚食設御茶牀於
御座之西俱稍北其日讀奏目官知引進司官知東上
閤門官贊喝引班對立舍人簿書官並覺察失儀提㸃
使臣於殿庭稍南北向鬬班立六尚局應奉官於東上
閤門官東立(公服係鞵捧尊捧醆/尚醖典奉御鞾笏)知内侍省事以下(鞾/笏)
帶御器械官窄衣並西向立東上閤門附内侍進班齊
牌皇帝出守踏道禁衞諸班親從迎駕自贊常起居皇
帝御垂拱殿坐鳴鞭讀奏目知引進司官知東上閤門
官以下一班常起居訖復位知東上閤門官升詣御座
前讀奏目(内藥局官一員/對展上壽圖)次知内侍省事以下一班常
起居次舍人贊行門常起居班首奏聖躬萬福復位立
次舍人引樞密以下入就位知同知簽書樞密院事在
儀石之南北向東上知客省事至知西上閤門事在知
樞密院事之東南次簽書客省事至簽書西上閤門事
在其南次閤門通事舍人次閤門祇候次看班祇候又
在其南管勾六尚書官在知西上閤門事之東稍前典
御在其南奉御又在其南通侍中侍中衞左武大夫在
知樞密院事之南稍東武功大夫在其南次武功郎次
敦武郎次從義郎次翰林醫官醫學又在其南中亮拱
衞左武郎在武功大夫之東稍却和安大夫至翰林良
醫在左武大夫之東和安郎至翰林醫正在其南每等
重行異位並北向西上正侍中亮拱衞右武大夫在簽
書樞密院事之南稍西武德大夫在其南次武德郎以
下至武翼郎次修武郎次秉義忠翊保義郎次翰林待
詔藝學又在其南中衞右武郎在右武大夫之西稍却
樞密都承㫖在樞密之西南承㫖在其南次副承㫖諸
房逐房副承㫖又在其南每等重行異位並北向東上
立定通班起居訖分班樞密以下西向立武功大夫以
下管勾六尚局以下分東西相向立從義郎以下醫官
待詔等先退知引進司官一員讀奏目知東上閤門官
一員奏進壽酒並由東階升殿舍人通敎坊使以下贊
再拜奏聖躬萬福又再拜各復祇應位立次看醆人稍
前舍人贊儀拜贊上殿祇候(各分東西詣西階/立候進酒升殿)次舍人
引親王入殿庭北向立贊再拜班首奏聖躬萬福舍人
引進奉西入列於親王後酒器擔牀置馬前揖天武躬
奏聖躬萬福進奉馬先出内侍進御茶牀殿侍酹酒訖
知東上閤門官殿上北向躬奏親王某以下進壽酒舍
人揖親王以下躬奏再拜舍人引親王二員由東階升
殿知東上閤門官殿上接引(舍人東階下西/向立後準此)詣御座東
北向立尚醖典御奉盤醆訖出笏少立首搢笏授西向
立奉御啟醆親王一員搢笏以酒注於醆訖出笏少立
班首捧詣御座東躬進訖少退虚跪興以盤授典御退
知東上閤門官引降詣舍人接引當殿北向立東上贊
再拜興搢笏跪執進奉表舍人接表(一員在東餘詣親/王西各搢笏接表)
(訖出笏置表笏/上以表授引進)知引進司官殿上讀奏目訖退親王以
下俛伏興躬舍人贊再拜舍人引班首升東階餘殿下
分立知東上閤門官接引詣御座東北向搢笏尚醖典
御授盤醆班首搢笏捧詣御座東西向立奏樂皇帝飲
訖班首躬接醆少退虚跪興以盤醆授典御出笏階下
親王北向立知東上閤門官引親王降階舍人接引復
位北向立贊再拜躬知引進司官詣折檻東西向宣曰
進奉收贊再拜舞蹈又再拜訖西出(親王以下赴/紫宸殿立班)知引
進司官宣進奉出天武進奉以出(知東上閤門官退復/殿上侍立位後准此)
敎坊使贊送御酒又再拜敎坊致語訖贊再拜退次舍
人引知樞密院以下橫行引進奉西入列於班後酒後
擔牀置馬前舍人揖天武躬奏聖躬萬福進奉馬先出
東上閤門官殿上北向躬奏知樞密院姓名以下進壽
酒舍人揖樞密以下躬贊再拜舍人引班首由東階升
殿知東上閤門官殿上接引詣御座東北向立尚醖典
御授盤醆班首搢笏捧受西向立奉御啓醆奉御以酒
注於醆班首捧詣御座東躬進訖少退虚跪興以盤授
典御退知東上閤門官引降階舍人接引復位贊再拜
餘官分東西序立樞院官搢笏跪執進奉表舍人接表
如上儀知引進司官殿上讀奏目訖退知樞密院以下
俛伏興躬舍人贊再拜舍人引班首升東階餘官殿下
分立知東上閤門官引詣御座東北向搢笏尚醖典御
授盤捧詣御座東西向立奏樂皇帝飲訖班首躬接醆
少退虚跪興以盤醆授典御出笏殿下立班官橫行北
向立知東上閤門官引班首降階舍人接引復位北向
立贊再拜舞蹈再拜(非進奉/官先退)知引進司官以下復侍立
位舍人揖樞密躬知引進司官詣折檻東西向宣曰進
奉收贊再拜舞蹈又再拜知樞密院官升東階北上西
向侍立知引進司官宣進奉出天武舉進奉以出教坊
使贊送御酒人再拜教坊致語訖贊再拜退次舍人引
管軍觀察使以上常起居引進奉西入列於後酒器擔
牀置馬前舍人揖天武躬奏聖躬萬福進奉馬先出知
東上閤門殿上北向躬奏班首姓名以下進壽酒舍人
揖管軍臣僚躬贊再拜舍人引班首由東階升殿知東
上閣門官殿上接引詣御座東北向立尚醖典御授盤
醆班首搢笏捧受西向立奉御啟醆奉御以酒注於醆
班首捧詣御座東躬進訖少退虚跪興以盤授典御退
知東上閤門官引降階舍人接引復位贊再拜興各搢
笏跪執表舍人接受表如上儀知引進司官殿上讀奏
目訖退班首以下俛伏興躬舍人贊再拜舍人引班首
升東階殿下分立(樞密降階東出/赴紫宸殿侍立)知東上閤門官接引
詣御座東北向搢笏尚醖典御接授盤醆捧詣御座東
西向立奏樂皇帝飲訖班首躬接醆少退虚跪興以盤
醆受典御出笏殿下官合班知東上閤官引班首降階
舍人接引復位北面立贊再拜躬知引進司官詣折檻
東西向宣曰進奉收贊再拜舞蹈又再拜揖西出知引
進司官又宣進奉出天武舉進奉以出教坊使贊送御
酒人再拜内侍舉御茶牀舍人贊教坊使以下謝祇應
再拜訖知東上閣門官側奏無事皇帝降座鳴鞭赴紫
宸殿後閣以俟受羣臣上壽如别儀
　　　紫宸殿上壽
其日質明三公以下文武百僚並赴紫宸殿門外就次
御史臺引殿中侍御史一員先入就位東上閣門御史
臺太常寺分引三公以下文武百僚入詣殿庭東西相
向立東上閤門附内侍進班齊牌皇帝出閤禁衞諸班
親從迎駕自贊常起居皇帝升御座鳴鞭禮直官通事
舎人引三公至執政官御史臺東上閤門分引文武百
僚並橫行北向立定三公三少左輔右弼太宰少宰在
殿階之南稍東次門下中書侍郎尚書左右丞在其南
次特進次六曹尚書至光禄大夫次六曹侍郎開封尹
至大司成(開封尹以/下稍空)次太常卿至中大夫次七寺卿至
中散大夫次七寺少卿至奉直大夫次左右司員外郎
至朝奉大夫次六曹諸司員外郎至朝奉郎次太常丞
至承議郎次開封知縣至奉儀郎次太史局正至通直
郎又在其南觀文殿大學士資政殿大學士翰林學士
承㫖翰林學士資政端明殿學士閤學士在光禄大夫之
東(資政殿大學士以上稍前/觀文殿大學士又稍前)直學士在其南待制又在
其南御史大夫在閤學士之東御史中丞在其南侍御
史殿中侍御史監察御史又在其南左右散騎常侍在
御史大夫之東給事中中書舍人右諫議大夫在其南
次起居郎舍人右司諫符寶郎左右正言又在其南太
子三師在散騎常侍之東(與執政/官班齊)太子三少在其南次賓
客詹事次左右庶子已下在其左每等各重行異位並北
向西上親王使相在殿階之南稍西(使相/稍却)次太尉在其
南(與特進/班齋)次節度使次節度觀察使留後觀察使次防
禦使次團練使次刺史次宗室遙郡以下又在其南左
右金吾衞左右衞諸衞上將軍在節度使之西(諸衞上/將軍稍)
(却/)大將軍在其南次將軍次率府率次率府副率又在
其南每等各重行異位並北向東上大遼使副在上將
軍之西(視節度使班/副使稍却)夏國使副在百官之南諸軍將校
又在其南立定典儀曰再拜贊者承傳在位官皆再拜
搢笏舞蹈又再拜班首奏聖躬萬福又再拜訖分東西
序立禮直官引殿中監少監升東階詣酒尊所稍西南
向西上立舍人揖教坊使以下通班大起居次看醆人
謝升殿贊再拜内侍御進茶牀殿侍酹酒訖禮直官通
事舍人分引三公至執政官御史臺東上閤門分引文
武百僚並行北向立定典儀曰再拜贊者承傳在位官
皆再拜禮直官通事舎人引上公升東階東上閤門官
接引升殿詣酒尊所北向搢笏殿中監奉盤醆授上公
殿中少監啟醆上公西向立殿中監以酒注於醆上公
奉酒詣御座前躬進訖少退虚跪興以盤授殿中監出
笏禮直官東上閤門官引上公詣御座前俛伏跪奏文
武百僚上公具官臣某等稽首言天寧令節臣等不勝
大慶謹上千萬嵗壽奏訖俛伏興退降階舍人接引復
位典儀曰再拜贊者承傳在位官皆再拜禮直官引知
樞密院官詣御座前北向躬承㫖退詣折檻稍東西向
宣曰得公等壽酒與公等同慶知樞密院官退復位典
儀曰再拜贊者承傳在位官皆再拜禮直官通事舍人
等分引三公以下文武百僚分東西序立禮直官通事
舍人引上公升東階東上閤門官殿中監引詣御座東
北向搢笏殿中監授盤上公捧詣御座東西向立樂作
皇帝飲訖東上閤門官引上公接醆少退虚跪興以醆
授殿中監出笏引退降階舎人接引復位禮直官通事
舎人等分引三公以下文武百僚橫行北向立定典儀
曰再拜贊者承傳在位官皆再拜搢笏舞蹈又再拜(宗/室)
(遙郡以/下先退)禮直官引知樞密官詣御前北向躬承㫖退詣
折檻稍東西向宣曰宣羣官升殿宣訖退東向立典儀
曰再拜贊者承傳在位官皆再拜禮直官通事舎人分
引三公以下升東階親王使相以下升東階親王以下
升西階御史䑓東上閤門分引秘書監以下升西朶殿
並東西廂席後立尚醖典御以醆授殿中監奉御啟醆
殿中監西向立殿中少監以酒注於醆(第二第/三准此)殿中監
奉酒詣御座前躬進訖少退捧盤西向立樂作皇帝飲
訖殿中監接醆少退以授奉御訖執笏復位通事舍人
分引殿上官橫行北向舎人贊再拜典儀曰再拜贊者
承傳羣官皆再拜舍人贊就座羣官皆坐酒初行先宰
臣次百官皆作樂尚食典御奉御進食太官設羣官食(後/准)
(此/)皇帝再舉酒羣官興立席後樂作飲訖通事舍人贊
就座再拜行羣官酒皇帝三舉酒並如第二之儀酒三
行訖通事舎人曰可起羣官興立席後若宣示醆即随
向東上閤門官以下揖稱宣示醆躬贊就座若宣勸即
立席躬飲訖贊再拜内侍舉御茶牀禮直官引左輔詣
御座前北向俛伏跪奏左輔具官某言禮畢俛伏興退
復位禮直官通事舎人引三公以下文武百僚降階橫
行北向立(樞密院官/在親王後)典儀曰再拜贊者承傳羣官皆再
拜搢笏舞蹈再拜訖退皇帝降座還内如來儀
　
　
　
　
　
　政和五禮新儀卷一百六十五
欽定四庫全書
　政和五禮新儀卷一百六十六
　　嘉禮
　　　納皇后儀一
　　　　奏吿天地社稷宮觀
　　　　陳設
　　　　臨軒命使發制書
　　　　采擇
　　　　問名
　　　　吿吉
　　　　吿成
　　　　吿期
　　　　奏吿太廟景靈宮諸陵
　　　　臨軒命使冊后及奉迎
　　　　冊后
　　　　奉迎
　　　　同牢
　　　　皇后表謝
　　　　皇后朝謁景靈宮
　　　奏吿天地社稷宮觀
前期太史局擇日差官奏吿昊天上帝皇地祗太社太
稷中太一宮祐神觀醴泉觀上清儲祥宮太清儲慶宮
九成宮並如常吿之儀
　　　陳設
前期殿中監帥其屬尚舎張設垂拱文徳殿門之内又
設御座於文德殿當中南向東西房於御座之左右稍
北東西閤於殿之左右殿上前楹施簾設香案於殿下
螭陛間大晟展宮架之樂於殿庭橫街之南協律郎舉
麾位於宮架西北東向大司樂押樂位於宮架之北北
向儀鸞司設文武百僚及應行事官次於朝堂之内外
又設使副次於右昇龍門之内設制書幄次於殿後東
廂南向(前一日學士院/奉制書入進)太僕奉紬絡網犢車入宣德東
偏門陳於右昇龍門内東西面其日尚輦陳大輦於殿
西階下東向陳御馬於殿門外東廂西向尚書兵部帥
其屬列黃麾細仗於殿庭典儀設使副受制位於橫街
南北向東上又設左輔承制位於御座之東又設左輔
宣制位及門下侍郎奉節位右弼奉制書位在使副東
北並西向又設權置制書位於近東稍北西向又於使
副受制書位稍北設褥位二以俟使副受制書應行事
官位又於近北西向以北為上設典儀位於宮架東北
贊者二人位少退西向
　　　臨軒命使發制書
其日質明闢文德殿門文武百僚等及應行事官入就
次服朝服大樂正帥樂工先入就位協律郎入就舉麾
位大司樂入就押樂位樂備而不作典儀帥贊者先入
就位管勾内臣承㫖降制書出垂拱殿門禮部職掌以
次奉舉至文德殿後幄次以待禮直官引使副入立于
文德殿門外道東西向門下侍郎帥掌節者奉節立左
嘉福門内道北皇帝將出宮東上閤門引知樞密院事
以下詣垂拱殿立班如常儀東上閤門附内侍進班齊
牌垂拱殿簾降皇帝乘輦出至殿上少駐輦官迎駕自
贊常起居訖宣輦官上殿簾卷鳴鞭行門禁衞諸班親
從迎駕自贊常起居次舍人先贊知内侍省事以下常
起居次樞密以下通班常起居贊祇候引駕樞密知省
事以下至簽書東上閤門官分左右立六尚局應奉官
祇應武功大夫以下並先退管軍臣僚窄衣執杖子宣
名常起居贊祇候引駕並分左右前導輦降東階垂拱
殿門外禁衞諸班親從自贊常起居訖至文德殿後管
軍臣僚易公服執杖於殿階下分東西侍立皇帝降輦
入西閤前導官易朝服詣御座前分左右侍立知樞密
院簽書樞密院知各省事以下至簽書東上閤門官在
東同知樞密院在西閤門舎人以下各詣兩朶殿上不
當祇應舍人並殿下西向立諸軍將校先入分立殿門
内左右内外符寶郎俱詣閣奉迎御史臺引殿中侍御
史一員先入就位次東上閤門御史臺太常寺四方館
分引三公以下文武百僚入詣文德殿庭立班東西相
向如月朔視朝之儀(未升朝官應立班者文臣承務郎/以上位於通直之東西向武臣承)
(信郎以上位於修武郎之東/西向每等重行異位並北上)禮直官引左輔右弼中書侍
郎及捧制書官等並詣文德殿後幄次前位立少頃奉制
書出幄次捧制書官帥執事人捧舉以行禮直官通事
舍人太常博士前引中書侍郎押制書右弼後從援衞
如儀由東上閤門出至文德殿庭權置訖禮直官通事
舎人引左輔版奏中嚴内外符寶郎奉寶先出少頃又
引左輔版奏外辦皇帝服通天冠絳紗袍簾卷殿上鳴
鞭禁衞諸班親從自贊常起居皇帝出西閤乘輦禮直
官太常博士禮儀使前導皇帝出自西房内侍承㫖索
扇扇合皇帝降輦即御座簾卷内侍又贊扇開殿下鳴
鞭爐煙升直官太常博士禮儀使立於御座前稍東西
向符寶郎奉八寶陳於御座之左右分立如儀禮直官
通事舎人太常博士引使副入就受制位立定典儀曰
再拜贊者承傳在位官皆再拜左輔詣御座前承制降
自東階詣使副前稍東西向稱有制典儀曰再拜贊者
承傳使副以下及在位官皆再拜左輔宣制曰納某官
女某氏為皇后命公持節行禮宣制訖使副又再拜左
輔升復位門下侍郎率掌節者脱節衣詣使者前東北
西向立掌節者以節授門下侍郎掌節者退門下侍郎
西向以節授使者使者跪受以授掌節者掌節者立於
使者之左門下侍郎退次引使副俱詣受制書位立定
又引右弼使者前東北西向立中書侍郎引置書案立
於右弼之右右弼跪取采擇制書授使者訖受訖興置
於案(舉案者退/立於後)次右弼取問名制書授使者並如上儀
訖右弼中書舍人侍郎俱退復位本班典儀曰再拜贊
者承傳使副以下應在位官皆再拜訖禮直官通事舎
人太常博士引使副從制書案出持節者前導奉案者
次之出文德殿門掌節加節衣由端禮門入右昇龍門
案制書於紬絡網犢車内使副步從出宣德門初制書
案出禮直官太常博士引禮儀使進當御座前俛伏跪
奏禮儀使具官臣某言禮畢俛伏興復位内侍承㫖索
扇扇合簾降鳴鞭皇帝降座乘輦入自東房内侍又贊
扇扇開禮直官通事舎人引左輔版奏解嚴所司承㫖
放仗應在位官皆再拜訖出(以後告吉告成告期/命使並如采擇之儀)
　
　
　
　
　
　
　
　
　
　
　政和五禮新儀卷一百六十六
欽定四庫全書
　政和五禮新儀卷一百六十七
　　嘉禮
　　　納皇后儀二
　　　采擇
前一日有司設使副次於皇后第大門外道右南向東
上又設使副次於中門外之西東面北上其日使副乘
車持節備儀仗鼔吹備而不作至皇后第大門外降車
掌次者延入次主朝服受於廟(無廟者於㕔事/中門外設神位)執事者
皆公服禮直官引使副出次執事者取制書降車置於
案禮直官引使副立於大門外之西東向北上持幡節
者立於使副之北少退令使二人對舉置案立於使副
之南執鴈者又在其南俱東面主人立於大門内之東
西面儐者立於主人之左北面進受命出曰敢請事使
者曰某奉制采擇儐者入吿主人曰臣某之女未知壼
儀方飭姆訓既䝉制訪臣某不敢辭儐者出吿訖入引
主人出迎使副立於大門外之南北面再拜使副不答
拜主人揖使副先入室於階西面立使副入幡節前導
其持案及執鴈者從入幡節立于西階之西東面持節
者脱節衣使者自西階升立於兩楹間南向副使在使
者西南持案及執鴈者又在副使南少退俱東面主人
升東階詣使者前北面立持案者以案進副使取制書
持案者退復位副使奉制書進授使者還復位使者曰
有制執鴈者以鴈陳於庭三分庭一在南北向主人降
詣階間北面再拜使者宣制畢主人又再拜稽首訖升
進復詣使者前使者以制書授主人各俛伏跪主人受
制書訖各俛伏興主人少退以授掌事者仍北面立儐
者引二人對舉答表案進立於主人後少西儐者取表
以授主人主人受表進授使者如上儀訖退復位主人
再拜持節者加節衣禮直官引使副降自西階以出
　　　制文(凡大禮制書皆以版長一尺二寸/博四寸厚八分后家答表亦如之)
皇帝曰咨某官姓名肇經天人爰始夫婦正位基化敦
叙天倫敷求賢明是推令族率由盛典式舉徽章今遣
使持節上公封某宗正卿封某以禮采擇
　　　答文
皇帝嘉命舉大婚之禮下逮微陋備數采擇臣之女方
祇保傅式嚴諄誨恭承令典肅荷徽章某官臣姓名稽
首再拜承制詔
　　　問名
使副既出中門外就次主人降立於中門内西向禮直
官引使副出次立於中門外之西東面北上持節者立
於使副之北少退令史二人對舉制案立於使副之南
執鴈者又在其南俱東向儐者進受命出曰敢請事使
者曰將加卜筮奉制問名儐者入吿主人曰臣某之女
被預詢擇聞命祇懼既䝉制問臣某不敢辭儐者出吿
訖入引主人迎使副立於中門外之南北面再拜使副
不答拜主人揖使副先入至於階西面立使副入幡節
前導其持案及執鴈者從入幡節立于西階西東面持
節者脱節衣使者自西階升立於兩楹間南面副使在
西南持案及執鴈者又在副使南少退俱東面主人升
東階詣使者前北面立持案者以案進副使前副使取
制書持案者退復位副使奉制書進授使者退復位使
者曰有制執鴈者以鴈陳於庭三分庭一在南北向主
人降詣階間北面再拜使者宣制畢主人又再拜稽首
訖升進復詣使者前使者以制書授主人各俛伏跪主
人受制書訖各俛伏興主人少退以授掌事者仍北向
立儐者引二人對舉答表案進立於主人後少西儐者
取表以授主人主人受表進授使者如上儀訖退復位
主人再拜持節者加節衣禮直官引使副降自西階出
立於中門外之西副使在南少退俱東面主人降立於
中門内西面儐者進受命出曰敢請事使者曰禮畢儐
者入吿主人曰某公奉制命至於某之室某有先人之
禮請禮從者儐者出吿使者曰某既得將事敢辭儐者
入吿主人曰先人之禮敢固以請儐者出吿使者曰某
辭既不獲敢不從儐者入吿遂引主人升立於序端掌
事者徹神位設禮賓席儐者引主人降迎使副報揖主
人入使副從入階即座行飲食之禮會畢賓主俱興掌
事者奉幣以授主人主人以授使副使副降自西階從
者受幣使副退主人反於寢使副奉答表升車儀仗導
從至左掖門外降車儀仗退使副乘馬至合下馬門外
詣内東門以表附内侍進入訖退
　　　制文
皇帝曰咨某官姓名自昔受命之君必擇建厥配以奉
天地以承宗廟以御于家邦德至茂也肆朕稽古永惟
大猷謀於公卿咸以祇若率由舊典式舉徽章今遣使
持節上公封某宗正卿封某以禮問名
　　　答文
皇帝嘉命使者某重宣中制問臣名族臣女先臣某官
之遺元孫先臣某官之遺曽孫先臣某官之遺孫先臣
某姓某之外孫女年若干恭承令典肅荷徽章某官臣
姓名稽首頓首再拜承制(若女祖以上在直/云某官臣之孫女)
　　　吿吉
前一日有司設使副次如常儀其日使副至皇后第大
門外降車掌次者延入次主人受禮並如采擇之儀執
事者皆公服禮直引使副出次執事者取制書降車置
於案禮直官引使副立於大門外之西東面北上持幡
節者立於使副之北少退東面令史二人對舉制案立
於使副之南執鴈者又在其南俱東面主人立於大門
内之東西面儐立於主人之左北面進受命出曰敢請
事使者曰加諸卜筮占曰從制使某吿吉儐者入吿主
人曰臣某之女祇嚴女功未燭婦道卜筮協吉臣與有
榮臣某謹奉典制儐者出吿訖入引主人出迎使副立
於大門外之南北面再拜使副不答拜主人揖使副先
入至於階西面立使副入幡節前導其持案及執鴈者
從入幡節立於西階之西東面持節者脱節衣使者由
西階升立於兩楹間南面副使在使者西南其持案及
執鴈者又在副使南少退俱東面主人升東階詣使者
前北面立持案者以案進副使取制書持案者退復位
副使奉制書進授使者退復位使者曰有制執鴈者以
鴈陳於庭三分庭一在南北向主人降詣階間北面再
拜使者宣制畢主人又再拜稽首訖升進復詣使者前
使者以制授主人各俛伏跪主人受制書訖各俛伏興
主人少退以授掌事者仍北面立儐者引二人對舉答
表案進立於主人後少西儐者取表以授主人主人受
表進授使者如上儀訖退復位主人再拜持節者加節
衣禮直官引使副降自西階出立於中門外之西副使
在南少退俱東面主人降立於中門内西面儐者進受
命出曰敢請事使者曰禮畢其禮使副使副復命並如
問名之儀
　　　制文
皇帝曰咨某官姓名稽謀所自燕及神民濬發祥占從
以元吉六合之慶是為大同今遣使持節上公封某宗
正卿封某以禮吿吉
　　　答文
皇帝嘉命使者某重宣中制太卜元吉微陋之族懼不
克堪恭承徽章肅奉典制某官臣姓名稽首頓首再拜
承制詔
　　　吿成
前一日有司設使副次如常儀其日使副至皇后第大
門外降車掌次者延入次主人受禮並如吿吉之儀執
事者入設冪於中門之外元纁束帛陳于冪上北向奉
穀珪以匱俟於冪東西向禮直官引使副出次執事者
取制書降車置於案禮直官引使副立於大門外之西
東面北上持幡節者立於使副之北少退令史二人對
舉制案立於使副之南俱東面主人立於大門内之東
西面儐者立於主人之左北面進受命出曰敢請事使
者曰某奉制吿成儐者入吿主人曰奉制使賜臣以重
禮臣某祇奉典制儐者出吿訖入引主人出迎使副立
於大門外之南北面再拜使副不答拜主人揖使副先
入至於階西面立使副入幡節前導持案及奉穀珪者
從入舉束帛者次之執事者坐啓匱取圭加於元纁上
三分庭一在南北面西上幡節立於西階之西東面持
節者脱節衣使者由西階升立於兩楹間南向副使在
使者西南持案者又在副使之南少退俱東面主人升
東階詣使者前北面立持案者以案進副使前副使取
制書持案者退復位副使奉制書進授使者退復位使
者曰有制主人降詣階間北面再拜使者宣制畢主人
再拜稽首訖升進復詣使者前使者以制書授主人各
俛伏跪主人受制書訖各俛伏興主人少退以授掌事
者仍北面立掌事者授玉幣於庭自左受之以東奉玉
幣者自西南出儐者引二人對舉答表案進立於主人
後少西儐者取表以授主人主人受進表以授使者如
上儀訖退復位主人再拜持節者加節衣禮直官引使
副降自西階出立於中門外之西副使在南少退俱東
面主人降立於中門内西面儐者進受命出曰敢請事
使者曰禮畢其禮使副使副復命如吿吉之儀
　　　制文
皇帝曰咨某官姓名之女毓秀中閨膺華高胄詠葛覃
之本尊嚴師傅崇卷耳之志夙念恭勤將延登於太微
永迓承於介福以元纁穀珪式章典禮今遣使持節上
公封某宗正卿封某以禮告成
　　　答文
皇帝嘉命使者某重宣中制降婚卑陋崇以上公寵以
盛禮備物典册恭承天奬肅荷徽章某官臣姓名稽首
頓首再拜承制詔
　　　吿期
前一日有司設使副次如常儀其日使副至皇后第大
門外降車掌次者延入次主人受禮並如吿成之儀執
事者皆公服禮直官引使副出次執事者取制書降車
置於案禮直官引使副(闕/)立於大門外之西東面北上
持幡節者立於使副之北少退令史二人對舉制案立
於使副之南執鴈者又在其南俱東面主人立於大門
内之東西面儐者立於主人之左北面進受命出曰敢
請事使者曰制使某告期儐者入吿主人曰臣謹奉制
詔儐者出吿訖入引主人出迎使副立於大門之南北
面再拜使副不答拜主人揖使副先入至於西階東面
立使副入幡節前導其持案及執鴈者從入幡節立於
西階之西東面持節者脱節衣使者由西階升立於兩
楹間南面副使在使者西南持案及執鴈者又在使副
南少退俱東面主人升東階詣使者前北面立持節者
以案進副使前副使取制書持案者退復位副使奉制
書進授使者退復位使者曰有制執鴈者以鴈陳於庭
三分庭一在南北向主人降詣階間北面再拜使者宣
制畢主人又再拜稽首訖升進復詣使者前使者以制
書授主人各俛伏跪主人受制書訖各俛伏興主人少
退以授掌事者仍北面立儐者引二人對舉答表案進
立於主人後少西儐者取表以授主人主人受表進授
使者如上儀訖退復位主人再拜持節者加節衣禮直
官引使副降自西階出立於中門外之西副使在南少
退俱東面主人降立於中門内西面儐者進受命出曰
敢請事使者曰禮畢其禮使副使副復命並如吿成之
儀
　　　制文
皇帝曰咨某官姓名今月吉日備序來儐爰定厥祥率
遵典禮今遣使持節上公封某宗正卿封某以禮吿期
　　　答文
皇帝嘉命使者某重宣中制吿曰某月某日可迎臣恭
承令典肅荷徽章某官姓名稽首頓首再拜承制詔
　
　
　
　政和五禮新儀卷一百六十七
欽定四庫全書
　政和五禮新儀卷一百六十八
　　嘉禮
　　　納皇后儀三
　　　奏告太廟景靈宮諸陵
前期太史局擇日差官奏告太廟景靈東宮景靈西宮
永安陵永昌陵永熙陵永定陵永昭陵永厚陵永裕陵
永泰陵並如常吿之儀
　　　臨軒命使冊后及奉迎
前期諸司各帥其屬陳設垂拱文德殿門之内如命使
采擇之儀儀鸞司設皇后冊寶及奉迎制書幄次三於
殿後東廂俱南向(前一日尚書工部奉册/寶學士院奉制書進入)典儀設使副
受制位於橫街南北向東上(受册寶訖其受奉迎/制書使副亦在位)又設
左輔承制位於御座之東又設左輔宣制位及門下侍
郎奉節位左輔右弼奉冊寶制書位在使副東北益西
向又設權置冊寶褥位二於近東稍北向冊在北寶在
南(發册寶畢徹一以/俟權置奉迎制書)又於冊使受制書稍北設褥位一
以俟冊使受冊副使受寶(受冊寶畢添設褥位一以/俟受奉制書使副並立)其
日質明闢文德殿門文武百僚及應行事官入就次服
朝服應執事者先入就位管勾内臣承㫖降冊寶及制
書出垂拱殿門禮部取掌以次捧舉至文德殿後幄次
以俟禮直官引使副入立於文德殿門外道東西面門
下侍郎帥持節者奉節立於左嘉福門内道北皇帝將
出宮東上閤門引知樞密院事以下詣垂拱殿立班如
常儀東上閤門附内侍進班齊牌垂拱殿簾降皇帝乘
輦出至殿上少駐輦官迎駕自贊常起居宣贊官上殿
簾卷鳴鞭行門禁衞諸班親從迎駕自贊常起居次舎
人先贊知内侍省事以下常起居次樞密院以下通班
常起居贊祇候引駕樞密知客省事以下至簽書東上
閤門官分左右立六尚局應奉官祇候武功大夫以下
並先退管軍臣僚窄衣執杖子宣名常起居贊祇候引
駕並分左右前導輦降東階垂拱殿門外禁衞諸班親
從自贊常起居訖至文德殿後管軍臣僚易公服執杖
子殿階下分東西侍立皇帝降輦入西閤前導官易朝
服詣御座前分左右侍立知樞密院簽書樞密院知客
省事以下至簽書東上閤門官在東同知樞密院在西
閤門舎人以下各詣兩朶殿上不當祇應舎人並殿下
西向立諸軍將校先入分立殿門内左右内外符寶郎
俱詣閤奉迎御史臺引殿中侍御史一員先入就位
東上閤門御史臺太常寺四方館分引三公以下文武
百僚入詣文德殿庭立班東西相向並如命使采擇之
儀禮直官引左輔右弼門下侍郎中書侍郎及捧冊寶
官等並詣文德殿後幄次前立少頃奉冊寶出幄次捧
冊寶官帥執事人捧舉以行禮直官通事舎人太常博
士前引中書侍郎押冊右弼後從門下侍郎押寶右輔
後從援衞如儀由東上閤門出至文德殿庭褥位權置
訖禮直官通事舎人引左輔版奏中嚴内外符寶郎奉
寶先出少頃又引左輔版奏外辦皇帝服通天冠絳紗
袍簾卷殿上鳴鞭禁衞諸班親從自贊常起居皇帝出
向西閤乗輦禮直官太常博士禮儀使前導皇帝出自
西房内侍承㫖索扇扇合皇帝降輦即御座簾卷内侍
又贊扇開殿上鳴鞭爐煙升禮直官太常博士禮儀使
立於御座前稍東西向符寶郎奉八寶陳於御座之左
右分立如儀禮直官通事舍人太常博士引冊使副使
入就受制位立定典儀曰再拜贊者承傳在位者皆再拜
左輔詣御座前承㫖降自東階詣使副前稍東西向稱
有制典儀曰再拜贊者承傳使副以下應在位官皆再
拜左輔宣制曰冊某氏為皇后命公等持節展禮宣制
訖冊使副使再拜左輔升復位門下侍郎帥掌節者脱
節衣詣冊使所東北西向立掌節者以節授門下侍郎
掌節者退門下侍郎西向以節授冊使冊使跪受以授
掌節者立於冊使之左門下侍郎退次引冊使詣受冊
褥位立定又引右弼詣冊使前東北西向立中書侍郎
引冊案立於右弼之左右弼跪取冊授册使冊使跪受
訖興置於案(舉案者少退/以冊置于案)冊使右弼中書侍郎俱退復
本班次引副使詣受寶褥位立定又引左輔詣副使前
東北西向立門下侍郎引寶案立於左輔之右左輔跪
取寶以授副使副使跪受訖興置於案(舉案者少退/以寶置於案)副
使左輔門下侍郎俱退復本班典儀曰再拜贊者承傳
使副以下應在位官皆再拜訖禮直官通事舍人太常
博士引冊使押冊副使押寶持節者前導舉册寶輿者
次之出殿門加節衣物使副將受冊寶畢禮直官又引
右弼中書侍郎及捧制書官等並詣文德殿後幄次前
立以使奉制書出幄次奉制書官帥執事人捧舉以行
禮直官通事舎人太常博士前引中書侍郎押制書右
弼後從援衞如儀出東上閤門至殿庭權置訖(援衞人/少退)
次引奉迎使副就受制書左輔詣御座前承㫖降自東
階詣使副前東北西向稱有制典儀曰再拜贊者承傳
使副及在位官皆再拜左輔宣制曰皇帝制令公等持
節奉迎皇后宣制訖使副又再拜左輔升復位門下侍
郎帥掌節者脱節衣詣使者前掌節者以節授門下侍
郎掌節者退門下侍郎西向以節授使者使者跪受以
授掌節者立於使者之左門下侍郎退次引使副俱就
受制書褥位又引右弼詣使者東北西向立中書侍郎
引制書案立於右弼之右右弼跪取制書授使者使者
跪受訖興置於案(舉案者退/立於後)右弼中書侍郎俱退復本
班典儀曰再拜贊者承傳使副以下在位官皆再拜禮
直官通事舍人太常博士引使副從制書案出持節者
前導舉案者次之出殿門加節衣捧舉官等分左右夾侍
冊寶輿制書案由端禮門入右昇龍門安制書於紬絡
網犢車内奉迎使副就次以俟晡後詣皇后第奉迎冊
使副步從冊寶輿出宣德門初制書案出禮直官太常
博士引禮儀使進當御座前俛伏跪奏禮儀使具官臣
某言禮畢俛伏興復位内侍承㫖索扇扇合簾降鳴鞭
皇帝降座乘輦入自東房内侍又贊扇扇開禮直官通
事舎人引左輔版奏解嚴所司承㫖放仗應在位官俱
再拜訖以次出
　
　
　
　
　
　
　
　
　
　
　
　
　
　
　政和五禮新儀卷一百六十八
欽定四庫全書
　政和五禮新儀卷一百六十九
　　嘉禮
　　　納皇后儀四
　　　冊后
前一日有司設使副次如常儀設尚宮以下次於皇后
閤外道西東向設香案於中庭中庭随闕所向又設權
置册寶二案於香案之右典儀設使者位於大門外副
使及内侍位於使者之南舉冊寶案者又在其南持節
者在使者之北俱少退東向設主人位於中門外之南
北向設使副以下及主人位於中門外亦如之設内謁
者監位於中門外主人之南西向其日使副乘車持節
備儀仗鼔吹備而不作至皇后第大門外降車掌次者
延入次尚宮以下至各就次内僕進重翟等車尚書兵
部帥其屬布鹵簿儀仗並於大門之外執事者取冊寶
降輿置於案上禮直官引使副出次持幡節及舉冊寶
案者從之俱在門外位捧舉冊官夾侍主人朝服立於
大門内之東西面儐者立於主人之左北面進受命出
曰敢請事使者曰某奉制授皇后備物典冊儐者入吿
遂引主人出迎使副於大門外之東南北面再拜使副
不答拜主人引揖使副先入立於中門外之東西面使
副入幡節前導持案者次之至中門外各就位立定
持節者脱節衣内侍及舉冊者皆進詣使者前使者取
冊以授内侍各俛伏跪内侍受冊訖各俛伏興以授内
謁者監使者退復位副使以寶授内侍如上儀訖内謁
者監持冊寶入立於閣外之東西面跪置冊寶於案俛
伏興尚宮以下入閣奉皇后首飾褘衣訖傅姆贊出尚
宮引皇后降自東階詣香案前向闕立内侍跪取寶進
立於皇后之右少前司言司寶二員進立於皇后之左
少前又内侍稱有制内侍贊再拜皇后再拜内侍宣冊
訖内侍又贊再拜皇后再拜内侍捧冊進授皇后皇后
受訖以授司言又内侍奉寶進授皇后皇后受訖以授
司寶内侍贊再拜皇后再拜訖内侍贊升座尚宮引皇
后升座内命婦以下皆序立於庭皇后北面東上立定
司贊曰再拜典贊承傳在位者皆再拜訖應侍衛者各
升立於侍衛尚儀前跪奏禮畢皇后降座尚宫引皇后
入於閣内侍出告禮畢捧册寶官退主人禮使副使副
復命並如告期之儀
　　　奉迎
前一日有司設使副次如常儀又設尚宮以下次於皇
后閣外道西東向又設香案於庭中随闕所向典儀設
使者位於大門外副使及内侍位於使者之前持案及
執鴈者又在其南持節者在使者之北俱少退東向司
贊設尚儀以下位於堂前其日使副乘車持節備儀仗
鼔吹備而不作至皇后大門外降車掌次者延入次宮
人等至各就次文武百官奉迎皆陪立於大門之外東
西相向並如文德殿命使立班之儀立定尚儀詣皇后
前奏請中嚴執事者取制書降車置於案禮直官引使
副出次立於大門外之西東面内侍及執事者各就門
外位主人朝服立於大門内東西面儐者立於主人之
左北面進受命出曰敢請事使者曰再奉制以合吉辰
以禮奉迎儐者入吿主人曰臣某謹奉典制儐者出吿
入引主人出迎於大門外之南北面再拜使副不答拜
主人揖使副先入立於東階西面使副入幡節前導其
持案及執鴈者從入幡節立於西階之東西面持節者
脱節衣使者由西階升立於西檻間南面副使在使者
西南持案及執鴈者入在副使後少退俱東面主人升
東階詣使者前北面立持案者以案進副使前副使取
制書持案者退授位副使奉制書進授使者進復位使
者曰有制執鴈者以鴈陳於庭三分庭一在南北向主
人降詣階間北面再拜使者宣制畢主人又北面再拜
稽首訖升進復詣使者前使者以制書授主人各俛伏
跪主人受制書訖各俛伏興主人少退以授掌事者仍
北面立儐者引二人對舉答表案進立於主人後少西
儐者取表以授主人主人受表進授使者如上儀訖退
復位主人再拜持節者加節衣禮直官引使副降自西
階以出立於中門之外北面東上傅姆導皇后尚宮前
引升堂宮人侍衞如常儀主婦出立於門外之西南面
内侍出中門外西面典儀曰再拜贊者承傳使副俱再
拜使者曰今月吉日某等率職奉迎内使受以入傳於
司言受以奏聞訖主人奉幣以授使副使副退皇后降
自東階向闕立於庭尚儀贊詣皇后再拜皇后再拜訖
升堂主人升自東階進西面誡之曰誡之慎之夙夜無
違命主人退毋立於西階上施衿結帨誡之曰勉之誡
之夙夜無違命重翟車進中門外肩輿進堂上(肩與為/擔子下)
(准/此)尚宮前導皇后升輿六尚以下侍衞如儀至中門外
降輿升車内侍導引應乘車引從者如鹵簿常儀皇后
車出大門外文武百官北向班迎再拜訖分班東西主
使副以下羣官當引從者以次引從至宣德門鳴鐘鼔
(鳴鐘鼔者所/以聲吿内使)鹵簿止於門外使副復命並如册后之儀
　　　制文
皇帝曰咨某官姓名嘉月惠時吉日惟某率由典禮今
遣使持節上公封某宗正卿封某備禮以迎
　　　答文
皇帝嘉命使者某重宣中詔吉日維某備禮以迎臣卑
陋之族叨膺大恩以榮為懼臣恭承令典肅荷徽章某
官臣姓名稽首頓首再拜承制詔
　　　同牢
前一日所司預設皇后大次二一於大慶殿門外之西
南向一於内殿庭之南北向尚寢設皇后櫛幄於所御
殿之室中設御榻於室中之西又設皇后對榻於御榻
之東司設設巾洗各二一於東階南一於室之北水在
洗東司醖設御酒尊於室中實四爵兩卺於篚(爵卺以/闕酒器)
(代/之)至日晡後皇后入宣德門至大慶殿門外次前回車
南向施步障繖扇等畢内侍進當車前跪奏請皇后降
車輿退復位皇后降車入次肩輿進皇后升輿至内東
門降輿執扇燭者布列前後尚宮導皇后詣内殿庭之
大次以俟内侍以版奏請中嚴皇帝服通天冠絳紗袍
以出即御座南向左右侍衞如常儀皇后入次少頃尚
宮前引皇后出詣殿庭之東西向内侍版奏外辦又奏
皇帝降座禮迎皇帝降座内侍前引詣殿庭西東向揖
皇后以入皇后從入升自西階皇帝盥於南洗皇后盥
於北洗入室各就榻前立尚食跪奏請皇帝皇后皆坐
尚食以饌進皇帝皇后皆食司醖以酒進皇帝皇后俱
受醆以飲尚食以饌從再飲三飲如初儀尚儀跪奏禮
畢皇帝皇后俱興尚宮奏請皇帝更禮服尚寢請皇后
服常服次日以禮朝見並如宮中之儀
　　　皇后表謝
皇后至宮之明日質明具服以出司言引尚宮尚宮引
皇后降自西階立於庭北向左右侍從如常儀内侍贊
再拜皇后再拜内侍以謝表授皇后又内侍以案少前
皇后以表置於案上内侍贊再拜皇后再拜内侍奉表
以聞内侍詣皇后前跪奏禮畢俛伏興皇后還閤
　
　
　
　
　
　
　
　
　
　
　
　
　
　
　政和五禮新儀卷一百六十九
欽定四庫全書
　政和五禮新儀卷一百七十
　　嘉禮
　　　納皇后儀五
　　　皇后朝謁景靈宮
前一日有司於景靈宮東張次於明福殿上(西宮即於/潔成殿)
又於天興殿之東廊設幄次稍南西向又於殿東階之
東稍南設皇后褥位西向又於殿上設皇后褥位西向
又於殿上設皇后褥位於香案之南北向及供奉之物
如常儀又設内命婦妃嬪以下陪列位於殿庭之東外
命婦陪列位於殿庭之西皆重行北向保寧閤天元太
始皇武儷極太定煇德熙文衍慶美成繼仁治隆徽音
景靈西宮大明坤元重光殿並如上儀訖又設内命婦
妃嬪以下及外命婦并應奉官次於齋殿門内外量殿
之宜太僕寺陳重翟車於宣德門偏東南向其日未明
前二刻有司設小駕鹵簿儀仗於重翟車左右以次排
列外命婦先自景靈殿後門入就次皇后未出宮前一
刻内侍引内命婦妃嬪以下俱詣殿庭起居訖内侍奏
請中嚴少頃又奏外辦皇后首飾褘衣乘龍飾肩輿如
常儀障以行幃出内東門(由宣祐門左銀臺門左嘉肅/門左長慶門入左昇龍門)
内侍詣皇后肩輿前俛伏跪奏具官臣某言請皇后降
肩輿升重翟車奏訖俛伏興少退(凡内侍奏請/之儀准此)皇后升
重翟車内侍詣車前奏請重翟車進發車進行出宣德
東偏門内命婦妃嬪以下自内東門各升所乘車由左
掖門至宣德門外從皇后車至景靈東宮昌福門(西宮/即於)
(昭德/門)小駕鹵簿止於門外車入門迴車南向内侍詣車
前奏請皇后降車升肩輿皇后降車升肩輿入大次内
命婦妃嬪以下並降車以入内侍引外命婦詣皇后大
次前起居訖並先赴殿庭陪位少頃内侍前導皇后至
天興殿幄次降簾又内侍詣幄次前奏請皇后行朝謁
之禮簾卷内侍前導皇后詣殿階下西面褥位立内侍
奏請再拜皇后再拜内命婦妃嬪以下及外命婦皆再
拜内侍前導皇后升殿東階詣聖祖天尊大帝香案前
褥位北向立内侍奏請皇后上香再上香三上香又奏
請再拜皇后再拜内命婦妃嬪以下及外命婦皆再拜
内侍前導皇后還幄次簾降内侍詣幄次前奏言禮畢
次詣保寧閤天元太始皇武儷極太定輝德殿朝謁如
天興殿儀訖歸大次内侍詣大次前奏解嚴内外命婦
皆還次少頃小駕鹵簿轉仗衞於還途如來儀外命婦
先退太僕進重翟車於昌福門内南向内侍奏請中嚴
少頃又奏外辦皇后乘肩輿以出至車前内侍詣肩輿
前奏詣皇后降肩輿升重翟車皇后升車馭者執綏内
侍詣車前奏請重翟車進發内命婦妃嬪以下皆升所
乘車重翟車進行鼔吹振作前導車至宣德東偏門内
迴車南向内侍詣車前奏皇后降升肩輿皇后乘肩輿
障以行幄由内東門還内内命婦妃嬪以下從人内侍
奏請解嚴將士等各還其所次日又朝謁熙文衍慶美
成繼仁治隆徽音殿並如天元殿之儀又次日詣西宮
朝謁大明坤元重光殿並如熙文殿之儀
　
　
　
　
　
　
　
　
　
　
　
　
　
　
　政和五禮新儀卷一百七十
欽定四庫全書
　政和五禮新儀卷一百七十一
　　嘉禮
　　　皇太子納妃儀上
　　　　陳設
　　　　臨軒命使
　　　　采擇
　　　　問名
　　　　吿吉
　　　　吿成
　　　　吿期
　　　　奏告
　　　　冊妃
　　　　醮戒
　　　　親迎
　　　　同牢
　　　　妃朝見
　　　　盥饋
　　　陳設
前期殿中監帥其屬尚舎張設垂拱文德殿門之内設
御座於文德殿門當中南向東西房於御座之左右稍
北東西閤於殿後之左右殿上前檻施簾設香案於殿
下螭陛間大晟展宮架之樂於殿庭橫街之南協律郎
舉麾位於宮架西南北東向大司樂押樂位於宮架之
北北向儀鸞司設文武朔參官應行事官東宮官次於
朝堂之内外又設使副次於右昇龍門内東南其日尚
輦陳大輦於殿西階下東向陳御馬於殿門外東廂西
向尚書兵部帥其屬列黃麾細仗於殿庭典儀設使副
受制位於橫街南北向東上設在朝承制位於御座之
東又設左輔宣制位於使副之東北並西向又設應行
事官位於近北西向以北為上設典儀位於宮架東北
贊者二人在南少退俱西向
　　　臨軒命使
其日質明闢文德殿門文武朔參官及應行事官入就
次各服其服大樂正帥樂工先入就位協律郎入就舉
麾位大司樂入就押樂位備而不作典贊者先入就位
禮直官引使副入立於文德殿門外道東西向皇帝將
出宮東上閤門引知樞密事以下詣垂拱殿立班如常
儀東上閤門附内侍進班齊牌垂拱殿簾降皇帝乘輦
出至殿上少駐輦官迎駕自贊常起居訖宣輦官上殿
簾捲鳴鞭行門禁衞諸班親從迎駕自贊常起居次舎
人先贊知内侍省事以下常起居次樞密以下通班常
起居贊祇候引駕樞密知客省事以下至簽書東上閤
門官分左右六尚局應奉官祇應武功大夫以下并先
退管軍臣僚窄衣執杖子宣名常起居贊祇候引駕並
分左右前導輦降東階垂拱殿門外禁衞諸班親從自
贊常起居訖至文德殿後管軍臣僚易公服執杖子殿
階下分東西侍立皇帝降輦入西閤前導官易朝服詣
御座前分左右侍立知樞密院簽書樞密院知密省事
以下至簽書東上閤門官在東同知樞密院在西閤門
舎人以下各詣兩朶殿上不當祇應舎人並殿下西向
立諸軍將校先入分立殿門内左右内外符寶郎俱詣
閤奉迎御史臺引殿中侍御史一員先入就位次東上
閤門御史臺太常寺分引三公以下文武百僚入詣文
德殿庭立班東西相向如月朔視朝之儀禮直官通事
舎人引左輔版奏中嚴内外符寶郎奉寶先出少頃又
引左輔版奏外辦皇帝服通天冠絳紗𫀆簾卷殿上鳴
鞭禁衞諸班親從自贊常起居皇帝出西閤乘輦禮直
官太常博士引禮儀使前導皇帝出自西房内侍承㫖
索扇扇合皇帝降輦即御座簾卷内侍又贊扇扇開殿
下鳴鞭爐煙升禮直官太常博士禮儀使立於御座前
稍東西向符寶郎奉八寶陳於御座之左右分立如儀
禮直官通事舎人太常博士引使副入就位立定典儀
曰再拜贊者承傳使副以下在位官皆再拜左輔詣御
座前承㫖降自東階詣使副前稍東西向稱有制典儀
曰再拜贊者承傳使副以下應在位官皆再拜左輔宣
制訖使副又再拜左輔升復位禮直官通事舍人太常
博士引使副出由文德殿門出右掖門乘車備儀仗而
行初使副出禮直官太常博士引禮儀使進當御座前
俛伏跪奏禮儀使具官臣某言禮畢俛伏興復位内侍
承㫖索扇扇合簾降鳴鞭皇帝降座乘輦入自東房内
侍又贊扇扇開禮直官通事舎人引左輔版奏解嚴所
司承㫖放仗應在位官俱再拜訖以次出
　
　
　
　
　
　
　政和五禮新儀卷一百七十一
欽定四庫全書
　政和五禮新儀卷一百七十二
　　嘉禮
　　　皇太子納妃儀
　　　采擇
前一日主人設使副次於大門之外道右南向其日大
昕使副至妃氏大門外掌次者延入次(主人及行事/者皆公服)主
人受于廟(無廟者于㕔事/中間設神位)使副出次謁者引立于大門
外之西東面主人立于東階下西面儐者立于主人之
左北面受命出立于東門西面曰敢請事使者曰奉制
儲宮納配屬于令德邦有典常使某行采擇之禮儐入
吿主人曰臣某之子昧于閫儀未足以備采擇之禮儐
者恭承制命臣某不敢辭儐者入吿訖入引主人迎於
大門外之南北面再拜使副不答拜謁者引使副入門
而左主人入門而右執鴈者從而入以鴈陳於庭三分
庭一在南北向使副升自西階立于兩檻間南面主人
升自東階進使副前北向使者曰某奉制采擇主人降
階間北面再拜退立于東階上謁者引使副降自西階
以出
　　　問名
使副既出立於中門之西東向主人降詣階間立於東
階下西面儐者進受命出請事使者曰儲宮之配采擇
既諧將謀卜筮承制命問名儐者入吿主人曰制以臣
某之子可以奉侍儲宮臣某不敢辭儐者出吿入引主
人迎于中門外之南北面再拜使副不答拜謁者引使
副入門而左主人入門而右執鴈者從入以鴈陳於庭
三分庭一在南北向使副升自西階立于兩楹間俱南
面主人升自東階進使副前北面使者曰某奉制問名
將謀卜筮主人降自階間北面再拜升階仍北面曰臣
某第幾女某氏出使副降自西階出立于中門之外東
面主人降立於中門之内面西儐者進受命出請事使
者曰禮畢儐者入吿主人曰某公奉制命至于某之室
請禮從者儐者出吿使者曰某既得將吿事敢辭儐者
入吿主人曰敢固以請儐者出吿使者曰某辭不獲命
敢不從儐者入告遂引主人升立于序端掌事者徹神
位設禮賓席儐者引入主人降迎使副報揖主人入使
副從入升階即座行飲食之禮㑹畢賓主俱興掌事者
奉幣以授主人主人以授使副使副降自西階從者受
幣使副退主人送于門外
　　　吿吉
前一日主人設使副次如常儀其日大昕使副至妃氏
大門外掌次者延入次主人受禮如采擇之儀使副出
次謁者引立于大門外之西東面主人立於東階下西
面儐者進受命出請事使者曰某謀諸卜筮其吉協從
制使某吿吉儐者入吿主人曰臣某之子惷愚懼弗克
堪卜筮之吉惟臣之幸臣某謹奉制典儐者出吿訖入
引主人迎于大門外之南北面再拜使副不答拜謁者
引使副入門而左主人入門而右執鴈者從入以鴈陳
於庭三分庭一在南北向使副升自西階立于兩楹間
俱南面主人升自東階進使副前北面使者曰奉制吿
吉主人降詣階間北面再拜使副降自西階出立于中
門外之西東面主人退之南北面再拜使副不答拜謁
者引使副入門而左主人入門而右執鴈者以鴈入陳
於庭三分庭一在南北向使副升自西階立于兩楹間
俱南面主人升自東階進使副前北面使者曰某奉制
吿期主人降詣階間北面再拜使副降自西階出立于
中門外之西東向主人退立于中門内西面儐者進受
命出請事使者曰禮畢其禮使副如問名之儀
　　　告成
前一日主人設使副次如常儀其日大昕使副至妃氏
大門外掌次者延入次執事者設幕于中門之外元纁
束帛陳于幕上北向(元三匹纁三匹合之/其他禮物自如常儀)奉榖珪以匱
俟于幕東西向主人受禮如吿吉之儀使副出次謁者
引立於大門外之西東面主人立于東階下西面儐者
進受命出請事使者曰卜筮不違嘉耦既定制使某以
儀物吿成儐者入告主人曰奉制賜臣以重禮臣某
謹奉典制儐者出吿入引主人迎于大門外之南北面
再拜使副不答拜謁者引使副入門而左主人入門而
右奉榖珪者從入奉束帛者次之諸奉禮物者皆從其
后三分庭一在南北向西上使副升自西階立于兩楹
間俱南面主人升自東階進使副前北面使者曰某奉
制告成主人降詣階間北面再拜使副降自西階出立
於中門外之西東面主人退立於中門内西面儐者進
受命出請事使者曰禮畢其禮使副如吿吉之儀
　　　吿期
前一日主人設使副次如常儀其日大昕使副至妃氏
大門外掌次者延入次主人受禮如吿成之儀使副出
次謁者引立于大門外之西東面主人立于東階下西
面儐者進受命出請事使曰涓辰之良某月某日吉制
使某吿期儐者入吿主人曰臣某謹奉制儐者出吿訖
入引主人迎于大門外置於案禮直官引使副出次持
節及舉冊印案者從之俱就門外位捧舉冊印官夾侍
主人立于門外由東階下西面儐者進受命出請事使
者曰某奉制授皇太子妃冊印儐者入吿主人曰臣謹
奉制儐者出吿訖入引主人迎于大門外之南北面再
拜使副不答拜主人揖使副先入持節者前導舉案者
次之至中門外各就位立定捧册印官奉册印就褥位
持節者脱節衣内侍及舉册者皆進詣使者取册以授
内侍各俛伏跪内侍受册訖各俛伏興以授内謁者使
者退復位副使以印授内侍如儀訖内謁者持册印立
于庭中跪置印册於案俛伏興宮人等入閤奉妃首飾
䄖翟衣服訖傅姆贊出内侍引妃降自東階詣香案前
向闕立内侍稱有制内侍贊再拜妃再拜訖内侍捧册
授妃妃受訖以授執事者内侍捧印授妃妃受訖以授
執事者内侍又贊再拜妃再拜訖内侍引妃升座東宮
侍衞人等皆序立于庭重行北向東上立定贊曰再拜
諸宮人皆再拜應侍衞者各升立於侍衞内侍詣妃前
啟禮畢妃降座傅姆引妃還于堂内侍出吿禮畢主人
禮使副如吿期之儀使副乘車而還
　　　奏吿
前期大司局擇日差官奏吿太廟别廟景靈東宮景靈
西宮永安陵永昌陵永熙陵永定陵永昭陵永厚陵永
裕陵永泰陵並如常吿之儀
　　　册妃
前一日主人設使副次如常儀又設宮人以下次于妃
氏閤外道西東向設香案於寢庭随闕所向又設權置
册印二案于香案之右典儀設使者位于大門外副使
及内侍位于使者之南北向設使副以下及主人位於
中門外亦如之設内謁者位在於中門外主人之南西
向其日使副朝服乘車持節備儀仗鼓吹備而不作至
妃氏大門外降車掌次者延入次宮人等至各就次兵
部尚書帥其屬陳妃儀仗于大門之外掌事者取册印
降輿立于中門内西面儐者進受命出請車使者曰禮
畢其禮使副如問名之儀
　
　
　
　
　
　
　
　
　
　
　
　
　
　政和五禮新儀卷一百七十二
欽定四庫全書
　政和五禮新儀卷一百七十三
　　嘉禮
　　　皇太子納妃儀
　　　醮戒
前期諸司各帥其屬陳設垂拱文德殿門之内如臨軒
命使之儀儀鸞司設皇太子次于朝堂又設文武朔參
官及應行事官東宮官次于朝堂之内外典儀設皇太
子褥位于殿西階上東向設皇太子朝見位于橫街南
北向其日質明闢文德殿門文武朝參官及應行事官
入于次服朝服應執事者俱入就位東宮官導引皇太
子入就次皇帝將出宮東上閣門引知樞密院事以下
詣垂拱殿立班如常儀東上閣門附内侍進班齊牌垂
拱殿簾降皇帝乘輦出至殿上少駐輦官迎駕自贊常
起居訖宣輦官上殿簾卷鳴鞭行門禁衞諸班親從迎
駕自贊常起居次舍人先贊知内侍省事以下常起居
次樞密以下通班常起居贊祇候引駕樞密知客省事
以下至簽書東上閣門官分左右立六尚局應奉官祇
應武功大夫以下並先退管軍臣僚窄衣執杖子宣名
常起居贊伺候引駕並分左右前導輦降東階垂拱殿
門外禁衞諸班親從自贊常起居訖至文德殿後管軍
臣僚易公服執杖于殿階下分東西侍立皇帝降輦入
西閣前導官易朝服詣御座前分左右侍立知樞密院
簽書樞密院知客省事以下簽書東上閤門官在東同
知樞密院在西閤門舎人以下各詣兩朶殿上不當祇
應舎人並殿下西向立諸軍將校先入分立殿門内左
右内外符寶郎俱詣閤奉迎御史臺引殿中侍御史一
員先入就位次東上閣門御史臺太常寺分引文武百
僚入立班如臨軒命使之儀皇太子服衮冕之服以出
中允少前進圭皇太子執圭禮直官太子舎人贊引至
殿門外之東西向立禮直官通事舎人引左輔版奏中
嚴内外符寶郎奉寶先出少頃又引左輔版奏外辦皇
帝服通天冠絳紗𫀆簾卷殿上鳴鞭禁衞諸班親從自
贊常起居皇帝出西閣乘輦禮直官太常博士引禮使
前導皇帝出自西房内侍承㫖索扇扇合皇帝降輦即
御座簾卷内侍又贊扇扇開殿下鳴鞭爐煙升禮直官
太常博士禮儀使立於御座前稍東西向符寶郎奉八
寶陳于御座之左右分立如儀禮直官通事舍人太常
博士引皇太子入就位太常博士請再拜皇太子再拜
贊者承傳在位官皆再拜搢圭舞蹈再拜(百官/搢笏)奏聖躬
萬福又再拜訖引皇太子升自西階進立于位西東向
内侍取醆又内侍以酒注於醆授詣皇太子位前皇太
子跪搢圭受醆太官令奉饌設于位前皇太子即座飲
食訖降階北向又再拜禮直官通事舎人太常博士引
皇太子升自東階詣御座前西向立皇帝命之曰親迎
惟古趨辰之良往帥以恭皇太子曰臣謹奉制引皇太
子降階北向再拜訖出禮直官通事舎人太常博士引
禮儀使進當御座前俛伏跪奏禮儀使具官臣某言禮
畢俛伏興復位内侍承㫖索扇扇合簾降鳴鞭皇帝降
自座乗輦入自東房内侍又贊扇扇開禮直官通事舎
人引左輔版奏解嚴所司承㫖放仗應在位官俱再拜
訖以次出
　　　親迎
前一日有司設皇太子次于妃氏大門外道右南向又
設東宮官次于皇太子次之西南東面其日大昕妃父
服其服吿于禰廟(無廟者設神位/於㕔事中間)親迎前三刻東宮門
外禮直官引左庶子跪請内嚴右庶子負寶如式俱詣
閣奉迎初昏僕進金輅于閣外南向左内率執刀立于
輅前北向中允一人在侍官之前贊者二人又在中允
之前禮直官引左庶子跪言外備僕攝衣而升正立執
轡皇太子服衮冕之服升輿以出左右侍衞如常儀左
庶子進詣輿前俛伏跪稱左庶子姓某言請皇太子降
輿升輅言訖俛伏興(凡庶子有/請並准此)皇太子降輿升輅僕正
立授綏左庶子以下夾侍贊善進當輅前俛伏跪稱贊
善姓某言請進輅言訖俛伏興(凡贊善有/請並准此)輅動贊善與
贊者夾引以出至侍官上馬所贊善請輅權駐令侍官
上馬左庶子前承令退稱曰令諾贊善退稱侍官上馬
贊者承傳文武羣官皆上馬左庶子以下夾侍於輅前
侍官上馬畢贊善請進輅輅動東宮官以下皆乘馬以
從皇太子將至主人設神位于寢户之西又設醴女位
於户内南向皇大子至妃氏大門外次前迴輅南向禮
直官引左庶子進當輅前請皇太子降輅皇太子降輅
入次妃服䄖翟花釵就位南向立姆立於其右女從者
陪其後主人升自東階立于寢户外之西面内贊者設
酒饌妃就位坐飲食訖降再拜内贊者徹酒饌主人降
立於東階東南西面禮直官引左庶子請皇太子出次
立于門西東面左右侍衞如常儀儐者進受命出立於
門東西面曰敢請事左庶子承傳跪言訖皇太子曰某
奉制親迎敢不恭承左庶子承傳于儐者入吿主人曰
某固恭具以須儐者出傳于左庶子跪言如初儐者入
引主人出迎于大門外之東西面再拜皇太子答拜訖
主人揖皇太子報揖皇太子入門而左主人入門而右
三揖至于階三遜執鴈者從入以鴈陳于庭三分庭一
在南北向主人升立于東階上西面皇太子升西階進
當寢户前北面再拜降出主人不降送初皇太子入門
母出立於寢户外之西南面皇太子入門拜訖傅姆
導妃出立于母左父少進命之曰戒之戒之夙亱恪勤
毋或違命母命之曰勉之勉之爾父有訓往承惟欽庶
母申之曰恭聼父母之言妃出乘厭翟車陳鹵簿如式
皇太子先出大門外至次有司轉仗衞于還途妃儀仗
次于后僕進金輅于次前禮直官引左庶子跪請皇太
子升輅侍官上馬皆如來儀輅動至東宮門外俱下馬
入至閣前迴輅南向禮直官引左庶子請皇太子降輅
皇太子降輅升輿入侍官從至閣將士各還本所
　　　同牢
初昏掌事者設巾洗各二一于東階東南一於室之北
水在洗東尊于室中實四爵兩卺于篚(爵卺以常用/酒器代之)皇
太子至降輅以俟妃至降車贊者引就北面立引皇太
子揖妃以入及寢門又揖贊者引妃升階入于室執扇
燭者陳列于前後贊者引妃入于室皇太子盥于南洗
妃從者沃之妃盥于北洗皇太子從者沃之贊者設酒
饌七箸從設掌事者
　　　設對位
皇太子揖妃皆即座司饌北面告饌具贊者二人各以
酒注于醆授皇太子及妃皇太子及妃受醆飲訖贊者
受虚醆遂薦饌再飲三飲如初儀皇太子及妃俱興再
拜司饌跪言禮畢帥其屬徹酒饌訖退
　　　妃朝見
其日妃夙興沭浴服䄖翟乘厭翟車以出有司依式陳
鹵簿於東宮門外入至降車所妃降車司賓引妃障扇
侍從以入立于閣外近侍入奏皇帝即御座南向侍衞
如常司賓引妃入詣庭前北向再拜訖奉棗栗升自西
階北面置于御座前尚食進徹以東司賓引妃降復位
又再拜次又引妃詣皇后所御之殿立于閣外尚儀入
奏皇后即南向座侍衞如常司賓引妃入立于庭北面
再拜請奉腶修升自西階北面置於皇后前尚食進徹
以東司賓引妃降復位又再拜司賓引妃出皇帝皇后
醴妃如宮中之儀
　　　盥饋
其日妃夙興沐浴服䄖翟乘厭翟車以出有司依式陳
鹵簿于東宮門外入至降車所妃下車司賓引妃立于
閣外俟皇帝進膳司賓引妃入立于庭北面再拜訖尚
食以膳授妃司賓引妃升自西階北面置於皇帝前司
賓引降復位又再拜司賓引妃出詣皇后所御之殿立
于閣外俟皇后進膳司賓引妃入立于庭北面再拜訖
尚食以膳授妃司賓引妃升自西階北面置于皇后前
司賓引妃降復位又再拜司賓引妃出皇帝皇后饗妃
如宮中之儀
　
　
　
　
　
　
　
　
　
　
　
　
　
　
　
　政和五禮新儀卷一百七十三
欽定四庫全書
　政和五禮新儀卷一百七十四
　　嘉禮
　　　皇子納夫人儀
　　　　采擇
　　　　問名
　　　　吿吉
　　　　吿成
　　　　吿期
　　　　奏吿
　　　　賜吿
　　　　醮戒
　　　　親迎
　　　　同牢
　　　　夫人朝見
　　　　盥饋
　　　采擇
前一日主人設使者次于大門之外道右南向其日大
昕使者公服至於女氏大門外掌次者延入次(主人及/行事者)
(皆公/服)主人受於廟(無廟者設神位/於㕔事中間)使者出次謁者引立
於大門外之西東面主人立於東階下西面儐者立於
主人之左北面受命出立於門東西面曰敢請事使者
曰奉制某王之儷屬於懿淑慎之重之使某行采擇之
禮儐者入吿主人曰臣某之子顓愚不足以備采擇恭
承制命臣某不敢辭儐者出吿訖入引主人迎於大門
外之南北面再拜使者不答拜謁者引使者入門而左
主人入門而右執鴈者從入以鴈陳於庭三分庭一在
南北向使者升自西階立於兩楹間南面主人升自東
階進使者前北面使者曰某奉制采擇主人降詣階間
北面再拜退立於東階上西面使者降自西階以出
　　　問名
使者既出立於中門外之西東面主人降立於東階下
西面儐者進受命出請事使者曰某王之儷采擇既諧
將加官占奉制問名儐者入吿主人曰制以臣某之子
可以奉侍某王臣某不敢辭儐者出吿訖引主人迎於
中門外之南北面再拜使者不答拜謁者引使者入門
而左主人入門而右執鴈者從入以鴈陳于庭三分庭
一在南北向使者升自西階立于兩楹間南面主人升
自東階進使者前北面使者曰某奉制問名主人降詣
階間北面再拜升階仍北面曰臣某第幾女某氏出使
者降自西階出立于中門外之西東面主人降立于中
門内西面儐者進受命出請事使者曰禮畢儐者入吿
主人曰某公奉制命之于某之室請禮從者儐者出告
使者曰某既得將事敢辭儐者入吿主人曰敢固以請
儐者出吿使者曰某辭不獲聞命敢不從儐者入吿遂
引主人升立于序端掌事者徹神位設禮賓席儐者引
主人降迎使者報揖主人入使者從入升階即座行飲
食之禮㑹畢賓主俱興掌事者奉幣以授主人主人以
授使者降自西階從者受幣使者退主人送于門外
　　　吿吉
前一日主人設使者次如常儀其日大昕使者至女氏
大門外掌次者延入次主人受禮如采擇之儀使者出
次謁者引立于大門外之西東面主人立于東階下西
面儐者進受命出請事使者曰官占既吉奉制以吿儐
者入吿主人曰臣某之子愚弗克堪占貺之吉臣與有
幸臣某謹奉典制儐者出吿訖入引主人迎于大門外
之南北面再拜使者不答拜謁者引使者入門而左主
人入門而右執鴈者從入以鴈陳于庭三分庭一在南
北向使者升自西階立于兩楹間南面主人升自東階
進使者前北面使者曰奉制吿吉主人降詣階間北面
再拜使者降自西階出立于中門外之西東面主人退
立於中門西面儐者進受命出請事使者曰禮畢其禮
使者如問名之儀
　　　吿成
前一日主人設使者次如常儀其日大昕使者至女氏
大門外掌次者延入次執事者入設幕于中門之外元
纁束帛陳于幕之北面(元三疋纁三疋合束之/其他禮物自如常儀)執事者
奉璋以俟於幕西東面主人受禮如吿吉之儀使者出
次謁者引立于大門外之東西面主人立于東階下西
面儐者進受命出請事使者曰官占云吉嘉耦既定制
使某以儀物吿成儐者入吿主人曰奉制賜臣以重禮
臣謹奉典制儐者出吿入引主人迎于大門外之南北
面再拜使者不答拜謁者引使者入門而左主人入門
而右奉璋者從入奉束帛者次之諸持禮物者皆從其
後三分庭一在南北向西上使者升自西階立于兩楹
間南面主人升自東階進使者前北面使者曰某奉制
吿成主人降詣階間北面再拜使者降自西階出立于
中門外之西東面主人退立于中門内西面儐者進受
命出請事使者曰禮畢其禮使者如吿吉之儀
　　　吿期
前一日主人設使者次如常儀其日大昕使者至女氏
大門外掌次者延入次主人受禮如吿成之儀使者出
次謁者引立于大門外之西東面主人立于東階下西
面儐者進受命出請事使者曰涓辰之良某月某日吉
制使某吿期儐者入吿主人曰臣某謹奉制儐者出吿
訖入引主人迎於大門之外之南北面再拜使者不答
拜謁者引使者入門而左主人入門而右執鴈者從入
以鴈陳於庭三分庭一在南北向使者升自西階立于
兩楹間南面主人升自東階進使者前北面使者曰某
奉制吿期主人降詣階間北面再拜使者降自西階出
于中門外之西東面主人退立于中門外西向儐者進
受命出請事使者曰禮畢其禮使者如吿成之儀
　　　奏吿
前期太史局擇日差官奏吿景靈東西宮如常告之儀
　　　賜吿
前一日主人設使者次如常儀(使者以/内侍充)又設權置吿箱
次於中門之外北面設香案於寢庭随闕所向其日大
昕使者公服至夫人門外掌次者延入次史二人對舉
箱置於次夫人花釵翟衣俟于閤姆立于其右女贊者
二人夾侍使者出次謁者引立于大門外之西東面主
人立東階下西面儐者進受命出請事使者曰奉制賜
某國夫人吿儐者入吿主人曰臣某謹奉制儐者出吿
訖入引主人出迎立于大門外之南北面再拜使者不
答拜謁者引使者入門而左主人入門而右舉吿箱者
從入(至寢門以/内侍代)主人立於香案之左使者立于香案之
右吿箱者以吿置于香案女相者引夫人出面闕立使
者稱有制女相者贊冄拜夫人冄拜使者曰賜某國夫人
吿又再拜訖夫人退使者出立于中門外之西東面主
人立于中門内西面儐者進受命出請事使者曰禮畢
其禮使者如吿期之儀
　　　醮戒
皇子將行親迎皇帝醮戒於所御之殿内贊者設御座
南向又設皇子位於西階上東向設酒饌如常儀皇帝
即御座贊禮者引皇子北面再拜皇子升自東階進立
於位西東向次内贊者取醆内侍以酒注于醆進皇子
位前皇子跪受醆又内贊者奉饌設於皇子位前皇子
就位座飲食訖贊禮者引皇子降階北面再拜又引皇
子進當御座前西向立皇帝命之曰親迎惟古往帥以
恭皇子曰臣謹奉制次贊禮者引皇子降階北面再拜
訖出
　　　親迎
前一日主人設皇子次於夫人大門之外道右南向又
設王府官次於皇子次之西南東向其日大昕夫人父
服其服吿于祖廟(無廟者設神位/於㕔事中間)親迎前三刻應執事
者俱服其服所司依式陳鹵簿于本閤門外初昏所司
進象輅于皇子閤外南向贊者二人在前馭者奮衣西
升正立執轡皇子服九旒冕以出左右侍衞如常儀禮
直官請皇子升輅皇子升輅訖馭者立授綏王府官夾
侍禮直官請進輅輅動贊者夾引以出至王府官上馬
所禮直官請輅駐令王府官上馬王府官上馬畢禮直
官請進輅輅動王府官以下皆乘馬以從皇子將至主
人設神位于寢户外之西又設醴女位于户内南向具
酒饌如常儀皇子至夫人大門外次前迴輅南向禮直
官請皇子降輅皇子降輅入次夫人著花釵服翟衣就
位南向立姆立于其右女從者陪其後主人升自東階
立于寢户外之東西面内贊者設酒饌夫人就位坐飲
食訖降再拜内贊者徹酒饌主人降立于東階東南西
面禮直官引皇子出次立于門西東面儐者進受命出
門東西面曰敢請事皇子曰某奉制親迎敢不恭承儐
者入吿主人曰某固恭具以須儐者出吿入引主人迎
于大門外之東西面拜揖皇子答拜主人揖皇子報揖
皇子入門而左主人入門而右一揖至于階三遜執鴈
者從入以鴈陳于庭三分庭一在南北向主人升立于
東階上西面皇子升西階進當寢户前北面再拜降出
主人不降送初皇子入門母出立于寢户外之西南面
於皇子拜訖姆導夫人出于母左父少進命之曰戒之
戒之夙夜恪勤母或違命母命之曰勉之勉之爾父有
訓往承惟欽庶母申之曰恭聴父母之言夫人出乘厭
翟車陳鹵簿如式皇子先出大門至次有司轉仗衞於
還途如來儀所司進象輅于次前禮直官請皇子升輅
王府官上馬皆如來儀輅動至本宮門外俱下馬入至
閤前迴輅南向禮直官請皇子降輅皇子降輅入王府
官從至閤將士各還本所
　　　同牢
初昏掌使者設巾洗二一于東階東南一于室之北水
在洗東尊于室中實四爵兩卺于篚(爵卺以常用/酒器代之)皇子
至降輅以俟夫人至降車北面立皇子揖夫人以入及
寢門又揖夫人升階入于室皇子盥于南洗夫人從者
沃之夫人盥於北洗皇子從者沃之贊者設酒饌七箸
從設掌事者布對位皇子揖夫人即對位皆坐贊禮者
二人以酒注于醆皇子及夫人受醆飲訖贊者受醆遂
薦饌再飯三飯如初儀皇子及夫人皆興再拜掌事者
徹酒饌訖退
　　　夫人朝見
其日夫人夙興沐浴著花釵服翟衣乘厭翟車以出有
司依式陳鹵簿於閤外入至降車所夫人降車司賓引
夫人止閣外内侍入奏皇帝即御座南向坐侍衞如常
夫人奉棗栗司賓引夫人入立于庭中北面再拜司賓
引夫人升自西階進北面置于御座前尚食進徹以東
司賓引夫人降復位又再拜司賓引夫人出詣皇后所
御之殿立於閤外尚儀入奏皇后即南向座侍衞如常
司賓引夫人入立于庭北面再拜訖夫人奉服脩司賓
引夫人升自西階進北面置于皇后前尚食進徹以東
司賓引夫人降復位司賓引夫人出皇帝皇后醴夫人
如宮中之儀
　　　盥饋
其日夫人夙興沐浴著花釵服翟衣乘厭翟車以出有
司依式陳鹵簿入至降車所夫人下車司賓引夫人立
于閤外俟皇帝進膳司賓引夫人入立于庭北面再拜
訖尚食以膳授夫人司賓引夫人升自西階北面置于
皇帝前司賓引夫人降復位又再拜司賓引夫人出詣
皇后所御之殿立於閤外俟皇后進膳司賓引夫人立
于庭北面再拜訖尚食以膳授夫人司賓引夫人升自
西階北面置于皇后前司賓引夫人降復位又再拜司
賓引夫人出皇帝皇后饗夫人如宮中之儀
　
　
　
　
　
　
　政和五禮新儀卷一百七十四
欽定四庫全書
　政和五禮新儀卷一百七十五
　　嘉禮
　　　帝姬降嫁儀
　　　　納采問名
　　　　納吉
　　　　納成
　　　　請期
　　　　奏吿
　　　　親迎
　　　　同牢
　　　　見舅姑
　　　　醴婦
　　　　盥饋
　　　　饗婦
　　　納采問名
前一日壻家具禮物(用/鴈)修表如儀陳於㕔事掌昏者公
服省視訖各置于綵輿其日大昕掌事者設香案於庭
中掌昏者率壻向闕再拜訖捧舉以行表在前禮物次
之掌昏者乘馬於後入東華門下馬至内東門外權置
少頃禮直官引掌昏者門外西向立掌事者以納采表
授掌昏者掌昏者跪搢笏受以授内謁者進入訖(禮物/從入)
(准/此)掌昏者退就次内謁者出詣内東門禮直官引掌昏
者出次西向立掌事者又以問名表授掌昏者掌昏者
跪搢笏受以授内謁者進入訖退諸捧舉者以次出
　　　納吉
前一日壻家具禮物(用/鴈)修表如儀陳於㕔事掌昏者公
服省事訖置於綵輿其日大昕掌事者設香案于庭中
掌昏者率壻向闕再拜訖捧舉以行表在前禮物次之
掌昏者乘馬於後入東華門下馬至内東門外權置少
頃禮直官引掌昏者詣門外西向立掌事者以納吉表
授掌昏者掌昏者跪搢笏受以授内謁者進入訖退捧
舉者以次出
　　　納成
前一日壻家具禮物(用玉/幣等)修表如儀陳於㕔事掌昏者
公服省視訖各置於綵輿其日大昕掌事者設香案於
庭中掌昏者率壻向闕再拜訖捧舉以行表在前玉幣
次之諸禮物又次之掌昏者乘馬於後入東華門下馬
至内東門外權置少頃禮直官引掌昏者詣門外西向立
掌事者以納成表授掌昏者掌昏者跪搢笏受以授内
謁者進入訖退諸捧舉者以次出
　　　請期
前一日壻家具禮物(用/鴈)修表如儀陳於㕔事掌昏者公
服省視訖置於綵輿其日大昕掌事者設香案於庭中
掌昏者率壻向闕再拜訖捧舉以行表在前禮物次之
掌昏者乘馬於後入東華門下馬至内東門外權置少
頃禮直官引掌昏者詣門外西向立掌事者以請期表
授掌昏者掌昏者跪搢笏受以授内謁者進入訖退捧
舉者以次出
　　　奏吿
前期太史局擇日差官奏吿景靈東西宮如常吿之儀
　　　親迎
前一日所司於内東門外量地之宜西向設壻次其日
大昕壻之父服其服告於禰廟曰(無廟者於㕔事/中間設神位)國恩
貺室於某(壻/名)以某日親迎敢吿再拜于將行父醮子於
㕔事贊者設父位於中間南向設子位于父位之西近
南東向父即座子公服升自西階進立于位前贊者注
酒於醆西向授子子再拜受訖贊者又奉饌設于位前
子舉酒興即飲食訖降再拜贊禮者引立於父位前父
命之曰往迎肅雍以昭惠宗廟子再拜曰祇率嚴命又
再降出乘馬至東華門内下馬禮直官引就次有司陳
帝姬鹵簿儀仗於内東門外俟帝姬將升厭翟車禮直
官引壻出次入於内東門外躬身西向掌事者以鴈陳
於前内謁者奉鴈以進俟帝姬升車訖壻再拜先還第
　　　同牢
其日初昏掌事者設巾洗各二一於東階東南一於室
之北水在洗東尊于室中實四爵兩卺於篚(爵卺以常/用酒器代)
(之/)壻至本第下馬以俟帝姬至降車贊者引壻揖帝姬
以入寢門又揖壻導帝姬升階執扇燭者陳列於前後
贊者引帝姬入于室壻盥於南洗帝姬從者沃之帝姬
盥于北洗壻從者沃之贊者設酒饌七箸從設掌事者
布對位壻揖帝姬皆即座贊禮者二人俱注酒於醆以
授壻及帝姬壻及帝姬俱興受醆即座飲訖贊者受虚
醆遂薦饌再飲三飲如初儀壻及帝姬俱興再拜訖贊
者徹酒饌畢退
　　　見舅姑
夙興帝姬著花釵服䄖翟以俟見贊者設舅姑位于堂
上東西相向舅位於東姑位于西舅姑服其服俱就位
後立女相者引帝姬升自西階詣舅姑位前再拜訖贊
者以棗㮚授帝姬帝姬奉棗㮚置于舅位前舅即座贊
者進徹以東帝姬退復位又再拜女相者又引帝姬詣
姑位前再拜訖贊者以腵脩授帝姬帝姬奉腵脩置於
姑前姑即座贊者進徹以東帝姬退復位又再拜次醴
婦如别儀
　　　醴婦
見舅姑禮畢贊禮設帝姬位于姑位之北少西東向女
相者引帝姬立于位之面贊者注酒於醆授帝姬帝姬
東面受醆贊者西向拜送次又奉饌置于位前帝姬即
座飲食訖降再拜贊者答拜降階以退
　　　盥饋
贊者設舅姑位于堂上東西相向舅位於東姑位于西
舅姑服其服俱即座女相者引帝姬升自西階進詣舅
姑之東西向贊者以饌授帝姬帝姬受饌置于舅位前
贊者加以七箸女相者又引帝姬進詣姑位之西東向
贊者以饌授帝姬帝姬受饌置於姑位前贊者加以七
箸舅姑俱食食畢帝姬各再拜次饗婦如别儀
　　　饗婦
盥饋舅姑禮畢贊者設饗婦位于姑位之北少西東向
女相者引帝姬立于位之西贊者奉饌置于位前加以
七箸帝姬立即座食畢再拜降階以退
　
　
　
　
　
　
　
　
　
　
　
　政和五禮新儀卷一百七十五
欽定四庫全書
　政和五禮新儀卷一百七十六
　　嘉禮
　　　諸王以下昏儀
　　　　納采
　　　　問名
　　　　納吉
　　　　納成
　　　　請期
　　　　親迎
　　　　同牢
　　　　廟見
　　　　見舅姑
　　　　醴婦
　　　　盥饋
　　　　饗婦
　　　　舅饗送者
　　　　姑饗婦人送者
　　　納采
前一日主人設賓次於大門之外(賓謂夫家之/屬使往來者)道右南
向(非南向者各隨/所向餘放此)其日大昕賓至女氏大門外掌次者
延入次(賓主及行事者皆公服不/合公服者常服下准此)主人受於廟(無廟者/於㕔事)
(中間設/神位)賓出次立於大門外之西東面主人立于東階
下西面儐者立于主人之左北受命出立于門東西面
曰敢請事賓曰某官以伉儷之重施某王(某官謂主人/某王謂壻)
某王率循彛典以將事敢請納采(某王謂壻/父某謂賓)賓者入吿
主人曰某之子弗閑于姆訓維是腵脩棗㮚之饋未知
所以吿䖍也某聴命于廟敢不拜嘉儐者出吿訖入引
主人迎于大門之東西面主人揖賓賓報揖主人入門
而右賓入門而左執鴈者從入以鴈陳于庭三分庭一
在南北向(無鴈者聴用/羔下准此)主人曰請吾子升賓曰某敢辭
主人升東階西面賓升西階東面賓曰敢納采主人西
面再拜訖賓降自西階以出
　　　問名
賓既出立于中門之西東面主人降立于東階下西面
儐者進受命出請事賓曰合二姓之好必稽諸龜筮敢
請問名儐者入吿主人曰某王恭慎重正昏禮將又加
諸卜某敢不以吿儐者出吿訖入引主人迎于中門外
之東西面主人揖賓賓報揖主人入門而右賓入門而
左執鴈者從入以鴈陳于庭三分庭一在南北面主人
升東階西面賓升西階東面曰敢問名主人西面再拜
訖進立于兩楹間西面賓進立于主人之西東面主人
曰某第幾女某氏出賓降自西階立于中門外之西東
面主人降立于中門内西面儐者進受命出請事賓曰
禮畢儐者入吿主人曰吾子今以事至于某之室請禮
從者儐者出吿訖賓曰某既得將事敢辭儐者入吿主
人曰敢固以請儐者吿訖賔曰某辭不獲聞命敢不從
儐者入吿遂引主人升立于序端掌事者徹神位設禮
賓席儐者引主人降迎賓報揖主人入賓從入升階即
座行飲食之禮會畢賓主俱興掌事者捧幣以授主人
主人以授賓賓降自西階從者受幣賓退主人送於門
外
　　　納吉
前一日主人設賓次如常儀其日大昕賓至女氏大門
外掌次者延入次主人受禮如納采之儀賓出次立于
大門外之西東面主人立于東階下西面儐者進受命
出請事賓曰某王承嘉命稽諸卜筮龜筴協從使某以
吿賓者入吿主人曰某王不忘寒素欲施德於某未敎
之女而卜以吉吿其曷敢辭儐者出吿訖入引主人迎
賓于大門外之東西面主人揖賓賓報揖主人入門而右
賓入門而左執鴈者從入以鴈陳于庭三分庭一在南
北向主人升東階西面賓升西階東面曰敢納吉主人
西面再拜訖賓降自西階以出立于中門外之西東面
主人降立于中門内西面儐者進受命出請事賓曰禮
畢其禮賓如問名之儀
　　　納成
前一日主人設賓次如常儀其日大昕賓至女氏大門
外掌次者延入次掌事者入設幕于中門之外𤣥纁束
帛陳于幕上(𤣥三疋纁二疋各束之/其他禮物自如常儀)函書盛于箱置于
案主人受禮如納吉之儀賓出次立于大門之外西東
面主人立于東階下西面儐者進受命出請事賓曰某
官以伉儷之重施于某王(某王/謂壻)某王率循彛典(某王謂/壻父)
有不腆之幣使某將事敢請納成主人曰某王順彛典
申之以備物某敢不重拜嘉賓者出吿入引主人迎賓
于大門外之東西面主人揖賓賓報揖主人入門而右
賓入門而左舉函書案者從入奉束帛者次之諸持禮
物者皆從其後三分庭一在南北向西上主人升自東
階西面賓升自西階東面賓曰敢納成主人西面再拜
進立于兩楹間賓進立于主人之西相向立掌事者以
函書授賓賓執函書以授主人受以授掌事者訖賓降
自西階以出立于中門外之西東面主人降立于中門
内西面儐者進受命出請事賓曰禮畢其禮賓如納吉
之儀
　　　請期
前一日主人設賓次如常儀其日大昕賓至女氏大門
外掌次者延入次主人受禮如納成之儀賓出次立于
大門外之西東面主人立于東階下西面儐者進受命
出請事賓曰某王慎重嘉禮將卜諸近日使某請期儐
者入吿主人再辭儐者出吿賓曰某既不獲受命於某
官某王得吉卜曰某日敢不以吿儐者入吿主人曰謹
奉命以從賓者出吿訖入引主人迎賓于大門外之東
西面主人揖賓賓報揖主人入門而右賓入門而左執
鴈者從入以鴈陳于庭三分庭一在南北向主人升東
階西面賓升西階東面曰敢吿期(某月日/甲子吉)主人西面再
拜訖賓降自西階以出立于中門外之西東面主人降
立于中門内西面儐者進受命出請事儐曰禮畢其禮
賓如納成之儀
　　　親迎(有故聴以/媒氏往迎)
前一日主人設賓次如常儀其日大昕壻之父服其服
吿於禰廟(無廟者㕔事間設神位於/禮有不應設神位者不設)子將行父醮之於
㕔事贊者設父位於中間南向設子位於父位之西近
南東向父即座子公服升自西階進立於位前贊者注
酒于醆西向授子子再拜跪受贊者又以饌設于位前
子舉酒興即座飲食訖降拜進立于父位前父命之曰
躬迎佳耦釐爾内治子再拜曰敢不奉命又再拜降出
詣女氏家主人服其服吿于禰廟如請期之儀賓將至
(賓謂/壻)主人設神位于寢户外之西又設醴女位于户内
南向具酒饌如常儀賓至贊禮者引就次女盛服立于
房中就位南向立姆立于右從者陪其後父公服升自
東階立于寢户外之西東向内贊者設酒饌女就位坐
飲食訖降再拜内贊者徹酒饌主人降立于東階東南
西面贊禮者引賓出次立于門西東面儐者進受命出
請事賓曰某受命于父以兹嘉禮躬聴成命儐者入吿
主人曰某固願從命儐者出吿訖入引主人迎賓于大
門外之東西面主人揖賓賓報揖主人入門而右賓入
門而左執鴈者從入以鴈陳于庭三分庭一在南北向
主人升立于東階上西面賓升西階進當寢户前北面
再拜降出主人不降送初賓入門母出立于寢户外之
西南面于賓拜訖姆導出于母左父命之曰往之女家
以順為正无忘恭肅母戒之曰必恭必戒無違舅姑之
命庶母申之曰爾忱聴於訓言毋作父母羞女出門壻
先還第(壻乘馬女乘/牛車或擔子)
　　　同牢
初昏掌事者設巾洗各二一于東階東南一于室中之
北水在洗東尊于室中實四爵兩卺于篚(爵卺以常用/酒器代之)
婦至贊者引就北面立引壻揖婦入以及寢門又揖婦
升階入于室壻盥于南洗婦從者沃之婦盥于北洗壻
從者沃之贊者設酒饌七箸從設掌事者布對位壻揖
婦皆即座贊禮者二人俱注酒于醆以授壻及婦壻及
婦俱興受醆即座飲訖贊者受虚醆遂薦饌再飲三飲
如初儀壻及婦俱興再拜掌事者徹酒饌訖退
　　　廟見
質明贊見婦于廟(無廟者于㕔事中間設神位于/禮有不應設神位者不用此儀)贊者
引主人位于東階下引主母位于西階下諸親子壻婦
各以序分立于後(非南向者各隨所/向左右尊畢序立)立定贊者引婦進
詣庭中北面再拜訖復位主人升自東階詣諸神位前
上香祭酒再拜祝曰某氏來婦敢率以見主人降自西
階復位贊者曰拜主人以下皆再拜訖退
　　　見舅姑
其日婦服其服至寢門外贊者設舅姑位于堂上東西
相向舅位于東姑位于西俟舅姑俱即座贊者引婦奉
棗㮚自寢門入立于庭再拜訖升自西階置于舅位前
贊者進徹以東婦降階又再拜次又奉腵修再拜訖(腵/脩)
(婦從者執/于階下)升自西階置于姑位前贊者受以東婦降階
又再拜次醴婦如别儀
　　　醴婦
見舅姑禮畢贊者設醴婦位于姑位之北少西東向婦
升階立于位之西贊者注酒于醆詣婦位前西向立又
贊者以饌設于位前婦拜拜受醆即座飲食畢降階再
拜訖退
　　　盥饋
贊者設舅姑位于堂上東西相向舅位于東姑位于西
俟舅姑俱即座贊者引婦立于庭各再拜訖升自西階
立于舅位之東西向贊者以饌授婦婦奉饌置於舅位
前贊者加以七箸婦進立于姑位之西東向贊者以饌
授婦婦奉饌置于姑位前贊者加以七箸舅姑俱食食
畢婦降階又再拜次饗婦如别儀
　　　饗婦
盥饋舅姑禮畢贊者設饗婦位于姑位之北少西東向
婦升階徹饌設于位前贊者贊之加以七箸婦再拜訖
即座餕姑之饌食畢降階俱再拜訖退
　　　舅饗送者
其日明主人命掌事者設賓次于大門之外又于㕔事
之兩楹間東北設主人位西北設賓位皆南向西東對設
衆賓位賓至掌次者延入次儐者入吿主人出迎贊禮
者引賓出于大門外之西東面主人立于門東西面主
人揖賓賓報揖主人入門而右賓入門而左主人升東
階賓升西階東西相對各再拜訖賓主以下俱立于座
立定俱坐酒行如常會畢賓主俱興儐者引賓立于西
階上東面主人立于東階上西面掌事者奉幣以授主
人主人以授賓賓降自西階從者受幣賓退主人送于
門外
　　　姑饗婦人送者
其日内贊者設賓位于堂上兩楹間之西主人位于堂
上兩楹間之東皆南向賓之親黨位于西面東向主人
之親黨位于東南西向賓至儐者入告主人出迎内贊
者引賓主人衆賓從入至階俱升東西相對各再拜訖
立于坐後立定賓主人以下俱坐酒行如常會賓主俱
興掌事者奉幣以授主人主人以授賓賓降自西階從
者受幣賓退主人送于門内賓出内贊者引主人入
　
　
　
　
　
　
　
　
　
　
　
　政和五禮新儀卷一百七十六
欽定四庫全書
　政和五禮新儀卷一百七十七
　　嘉禮
　　　宗姬族姬嫁儀
　　　　納采
　　　　問名
　　　　納吉
　　　　納成
　　　　請期
　　　　親迎
　　　　同牢
　　　　廟見
　　　　見舅姑
　　　　醴婦
　　　　盥饋
　　　　饗婦
　　　　舅饗送者
　　　　姑饗婦人送者
　　　納采
前一日主人設賓次于大門之外(賓謂夫家之/屬使往來者)道右南
向(非南向者各随/所向餘放此)其日大昕賓至主人大門外掌次者
延入次(賓主及行事者皆公服不/合公服者常服下准此)主人受于廟(無廟者/於㕔事)
(中間設神位于禮有不應/設神位者不設下准此)賓出次立于大門外之西東
面主人立于東階下西面曰敢請事賓曰某王以伉儷
之重(某王謂主人非王/稱其官下准此)施某官之子某率循彛典以某
將事敢請納采儐者入吿主人曰某聴命于廟敢不拜
嘉儐者出吿訖入引主人迎于大門外之東西面主人
揖賓賓報揖主人入門而右賓入門而左執鴈者從入
以鴈陳于庭三分庭一在南北向(無鴈者聴用/羊下准此)主人曰
請吾子升賓曰某敢辭主人升東階西面賓升西階東
面賓曰敢納采主人西面再拜訖賓降自西階以出
　　　問名
賓既出立于中門外之西東面主人降立于東階下西
面儐者進受命出請事賓曰合二姓之好必稽諸龜筮
敢請問名儐者入吿主人曰某官恭慎重正昏禮將又
加諸卜敢不以吿儐者出吿訖入引主人迎于中門外
之東西面主人揖賓賓報揖主人入門而右賓入門而
左執鴈者從入以鴈陳于庭三分庭一在南北向主人
升東階西面賓升西階東面曰敢問名主人西面再拜
訖進立于兩楹間西面賓進於主人之西東面主人曰
某第幾女宗姬(族姬即/云族姬)賓降自西階出立于中門外之
西東面主人降立于中門内西面儐者進受命出請事
賓曰禮畢儐者入吿主人延賓以飲食之會畢賓主俱
興掌事者奉幣以授主人主人以授賓賓降自西階從
者受幣賓退主人送于門外
　　　納吉
前一日主人設賓次如常儀其日大昕賓至主人大門
外掌次者延入次主人受禮如納采之儀賓出次立于
大門外之西東面主人立于東階下西面儐者進受命
出請事儐曰某官恭承嘉命龜筮協從使某以吿主人
曰某官不忘厚貺而卜以吿吉某不敢辭儐者出吿訖
入引主人迎賓于大門之東西面主人揖賓賓報揖主
人入門而右賓入門而左執鴈者從入以鴈陳于庭三
分庭一在南北向主人升東階西面賓升西階東面曰
敢吿納吉主人西面再拜訖賓降自西階以出立于中
門外之西東面主人降立于中門内西面儐者進受命
出請事賓曰禮畢其禮賓如問名之儀
　　　納成
前一日主人設賓次如常儀其日大昕賓至主人大門
外掌次者延入次掌事者入設幕于中門之外𤣥纁束
帛陳于幕上(𤣥三匹纁二匹合束之/其他禮物自如常儀)函書盛于箱置于
案主人受禮如納吉之儀賓出次立于大門外之西東
面主人于東階下西面儐者進受命出請事賓曰某王
以伉儷之重加惠某官之子某官率循彛典有不腆之
幣以某將事敢請納成儐者入吿主人曰某官順彛典
申之以備物某敢不重拜嘉儐者出入引主人迎賓于
大門外之東西面主人揖賓賓報揖主人入門而右賓
入門而左舉函書者從之奉束帛者次之諸持禮物者
皆從其後三分庭一在南北向西上主人升自東階西
面賓升自西階東面賓曰敢納成主人西面再拜訖進
立于兩楹間賓進立于主人之西相向立掌事者以函
書授賓賓執函書以授主人主人受以授掌事者訖賓
降自西階出立于中門外之西東面主人降立于中門
内西面儐者進受命出請事賓曰禮畢其禮賓如納吉
之儀
　　　請期
前一日主人設賓次如常儀其日大昕賓至主人大門
外掌次者延入次主人受禮如吿成之儀賓出次立于
大門外之西東面主人立于東階下西面儐者進受命
出請事賓曰某官慎重嘉禮將卜諸近日使某請期主
人再辭賓曰某既不獲受命于某王某官得吉曰某日
敢不以吿主人曰某謹奉命以從儐者出吿訖入引主
人迎于大門外之東西面主人揖賓賓報揖主人入門
而右賓入門而左執鴈者從入以鴈陳于庭三分庭一
在南北向主人升東階西面賓升西階東面曰敢吿期
(某月日/甲子吉)主人西面再拜訖賓降自西階以出立于中門
外之西東面主人降立于中門内西面儐者進受命出
請事賓曰禮畢其禮賓如納成之儀
　　　親迎(有故聴以/媒氏往迎)
前一日主人設賓次如常儀其日大昕壻之父服其服
吿于禰廟(無廟者于㕔事/東間設神位)子將行父醮之于㕔事贊者
設父位于中間南向設子位于父位之西近東南向父
即座子公服升自西階進立于位前贊者注酒于醆西
向授子子再拜跪受贊者又以饌設于位前子舉酒興
即座飲食訖降再拜進立于父位前父命之曰躬迎進
耦釐爾内治子再拜曰敢不奉命又再拜降出詣女氏
家主人服其服吿于禰廟如請期之儀賓將至(賓謂/壻)主
人設神位于寢户外之西又設醴女位于户内南向具
酒饌如常儀賓至贊者引就次女盛服立于房中就位
南向立姆立于右女從者陪後父公服升自東階立于
寢户外之東西向内贊者設酒饌女就位坐飲食訖降
再拜内贊者徹酒饌主人降立于東階東南西面贊者
引賓出次立于門西東面儐者進受命出請事賓曰某
受命于父以兹嘉禮恭聴成命儐者入吿主人曰某固
願從命儐者出吿訖入引主人迎于大門外之東西面
主人揖賓賓報揖主人入門而右賓入門而左執鴈者
從入以鴈陳于庭三分庭一在南北向主人升立于東
階上西面賓升西階進當寢户前北面再拜降出主人
不降送初賓入門母出立于寢户外之西面于賓拜訖
姆導女出于母左父誡之曰往之女家以順為正無忘
肅恭母戒之曰必恭必戒無違舅姑之命庶母申之曰
爾忱聴于訓言毋作父母羞女出門壻先還第(壻乘馬/女乗牛)
(車或/擔子)
　　　同牢
初昏掌事者設巾洗各二一于東階東南一于室之北
水在洗東尊于室中實于爵兩卺于篚(爵卺以常用/酒器代之)婦
至贊者引就北面立引壻揖婦以入及寢門又揖婦升
階入于室壻盥于南洗婦從者沃之婦盥于北洗壻從
者沃之贊者設酒饌七箸從設掌事者布對位壻揖婦
皆即座贊者二人俱注酒于醆授壻及婦皆興受醆即
座飲訖贊者受虚醆遂薦饌再飲三飲如初儀壻及婦
俱興再拜掌事者徹酒饌訖退
　　　廟見
質明贊見婦于廟(無廟者于㕔事/中間設神位)贊者引主人立于東
階下引主婦立于西階下諸親與壻各以序分立于後
(非南向者分左右/各随尊卑序立)立定贊者引婦進詣庭中北面再拜
訖復位主人升自東階詣神位前上香祭酒再拜祝曰
某氏來歸敢率以見主人降自西階復位贊者曰拜主
人以下皆再拜訖退
　　　見舅姑
其日婦服其服至寢門外贊者設舅姑位于堂上東西
相向舅位于東姑位于西俟舅姑俱即座贊者引婦奉
棗栗自寢門入立于庭再拜訖升自西階置于舅位前
贊者進徹以東婦降階又再拜次又奉腵脩再拜訖(腵/脩)
(婦從者執/俟于階下)升自西階置于姑位前贊者受以東婦降階
又再拜次醴婦如别儀
　　　醴婦
見舅姑禮畢贊者設醴婦位于姑位之北少西東向婦
升階立于位之西贊者注酒于醆詣婦位前西向立又
贊者以饌設于位前婦再拜受醆即座飲食畢降階再
拜訖退
　　　盥饋(四品以下/不用此儀)
贊者設舅姑位于堂上東西相向舅位于東姑位于西
俟舅姑俱即座贊者引婦立于庭各再拜訖升自西階
立于舅位之東西向贊者以饌授婦婦奉饌置于舅位
前贊者加以七箸婦進立于姑位之西東向贊者以饌
授婦婦奉饌置于姑位前贊者加以七箸舅姑俱食食
畢婦降階又再拜次享婦如别儀
　　　享婦(四品以下/不用此儀)
盥饋舅姑禮畢贊者設享婦位于姑位之北少西東向
婦升階徹饌設于位前贊者贊之加以七箸婦再拜即
座餕姑之饌食畢降階俱再拜訖退
　　　舅享送者
其日質明主人命掌事者設賓次于大門之外又設㕔
事之兩楹間東北設主人位西北設賓位皆南向東西
對設衆賓位賓至掌次者延入次儐者入告主人出迎
贊禮者引賓出立于大門外東面主人立于門東西面
主人揖賓賓報揖主人入門而右賓入門而左主人升
東階賓升西階東西相向對各再拜訖賓主以下俱立
于座後立定俱坐定酒行如常會畢賓主俱興儐者引
賓立于西階上東面主人立于東階上西面掌事者奉
幣以授主人主人以授賓賓降自西階從者受幣賓退
主人送于門外
　　　姑享婦人送者
其日明贊者設賓位于堂上兩楹間之西主人位于堂
上兩楹間之東皆南向賓之親黨位于西南東向主人
親黨位于東南西向賓至儐者入吿主人出迎内贊者
引賓主人衆賓從入至階俱升東西相對各再拜訖立
于坐後立定賓主以下俱坐酒行如常會畢賓主俱興
掌事者奉幣以授主人主人以授賓賓降自西階從者
受幣賓退主人送于門内賓出内贊者引主人入
　
　
　
　
　政和五禮新儀卷一百七十七
欽定四庫全書
　政和五禮新儀卷一百七十八
　　嘉禮
　　　品官昏儀
　　　　納采
　　　　問名
　　　　納吉
　　　　納成
　　　　請期
　　　　親迎
　　　　同牢
　　　　廟見
　　　　見舅姑
　　　　醴婦
　　　　盥饋
　　　　饗婦
　　　　舅享送者
　　　　姑享婦人送者
　　　納采
前一日主人設賓次于大門外(賓謂夫家之屬/使往來者)道右南
向(非南向者各随/所向餘放此)其日大昕賓至女氏大門外掌次者
延入次(賓主及行事皆公服不/合公服者常服下准此)主人受于廟(無廟者于/㕔事中間)
(設神/位)賓出次立于大門外之西東面主人立于東階下
西面儐者立于主人之左北面受命出于門東西面曰
敢請事賓曰某官以伉儷之重施于某(某官謂主/人某謂壻)某官
率循彛典(某官謂/壻父)以某將事敢請納采儐者入吿主人
曰某之子弗閑于姆訓維是腵脩棗栗之饋未知所以
吿䖍也其聴命于廟敢不拜嘉儐者出吿訖入引主人
迎賓于門外之東西面主人揖賓賓報揖主人入門而
右賓入門而左執鴈者從入以鴈陳于庭三分庭一在
南北向(無鴈者聴用/羊餘准此)主人曰請吾子升賓曰某敢辭主
人升東階西面賓升西階東面賓曰敢納采主人西面
再拜訖賓降自西階以出
　　　問名
賓既出立中門外之西東面主人降立于東階西面儐
者進受命出請事賓曰合二姓之好必稽諸龜筮敢請
問名儐者入吿主人曰某官恭慎重正昏禮將又加諸
卜某敢不以吿儐者出吿訖入引主人迎賓于中門外
之東西面主人揖賓賓報揖主人入門而右賓入門而
左執鴈者從入以鴈陳于庭三分庭一在南北向主人
升東階西面賓升西階東面曰敢問名主人西面再拜
訖立于兩楹間西面賓進立于主人之西東面主人曰
某第幾女某氏出賓降自西階出立于中門外之西東
面主人降立于中門内西面儐者進受命出請事賓曰
禮畢儐者入吿主人曰吾子今以事至于某之室請禮
從者儐者出吿賓曰某既得將事敢辭儐者入吿主人
曰敢固以請儐者出吿賓曰某辭不獲聞命敢不從儐
者入告主人升立于序端掌事者徹神位設主賓席贊
者引主人降迎賓報揖主人入賓從入升階即座行飲
食之禮會畢賓主俱興掌事者奉幣以授主人主人以
授賓降自西階從者受幣賓退主人送于門外
　　　納吉
前一日主人設賓次如常儀其日大昕賓至女氏大門
外掌次者延入次主人受禮如納采之儀賓出次立于
大門外之西東面主人立于東階下西面儐者進受命
出請事賓曰某官承嘉命稽諸卜筮龜筮協從使某以
吿儐者入吿主人曰某官惠顧前好欲施德于某未敎
之女而卜以吉吿其曷敢辭儐者出吿訖入引主人迎
賓于大門外之東西面主人揖賓賓報揖主人入門而
右賓入門而左執鴈者從入以鴈陳于庭三分庭一在
南北向主人升東階西面賓升西階東面曰敢納吉主
人西向再拜訖賓降自西階以出立于中門外之西東
面主人降立于中門内西面儐者進受命出請事賓曰
禮畢其禮如問名之儀
　　　納成
前一日主人設賓次如常儀其日大昕賓至女氏大門
外掌次者延入次掌事者入設幕于中門之外𤣥纁束
帛陳于幕上(𤣥三匹纁二疋合束之/其他禮物自如常儀)函書盛于箱置于
案主人受禮如納吉之儀賓出次立于大門外之東西
面主人立于東階下西面儐者進受命出請事賓曰某
官以伉儷之重加惠某官(上某官謂主人/下某官謂壻)某官率循彛
典(某官謂/壻父)有不腆之幣以某將事敢請納成主人曰某
官順彛典申之以備物某敢不重拜嘉儐者出吿訖入
引主人迎賓于大門外之東西面主人揖賓賓報揖主
人入門而右賓入門而左舉函書案者從之奉束帛者
次之持諸禮物者皆從其後三分庭一在南北向西上
主人升自東階西面賓升自西階東面賓曰敢納成主
人西面再拜進立于兩楹間賓進立于主人之西相向
立掌事者以函書授賓賓執函書以授主人主人受以
授掌事者訖賓降自西階以出立于中門外之西東面
主人降立于中門内西面儐者進受命出請事賓曰禮
畢其禮如納吉之儀
　　　請期
前一日主人設賓次如常儀其日大昕賓至女氏大門
外掌次者延入次主人受禮如吿成之儀賓出次立于
大門外之西東面主人立于東階下西面儐者進受命
出請事賓曰某官慎重嘉禮將卜諸近日使某請期儐
者入告主人再辭儐者出吿賓曰某既不獲受命于某
官某官得卜吉曰某日敢不以告儐者入告主人曰謹
奉命以從儐者出吿訖入引主人迎賓于大門外之東
西面主人揖賓賓報揖主人入門而右賓入門而左執
鴈者從入以鴈陳于庭三分庭一在南北向主人升東
階西面賓升西階東面曰敢吿(某月日/甲子吉)主人西面再拜
訖賓降自西階以出立于中門外之西東面主人降立
于中門内西面儐者進受命出請事賓曰禮畢其禮賓
如納成之儀
　　　親迎(有故則以/媒氏往迎)
前一日主人設賓次如常儀其日大昕壻之父服其服
吿于禰廟(無廟者于所事/東間設神位)子將行父醮之于㕔事贊者
設父位于中間南向設子位于父位之西近南東向父
即座子公服升自西階進立于位前贊者注酒于醆西
向授子子再拜跪受贊者又以饌設于位前父命之曰
躬迎佳耦釐爾内治子再拜曰敢不奉命又再拜降出
詣女氏家主人服其服告于禰廟如請期之儀賓將至
(賓謂/壻)主人設神位于寢户外之西又設醴婦位于户内南向
主人升東階西靣賓升西階進當房户前北靣掌事者陳鴈
于階賓曰某受命於父以兹嘉禮恭聽成命主人曰某固
願從命賓再拜降出主人不降送初女出父戒之曰往之
汝家無忘肅恭母戒之曰夙夜以思無有違命諸母申
之曰無違爾父母之訓女出壻先還俟于門外
　　　同牢
婦至贊者引就北面立壻南面揖以入至于室掌事者
設對位于室中壻婦皆即座贊者注酒于醆授壻及婦
壻及婦受醆飲訖遂設饌再飲三飲並如上儀婿及婦
興再拜贊者徹酒饌
　　　見祖禰
質明婦服其服以俟見掌事者設神位如常儀贊者引
主人位于東階下引主婦位于西階下諸親及壻婦各
以序分立于後(非南向者各随所向/分左右尊卑序立)立定贊者引婦進
詣庭中北面再拜訖復位主人升階詣神位前上香祭
酒祝曰某氏來婦敢率以見祝訖降自西階復位主人
以下皆再拜訖退
　　　見舅姑
贊者設舅姑位于堂上東西相向舅位于東姑位于西
俟舅姑俱即座贊者引婦奉棗栗立于庭再拜訖升階
置于舅位前贊者受之婦降階又再拜次又奉腵脩再
拜訖(腵脩婦從者/執俟于階下)升階置于姑位前贊者受之婦降階
又再拜醴婦如别儀
　　　醴婦
贊者設醴婦位于姑位之北少西東向婦升階立于位
之西贊者注酒于醆授婦婦再拜受醆訖贊者又以饌
設于位前婦即座飲食畢降階再拜訖退
　　　盥饋
贊者設舅姑位于堂上東西相向舅位于東姑位于西
俟舅姑俱即座贊者引婦立于庭各再拜訖升自西階
立于舅位之東西向贊者以饌授婦婦奉饌置于舅位
前贊者加以七箸婦進立于姑位之西贊者以饌授婦
婦奉饌置于姑位前贊者加以七箸舅姑俱食畢婦降
階又再拜次享婦如别儀
　　　饗婦
盥饋舅姑禮畢替者設享婦位于姑位之北少西東向
婦升階徹饌設于位前贊者贊之加以七箸婦再拜即
座餕姑之饌食畢降階俱再拜訖即退
　　　舅饗送者
其日質明主人命掌事者設賓次于大門之外又于㕔
事之兩楹間東北設主人位西北設賓位皆南向東西
對設衆賓位賓至掌次者延入次儐者入吿主人出迎
贊禮者引賓出立于大門外之西東面主人立于門東
西面主人揖賓賓報揖主人入門而右賓入門而左主
人升東階賓升西階相對各再拜訖賓主以下俱立于
座后俱坐定酒行如常會畢賓主俱興儐者引賓立于
西階上東面主人立于東階上西面掌事者奉幣以授
主人主人以授賓賓降自西階從者受幣賓退主人送
于門外
　　　姑饗婦人送者
其日内贊者設賓位于堂上兩楹間之西主人位于堂
上兩楹間之東皆南向賓之親黨位于西南東向主人
之親黨位于東南西向賓至儐者入吿主人出迎内贊
者引賓主人衆賓從入至階俱升東西相對各再拜訖
立于座后立定賓主以下俱坐酒行如常會畢賓主俱
興掌事者奉幣以授主人主人以授賓賓降自西階從
者受幣賓退主人送于門内賓出内贊者引主人入
　
　
　
　
　
　
　
　
　
　
　
　
　
　政和五禮新儀卷一百七十八
欽定四庫全書
　政和五禮新儀卷一百七十九
　　嘉禮
　　　庶人昏儀
　　　　納采問名
　　　　納吉
　　　　納成請期
　　　　親迎
　　　　見祖禰
　　　　見舅姑
　　　　醴婦
　　　　饗送者
　　　納采問名
其日媒氏至女氏門掌事者設禰位于㕔事南向(非南/向者)
(随所向/餘放此)主人受禮于神位前迎媒氏于門外主人揖入
媒氏報揖從入主人升東階媒氏升西階(非東西階者/主人升左媒)
(氏升右/餘放此)對揖訖俱即座從者以鴈陳于階(三舎生無鴈/者並聴用羊)
(庶人聴以雉及/鳩鶩代下准此)媒氏曰吾子將修好于某某獲預將事
敢請納采主人曰某之子弗閑於姆訓敢不拜嘉媒氏
曰將加卜筮敢問名主人以函書授媒氏(稱某第幾/女年若干)媒
氏將出主人曰敢禮從者媒氏曰敢辭主人曰敢固請
禮訖媒氏出主人送于門外
　　　納吉
其日媒氏至女氏門掌事者設神位如初主人受禮如
納采之儀迎媒氏于門外主人揖入媒氏報揖從入主
人升東階媒氏升西階對揖訖俱即座從者以鴈陳于
階媒氏曰稽諸龜筮牧卜曰吉使某以吿主人曰龜筮
協從其曷敢辭餘如問名之儀
　　　納成請期
其日媒氏至女氏門掌事者設神位如初主人受禮如
納吉之儀迎媒氏于門外媒氏執函書主人揖入媒氏
報揖從入持禮物者從其後(函書如常儀書其物之數/𤣥帛三纁帛二不及者聴)
主人升東階媒氏升西階對揖訖俱即座從者以禮物
陳于階媒氏曰吾子既修好于某某使某請納成(上某/謂壻)
(父下某/謂媒氏)媒氏以函書授主人主人曰備物者敢不重拜
主人復書以授媒氏媒氏復致命曰某使某請吉日主
人曰某固聴命媒氏曰請以某甲子主人曰敢不承命
餘如納吉禮
　　　親迎(有故聴以/媒氏往迎)
質明掌事者設禰位于㕔東間南向壻之父服其服北
面再拜祝曰某子某名年若干禮宜有室娉某氏第幾
女以某日親迎敢吿子將行父坐于㕔事中間南向子
服其服(三舎生及品官子孫假九/品餘並帛衫衣折上巾)立于父位之西少南
東向贊者注酒于醆授子子再拜跪受贊者又以饌設
于位前子舉酒興即座飲食訖降再拜進立于父位前
父命之曰釐爾内治往求爾匹子再拜曰敢不奉命又
再拜訖降出初昏掌事者設酒及饌于室中置二醆于
盤壻服其服(如前/所服)至女氏家贊者引就次掌事者設禰
位主人受禮如請期之儀(主人謂/女父)女盛服立于房中父
升階立于房外之東西向(非南向者各随其所向/立于門外之左餘倣此)贊者
注酒於醆授女女再拜受醆贊者又以饌設于位前女
即座飲酒訖降再拜父降立于東階下賓出次(賓謂/壻)主
人迎于門揖賓入賓報揖從入主人及諸親與壻婦各
以次序分立于後(非南向者各随所向/分左右尊卑序立)立定贊者引婦
進詣庭中北面再拜訖復位主人升自東階詣神位前
上香祭酒再拜祝曰某子某(子/名)聘某王第㡬女宗姬(族/姬)
(即云/族姬)以某日來婦敢率以見主人降自西階復位贊者
曰拜主人以下降階再拜訖退
　　　見舅姑
其日婦服其服至寢門外贊者設舅姑位于堂上東西
相向舅位于東姑位于西俱即座贊者引婦奉棗栗自
寢門入立于庭再拜訖升自西階置于舅位前贊者進
徹以東婦降階又再拜次又奉腵脩再拜訖(腵修婦從/者執俟于)
(階/下)升自西階置于姑位前贊受以東婦降階又再拜次
醴婦如别儀
　　　醴婦
見舅姑禮畢贊禮者設醴婦位于姑位之北少西東向
婦升階立于位之西贊者注酒于醆詣婦位前西向立
又贊者以饌設於位前婦再拜受醆即座飲食畢降階
俱再拜訖退
　　　饗送者
其日掌事者預于㕔事對設主人及衆賓位賓至主人
降迎揖賓以入主人升東階賓升西階進詣兩楹間相
對各再拜訖暨送者俱即座具酒饌如常儀會訖賓主
俱興掌事者奉幣以授主人主人以授賓賓降自西階
從者受幣賓退主人送于門外若女賓送者則主婦會
于寝亦有幣餘如丈夫禮
　
　
　政和正禮新儀卷一百七十九
欽定四庫全書
　政和五禮新儀卷一百八十
　　嘉禮
　　　皇太子冠儀上
　　　　奏吿
　　　　陳設
　　　　皇帝御文德殿行禮
　　　　朝見皇后
　　　　謁太廟
　　　　謁别廟
　　　　皇帝受羣臣賀
　　　　羣臣上禮
　　　　皇帝㑹羣臣
　　　奏吿
前期太史局擇日差官奏吿昊天上帝皇地祗太廟别
廟太社太稷景靈東宮景靈西宮中太乙宮祐神觀醴
泉觀上清儲祥宮太清儲慶宮九成宮永安陵永熙陵
永定陵永昭陵永昌陵永厚陵永裕陵永泰陵並如常
吿之儀
　　　陳設
前期殿中監帥其屬尚舎張設垂拱文德殿門之内設
御座于文德殿當中南向東西房于御座之左右稍北
東西閤于殿後之左右殿上前楹施簾設香案於殿下
螭陛間又為房于東朶殿大晟展宮架之樂於殿庭横
街之南設協律舉麾位于宮架西北東向大司樂押樂位
於宮架之前北向儀鸞司設文武朝參官及掌冠贊冠
(掌冠以禮部尚書/贊官以鴻臚卿)應行禮官東宮官次于朝堂之内外
其日尚輦陳大輦于殿西階下東向列御馬於殿門外
東廂西向尚書兵部帥其屬列黃麾細仗於殿庭典儀
設皇太子朝見位于橫街南北向又設掌冠贊冠者受
制位于皇太子位稍北東上又設左輔承制位于御座
之東又設左輔宣制位于皇太子位之東北並西向又
設掌冠贊冠者及應行禮官位于東階下東宮官又位
于後並西向北上太常設皇太子冠席于東階下稍北
西向設褥位陳服于席南東領北上衮冕垂白珠九旋
紅絲組為纓青纊充耳犀簮導青衣朱裳九章(五章在/衣山龍)
(華蟲火宗彛四章/在裳藻粉米黼)白紗中單青褾􁏧裾革帶塗金銀鉤
䚢蔽膝(随裳色火/山二章)瑜玉雙佩四采織成大綬間施二玉
環白韈朱履桓圭逺逰冠十八梁(金塗銀/花飾)博山附蟬紅
絲組為纓犀簮導朱明服紅裳白紗中單方心曲領絳
紗蔽膝(餘同/衮冕)白韈黑舄折上巾公服遠逰冠簮導衮冕
簮導同箱在服南設罍洗于阼階東罍在洗東篚在洗
西實巾一加勺羃光禄實側尊在席南饌設于席加羃
執事者並公服立于罍洗酒饌之所九旒冕遠遊冠折
上巾各一　奉禮郎三人執以待于東階之東西面北
上設典儀位于宮架東北贊者二人在南少退俱西向
　　　皇帝御文德殿行禮
其日質明闢文德殿門文武朝參官及掌冠贊冠應行
禮官東宮官入就次服朝服大樂正帥樂工先入就位
協律郎入就舉麾位大司樂入就押樂位典儀帥贊者
先入就位入引掌冠贊冠者入立于文德殿門外道東
西向東宮官以下自東宮導從皇太子至殿門外禮直
官通事舎人太常博士引皇太子詣文德朶殿東房訖
皇帝將出宮東上閤門引知樞密院事以下詣垂拱殿
立班如常儀東上閤門附内侍進班齊牌垂拱殿簾降
皇帝乘輦出至殿上少駐輦官迎駕自贊常起居宣輦
官上殿簾卷鳴鞭行門禁衞諸班親從迎駕自贊常起
居次舎人先贊知内侍省官以下常起居次樞密以下
通班常起居贊祇候引駕樞密知客省事以下至簽書
東上閤門官分左右立六尚局應奉官祗候武功大夫
以下並先退管軍臣僚窄衣執杖子宣名常起居贊祇
候引駕並分左右前導輦降東階垂拱殿門外禁衞諸
班親從自贊常起居訖至文德殿後管軍臣僚易公服
執杖于殿階下分東西侍立皇帝降輦入西閤前導官
易朝服詣御座前分左右侍立知樞密院簽書樞密院
知客省事以下至簽書東上閤門官在東同知樞密院
在西閤門舎人以下各詣兩朶殿上不當祇應舎人並
殿下西向立諸軍將校先入分立殿門内左右内外符寶
郎俱詣閣奉迎御史臺引殿中侍御史一員先入就位
次東上閤門御史臺太常寺分引三公以下文武百僚
入詣文德殿立班東西相向如月朔視朝之儀禮直官
通事舎人引左輔版奏中嚴内外符寶郎奉寶先出少
頃又引左輔版奏外辦皇帝服通天冠絳紗𫀆簾卷大
樂正令撞黃鍾之鐘右五鐘皆應殿上鳴鞭禁衞諸班
親從自贊常起居皇帝出西閣乘輦協律郎俛伏跪舉
麾興(凡樂皆協律郎舉麾工鼔柷/而後作偃麾戛敔而后止)工鼔柷奏乾安之樂
禮直官太常博士引禮儀使前導皇帝出自西房内侍
承㫖索扇扇合皇帝降輦即御座簾卷内侍又贊扇扇
開殿下鳴鞭戛敔樂止爐煙升禮直官太常博士禮儀
使立于御座前稍東西向符實郎奉八寶陳于御座之
左右分立如儀禮直官通事舎人太常博士引掌冠贊
冠者初入門肅安之樂作至位樂止立定典儀曰再拜
贊者承傳在位官皆再拜左輔詣御座前承制降東階
詣掌冠者前稍東西向稱有制典儀曰再拜贊者承傳
在位官皆再拜訖左輔宣制曰皇太子冠命卿等行禮
宣制訖掌冠贊冠者再拜左輔復位文臣侍從官宗室
武臣節度使以上升殿分東西侍立禮直官通事舎人
太常博士引掌冠贊冠者及應行禮官詣東階下位立
定東宮官入詣皇太子東房次禮直官通事舎人太常
博士詣太子東房引皇太子内侍二人夾侍東宮官後
從(自後/准此)皇太子初行欽安之樂作即席西向坐樂止禮
直官通事舎人太常博士引掌冠贊冠者以次詣罍洗
樂作搢笏盥手帨手訖執笏升樂止執折上巾者升掌
冠者降一等受之右執項左執前進皇太子席前北向
立祝曰咨爾元子肇冠於阼階筮日擇賓德成禮具於
萬斯年成天之祐乃跪冠順安之樂作掌冠者興席南
北面立贊冠者進席前北面跪正冠興立于掌冠者之
後皇太子興内侍跪進服服訖樂止掌冠者揖皇太子
復坐禮直官通事舎人太常博士引掌冠贊冠者降詣
罍洗樂作搢笏盥手帨手訖執笏升樂止贊冠者進席
前北面跪脱折上巾置于篚興内侍跪受服興置于席
執遠遊冠者升掌冠者降二等受之右執項左執前進
皇太子席前北向立祝曰爰即今辰申加𤣥服崇學以
齒三善皆得副于一人受天百福乃跪冠懿安之樂作
掌冠者興席南北面立贊者者進席前北面跪簮結紞
興立于掌冠者之後皇太子興内侍跪進服服訖樂止
掌冠者揖皇太子復坐禮直官通事舎人太常博士引
掌冠贊冠者降詣罍洗樂作搢笏盥手帨手執笏升樂
止贊冠者進席前北向跪脱遠遊冠置于篚興内侍跪
受服置于席執衮冕者升掌冠者降三等受之右執項
左執前進皇太子席前北向立祝曰三加彌尊國本以
正無彊惟休有室大競懋昭厥德保兹永命乃跪冠成
安之樂作掌冠者興席南北面立贊冠者進席前北面
跪簮結紞興立于掌冠者之後皇太子興内侍跪進取
服服訖樂止禮直官通事舎人太常博士引皇太子降
自東階樂作由西階升即醴席南向坐樂止禮直官通
事舎人太常博士引掌冠者詣罍洗樂作搢笏盥手帨
手訖執笏升西階樂止贊冠者跪取爵内侍以酒注于
爵掌冠者受爵跪進皇太子席前北向立祝曰㫖酒嘉
薦有飶其香拜受制文以定爾祥令德壽考日進無彊
皇太子搢圭跪受爵正安之樂作飲訖奠爵執圭太官
令奉饌設于皇太子席前皇太子搢圭食訖樂止執圭
興太官令徹饌及爵禮直官通事舎人太常博士引皇
太子降自西階詣朶殿東房易朝服皇太子初行樂作
至次樂止禮直官通事舎人太常博士引皇太子降立
于橫街南北向位東宮官復東階下西向位皇太子初
行樂作至位立定樂止禮直官通事舎人太常博士引掌
掌冠贊冠者詣皇太子位前稍東西向掌冠者少進字
之曰始生為名而實之賓既冠而字以葢厥文永受保
之承天之慶奉勅字某太常博士請再拜皇太子再拜
訖搢笏舞蹈再拜奏聖躬萬福又再拜訖掌冠者贊冠
者復東階下位左輔詣御座前承㫖降自東階詣皇太
子前稍東西向宣曰有勅太常博士請再拜皇太子再
拜左輔宣勅戒曰事親以孝接下以仁遠接近儀禄賢
使能古訓是式大猷是經宣訖左輔退復位太常博士
請再拜皇太子再拜訖禮直官通事舎人太常博士引
皇太子進前俛伏跪奏稱臣雖不敏敢不祗奉奏訖俛
伏興復位立太常博士請再拜皇太子再拜訖禮直官
通事舎人太常博士前引太子出殿門皇太子初行樂
作出門樂止文武侍從官以上武臣節度使以上及侍
立官並降復位立定典儀曰再拜贊者承傳在位官皆
再拜訖禮直官太常博士引禮儀使詣御座前俛伏跪
奏禮儀使具官臣某言禮畢俛伏興復位内傳承㫖索
扇扇合簾降鳴鞭大樂正令撞蕤賓之鐘左五鐘皆應
乾安之樂作皇帝降座入自東房内侍入贊扇扇開樂
止禮直官通事舎人引左輔版奏解嚴所司承㫖放仗
應在位官皆再拜訖以次出
　　　朝見皇后
皇太子朝見皇帝訖入内朝見皇后如宮中之儀
　
　
　
　
　
　
　
　
　
　
　政和五禮新儀卷一百八十
欽定四庫全書
　政和五禮新儀卷一百八十一
　　嘉禮
　　　皇太子冠儀下
　　　謁太廟
前期太常寺下太史局擇日謁廟前一日宮闈令帥其
屬清掃廟之内外有司于廟東神門外道北南向設皇
太子幄次又於殿庭東階下近東西向及逐室户内各
設皇太子褥位又於幄次之南道東西並南極星門内
外設東宮官及應從官等次各量地之宜皇太子宿齋
于本宮東宮官及應從官各宿于本寺(内執事官/宿于奉廟)其日
質明東宮官應從官各服其服所司陳鹵簿於東宮門
外禮直官引左庶子請内嚴右庻子負寶如式俱詣
閤奏迎僕進金輅于閣外南向左内率執刀立于輅前
北向中允一員在侍官之前贊者二人又在中允之前
禮直官引左庶子言外備僕攝衣而升正立執轡皇太
子服遠遊冠朱明衣升輿以出左右侍衞如常儀左庶
子進詣輿前俛伏跪稱左庶子姓某言請皇太子降輿
升輅言訖俛伏(凡庶子有/請並准此)皇太子降輿升輅僕立授綏
左庶子以下夾侍贊善進當輅前俛伏跪稱贊善姓某
言請進輅言訖俛伏興(凡贊善有/請並准此)輅動贊善興贊者夾
引以出至侍官上馬所贊善請輅權駐令侍官上馬左
庶子前承令退稱曰令諸贊善退稱侍官上馬贊善承
傳文武侍官皆上馬左庶子以下夾侍于輅前侍官上
馬畢贊善請進輅輅動東宮官以下皆乘馬以從至太
廟西櫺星門外迴輅南向禮直官引左庶子進當輅前
請降輅皇太子降輅入幄次一刻頃禮直官引左庶子
言外備皇太子服衮冕出次中允進圭皇太子執圭東
宮導從如儀入詣殿庭東階之東西向位立定東宮官
分立于左右禮直官引率更令請再拜皇太子再拜訖
禮直官引率更令前導皇太子升自西階詣僖祖室神
位前北向立率更令請再拜皇太子再拜訖次請翼祖
宣祖太祖太宗真宗仁宗英宗神宗哲宗室行禮如上
儀訖降西階復西向立位禮直官引率更令詣皇太子
前跪稱率更令姓某言禮畢言訖俛伏興前導皇太子
出東神門外中允少前受圭前引皇太子歸幄次更朝
服有司轉仗衞于還途如來儀僕進金輅於西欞星門
外南向禮直官引左庶子言外備皇太子出次至西櫺
星門外升輅侍官上馬如來儀輅動至東宮所外俱下
馬入至閤前迴輅南向左庶子請降輅皇太子降輅升
輿入侍官從至閤左庶子請將士各還本司
　　　謁别廟
並如太廟之儀
　　　皇帝受羣臣賀
其日質明文武百僚並常服早入就次皇帝將出宮讀
奏目官在殿庭之南宣贊引班對立舎人在其南簿書
官在舎人之西少絶覺察失儀提㸃使臣在其南並向
北(舎人以西為上簿/書官以下東為上)宣贊舎人立班前西向東上閣門
附内侍進班齊牌皇帝出宮守踏道行門禁衞諸班親
從迎駕自贊常起居訖又自贊賀再拜訖皇帝服鞾𫀆
坐鳴鞭讀奏目官以下起居訖(讀奏目官升/降自東階)班首出班
致辭稱賀歸位再拜(如宣答/又再拜)次知内侍省事以下管軍
臣僚各逐班先面西立俟班到橫行北向贊起居稱賀
並如上儀次行門起居稱賀再拜訖俟舎人南階下直
身奏班絶皇帝降座鳴鞭詣紫宸殿後幄排立諸班親
從迎駕自贊常起居初垂拱殿起居稱賀立班將畢樞
密以下大班入就位並如賀祥瑞立班之儀東上閤門
附内侍進班齊牌皇帝御紫宸殿坐鳴鞭舍人贊樞密
以下躬赴當殿通某官姓名以下起居稱賀復位贊樞密
以下再拜搢笏舞蹈又再拜班首奏聖躬萬福又再拜
訖班首出班致辭稱賀復位再拜搢笏舞蹈又再拜知
東上閤門官當殿北向承㫖訖西向稱有制樞密以下
再拜宣答訖再拜搢笏舞蹈又再拜訖鳴鞭樞密直學
士自西階升殿侍立知東上閤門官以下殿庭東西侍
立餘官分班出(宣贊舎人退近南當庭/中立對立舎人西出)文武百僚及諸
軍將校殿門外序班立定知東上閤門官以下退立東
階下次殿中侍御史一員先入就位次上將軍以下分
班入舎人分引文武班入詣殿庭東西相向立(將校排/立不盡)
(者止殿門/外立班)舎人揖班首以下躬宣贊舍人當殿通文武
百僚宰臣(三公通/某官)姓名以下起居稱賀舎人揖班首以
下横行北向(西省上將軍/以下依舊位)並如賀祥瑞立班之儀宣贊
舎人揖左班進前舎人自班後詣東階下立知東上閤
門官至通唱位舎人揖班首以下躬知東上閤門贊拜
班首出班致辭稱賀復位樞密詣御座前承㫖退詣折
檻東西向宣答班首以下再拜並如上儀訖知東上閤
門官揖宰相執政官升殿(並自東階内中書侍郎升自/西階樞密直學士下殿出)
贊拜知東上閣門官還位引右班舎人由右班前出餘
官分出知引進司東上閤門官還侍立位宣贊舎人復
位次引進奉入如别儀
　　　羣臣上禮
其日引進司先以所進馬陳列於殿門外北向東上俟
羣臣稱賀禮畢宣贊對立舎人稍南相向立天武自西
牽馬陳于殿庭三分庭一在南北首東上立定贊天武
常起居訖(牽馬者/不拜)門下侍郎于折檻東西西向對舍
人當殿躬奏某官姓名以下進奉訖復對立位門下侍
郎曰進奉出還侍立位天武應喏員僚引應奉從事側
門出宣贊對立舎人復位合班躬奏閤門無事卷班西
出皇帝降座鳴鞭還幄次知引進司官以下並卷班出
三省樞密院官並退舎人引應退奉官殿門外謝如常
儀
　　　皇帝會羣臣
前期殿中監帥其屬尚舎張設紫宸殿門之内設御座
於殿上當中南向尚醖設御酒尊酒器於御座之東尚
食設御荼牀於御座之西俱稍北有司設羣官酒尊酒
器於殿下又設羣官座並如宴百官坐次之儀其日羣
臣上禮畢俟諸司排當備御史臺分引三公以下文武
官以次入詣殿庭東西相向立東上閤門附内侍進班
齊牌皇帝出幄次鳴鞭先行門禁衞諸班親從迎駕奏
聖躬萬福訖皇帝即御座鳴鞭殿中監以下知同知入
内内侍省事知客省事以下知内侍省事以下帶御器
械官六尚局應奉官祇應武功大夫以下祗應諸司文
臣鬭班各奏聖躬萬福次管軍臣僚奏聖躬萬福各復
侍内祗應位次舎人引班首以下橫行北向並如宴百
官立班之儀班首奏聖躬萬福訖舎人贊各就坐再拜
舎人分班升殿席前相向立朶殿兩廊官立于席後教
坊使以下通班大起居看醆人謝升殿再拜訖内侍進
御茶牀殿侍酹酒訖知東上閤門官詣御座前躬奏班
首姓名以下進酒舎人分引殿上臣僚橫行北向贊再
拜舍人引班首稍前知東上閤門官接引詣御座東北
向搢笏殿中少監以酒注于醆班首奉酒詣御座前躬
進訖少退虚跪興以盤授殿中監出笏知東上閤門官
引退舎人接引復位贊再拜舎人引班首少前殿上臣
僚席前相向立知東上閤門官接引班首詣御座東北
向搢笏殿中監受盤捧詣御座前西向立樂作皇帝飲
訖舎人分引殿上臣僚橫行北向知東上閤門官引班
首接盞訖少退虚跪興授殿中監出笏引退舎人接引
復位贊再拜舎人贊各賜酒羣官俱再拜贊就位羣官
俱立席後復贊就座羣官俱坐酒初行羣官搢笏受酒
先宰臣次百官皆作樂尚食典御奉御進御食大官設羣
官食(後准/此)皇帝再舉酒(自此並殿中/監少監進酒)羣官俱立席後樂
作飲訖舎人贊就座復行羣官酒皇帝三舉酒次行羣
官酒並如第二之儀若宣示醆即随所向東上閤門官
以下揖稱宣示醆躬贊就座若宣勸即立席後躬飲訖
贊再拜内侍舉御茶牀舎人引班首以下俱降階橫行
北向再拜搢笏舞蹈又再拜分班出次教坊使以下謝
祇應再拜訖如賜祇應臣僚茶酒並舎人逐班贊再拜
知東上閤門官側奏無事皇帝降座鳴鞭
　政和五禮新儀卷一百八十一
欽定四庫全書
　政和五禮新儀卷一百八十二
　　嘉禮
　　　皇子冠儀
　　　　奏吿
　　　　陳設
　　　　皇帝御文德殿行禮
　　　　朝見皇后
　　　奏告
前期太史局擇日差官奏吿景靈東宮景靈西宮如常
吿之儀
　　　陳設
前期殿中監帥其屬尚舎張設垂拱殿文德殿門之内
設御座于文德殿當中南向東西房于御座之左右稍北
東西閤於殿後之左右殿上前楹施簾設香于殿下螭
陛間又為房于東朶殿大晟展宮架之樂于殿庭橫街
之南設協律郎舉麾位於宮架西北東向大司樂押樂
位于宮架之前北向儀鸞司設文武朝叅官及掌冠贊
冠(掌冠以太常卿/贊冠以閤門官)應行禮官王府官次朝堂之内外其
日尚輦陳大輦于殿西階下東向列御馬於殿門升東
廂西向尚書兵部帥其屬列黃麾細仗于殿庭次典儀
設皇子朝見位于橫街南北向設掌冠贊冠者受制位
于皇子稍北東上設左輔承制位于御座之東設左輔
宣制位于皇子位之東並西向又設掌冠贊冠者及應
行禮官位于東階下王府官又位于後並西向北上太
常設皇子冠席于東階上稍北南向設褥席陳服于席
南東領北上九旒冕(旒以青/琪為之)犀簮導青纊充耳青衣朱
裳九章白羅中單青褾􁏧𥚑革帶鉤䚢大帶蔽膝玉佩
暈錦綬間施二玉環朱韈朱履七梁冠金鍍銀梁貂蟬
籠巾犀簮銀立筆排羅大袖裙白羅中單皂􁏧白羅方
心曲領緋羅蔽膝緋白羅大帶銀褐綾勒帛間金鍍銀
束帶間金鍍銀裝玉佩錦綾青絲綱玉環白綾韈馬
皮履折上巾公服七梁冠贊導九旒冕簮導同箱
在服南設罍洗于阼階東罍在洗東篚在洗西實巾
一加勺羃光禄實側尊在席南饌設于席加羃執事者
並公服立于罍洗酒饌之所九旒冕七梁冠折上巾各
一□奉禮郎三人執以侍于東階之東西向北上設典
儀位于樂架東北贊者二人在南少退俱西向
　　　皇帝御文德殿行禮
其日質明闢文德殿門文武朝參官及掌冠贊冠應行
禮官王府官就次服朝服大樂正帥樂工先入就位協
律郎入就舉麾位大司樂入就押樂位典儀帥贊者先
入就位又引掌冠贊冠者入立于文德殿門外道東西
向王府官以下自本閣導從皇子至殿門外禮直官通
事舎人太常博士引皇子詣文德朶殿東房訖皇帝降
出宮東上閤門引知樞密院事以下詣垂拱殿立班如
常儀東上閤門附内侍進班齊牌垂拱殿簾降皇帝乘
輦至殿上少駐輦官迎駕自贊常起居訖宣輦官上殿簾卷
鳴鞭行門禁衛諸班親從迎駕自贊常起居次舎人先
贊知内侍省官以下起居次樞密以下通班常起居贊
祇候引駕樞密知客省事以下至簽書東上閤門官分
左右立六尚應奉官祇應武功大夫以下並先退管軍
臣僚窄衣執杖子宣名常起居贊祇候引駕並分左右
前導輦降東階垂拱殿門外禁衞諸班親從自贊常起
居訖至文德殿後管軍臣僚易公服執杖于殿階下分
東西侍立皇帝降輦入西閣前導官易朝服詣御座前
分東西侍立知樞密院簽書樞密知客省事以下知簽
書東上閤門官在東同知樞密院在西閤門舎人以下
各詣兩朶殿上不當祗應舎人並殿下西向立諸軍將
校先入分立殿門内左右内外符寶郎俱詣閣奉迎御
史臺引殿中侍御史先入就位次東上閤門御史臺太
常寺分引三公以下文武臣僚入詣文徳殿立班東西
相向如月朔視朝之儀禮直官通事舎人引左輔版奏
中嚴内外符寶郎奉寶先出少頃又引左輔版奏外辦
皇帝服通天冠絳紗𫀆簾卷大樂正令撞黃鍾之鐘左
五鐘皆應殿上鳴鞭禁衞諸班親從自贊常起居皇帝
出西閣門乘輦協律郎跪俛伏舉麾興(凡樂皆協律郎/舉麾工鼔柷而)
(後作偃麾戛/敔而後止)工鼓柷奏乾安之樂禮直官太常博引禮
儀使前導皇帝出自西房内侍承㫖索扇扇合皇帝降
輦即御座簾卷内侍贊扇扇開殿下鳴鞭戛敔樂止爐
煙升禮直官太常博士禮儀使立于御座前稍東西向
符寶郎奉八寶陳于御座之左右分立如儀禮直官通
事舎人太常博士引掌冠贊冠者入就位掌冠者初入
門扺安之樂作至位樂止立定典儀曰再拜贊者承傳
在位官皆再拜左輔詣御座前承制降自東階詣掌冠
者前稍東西向稱有制典儀曰再拜贊者承傳在位官
皆再拜訖左輔宣制曰皇子冠命卿等行禮宣制訖掌
冠贊冠者再拜左輔復位文臣侍從官宗室武臣節度
使以上升殿東西侍立禮直官通事舎人太常博士引
掌冠贊冠者及應行禮官以次詣東階下位立定王府
官入詣皇子東房引皇子内侍二人夾侍王府官後從
(自後/准此)皇子初行恭安之樂作即席南向坐樂止禮直官
通事舎人太常博士引掌冠贊冠者以次詣罍洗樂作
搢笏盥手帨手訖執笏升樂止執折上巾者升掌冠者
降一等受之右執項左執前進皇子席前北向跪冠修
好之樂作掌冠者興席南北面立贊冠者進席前北向
跪正冠立于掌冠之後皇子興内侍跪進服訖樂止掌
冠者揖皇子復坐贊冠者跪取爵内侍以酒注于爵跪
進皇子席前北向立祝曰酒醴和㫖籩豆静嘉授爾𤣥
服兄弟具來永言保之降福孔皆皇子搢笏跪受爵翼
安之樂作飲訖奠爵執笏太官令奉饌設于皇子席前
皇子搢笏食訖樂止執笏太官令徹饌禮直官通事舎
人太常博士引掌冠贊冠者降詣罍洗樂作搢笏盥手
帨手訖執笏升樂止贊冠者進席前北向跪脱折上巾
置于箧興内侍跪受服興置于席執七梁冠者升掌冠
者降二等受之右執項左執前進皇子席前北向跪冠
進安之樂作掌冠者興席南北面立贊冠者進席前北
面跪簮結紘興立于掌冠者之後皇子興内侍跪進服
服訖樂止掌冠者揖皇子復坐贊冠者跪取爵内侍以
酒注于爵掌冠者受爵跪進皇子席前北向立祝曰賓
贊既戒殽核維旅申加厥服禮儀有序允觀爾成承天
之祐皇子搢笏跪受爵輔安之樂作飲訖奠爵執笏太
官令奉饌設于皇子席前皇子搢笏食訖樂止執笏太
官令徹饌禮直官通事舎人太常博士引掌冠贊冠者
降詣罍洗樂作搢笏盥手帨手訖執笏升樂止贊冠者
進席前北向跪脱七梁冠置于篋興内侍跪受服興置
于席執九旒冕者升掌冠者降三等受之右執項左執
前進皇子席前北向跪冠慶安之樂作掌冠者興席南
北面立贊冠者進席前北面跪簮結紘興立于掌冠之
後皇子興内侍跪進服服訖樂止掌冠者揖皇子復位
贊冠者跪取爵内侍以酒注于爵掌冠者受爵跪進皇
子席前北向立祝曰㫖酒嘉栗甘薦令芳三加爾服睂
壽無彊永承天休俾熾而昌皇子搢笏跪受爵賢安之
樂作飲訖奠爵執笏太官令奉饌設于皇子席前皇子
搢笏食訖樂止執笏興太官令徹饌禮直官通事舍人
太常博士降引皇子降自東階詣朶殿東房易朝服皇
子初行樂作至次樂止禮直官通事舎人太常博士
引皇子降立于横街南北向位王府官復東階下西向
位皇子初行樂作至位立定樂止禮直官通事舎人太
常博士引掌冠贊冠者詣皇子位前稍東西向掌冠者
少進字之曰歳日云吉威儀孔時昭吿厥字君子攸宜
順爾成德永受保之奉勅字某太常博士請再拜皇子
再拜訖搢笏舞蹈再拜奏聖躬萬福又再拜訖掌冠者
復東階下位立左輔詣御座前承㫖降自東階詣皇子
前稍東西向宣曰有勅太常博士請再拜皇子再拜
左輔宣勅戒曰好禮樂善服儒講藝蕃我王室交于兄
弟不溢不驕惟以守之宣訖左輔退復位太常博士請
再拜皇子再拜訖禮直官通事舎人太常博士引皇子
進前俛伏跪奏稱臣雖不敏敢不祇奉奏訖俛伏興復
位太常博士請再拜皇子再拜訖禮直官通事舎人太
常博士前引皇子出殿門皇子初行樂作出門樂止文
臣侍從官以上武臣節度使以上及侍立官並降復位
立定典儀曰再拜贊者承傳在位官皆再拜訖禮直官
太常博士引禮儀使詣御座前俛伏跪奏禮儀使
具官臣某言禮畢俛伏興復位内侍承㫖索扇扇合
簾降鳴鞭大樂正令撞蕤賓之鐘右五鐘皆應乾安之
樂作皇帝降座入東房内侍又贊扇扇開樂止禮直官
通事舎人引左輔版奏解嚴所司承㫖俛伏應在位官
俱再拜訖以次出次日文武百僚詣閣門拜表稱賀如
常儀
　　　朝見皇后
皇子朝見皇帝訖入内朝見皇后如宮中之儀
　
　政和五禮新儀卷一百八十二
欽定四庫全書
　政和五禮新儀卷一百八十三
　　嘉禮
　　　品官嫡子冠儀
　　　　吿廟
　　　　戒賓
　　　　宿賓
　　　　行事
　　　　禮賓
　　　吿廟
將冠主人諏日擇賓吿于禰廟無廟者為位于㕔事兩
楹之間南面主人公服再拜乃吿曰某子某年若干矣
卜某甲子冠吉賓某官某贊某官某不冺先君之嗣徽
福於我先君實辱臨之以始卒冠事謹吿(凡行事如非/南向並各因)
(所向陳設/以後准此)
　　　戒賓
前三日主人戒賓賓如主人服出門立西面肅而入賓
入門而左主人入門而右賓升東階主人升西階主人
再拜賓答拜主人曰某之子某將以某日加冠於其首
願吾子終敎之賓曰某不敏恐不能共事以病吾子敢
辭主人曰某猶願吾子終教之也賓曰吾子重有命某
敢不從主人再拜賓答拜主人退賓退于門外
　　　宿賓
前一日主人擇賓可使冠子者一人而宿之如戒賓之
儀宿曰某將加冠于子某之首願吾子將蒞之敢宿賓
對曰某敢不宿興宿贊冠者亦如之(賓贊善主人有/故以書戒宿)
　　　行事
質明執事者設洗于東階東南水在洗東箱實巾一在
洗西陳服于房中東領北上(無房者張/帷為之)平冕金鍍鍮石
稜角簮青羅素裙蔽膝白綬中單緋白羅大帶金鍍銅
華革帶緋羅履襪(五品以上五旒冕青生色大袍緋羅/繡裙蔽膝皂綾銅環餘同平冕服)
三梁冠朝服金鍍銀稜角簮銀立筆緋羅大袖裙白紗
中單皁􁏧白羅方心曲領緋羅蔽膝緋白羅大帶銀褐
綬勒帛金鍍銅束帶佩方勝練鵲錦綬青絲綱鍮石環
(五品以上四梁羅金鍍銀稜犀簮束/帶銀佩蔟四盤賜錦綬餘同二梁冠)折上巾公服巾總
二梁冠平冕笄組紘實于篋平冕二梁冠折上巾各一
箱執以待于西隅南面東上賓升則東面設洗于房中
之東水在洗東箱實巾一在洗西質明主人公服立于
東階下西面兄弟各服其服立于洗東西面北上將冠
者立于房中南面賓贊如主人服立于外門之外主人
出迎揖先入三揖至于階三遜設主人位于東階上
西面賓贊位於西階上東面主人以賓升就位贊冠者
盥于洗西升立于房中西面設冠位于主人東北西面
將冠者出房南面贊冠者奠巾總于席南端賔揖將冠
者即席坐贊冠者坐設巾總賔降主人從降賔辭請勿
降主人曰吾子䧏辱敢不從降賔既盥一揖一遜升主
人復初位賓即將冠者席前跪正巾興降西階一等執
折上巾者升東面授賓賓右手執項左手執前進揖冠
者席前東向立祝曰粤惟初冠考禮之稱正爾容體順
爾辭令盡革童心永膺天慶乃跪冠興復位贊冠者跪
正折上巾冠者興賓揖冠者適房服(折上/中服)出房南面立
賓主俱興賓揖冠者即席坐贊冠者跪脱折上巾設笄
賓降主人從降辭對如初賓既盥揖遜升賓即冠者席
前跪正巾興降西階二等執二梁冠者升東面授賓賓
右手執項左手執前進冠者席前東向立祝曰載契我
龜載加爾服爾既順遂母曰欲速自天申之申以百福乃
跪冠興復位贊冠者卒紘冠者興賓揖冠者適房服(二/梁)
(冠/服)出房南面立賓主俱興賓揖冠者即席坐贊冠者跪
脱二梁冠設笄賓降主人從降辭對如初賓既盥揖遜
升賓即冠者席前跪正巾興降西階三等執平冕者升
東西授賓賓右手執項左手執前進冠者席前東向立
祝曰授時之吉迎天之休抗以高明掖其進修三加彌
尊百禄是遒乃跪冠興復位贊冠者卒紘冠者興賓揖
冠者適房服(平冕/服)出房南面立賓主俱興執事者徹折
上巾二梁冠席入于房執事者布席于西階上南面設
酒饌如常儀執事者盥手洗爵于房中贊冠者以酒注
於爵賓揖冠者即席西南面立賓受爵進席前北向立
祝曰㫖酒既載嘉肴斯阜既曰克家亦惟繼祖孝友慈
祥受天之祐冠者席西拜受爵賓東面答拜贊冠者薦
饌贊冠者即座坐飲食訖降席再拜賓答拜易服拜父
父為起入拜母母為起賓降當西序東面主人降當東
序西面立冠者出立于西階東南面賓少進字之曰卜
筮云吉禮儀孔明爰字爾德嘉爾有成其成伊何曰伯
某甫(仲叔季唯/其所當)冠者曰某雖不敏敢不祇奉賓出主人
西面詣賓曰吾子辱執事請禮從者賓曰某既得將事
敢辭主人曰敢固以請賓曰某辭不得命敢不從賓就
次如别儀冠者廟見及見諸父諸兄姑姊如常儀(若以/巾帽)
(折上中為/三加者聴)
　　　禮賓
冠訖主人釋服改席賓與贊冠者如主人服出次立于
門西東面主人出門東西面主人揖賓先入賓及贊冠
者從之至階揖遜升各即席衆賓皆與執事者奉幣酬
賓會訖賓主俱興主人再拜賓答拜賓出主人送于門
外(孤子冠即諸父諸兄為主如上儀/品官子孫三舎生冠依品官儀)
　
　
　
　
　
　
　
　
　
　
　
　政和五禮新儀卷一百八十三
欽定四庫全書
　政和五禮新儀卷一百八十四
　　嘉禮
　　　品官庶子冠儀
　　　　吿廟
　　　　戒賓
　　　　宿賓
　　　　行事
　　　　禮賓
　　　吿廟
如嫡子之儀
　　　戒賓
如嫡子之儀
　　　宿賓
如嫡子之儀
　　　行事
質明執事者設洗於東階東南水在洗東篚實巾一在
洗西陳服房中東領北上(無房者張/帷為之)平冕金鍍鍮石稜
角簮青羅素大袖緋羅素裙蔽膝白綾中單緋白羅大
帶金鍍銅革帶緋羅履襪(五品以上五旒冕青羅生色/大紬緋羅綉裙蔽膝皁綾綬)
(銅環餘同/平冕服)二梁冠朝服金鍍銀稜角簮銀立筆緋羅大
袖裙白紗中單皁􁏧白羅方心曲領緋羅蔽膝緋白羅
大帶銀褐綾勒白金鍍銅束帶佩方勝練鵲錦綬青絲
綱輸石環(五品以上四梁冠金鍍銀稜角簮銀束帶/銀佩簇四盤鵰錦綬餘同二染冠服也)折上
巾公服巾總二梁冠笄組紘實于篋平冕二梁折上巾
各一箱執以待于西隅南面東上賓升則東面升洗于
房中之東水在洗東篚實巾一在洗西質明主人公服
立于東階下西面兄弟各服其服立于洗東西面北上
將冠者立于房中南面賓贊如主人服立于外門之
外主人出迎揖先入三揖至于階三遜設主人之位于
東階西面賓贊位于西階上東面主人與賓升就位贊
冠者盥手洗西升立于房中西面設冠者位于房户外之
西南面設酒饌如常儀將冠者出房南面贊冠者奠巾
縂于席東端賓揖將冠者即席座贊冠者坐設巾總賓
降主人從降賓辭請母降主人曰吾子降辱敢不從降
賓既盥一揖一遜升主人復初位賓即將冠者席前跪正
巾興降西階一等執折上巾者升東階西面授賓賓右手
執項左手執前進將冠者席前北向跪冠興復位贊冠
者跪正折上巾冠者興賓揖遜冠者適房服(折上/中服)出房
南面立賓主俱興賓揖冠者即席坐執事者盥手洗爵
于房中贊冠者以酒注于爵賓受爵進席前北向立祝
曰榖旦既治言設其醴助爾成德治此嘉禮既醮于初
昭受多祉冠者再拜受爵賓東面答拜贊冠者薦饌冠
者即座坐飲食訖降席再拜賓答拜賓揖冠者即席坐
賛冠者跪脱折上巾設笄賓降主人從降辭對如初賓既
盥揖遜升賓即冠者席前正巾興降西階二等執二梁
冠者升東階西面授賓賓右手執項左手執前進冠者
席前北向跪冠興復位贊冠者跪卒紘冠者興賓揖訖
冠者適房服(二梁/冠服)出房南向立賓主俱興賓揖冠者即
席立執事者盥手洗爵于房中贊冠者以酒注于爵賓
受爵進席前北向立祝曰有脯斯設有酒斯盈載加爾
服聿觀其成革爾幼習保兹令名冠者再拜受爵賓東
面答再拜贊冠者薦饌冠者即席坐飲食訖降席再拜
賓答拜賓揖冠者即席坐贊冠者跪脱二梁冠設笄賓
降主人從降辭對如初賓既盥揖遜升賓即冠者席前
正巾興降西階三等執平冕者升東階西面授賓賓右
手執項左手執前進冠者席前北向跪冠興復位贊冠
者跪卒紘冠者興賓揖冠者適房服(平冕/服)出房南面立
賓主俱興賓揖冠者即席立執事者盥手洗爵于房中
贊冠者以酒注于爵賓受爵進席前北向立祝曰㫖酒
思柔殽核維旅受言醮之三加具舉爾德既成有秩斯
祜冠者再拜受爵賓東面答拜贊冠者薦饌冠者即席
坐飲食訖降席再拜賓答拜執事者徹冠席酒饌及折
上巾二梁冠入于房中冠者易服拜父父為起入拜母
母為起賓降當西序東面主人降當東序西面立冠者
出立於西階東南面賓少進字之曰卜筮云吉禮儀孔
明爰字爾德嘉爾有成其成伊何曰孟某甫冠者曰某
雖不敏敢不祇奉賓出主人西面請賓曰吾子辱執事
請禮從者賓曰某既得將事敢辭主人曰敢固以請賓
曰某辭不得命敢不從賓就次如别儀冠者廟見及見
諸父諸兄姑姊如常儀(若以巾㡌折上/巾為三加者聴)
　　　禮賓
如嫡子之儀(孤子冠即諸父諸兄為主如上儀品官子/三舎生冠依品官之儀折上巾服用緑)
　
　
　
　
　
　
　政和五禮新儀卷一百八十四
欽定四庫全書
　政和五禮新儀卷一百八十五
　　嘉禮
　　　庶人嫡子冠儀
　　　　吿禰
　　　　行事
　　　吿禰
將冠主人諏日擇賓吿于禰為位于㕔事南面主人北
面再拜乃吿曰某子某年若干矣卜以某甲子冠吉乃
速賓某以始卒冠事庶幾臨之謹吿(凡㕔事如非南向/並各因所向陳設)
(以後/准此)
　　　行事
前期主人戒賓曰某日將加冠於子某首願吾子涖之
賓許諾其日夙興張帷為房於㕔事之東陳服其中(謂/每)
(加所易/之服)東領北上酒饌在服北帽一折上巾一陳于西
階之兩為賓主位如常儀為冠者席于主人東少北西
向將冠者待于房中賓至主人出迎揖而入坐定冠者
出自房執事者曰請行事主人曰敢勞吾子賓揖將冠
者即席坐執帽者升賓降受之進冠者席前東向立祝
曰令月吉日始加首服棄爾幼志茂爾成德俾壽而臧
以介多福乃跪加帽興復位賓揖冠者適房易服出即
冠席復坐賓跪脱帽執折上巾者升賓降受之進冠者
席前東向立祝曰吉月令辰申加爾服欽爾威儀柔嘉
維則壽考不忘以終厥德乃跪冠興復位賓揖冠者適
房執事者徹冠箱冠席入于帷中為醴席于西階南向
冠者易服出賓主俱興執事者以酒注於醆賓揖冠者
即醴席西向立賓受醆進席前北向立祝曰爾酒既湑
爾肴伊旅拜受祭之自求多祐冠者席西拜受賓答拜
執事者薦饌于席前冠者坐飲食訖再拜賓答拜冠者
興離席立于東階之西東南向賓少進字之曰爾服既
莊爾儀既備兄弟偕止爰吿爾字永保受之令德是似
冠者拜賓答拜冠者廟見如常儀拜父父為起入拜母
母為起拜諸父羣從之尊者主人享賓出主人送于門
外(孤子冠即諸父諸兄為主如上/儀戒賓若主人有故聴以函書)
　
　
　
　
　
　
　
　
　
　
　
　
　
　政和五禮新儀卷一百八十五
欽定四庫全書卷
　政和五禮新儀卷一百八十六
　　嘉禮
　　　庶人庶子冠儀
　　　　吿禰
　　　　行事
　　　吿禰
將冠主人諏日擇賓吿于禰為位於㕔事南面主人北
面再拜乃吿曰某子某年若干矣卜以某甲子冠吉乃
速賓其以始卒冠事庶幾臨之謹吿(凡㕔事如非南面/並各因所向陳設)
(後准/此)
　　　行事
前期主人戒賓曰某日將加冠于子某首願吾子涖之
賓許諾其日夙興張帷為房于㕔事之東陳服其中(謂/每)
(加所易/之服)東領北上席一在南酒饌在服北帽一折上巾
一各一箱陳于西階之西為賓主位如常儀設冠者席
於房户外之西南面將冠者待於房中賓至主人出迎
肅而入坐定冠者出自房執事者曰請行事主人曰敢
勞吾子賓揖將冠者即席坐執帽者升賓降受之進冠
者席前跪加帽興復位賓揖冠者適房服出房南面立
賓主俱興執事者以酒注于醆賓受醆進席前北面立
祝曰涓吉戒賓初加首服旨酒嘉薦用綏爾服飭行謹
身毋俾作慝冠者再拜受爵賓北面答拜執事者薦饌
冠者即座坐食飲訖執徹者徹酒饌于房中賓跪脱帽
執折上巾者升賓降受之進冠席前跪加折上巾興復
位賓揖冠者適房服出房南面立賓主俱興執事者以
酒注于醆賓受醆進席前北向立祝曰旨酒既清嘉薦
亶時乃申爾服成爾令儀綏受多福永言保之冠者再
拜受爵賓北面答拜執事者薦饌冠者即席坐飲食訖
執事者徹酒饌于房中冠者興離席立于東階之西南
向賓少進字之曰容服既莊禮儀有序茂爾成德爰吿
爾字鐸言禮嘉尚克是似冠者拜賓答拜冠者廟見如
常儀拜父父為起拜母母為起拜諸父羣從之尊者主
人享賓出主人送于門外(孤子冠即諸父諸兄為主如/上儀戒賓若主人有故聴以)
(函/書)
　
　
　
　
　
　
　
　
　
　
　
　
　政和五禮新儀卷一百八十六
欽定四庫全書
　政和五禮新儀卷一百八十七
　　嘉禮
　　　册皇后儀一
　　　　奏告
　　　　陳設
　　　　臨軒發册
　　　　皇后受册
　　　　皇后表謝
　　　　皇后受内外命婦賀
　　　　皇后會外命婦
　　　　皇帝受羣臣賀
　　　　羣臣上禮
　　　　皇帝㑹羣臣
　　　　皇后朝謁景靈宫
　　　奏告
前期太史局擇日差官奏告昊天上帝皇地祗太廟太
稷太社景靈東宫景靈西宫中太乙宫祐神觀醴泉觀
上清儲祥宫太清儲慶宫九成宫永安陵永昌陵永熈
陵永定陵永昭陵永厚陵永裕陵永泰陵並如常告之
儀
　　　陳設
前期殿中監帥其属尚舍張設垂拱文德殿門之内設
御座於文德殿當中南向東西房於御座之左右稍北
東西閤位殿後之左右殿上前楹施簾設香案於殿下
螭陛間大晟展宫架之樂於殿庭横街之南恊律郎舉
麾位於宫架西北東向大司樂押樂位於宫架之北北
向儀鸞司設文武百僚及應行事次於朝堂之内外又
設册寳幄次二於殿後東廂俱南向(前一日尚書二/部奉册宣進入)其
日尚輦於殿西階下東西列御馬於殿門外東廂西向
尚書兵部帥其属列黄麾細仗於殿庭典儀設册使副
受制位横街南北向東上又設左輔承制位於御座之
東又設左輔宣制位於册使位東北並西向又設門下
侍郎奉節位及左輔右弼奉册寳位册使副東北西向
又設權置册寳褥位二於横街南向黄道東稍北西向
册在北寳在南又於册使受制位稍北設褥位一以俟
册使受册副使受寳應行事官位於近北西向又設
典儀位於宫􁁉東北賛者二人在南少退俱西向
　　　臨軒發册
其日質明闢文德殿門文武百僚及應行事官入就次
服朝服大樂正帥樂工先入就位恊律郎入就舉麾位
大司樂入就押樂位典儀帥賛者先入就位管勾内臣
承㫖降册寳出垂拱殿門禮部職掌以次奉舉至文德
殿後幄次以俟禮直官引册使副入立於文德殿門外
道東西向門下侍郎帥掌節者奉節立於左嘉福門内
道北皇帝将出宫東上閤門引知樞宻院事以下詣垂
拱殿立班如常儀東上閤門附内侍進班齊牌垂拱殿
簾降皇帝乗輦出至殿上少駐輦官迎駕自賛常起居
宣輦官上殿簾捲鳴鞭行門禁衛諸班親從迎駕自賛
常起居次舍人先賛知内侍省事以下常起居次樞宻
院以下通班常起居賛祗候引駕樞宻知客省事以下
至簽書東上閤門官分左右立六尚局應奉官祗應武
功大夫以下並先退𬋩軍臣僚窄衣執仗子宣名常起
居賛祗候引駕並分左右前導輦降東階垂拱殿門外
禁衛諸班親從自賛常起居訖至文德殿後𬋩軍臣僚
易公服執仗子殿階下分東西侍立皇帝降輦入西閤
前𨗳官朝服詣御座前分左右立知樞宻院事簽書知
樞宻院知客省事以下至簽書東上閤門官在東同知
樞宻院在西閤門舍人以下各詣兩朶殿上不當祗候
舍人並殿下西向立諸軍將校先入分立殿門内左
右内外符寳郎俱詣閤奉迎御史臺引殿中侍御史一
員先入就位次東上閤門御史臺太常寺四方舘分引
三公以下文武百僚入詣文德殿庭立班東西相向如
月朔視朝之儀(未升朝官應立班者文臣承郎以上位/於通直郎之東西向武臣承信郎以上)
(位於修武郎之西東向/每等重行異位倛北上)禮直官引左輔右弼門下侍郎
中書侍郎及捧册寳官等並詣文德殿後幄次前立少
頃奉册寳出幄次捧册寳帥執事人捧舉以行禮直官
通事舍人太常博士前引中書侍郎押册右弼後從門
下侍郎押寳左輔後從援衛如儀由東上閤門出至文徳
殿庭權置訖禮直官通事舍人引左輔版奏中嚴内外
符寳郎奉寳先出少頃又引左輔版奏外辦皇帝服通
天冠絳紗袍簾捲大樂正令撞黄鍾之鍾右五鍾皆應
殿上鳴鞭禁衛諸班親從自賛常起居皇帝出閤乗輦
恊律郎跪俛伏舉麾興工鼓柷奏乾安之樂(凡樂皆恊/律郎舉麾)
(工鼔祝而後作偃/麾戞敔而後止)禮直官太常博士引禮儀使前𨗳皇
帝出自西房内侍承㫖索扇扇合皇帝降輦即御座簾
捲内侍又賛扇扇開殿下鳴鞭戞敔樂止爐煙升禮直
官太常博士禮儀使立於御座前稍東西向符寳郎奉
八寳陳於御座之左右分立如儀禮直官通事舍人太
常博士引册使副入就位册使副初入門正安之樂作
至位樂止立定典儀曰再拜賛者承傳在位官皆再拜
左輔詣御座前承㫖降自東階詣册使前東北西向稱
有制典儀曰再拜賛者承傳册使以下應在位官皆再
拜左輔宣制曰册某氏為皇后命公等持節展禮宣制
訖册使副再拜左輔升復位門下侍郎帥将節者脱節
衣詣册使所掌節者以節授門下侍郎掌節者退門下
侍郎西向以節授册使册使跪受以授掌節者立於册
使之左門下侍郎退次引册使詣受册位立定又引右
弼詣册使前東北西向立中書侍郎引册案立於右弼
之右右弼跪取册以授册使册使跪受訖興置於案(舉/案)
(者退立/於後)册使右弼中書侍郎俱退復本班次引副使詣
受寳褥位立定又引左輔詣副使前東北西向立門下
侍郎引寳案立於左輔之左左輔跪取寳以授副使副
使跪受訖興置於案(舉案者退/立於後)副使左輔門下侍郎俱
退復本班典儀曰再拜賛者承傳册使副使以下應在
位官皆再拜訖禮直官通事舍人太常博士引册使押
册副使押寳持節者前𨗳正安之樂作捧册寶官捧舉由
中道出文德殿東偏門樂止掌節者加節衣由端禮門
右長慶門右嘉肅門右銀臺門右承天門至穆清殿門
外幄次權置册寳訖册使從之歸次初册寳出文德殿
門禮直官太常博士引禮儀使進當御座前俛伏跪奏
禮儀使具官臣某言禮畢俛㐲興復位内侍承㫖索扇
扇合簾降鳴鞭大樂正令撞㽔賔之鍾左五鍾應之恊
律郎跪俛伏舉麾興工鼓祝奏乾安之樂皇帝降座乗
輦入自東房内使又賛扇扇開戞敔樂止禮直官通事
舍人引左輔版奏解嚴所司承㫖放仗應在位官俱再
拜訖以次出
　
　
　
　
　政和五禮新儀卷一百八十七
欽定四庫全書
　政和五禮新儀卷一百八十八
　　嘉禮
　　　册皇后儀二
　　　皇后受册
前一日有司於穆清殿設皇后座於中間南向又設皇
后東西房於座之左右稍北又設東西閤於殿後之左
右又設皇后受册位於殿庭階間北向又設寳位四其
二在殿東階之東西向其二在殿西階之西東向又設
内命婦妃嬪以下次於庭之左右司樂展宫架之樂於
殿庭設麾於殿上西階之西東向又於殿門外設册寳
幄次二量地之宜又設行事官及外命婦次於門之左
右其日兵部於穆清殿門外皇城裏角門内外設皇后
黄麾仗左右排列如儀所司設册寳使副位於門外西
向北上内侍又於其南少退又設舉册寳案位於使副
之前北向又設内給事位於北廂南向又設内謁者監
位於其東南西向司賛設内命婦及内官非俱奉者陪
列之位於受册正殿之庭東廂西靣重行北上又設内
命婦等朝位於殿庭道東重行北向西上又設外命婦
朝位於殿庭東道之左内近南每等重行異位北向又
設司賛位於東階東南階典賛二人在南少退俱西向
質帥樂女工人先入就位典樂升就舉麾位司賛帥典
賛就殿庭位外命婦各就門外次皇后常服乗龍飾肩
輿(肩輿謂擔/子下准此)至穆清後殿西閤内命婦等應陪列位各
服其服奉從至閤訖各入次以俟册寳至殿門外幄次
應行事官並次内侍版奏皇后中嚴應行事官各就門
外位立定持節者立於册使之左少退内外引命婦各
就陪列位内侍又版奏外辦皇后首餙褘衣司言引上
宫上宫引皇后出典樂舉麾坤安之樂作(凡樂皆典樂/舉麾上鼔祝)
(而后作偃麾/戞敔而後止)皇后出自西房至殿上中間南向立定樂
止禮直官通事舍人引册使副就内給事前北向跪稱
册使姓某副使姓某奉制授皇后偹物典册俛伏興復
位内給事入詣皇后前北向跪奏訖俛伏興退又内侍
進詣册使前東向跪受册以授内謁者監册使退復位
又副使以寳授内侍如上儀訖内謁者監及𬋩勾内臣
等持册寳入殿門内侍從之以次入詣殿庭置册寳於
西階之西東向位册寳初入門宜安之樂作至位樂止
内侍賛引皇后降自東階至庭中北向位皇后初行承
安之樂作至位樂止内侍跪取册入内侍跪取寳進立
於皇后之右少前西向司言司寳二員進立於皇后之
左少前東向又内侍稱有制内侍賛再拜皇后再拜内
侍宣册訖内侍又賛再拜皇后再拜内侍奉册進授皇
后皇后受訖以授司寳司言司寳置册寳於東階之東
西向位皇后初受册寳成安之樂作受訖樂止又内侍
賛再拜皇后再拜表謝如别儀册使副退詣文德殿庭
横街南道東北向西上交中書令立於册使東北西向
册使等再拜復命曰奉制授皇后備物典册禮畢又再
拜中書令奉文册使等退
　　　皇后表謝
皇后受册畢内侍賛再拜皇后再拜内侍以謝表授皇
后内侍以案少前皇后置表案上内侍賛再拜皇后再
拜内侍奉表以聞内侍詣皇后前跪奏稱禮畢俛伏興
受賀如别儀
　　　皇后受内外命婦賀
皇后受册表謝訖内侍跪奏禮畢司言引尚官尚官引
皇后升皇后座皇后初行和安之樂作即座南向司寳
奉寳至於庭前樂止司賔引内命婦陪列位者以次進
就北向位班首初行典樂舉麾惠安之樂作至位樂止
司賛曰再拜典賛承傳内命婦皆再拜司賔引班首詣
西階升樂作至階樂止進當皇后座前北向躬致詞稱
賛降自階樂作至位樂止司賛曰再拜典賛承傳内命
婦等皆再拜司舍前承令降自西階詣内命婦前西北
東向稱令㫖内命婦等以下皆再拜宣令㫖訖司賛曰
再拜典賛承傳在位者皆再拜司賔以次引内命婦還
宫班首初行樂作出門樂止内侍引外命婦出次至殿
門司寳引詣東向位班首初入門咸安之樂作至位樂
止立定司賛曰再拜典賛承傳外命婦皆再拜訖司賔
引班首進升階奏賀復位再拜樂作至位樂止及宣令
再拜等皆如内命婦之儀訖司賔引外命婦以次出班
首初行樂作出門樂止内侍詣皇后前跪奏稱禮畢俛
伏興皇后降座徴安之樂作入東房樂止歸閣㤗安之
樂作至閣樂止女工人退㑹外命婦如别儀
　　　皇后㑹外命婦
皇后受内外命婦賀禮畢皇后更常服内使承令宣外
命婦入皇后升座㑹外命婦並如宫中常儀㑹畢司賔
引外命婦降階横行北上司賛曰再拜興賛承傳在位
者皆再拜訖以次出皇后還宫
　
　
　政和五禮新儀卷一百八十八
欽定四庫全書
　政和五禮新儀卷一百八十九
　　嘉禮
　　　册皇居儀三
　　　皇帝受羣臣賀
其日質明文武百僚並常服早入就次皇帝将出宫讀
奏目官以下詣垂拱殿讀奏目官在殿庭之南宣賛引
班對立舍人在其南簿書官在舍人之西少絶覺察失
儀提㸃使臣在其南並北向(舍人以西為上簿書/官以下以東為上)宣賛
舍人立班前西向東上閤門附内侍進班齊牌皇帝出
宫守踏道行門禁衛諸班親從迎駕自賛常起居訖又
自賛賀再拜訖皇帝服鞾袍坐鳴鞭讀奏目官以下起
居訖(讀卷目官升/降自東階)班首出班致詞稱賀歸位再拜(如宣/答再)
(又/拜)次知内侍省事以下管軍臣僚各逐班先面西立俟班
到横行北向贊起居稱賀如上儀次行門起居稱賀再拜訖
俟舍人南階下直身奏班絶皇帝降座鳴鞭詣紫宸殿
後幄排立諸班親從迎駕自賛常起居初垂拱殿起居
稱賀班将畢紫宸殿樞宻院以下大班入就位並如賀
祥瑞立班之儀東上閣門附内侍進班齊牌皇帝御紫
宸殿座鳴鞭舍人揖樞宻以下躬赴當殿通某官以下
起居稱賀復位賛樞宻以下再拜搢笏舞蹈又再拜班
首奏聖躬萬福又再拜訖班首出班致詞稱賀復位又
再拜搢笏舞蹈又再拜知東上閣門官當殿北向承㫖
訖西向稱有制樞宻以下再拜宣答訖又再拜搢笏舞
蹈又再拜訖鳴鞭直學士自西階升殿侍立知東上閣
門官以下殿庭東西相向侍立餘官分班出(宣賛舍人/近退南當)
(庭中立對立/舍人西出)文武百僚及諸軍将校殿門外序班立定
如東上閣門官以下退立東階下次殿中侍御史一員
先入就位次兩省次上将軍以次下分班入舍人分引
文武班入詣殿庭東西相向(将校排列不盡者/正殿門外立班)舍人揖
班首以下躬宣賛舍人當殿通文武百官宰臣(三公通/三公)
姓名以下起居稱賀舍人揖班首以下横行北上(兩省/上将)
(軍以下依/舊立班)並如賀祥瑞之儀次宣賛舍人揖左班進前
舍人自班後詣東階下立知東上閣門官至通唱位舍
人揖班首以下躬知東上閣門官賛拜班首出班致詞
稱賀復位樞宻詣座前承㫖退詣折檻東西向宣答班
首以下再拜如上儀訖知東上閣門官揖宰相知政官
升殿(並升自東階内中書侍郎升/自西階樞宻院直學士下殿)賛拜知東上閣門官
還位立引右班舍人由右班前出餘官分出知引進司
東上閣門官還侍立位宣賛舍人復位次引進如别儀
　　　羣臣上禮
其日引進司先以所進陳引於殿門外北向東上俟羣
臣稱禮畢宣賛對立舍人稍南相向立文武自西牽馬
陳於殿庭三分庭一在南北首東上立定賛文武常起
居訖(牽馬者/不拜)門下侍郎於折檻東西向對立舍人當殿
躬奏某官姓名以下進奉訖復對立位門下侍郎曰進
奉出還侍立位文武應喏員僚司進奉從東側門出宣
賛對立舍人復位合班躬奏閣門無事卷班而出皇帝
降座鳴鞭還幄次知司進司官以下並卷班出三省樞
宻院官並退舍人引進奉官殿門外謝如常儀(應進為/官謂文)
(臣侍從官以上/武臣遥郡以上)
　　　皇帝㑹羣臣
前期殿中監帥其属尚舍張設紫宸殿門之内設御座
於殿上當中南向尚醴設御酒器於御座之東尚食設
御茶牀於御座之西俱稍北有司請設羣官酒尊酒器
於殿下又設羣官座並如紫宸殿宴百官之儀其日羣
臣上禮畢俟諸司排當偹御史臺先引殿中侍御史一
員入就位東上閣門御史臺分引三公以下文武官以
次入詣殿庭東西相向立東上閤門附内侍進班齊牌皇
帝出幄次鳴鞭先行門禁衛諸班親從迎駕奏聖躬萬
福訖皇帝即御幄鳴鞭殿中監以下知同知入内内侍省
事知客省事以知内侍省事以下御器械官六尚局應
奉官祗應武功大夫以下祗應諸司文臣闘班合奏聖
躬萬福次𬋩軍臣僚奏聖躬萬福各復侍立祗應位次
舍人引班首以下横行北向並如紫宸殿宴立班之儀
班首奏聖躬萬福訖舍人賛各就座再拜舍人分引升
殿席前相向立朶殿兩廊官立于席後教方使以下通
班大起居看醆人謝升殿再拜訖内侍進御茶牀殿侍
酧酒訖知東上閣門官詣御座前躬奏班首以下姓名
進酒舍人分引殿上臣僚横行北向賛再拜舍人引班
首稍前知東上閣門官接引詣御座東北向搢笏殿中
監奉盤琖授班首殿中少監受琖班首西向立殿中少
監以酒注於醆班首奉酒詣御前躬進訖少退虚跪興
以盤授殿中監出笏知東上閣門官引退舍人接引復
位賛再拜舍人引班首少前殿上臣僚席前相向立知
東上閣門官接引班首詣御座東北向搢笏殿中監受
盤捧詣御座前西向立樂作皇帝飲訖舍人引殿上臣
僚横行北向知東上閣門官引班首接琖訖少退跪興
授殿中監出笏引退舍人接引復位賛再拜舍人賛各
賜酒羣官俱再拜賛就座羣官俱立席後復賛羣官俱
坐酒初行羣官搢笏受酒訖先宰臣次百官皆作樂尚食
典御奉御進御食太官設羣臣食(後准/此)皇帝再舉酒(自此/並殿)
(中監少/監進酒)羣官俱立席後樂作飲訖舍人賛就位復行羣
官酒皇帝三舉酒次行羣官酒並如第二之儀若宣示
琖即隨所向知東上閣門官以上揖稱宣示琖躬賛就
座若宣勸即立席後躬飲訖賛再拜内侍舉御茶牀舍
人引班首以下俱降階横行北向再拜搢笏舞蹈又再
拜分班出次教坊使以下謝祗應再拜訖如賜祗應臣
僚茶酒並入逐班賛再拜東上閣門官側奏無事皇帝
降座鳴鞭
　
　
　
　
　
　政和五禮新儀卷一百八十九
欽定四庫全書
　政和五禮新儀卷一百九十
　　嘉禮
　　　册皇后儀四
　　　皇后朝謁景靈宫
前一日有司於景靈東宫張大次於明福殿上(西宫即/於㓗誠)
(殿/)又於天興殿之東廊設幄東南西向又於殿東階之
東西南設皇后褥位西向又於殿上設皇后褥位於香
案南北向及供奉之物如常儀又設内命婦妃嬪以下
陪列位於殿庭之東外命婦陪列位於殿庭之西皆重
行北向保寕閣天元大始皇武儷極大定煇德熈文衍
慶美成繼仁治隆徽音景靈西宫大明坤元重光殿並
如上儀訖又設内命婦妃嬪以下及外命婦並應奉官
次於齊殿門内外量地之宜太僕寺陳重翟車於宣德
門内偏東南向其日未明前二刻有司陳小駕鹵簿儀
仗於重翟車左右以次排列外命婦先至景靈宫後門
入就次皇后未出宫前一刻内侍引命婦妃嬪以下俱
詣殿庭起居訖内侍奏請中嚴少頃又奏外辦皇后首
餙褘衣乗龍餙肩輿如常儀障以行出内東門(由宣祐門/左銀臺門)
(左嘉肅門左長慶/門入左升龍門)内侍詣皇后肩輿前俛伏跪奏具官
臣某言請皇后降肩輿升重翟車奏訖俛伏興少退(凡/内)
(侍奏請之/儀准此)馭者執綏皇后升重翟車内侍詣車前奏請
重翟車進發車進行出東偏門内命婦妃嬪以下自内
東門升階乗車由左掖門至宣德門外從皇后車至景
靈東宫昌福門(西宫即於/昭德門)小駕鹵簿止於門外車入門
廻車南向内侍詣車前奏請皇后降車升肩輿皇后降
車升肩輿入大次内命婦妃嬪以下並降車以入内侍
引外命婦詣皇后大次前起居訖並先赴殿庭陪位少
頃内侍前𨗳皇后至天興殿幄次降簾又内侍詣幄次
請皇后行朝謁之禮簾卷内侍前𨗳皇后詣殿庭西向
褥位立内侍奏請再拜皇后再拜内命婦妃嬪以下及
外命婦皆再拜内侍前𨗳皇后升殿東階詣聖祖天尊
大帝案前褥位北向立内侍奏請皇后上香再上香
三上香又奏請再拜皇后再拜内命婦妃嬪以下及外
命婦皆再拜内侍前𨗳皇后還幄次降簾内侍詣幄次
前奏言禮畢次詣保寕閣天元大始皇武儷極大定煇
德殿朝謁如天興殿謁訖歸大次内侍詣大次前奏内
解嚴内外命婦皆還次少頃小駕鹵簿轉仗衛於還途
如來儀外命婦先退太僕進重翟車於昌福門内南向
内侍奏請中嚴少頃又奏外辦皇后乗肩輿以出至車
前内侍詣肩輿前奏請皇后降肩輿升重翟車皇后升
車馭者執綏内侍詣車前奏請重翟車進發内命婦妃
嬪以下升所乘車重翟車進行皷吹振作前𨗳車至宣
德東偏門廻車南向内侍詣車前奏請皇后降車升肩
輿皇后乗肩輿障以行帷由内東門還内内命婦妃嬪
以下從入内侍奏請解嚴将士各還其所次日又朝見
熈文衍慶美成繼仁治隆徽音殿並如天元殿之儀又
次日謁西宫朝謁大明坤元重光殿並如東宫之儀
　
　
　
　
　
　
　
　
　
　
　
　
　
　
　
　政和五禮新儀卷一百九十
欽定四庫全書
　政和五禮新儀卷一百九十一
　　嘉禮
　　　册皇后太子儀上
　　　　奏告
　　　　陳設
　　　　臨軒册命
　　　　朝見皇后
　　　　謁太廟
　　　　謁别廟
　　　　皇后受羣臣賀
　　　　羣臣上禮
　　　　皇帝㑹羣臣
　　　　皇后受内外命婦賀
　　　　皇后㑹外命婦
　　　　皇太子受羣官賀
　　　奏告
前期太史局擇日差官奏告昊天上帝皇地祗太廟别
廟太社太稷景靈西宫中太乙宫祈神觀醴泉上清儲
祥宫太清儲慶宫九成永安陵永昌陵永熈陵永定陵
永昭陵永厚陵永裕陵永㤗陵並如常告之儀
　　　陳設
前期殿中監帥其属尚舍張設垂拱殿大慶殿門之内
設御座於大殿當中南向東西房於御座之左右稍北
東西閣於殿後之左右殿上前楹施簾設香案於丹墀
螭陛間大晟展宫架之樂於殿庭横街之南恊律郎舉
麾位於宫架西北東向大司樂押樂位於宫架之北北
向儀鸞司設皇太子次於大慶殿門外之東西向又設
文武百僚應行事官東宫官等次於大慶殿門外及朝
堂之内外又設册寳幄次二於殿後東廂俱南向(前日/尚書)
(工部奉/册寳進)其日尚輦陳輿輦於龍墀徹扇於沙墀太僕陳
輅於庭玉輅在中金輅在東象輅次之革輅在其西木
輅次之玉輅次之玉輅稍前俱北向南輦列御馬於龍
墀在輿輦之後東西相向尚書兵部帥其属設黄麾仗
于殿門之内外典儀設左輔承制位於御座之東西向
又設皇太子受册位於殿庭横街之南北向設權置册
寳褥位二於近東稍北向西上册在北寳在南又設皇
太子受册位前東北西向設褥位一以俟右弼奉册左
輔奉寳又于奉册寳位之北設褥位一以俟左輔宣制
右弼讀册應行事官位又於近北西向以北為上典儀
位於宫架東北賛者二人在南少退俱西向
　　　臨軒册命
其日質明闢大慶殿門文武百僚及應事官入就次服
朝服大樂正帥樂工進入就位恊律郎入就舉麾位大
司樂入就押樂位典儀帥賛者先入就位東宫官自東
宫𨗳引皇太子至殿門外就位𬋩勾内臣承㫖降册寳
出垂拱殿禮部職掌以次捧舉至大慶殿後幄次以俟
皇帝将出宫東上閣門引知樞宻院事以下詣垂拱殿
立班如常儀東上閣門附内侍進班齊牌垂拱殿簾降
皇帝乗輦出至殿上少駐輦官迎駕自賛常起居宣輦
官上殿簾卷鳴鞭行門禁衛諸班親從迎駕自賛常起
居賛祗候先知内侍省事以下常起居次樞宻院以下
通班常起居賛祗候引駕樞宻知客省事以下並先退
𬋩軍臣僚窄衣執杖子宣名常起居賛祗候引駕並分
左右前𨗳駕輦降東階垂拱殿門外禁衛諸班親從自
賛常起居訖自大慶殿後𬋩軍臣僚易朝服執杖於殿
階下分東西立武臣大夫至武翼郎分立於龍墀上敦
武郎至保義郎分立於沙墀並重行東西向皇帝降輦
入西閣前𨗳官易朝服詣御座前分左右侍立知樞宻
院簽書樞宻知客省事以下至簽書東上閣門官在東
同知樞宻院在西閣門舍人以下各詣兩朶殿上不當
祗應舍人並殿下西向立詣軍将校先入分立殿門内
左右内外符寳郎俱詣閣門奉迎御史臺引殿中侍御
史一員先入就位東上閣門御史臺太常寺四方舘分
引三公以下文武百僚等入詣大慶殿庭立班東西相
向如正月朝㑹之儀禮直官引左輔右弼門下侍郎中
書侍郎及捧册寳官並詣大慶殿後幄次前立少頃奉
册寳出幄次捧册寳出帥執事人等捧舉以行禮直官
通事舍人太常博士前引中書侍郎押册右弼後從門
下侍郎押寳左輔後從援衛如儀由大慶殿東過至大
慶殿庭權置訖皇太子服逺逰冠朱明衣出次中允稍前
進桓圭皇太子執圭禮直官通事舍人太常博士禮儀
使引皇太子三師三少以下𨗳從立於殿門外之東西
向(近侍量人數從入不/應入者立於門外)禮直官通事舍人左輔版奏中
嚴少頃又奏外辦皇帝服通天冠絳紗袍簾卷大樂正
令撞黄鐘之鐘右五鐘皆應殿上鳴鞭禁衛諸班親從
自賛常起居皇帝出西閣乗輦恊律郎跪俛伏舉麾興
工皷柷奏乾安之樂(凡樂皆恊律郎舉麾工皷柷/而後作偃麾戞敔而後止)禮直
官太常博士引禮儀使前𨗳皇帝出自西房内侍承㫖
索扇扇合皇帝降輦即御座簾捲内侍又賛扇扇開殿
下鳴鞭戞敔樂止爐煙升禮直官太常博士禮儀使立
於御座前稍東西向符寳郎奉入寳陳於御座之左右
分立如儀禮直官通事舍人太常博士禮儀使引皇太
子入門明安之樂作至位樂止三師三少以下從入(立/於)
(皇太子位/東南西向)典儀曰再拜皇太子再拜搢笏舞蹈又再拜
班首奏聖躬萬福又再拜訖分班禮直官通事舍人太
常博士禮儀使引皇太子復受册位引左輔詣御座前
承㫖退降階詣宣制位稱有制典儀曰再拜賛者承傳
皇太子以下應在位官皆再拜左輔宣制曰册某王為
皇太子皇太子以下又再拜左輔升復位禮直官通事
舍人太常博士引右弼詣讀册位中書侍郎引册案立
於右弼之右右弼搢笏捧册跪讀訖興置於案典儀曰
再拜皇太子又再拜次引右弼詣奉册位中書侍郎復
引册案立於右弼之右右弼捧册跪授皇太子皇太子
搢圭跪受册訖以授右庶子俛伏興右庶子以册置于
案(舉案者退/立於其後)右弼中書侍郎俱退復本位次引左輔詣
奉寳位門下侍郎引寳案立于左輔之右左輔捧寳跪
授皇太子皇太子搢圭跪受寳訖以授左庶子俛伏興
右庶子以寳置於案(舉案者退/立於後)左輔門下侍郎俱退復
本班典儀曰再拜皇太子再拜禮直官通事舍人太常
博士禮儀使引皇太子退初行樂作中書舍人押册寳
以出皇太子出殿門樂止禮直官太常博士引禮儀使
詣御座前俛伏跪奏禮儀使具官臣某言禮畢俛伏興
復位内侍承㫖索扇扇合簾降鳴鞭大樂正令撞𬎼賔
之鍾左五鍾皆應恊律郎跪俛伏舉麾興工鼓柷奏乾
安之樂皇帝降座入至東房還東閣侍衛如來儀内侍
又賛扇扇開戞敔樂止禮直官通事舍人引左輔版奏
解嚴所司承㫖放仗應在位官俱再拜訖以次出
　　　朝見皇后
皇太子受册畢入内朝見皇后如宫中之儀
　
　政和五禮新儀卷一百九十一
欽定四庫全書
　政和五禮新儀卷一百九十二
　　嘉禮
　　　册皇太子儀中
　　　謁太廟
前期太常寺下太史局擇日謁廟前一日宫闈令帥其
属清掃廟之内外有司於廟東神門外道北南向設皇
太子幄次又於殿庭東階下近東西向及逐室户内各
設皇太子褥位又於幄次之南道東西并南櫺星内外
門設東宫官次東宫官及應從官等各宿於本司(内執/事官)
(宿於/廟)其日質明東宫官應從官各服其服所司陳鹵簿
於東宫門外禮直官引左庻子詣内嚴右庶子負寳如
式俱詣閣奉迎僕進金輅於閣外南向左右内率執刀
立於輅前北向中允一人在近侍官之前賛者二人又
在中允之前禮直官引左庶子言外偹僕攝衣而升正
立執轡皇太子服逺遊冠朱明衣升輿以出左右侍衛
如常儀左庶子進詣輿前俛伏跪稱左庶子姓某言請
皇太子降輿升輅言訖俛伏興(凡左庶子有/請並准此)皇太子降
輿升輅僕立授綏左庶子以下夾侍賛善進當輅前俛
伏跪稱賛善姓某言請進輅言訖俛伏興(凡賛善有/請並准此)輅
動賛善與賛者夾引以出至侍官上馬所賛善請輅權
駐令侍官上馬左庶子前承令退稱曰令諸賛善退稱
内侍官上馬賛者承傳文武侍官皆上馬左庶子以下
夾侍於輅前侍官上馬畢賛善請進輅輅動東宫官以
下皆乗馬以從至太廟西櫺星門外廻輅南向禮直官
引左庶子進當輅前請降輅皇太子降輅入幄次一刻
頃禮直官引左庶子言外備皇太子服衮冕出次中允
進圭皇太子執圭東宫官𨗳從如儀入詣殿庭東階之
東西向位立定東宫官分立於左右禮直官引率更令
請再拜皇太子再拜訖禮直官引率更令前𨗳皇太子
升自西階詣僖祖室神位前北向立率更令請再拜皇
太子再拜訖次詣翼祖宣祖太祖太宗真宗仁宗英宗
神宗哲宗室行禮如上儀訖降西階復西向位立禮直
官引率更令詣皇太子前跪稱率更令姓某言禮畢言
訖俛伏興前𨗳皇太子出東神門外中允少前受圭前
引皇太子歸幄次更朝服有司轉仗衛於還途如來儀
僕進金輅於西櫺星門外南禮直官引左庶子言外備
皇太子出次至西櫺星門外升輅侍官上馬如來儀輅
動至東宫門外俱下馬入至閣前廻輅南向左庶子請
降輅皇太子降輅升輿入侍官從至閣左庶子請将士
各還本所
　　　謁别廟
並如謁太廟之儀
　　　皇帝受羣臣賀
其日質明文武百僚並常服早入就次皇帝将出宫讀
奏目官以下詣垂拱殿讀奏目官在殿庭之南宣賛引
班對立舍人在其南簿書官在舍人之西少絶覺察失
儀提㸃使臣在其南並北向(舍人以西為上簿書/官以下以東為上)宣賛
舍人立班前西向東上閣門附内侍進班齊牌皇帝出
宫守踏道行門禁衛諸班親從迎駕自賛常起居訖又
自賛賀再拜訖皇帝服鞾袍坐鳴鞭讀奏目官以下起
居訖(讀奏目官升/降自東階)班首出班致詞稱賀歸位再拜(如宣/答又)
(再/拜)次知内侍省事以下次𬋩軍臣僚各逐班先靣西立
候班到横行北向賛起居稱賀並如上儀次行門起居
稱賀再拜訖俟舍人南階下直身奏班絶皇帝降座鳴
鞭詣紫宸殿後幄排立諸班親從迎駕自賛常起居初
垂拱殿起居稱賀班将畢紫宸殿樞宻以下大班入就
位並如賀祥瑞立班之儀東上閣門附内侍進班齊牌
皇帝御紫宸殿坐鳴鞭舍人揖樞宻以下躬赴當殿通
某官姓名以下起居稱賀復位賛樞宻以下再拜搢笏
舞蹈又再拜班首奏聖躬萬福又再拜訖班首出致詞
稱賀復位又再拜搢笏舞蹈又再拜知東上閣門官當
殿北向承㫖訖西向稱有制樞宻以下再拜宣答訖又再
拜搢笏舞蹈又再拜訖鳴鞭樞宻直學士自西階升
殿侍立知東上閣門官以下殿庭東西侍立餘官分
班出(宣賛舍人退近南當庭/中立對立舍人西出)文武百僚及諸軍将校殿
門外序班立定知東上閣門官以下退立東階下次殿
中御史一員先入就位次兩省次上将軍以下分班入
舍人分引文武班入詣殿庭東西相向立(将校排列不/盡者止殿門)
(外立/班)舍人揖班首以下躬宣賛舍人當殿通文武百僚
宰臣(三公通/某官)姓名以下起居稱賀舍人揖班首以下横
行北向(兩省及上将軍/以下依舊立)並如賀祥瑞立班之儀次宣賛
舍人揖左班近前舍人自班後詣東階下立知東上閣
門官賛拜班首出班致詞稱賀復位樞宻詣御座前承
㫖退詣折檻東西向宣答以下再拜並如上儀訖知東
上閣門官揖宰相執政官升殿(並升自東階内中書侍/郎升自西階樞宻直學)
(士下/殿出)賛拜知東上閣門官還立引右班舍人由右班前
出餘官分出知引進司東上閣門官以下還侍立位宣
賛舍人復位次引進奉人如别儀
　政和五禮新儀卷一百九十二
欽定四庫全書
　政和五禮新儀卷一百九十三
　　嘉禮
　　　册皇太子儀下
　　　羣臣上禮
其日引進司先以所進馬陳列於殿門外北向東上俟
羣臣稱賀禮畢宣賛對立舍人稍南相内立天武自西
牽馬陳於殿庭三分庭一在南北首東上列定天武起
居(牽馬者/不拜)門下侍郎於折檻東西向立舍人當殿躬奏
某官姓名以下進奉訖復對立位門下侍郎曰進奉出
還侍立位天武應答員寮引進奉從東側門出宣賛對
立舍人復位合班躬奏閣門無事卷班西出皇帝降座
鳴鞭還幄次知引進司官以下並卷班出三省樞宻院
官並退舍人引應進奉官殿門外謝如常儀
　　　皇帝㑹羣臣
前期殿中並帥其属尚舍張設紫宸殿門之内設御座
於殿上當下南向尚醴設御酒尊酒器於御座之東尚
食設御茶床於御座之西俱稍北有司設羣官酒尊酒
器於殿下又設羣官座並如紫宸殿宴百官之儀其日
羣臣上禮畢俟諸司排當備御史臺先引殿中侍御史
一員入就位東上閣門御史臺分引三公以下文武官
以次入詣殿庭東西相向立東上閣門附内侍進班齊
牌皇帝出幄次鳴鞭先行門禁衛詣班親從迎駕奏聖
躬萬福訖皇帝即御座鳴鞭殿中監以下知同知入内
省事知客省事以下知内侍省事以下帶御器械官六
尚應奉官祗應武功大夫以下祗應諸司文臣鬬班各
奏聖躬萬福次𬋩軍臣僚奏聖躬萬福訖各復侍立祗
應位次舍人引班首以下横行北上並如紫宸殿宴立
班之儀班首奏聖躬萬福訖舍人賛各就座再拜舍人
分引升殿席前相向立朶殿兩廊官立於席後教坊使
以下通班大起居次看醆人謝升殿再拜訖内侍進御
茶床殿侍酧酒訖知東上閣門官詣御座前躬奏班首
姓名以下進酒舍人分引殿上臣僚横行北向賛再拜
舍人引班首稍前知東上閣門官引接詣御座前東北
向搢笏殿中監奉盤醆授班首殿中少監啟班首西向
立殿中少監以酒注於醆班首奉酒詣御座前躬進訖
少退虚跪興以盤授殿中監知東上閣門官引退舍人
接引復位賛再拜舍人引班首少前殿上臣僚席前相
向立知東上閣門官接引班首詣御座東北向搢笏殿
中監授盤捧詣御座前西向立樂作皇帝飲訖舍人分
引殿上臣僚横行北向知東上閣門官引班首接醆訖
少退虛跪興殿中監出笏引退舍人接引復位賛再拜
舍人賛各賜酒羣官俱再拜賛就座羣官俱立席後復
賛就座羣官俱坐酒初行羣官搢笏受酒先宰臣次百
官皆作樂尚食典御奉御進御食太官設百官食(後准/此)皇
帝再舉酒(自此並殿中/監少監進酒)羣官俱立席後樂止飲訖舍人
賛就座復行羣官酒皇帝三舉酒次行羣官酒並如第
二之儀若宣示醆即隨所向知東上閣門官以下揖稱
宣示醆躬賛就位若宣勸即立席後躬飲訖賛再拜内侍
舉御茶牀舍人引班首以下俱降階横行北向再拜搢
笏舞蹈又再拜分班出次教坊使以下謝祗應再拜訖
如賜祗應臣僚茶酒並舍人逐班賛再拜知東上閣門
官側奏無事皇帝降座鳴鞭
　　　皇后受内外命婦賀
前一日有司於皇后所御之殿設皇后座於中間南向
又設東西房於座之左右稍北設東西閣於殿後之左
右設内命婦妃嬪以下次於殿之左右外命婦次於殿
門之左右其日司賛設内命婦等稱賀位於殿庭道東
重行北向西上又設外命婦稱賀位於殿庭之左右近
南每等重行異位北向東上又設司賛位於東階東南
典賛二人在南少退俱西向俟皇太子朝見禮畢司賔
引内命婦以次進就北向立定司言引尚宫尚宫引皇
后升南向座司賛曰再拜典賛承侍内命婦等皆再拜
司賔引班首自西階升進當皇后座前北向跪致詞稱
賀皆自西階復位司賛曰再拜典賛承傳内命婦等皆
再拜司言前承令降自西階詣内命婦前西北東向稱
令㫖内命婦等以下皆再拜宣令訖司賛曰再拜典賛
承傳在位者皆再拜訖司賔以次司内命婦還宫内侍
引外命婦出次至殿門司賔引詣北向立定司賛曰再
拜典賛承傳外命婦皆再拜訖司賔引班首拜進稱賀
復位宣令再拜皆如内命婦之儀内侍詣皇后前跪奏
禮畢俛伏興皇后降座入自東房還東閣㑹外命婦如
别儀
　　　皇后㑹外命婦
皇后受内外命婦賀禮訖俟諸司排當備内侍承㫖宣
外命婦入皇后常服出升南向座㑹外命婦並如宫中
常儀㑹畢司賔引外命婦降自西階横行北向立定司
賛曰再拜典賛承傳在位者皆再拜訖以次出皇后降
座還宫侍衞如來儀
　　　皇太子受羣官賀
前一日有司於東宫門外量地之宜設三公以下文武
羣官等次典儀設皇太子答拜褥位於階下南向又設
文武羣官位於門之内外親王與宰相對立其餘宗室
各隨本班其日禮直官舍人先引三公以下文武羣官
皆以次就位羣官排列不盡者止於門外禮直官引左
庶子詣皇太子前跪請内嚴少頃又跪言外備内侍褰
簾皇太子常服出次左右侍衛如常儀内侍引皇太子
降階詣南向褥位典儀曰再拜賛者承傳三公以下俱
再拜皇太子答拜班首稍前致詞稱賀訖少退復位典
儀曰再拜三公以下俱再拜訖皇太子答拜禮直官引
三公以下以次出内侍引皇太子升階還次侍衛如常
儀少頃禮直官舍人又引知樞宻院官以下入就位立
定内侍引皇太子降階復詣南向褥位典儀曰再拜賛
者承傳樞宻以下俱再拜皇太子答拜班首少前致詞
稱賀畢少退復位典儀曰再拜樞宻以下俱再拜訖皇
太子答拜禮直官引樞宻以下以次出次引帥保賔客
等入就位立定典儀曰再拜賛者承傳師保賔客等俱
再拜皇太子答拜班首少前致詞稱賀賀訖少退復位
典儀曰再拜師保以下俱再拜訖皇太子答拜禮直官
引師保以下以次出内侍引皇太子升座禮直官引東
宫官左庶子以下入就位重行北向立定典儀曰再拜
在位官俱再拜左庶子少前跪致詞稱賀賀訖俛伏興
復位典儀曰再拜在位官皆再拜訖各就東西位立左
右庶子少前跪言禮畢左右内侍降簾皇太子還宫左
右侍衛以次出並如常儀
　
　
　
　
　
　
　政和五禮新儀卷一百九十三
欽定四庫全書
　政和五禮新儀卷一百九十四
　　嘉禮
　　　册帝姬儀
　　　　陳設
　　　　發册
　　　　受册
　　　陳設
前期儀鸞司設文武百僚次於朝堂之内外又於内東
門外東廊設册使副等次西向北上其日典儀設册使
副受制位於文徳殿庭横街之南北向東上又設知樞
宻院官宣制位於使副東北西向又設門下侍郎奉節
位及右弼禮部侍郎奉册印位於册使東北西向又設
權置册印褥位二於横街南黄道東稍北西向册在北
印在南(前一日尚書工/部奉册印進入)又於册印褥位後各設使副褥
位乂於册使副受制位稍北設褥位一以俟册使受册
副使受印應行事官位又於近北西向北上又設册使
奉册位於内東門外副使及内給事位於其南並東向
北上設册印案位於册使之前又設内給事位於册使
位之東北俱南向所司設帝姬受册位於本位庭階下
北向又設内命婦位於本位門外並量地之宜
　　　發册
貭明闢文德殿門文武百僚並常服早入就次禮直官
通事舍人引册使副入立於文德殿門外道東西向門
下侍郎引掌節者奉節立於左嘉福門内道北禮直官
通事舍人太常博士分引右弼中書侍郎禮部侍郎禮
部郎中及册印官等並詣垂拱殿門外分左右立以俟
内臣自内中承㫖降册印出其捧册印官俱搢笏帥執事
人等捧舉以行禮直官通事舍人太常博士前引中書
侍郎押册右弼後從禮部郎中押印禮部侍郎後從援
衛如儀由東上閣門出至文德殿庭權置(援衛人/少退)御史
臺先引殿中侍御史一員入就位東上閣門御史太常
寺四方舘分引三公以下文武百僚入詣殿庭立班東
西相向如月朔視朝之儀(内起居郎舍人立本省班東/升朝官文臣承務郎以上位)
(於通直郎之東西向武臣保義郎以上位於修武郎之/西東向知客省事以下位於防禦使之南每等重行異)
(位東向/俱北上)禮直官通事舍人太常博士引册使副入就受
制位立定禮直官又引知樞宻院官詣册使前稍東西
向稱有制典儀曰再拜賛者承傳册使以下在位官皆
再拜知樞宻院官宣制曰皇帝幾女封某號帝姬命公
等持節展禮宣制訖册使副再拜如樞宻院官退復位
門下侍郎帥掌節者脱節衣詣册使之右掌節者以節
授門下侍郎掌節者退門下侍郎西向以節授册使册
使跪受以授掌節者掌節者立於册使之左門下侍即
退次引册使詣受册褥位立定又引右弼詣册使東北
西向立中書侍郎引册案立於右弼之右右弼跪取册
以授册使册使跪受訖興収置於案(舉案者退/立於後)册使右
弼中書侍郎俱退復本班次引副使詣受印褥位立定
又引禮部侍郎詣副使東西北向立禮部郎中引印案
立於禮部侍郎之右禮部侍郎跪取印以授副使副使
跪受訖興収置於案(舉案者退/立於後)副使禮部侍郎禮部郎
中俱退復本班立定典儀曰再拜賛者承傳册使副以
下應在位官皆再拜訖禮直官通事舍人太常博士引
册使押册副使押印持節者前𨗳援衛如儀出文德殿
門文武百僚班退掌節者加節衣以次出朝堂門由左
昇龍門入大慶殿門由殿西過至殿後門出由宣祐門
至内東門權置册印入内如别儀
　　　受册
其日自文德殿奉册印将至内東門内給事入詣帝姬
本位庭前請帝姬服褕翟衣俟奉册印至内東門外權
置訖(奉册印/官少退)禮直官先引册使副及内給事俱就東向
位立定少頃又引内給事進就南向位通事舍人太常
博士引册使副就内給事前(副使/稍却)東向躬稱册使姓某
副使姓某奉制授帝姬册印退復位内給事又詣帝姬
本位庭前躬言訖内臣引内命婦等俱入就位内給事
進詣册使前西向立册使以册跪授内給事内給事跪
受册訖以授内謁者册使退復位副使少前以印跪授
内給事内給事跪受印訖以授内謁者副使退復位内
謁者及𬋩勾内官持册印入内東門内給事從之(册使/副并)
(行事官/並退)以次入詣帝姬請降庭中就受册位立定内給
事跪取册印進立於帝姬之右少前西向又内給事一
員進立於帝姬之左少前東向内給事稱有制賛帝姬
再拜訖内給事捧册授帝姬帝姬受以授内給事内給
事捧印授帝姬帝姬受以授内給事如奉册之儀内給
事賛帝姬再拜帝姬再拜訖内給事前引帝姬升階内
臣以次引内命婦賀如常儀内給事賛言禮畢内命婦
退内給事引帝姬謝並如宫中之儀
　
　
　
　政和五禮新儀卷一百九十四
欽定四庫全書
　政和五禮新儀卷一百九十五
　　嘉禮
　　　册内命婦儀
　　　　陳設
　　　　發册
　　　　受册
　　　陳設
前期儀鸞司設文武百僚次於朝堂之内外又於内東
門外東廊設册使副等次西向北上其日典儀設册使
副受制位於文德殿庭横街之南北向東上又設知樞
宻院官宣制位於使副東北西向又設門下侍郎奉節
位及右弼禮部侍郎奉册印位在册使東北西向又設
權置册印褥位二於横街南黄道東稍北西靣册在北
印在南(前一月尚書主/部奉册印進入)又於册印褥位後各設使副褥
位又於册使副受制位稍北設褥位一以俟册使受册
副使受印應行事官位又於近北西向北上又設册使
奉册位於内東門外副使及内給事位於其南並東向
北上設册印案位於册使之前又設内給事位於册使
位之東北俱南向所司設妃受册位於本位庭階下北
向又設内命婦諸位次於本位門外並量地之宜
　　　發册
質明闢文德殿門文武百僚並常服早入就次禮直官
通事舍人引册使副入立於文德殿門外道東西向門
下侍郎引掌節者奉節立於左嘉福門内道北禮直官
通事舍人太常博士分引右弼中書侍郎禮部侍郎禮
部郎中及捧册印官等並詣垂拱殿門外分左右立以
俟内臣自内中承㫖降册印出其捧册印官俱搢笏帥
執事人等捧舉以行禮直官通事舍人太常博士前引
中書侍郎押册右弼後從禮部郎中押印禮部侍郎後
從援衛如儀由東上閣門出至文德殿庭權置(援衛人/少退)
御史臺先引殿中御史一員入就位東上閣門御史臺
太常寺四方舘分引三公以下文武百僚入詣殿庭立
班東西相向如月朔視朝之儀(凡起居郎舍人立本省/班東升朝官文臣承務)
(郎以上位於通直郎之東西向武臣保義郎以上位於/修武郎之西東向如客省事以下位於防禦使之南每)
(等重行異位/東向俱北上)禮直官通事舍人太常博士引册使副入
就受制位立定禮直官又引知樞宻院官詣册使前東
西向稱有制典儀曰再拜賛者承傳册使以下在位官
皆再拜知樞宻院官宣制曰某氏将封某妃(已有封者/即云進封)
令公等持節展禮宣制訖册使副再拜知樞宻院官退
位門下侍郎例掌節者脱節衣詣册使之右掌節者以
節授門下侍郎掌節者退門下侍郎西向以節授册使
册使跪受以授掌節者掌節者立於册使之左門下侍
郎退次引册使請受册褥位立定又引右弼詣册使東
北西向立中書侍郎引册案立於右弼之右右弼跪取
册授册使册使跪受訖興置於案(舉案者皆/退立於後)册使右弼中
書侍郎俱退復本班次引副使詣受印褥位立定又引
禮部侍郎詣副使東北西向立禮部郎中引印案立於
禮部侍郎之右禮部侍郎跪取印以授副使副使跪受
訖興置於案(舉案者退/立於後)副使禮部侍郎禮部郎中俱退
復本班立定典儀曰再拜賛者承傳册使副以下應在
位官皆再拜訖禮直官通事舍人太常博士引册使押
册副使押印持節者前𨗳授衛如儀出文德殿門文武
百僚班退掌節者加節衣以次出朝堂門由右昇龍門
入大慶殿門由殿西過至殿後門由宣祐門至内東門
權置册印入内如别儀
　　　受册
其日自文德殿奉册印将至内東門内給事入詣妃本
位庭前請妃服䄖翟衣俟奉册印至内東門外權置訖
(捧冊印/官少退)禮直官先引册使副及内給事俱就東向位立
定少頃又引内給事就南向位通事舍人太常博士引
册使副就内給事前(副使/稍却)東向躬稱册使姓某副使姓
某奉制授某妃册印退復位内給事入詣妃本位庭前
躬言訖内臣引内命婦諸親俱入就位内給事進詣册
使前西向立册使以册跪授内給事内給事跪受册訖
以授内謁者册使退復位副使少前以印跪授内給事
内給事跪受訖以授内謁者副使退復位内謁者及𬋩
勾内臣持册印入内東門内給事從之册使副并行事
官並退以次入詣妃受册印位前各置於案内給事引
妃降詣庭中就受册位立定内給事跪取册印進立於
妃之右少前西向又内給事中一員進立於妃之左少
前東向内給事稱有制賛妃再拜妃再拜訖内給事捧
册授妃妃受以授内給事内給事捧印授妃妃受印以
授内給事如奉册之儀内給事賛妃再拜妃再拜訖内
給事前引妃升階内臣以次引内命婦諸親賀如常儀
内給事賛言禮畢内命婦退内給事引妃謝並如宫中
之儀
　
　
　政和五禮新儀卷一百九十五
欽定四庫全書
　政和五禮新儀卷一百九十六
　　嘉禮
　　　文德殿宣制儀
其日俟東上閣門官押制書到東上閣門外置於案上
引賛官報宰臣催班知班先引殿中侍御史一員入殿
庭就位次引望參官以次入左散騎常侍在横街南東
黄道之東給事中左諫議大夫在其東起居郎左司諫
符寳郎左正又在其東御史大夫在左散騎常侍之南
中丞在東其侍御史殿中侍御史監察御史又在其東
特進在御史大夫之南六曹尚書金紫銀青光禄榮禄
大夫在其東(與御史大/夫班齊)次六曹侍郎開封尹至大司成
(開封尹以/下稍空)次太常卿至中大夫次殿中監少至中散大
夫次七寺少卿至奉直大夫次左右司員外郎至朝奉
大夫次六曹員外部至朝奉郎次太常丞至議丞郎次
開封知縣至奉議郎次太史局正至通直郎又在其東
太子三師在特進之南三少在其東次賔客詹事次左
右庶子以下又在其東毎等各重行異位並西向北上
右散騎常侍在横街南西黄道之西中書舍人右諌議
大夫在其西起居舍人右司諫右正言又在其西每等
各重行異位並東向北上引賛官引門下省宰臣立於
本省班南稍前(如宰臣不赴即門下侍/郎入立於本省官之上)東上閣門官引
制案當殿北向揖訖稍西東向立引賛官引宰臣於制
案前北向立搢笏跪閣門承受行首捧制授宰臣俛伏
興執笏捧制歸位搢笏轉授通事舍人(宰臣不赴即門/下侍郎受又不)
(赴即通事舍人受/並如宰臣之儀)執笏捧制南向揖訖由東黄道赴宣
制右衛西南揖訖就位北向立搢笏宣讀(若赦書德音/或后妃親王)
(皇子帝姬制書俟舍人宣有制在位/官各再拜宣訖再拜搢笏舞蹈再拜)舍人執笏捧制搢
笏授宰臣宰臣付有司百官以次退如班内有官除授
俟宣姓名引賛官引本位官北向立(東班官於宣制右/東西班官於宣制)
(右/西)再拜聼宣訖再拜搢笏舞蹈再拜加息者引歸本班
出鎮罷相者引赴朝堂
　
　
　
　
　
　
　
　
　
　
　
　
　
　
　
　政和五禮新儀卷一百九十六
欽定四庫全書
　政和五禮新儀卷一百九十七
　　嘉禮
　　　皇帝養老於太學儀
　　　　陳設
　　　　車駕詣太學
　　　　酌獻文宣王
　　　　養老
　　　　車駕還内
　　　陳設
前期三日殿中監率其属尚舍設大次於太學敦化堂
之後儀鸞司設三老五更次於學堂南門外之西羣老
次於其南皆東向又設文武百僚次文官於門外之東
西向武官於羣老之南東向皆北上又設三公親王使
相執政官以下次於國子監門外前一日尚舍設御幄
於文宣王廟殿之東又設於敦化堂上當中間鋪御座
於幄中皆南向儀鸞司設三老座於西楹之東五更座
於其南設國老三人座於三老五更之後設衆國老座
於堂下西廡設庶老座於國老之後俱東向北上大晟陳
登歌之樂於堂上前楹間稍南北向設宫架樂於庭中
立舞表於鄼綴之間設典樂位於宫架之北大樂令位
於登歌樂虡之北恊律郎位二一於堂上前楹間近西
稍南一於宫架之西北俱東向尚醖設酒尊於前楹之
北西向加元酒有坫以置爵尚食陳珍羞黍稷之属尚
輦奉輿輦徹扇於堂下翰林設衆國老庶官酒器於西
廡
　　　車駕詣太學
前期殿中監帥其属尚舍設御幄於大慶殿上前楹施
簾儀鸞司設𨗳駕官次於殿門之外大晟陳宫架之樂
於宣德門外稍南北向所司陳法駕鹵簿於宣德門外
其日未明二刻諸侍衛之官各服其器服乗黄令進金
輅於宣德門内南向設千牛将軍一員位於輅前北
向門下侍郎一員位於左輔位之前賛者二人位又於
其前尚輦陳平輦於垂拱殿庭文武百官俱就次各服
其服通事舍人等自下分引知樞宻院事以下詣垂拱
殿庭立班東上閣門附内侍進班齊牌垂拱殿簾降皇
帝乗輿出至殿上少駐輦官迎駕自賛常起居宣輦官
上殿簾卷鳴鞭行門禁衛諸班親從迎駕自賛常起居
次舍人先賛知内侍省官以下常起居次樞宻以下通
班常起居賛祗候引駕樞宻知客省事以下至簽書東
上閣門官分左右立六尚局應奉官祗應通事大夫以
下武功大夫以下並先退次𬋩軍臣僚宣名常起居賛
祗候引駕並分左右前𨗳輦降東階垂拱殿門外禁衛
諸班親從自賛常起居皇帝至大慶殿後閣降輿入西
閣𨗳駕官以下就次各易其服少頃東上閣門御史臺
太常寺分引左輔門下侍郎太僕卿乗黄令詣大慶殿
西階下立北向東上(乗黄令/位其後)次引𨗳駕官在其後分東
西相向立定以俟奉迎前𨗳禮直官通事舍人引左輔
奏請中嚴(凡左輔門下侍郎奏請/皆禮直官通事舍人引)少頃又奏外辦皇帝
服通天冠絳紗袍乗輿以出降自西階稱警蹕侍衛如
常儀宣賛舍人賛左輔以下常起居次𨗳駕官常起居
(已起居者止/奏聖躬萬福)太僕卿出詣金輅所攝衣而升正立執轡
𨗳駕官前𨗳皇帝出大慶殿門外至金輅所千牛将軍
前跪執轡左輔進當輿前俛伏跪奏左輔具官臣某言
請皇帝降輿升輅奏訖俛伏興退復位(凡左輔奏/請准此)乗黄
令稍前東向進金輅皇帝降輿升輅太僕卿立授綏𨗳
駕官分左右前𨗳門下侍郎進當輅前俛伏跪奏門下
侍郎具官臣某言請車駕進發奏訖俛伏興退復位(凡/門)
(下侍郎奏/請准此)大樂正令撞黄鍾之鐘右五鍾皆應協律郎
跪俛伏舉麾興工鼓柷宫架奏采茨之樂(凡樂皆協律/郎舉麾興工)
(鼔柷而後作偃/麾戞敔而後止)車駕動稱警蹕左輔先詣宣德門内以
俟門下侍郎及賛者夾侍以出千牛将軍夾輅而趨車
駕将及宣德門至侍臣上馬所門下侍郎奏請車駕少
駐勅侍臣上馬左輔前承㫖退稱曰制可門下侍郎傳
制稱侍臣上馬賛者承傳勑侍臣上馬諸侍衛之官各
督其属左右翊駕在黄麾内符寳郎奉八寳前𨗳殿中
監後部從𨗳駕官夾侍於前賛者在左輔門下侍郎之
前侍臣上馬畢門下侍郎奏請車駕進發車駕動稱警
蹕樂止鼓吹振作法駕鹵簿前𨗳詣太學車駕将至學
東上閣門御史臺太常寺客省四方舘分引文武官宗
室客使禮部祠部郎官太常寺國子監太學官并諸生
俱詣門外立班再拜奉迎訖退(内已起居者止/奏聖躬萬福)車駕及
門少駐文武侍臣皆下馬𨗳駕官歩𨗳入門車駕動千
牛将軍夾輅而趨至廟門外囘輅南向𨗳駕官分左右
立千牛将軍立於輅右左輔奏請皇帝降輅乗輿尚輦
奉御進輿於輅後皇帝降輅乗輿以入侍衛如常儀通
事舍人承㫖勑羣官各還次以俟
　　　酌献文宣王
前期太常寺設祭器於文宣王神像前光禄實之左一
籩(實以/鹿脯)右一豆(實以/鹿臡)爵一在籩豆前犧尊一在殿上前
楹間(實以供/内法酒)香爐一在神像前又設配享十哲及兩廡
從祀位各左一籩(實以/鹿脯)右一豆(實以/鹿臡)爵一在籩豆前象
尊四一於殿上前楹之東一於前楹之西二分於兩廡
之北(俱實以祠/祭法酒)皆有坫設良醖令位於文宣王酌尊所
北向其日皇帝既歸御幄禮直官太常博士太常卿立
於幄前東向禮直官通事舍人引三公宰臣親王使相
執政官御史臺東上閣門引尚書侍郎以下文武官各
朝服入詣殿下位(如陪/祠班)引左輔奏請中嚴少頃又奏外
辦太常卿詣御幄前俛伏跪奏太常卿臣某言請皇帝
行酌献之禮奏訖俛伏興簾捲禮直官太常博士太常
卿前𨗳皇帝出幄升自東階詣文宣王神像前太常卿
奏請皇帝跪又奏上香再上香三上香侍臣親爵詣酒
尊所良醖令酌酒以授侍臣侍臣跪以爵酒進皇帝受
爵三祭酒奠爵俛伏興太常卿奏請再拜皇帝再拜賛
者承傳在位官皆再拜太常卿前𨗳皇帝降自東階歸
御幄簾降太常卿詣御幄前跪奏禮畢簾捲皇帝出幄
乗輦詣太學如别儀禮部祠部郎官太常丞博士及國
子監太學官分詣殿上配享十哲及兩廡從祀位分奠
如常儀
　　　養老
其日車駕初出宫量時刻遣中使迎三老五更於其第
三老五更朝服俱乗安車前後𨗳從至學門下車就次
國老庶老有司預戒之各服朝服皆集於其次皇帝既
謁至聖文宣王畢大樂正帥工人二舞人立於庭東上
閣門御史臺太常寺客省四方舘自下分别文武官僚
宗室客使學生等以次入就位(如視/學班)太常博士賛三老
五更俱出次引立於學堂南門外之西東向北上奉禮
郎先賛國老次庶老並出次引立於三老五更之後重
行異位禮直舍人引左輔奏請中嚴少頃又奏外辦皇
帝服通天冠絳紗袍出大次侍衛如常儀太常卿太常
博士禮直官前𨗳皇帝将出太樂正令撞黄鍾之鐘右
五鐘皆應協律郎跪俛伏舉麾興宫架乾安之樂作皇
帝即御座南向樂止典儀曰再拜在位官皆再拜三老
五更皆杖而入各左右二人夾扶太常博士前引叟執
筆以從三老入門宫架和安之樂作至宫架北北向立
以東為上奉禮郎引羣老隨入位於其後立定樂止太
常博士揖進三老在前五更在後仍杖夾扶如初宫架
和安之樂作至西階下樂止太常博士揖三老五更升
自西階國老衆國老庶老是於堂下三老五更至堂上
當御座前北向躬揖羣老揖於堂下皇帝為興次奉禮
郎揖國老升堂太常博士引三老五更奉禮郎引國老
以下各於席後立典儀賛各就坐賛者承傳宫架尊安
之樂作三老五更以下俱就坐三公授几九卿正履殿
中監尚食奉御進珍羞及黍稷等先詣御座前進呈遂
設於三老之前樂止次尚食奉御詣三老座前執醤而
饋訖尚醖奉御詣酒尊所取爵酌酒奉御執爵奉於三
老次太官良醖令以次進珍羞酒食於五更國老庶老
之前國老庶老等皆食大樂正引工人升登歌奏惠安
之樂三終史臣執筆録三老所論善言善行事終宫架
作申安之樂献言成福之舞既畢文舞退作受成告功
之舞既畢三老以下降筵太常博士引三老五更於堂
上當御座前奉禮郎引羣老復堂下位俱北向躬揖皇
帝為興三老五更降階至堂下宫架和安之樂作出門
樂止引左輔前奉禮畢退復位典儀曰拜賛者承傳在
位者皆再拜皇帝降座太常卿前𨗳皇帝還大次文武
百僚客使學生等以次退三老五更升安車𨗳從而還
明日詣闕表謝
　　　車駕還内
前期殿中監帥其属尚舍設御幄於大慶門外之東南
向其養老禮畢皇帝既還大次所司轉仗衛鹵簿於還
途如來儀文武百僚宗室客使並先詣宣德門外就次
以俟立班奉迎乘黄令進金輅於廟門外南向千牛将
軍一員執長刀立於輅前尚輦奉御進輿於學堂前𨗳
駕官俱詣學堂西階下奉迎左輔奏請中嚴少頃又奏
外辦簾捲皇帝服通天冠絳紗袍乗輿以出應𨗳駕官
等並迎駕奏聖躬萬福訖步道出門太僕卿先詣金輅
所攝衣而升正立執轡皇帝乗輿降自西階至金輅所
左輔奏請皇帝降輿乗輅(有司仍其大輦若乘/輦即奏云降輿乘輦)太僕卿
立授綏千牛将軍馭駕如來儀門下侍郎奏請車駕進
發車駕動稱警蹕侍衛如儀行至侍臣上馬所門下侍
郎奏請車駕少駐勑侍臣上馬左輔前承㫖退稱曰制
可門下侍郎傳制稱侍臣上馬賛者承傳勑侍臣上馬
門下侍郎奏請車駕進發車駕動稱警蹕鼔吹及諸軍
樂振作車駕将至宣德門文武百僚俱詣門外立班再
拜奉迎車駕将至宣德門外少駐文武侍臣皆下馬步
道千牛将軍降立於輅右車駕動千牛将軍夾輅而趨
大樂正令撞㽔賔之鐘右五鐘皆應宫架奏采茨之樂
車駕至御幄前樂止左輔奏請皇帝降輅乗輿(若乗輦/即奏云)
(降輅/乗輦)皇帝降輅乗輿以至大慶殿後閣左輔奏解嚴通
事舍人承㫖勑羣官各還将士各還其所
　
　
　
　
　
　
　
　
　
　
　
　
　
　
　
　政和五禮新儀卷一百九十七
欽定四庫全書
　政和五禮新儀卷一百九十八
　　嘉禮
　　　皇帝宴射儀
　　　　陳設
　　　　宴射
　　　陳設
殿中監前期帥其属尚舍陳設射殿設御位於殿中間
尚醖設御酒尊酒器於御座之左尚食設御茶牀於御
座之右(俱稍/却)有司設羣官酒尊酒器於殿下又設羣官
座三公三少左輔右弼太宰少宰在御座之左稍前知
樞宻院事門下中書侍郎尚書左右丞同知簽書樞宻
院事在其後次特進觀文殿大學士太子三少觀文殿
學士資政殿大學士六曹尚書金紫銀青光禄大夫光
禄大夫翰林學士承㫖翰林學士資政端明殿學士閣
學士左右散騎常侍三少以下稍却尚書㠯下又稍却
次開封尹六曹侍郎直學士次宣奉正奉正議通奉大
夫殿中監大司成太子賔客詹事給事中中書舍人通
議大夫左右諌議大夫侍制太中大夫太常卿大司樂
宗正卿次秘書監起居郎舍人(常日/即富)侍御史又在其後
太子三師在簽書樞宻院事之左御史大夫在散騎常
侍之左中丞在直學士之左(各少/空)親王使相在御座之
右稍前(使相/稍)太尉在其後次節度使次節度觀察留後
觀察使次防禦團練使刺史駙馬都尉又在其後左右
金吾衛左右衛諸衛上将軍在節度使之右(少空諸衛/上将軍稍)
(却/)
　　　宴射
其日射殿諸司排當偹三公親王以下與燕射宣詣殿
下相向立班次同知知内侍省事𢃄御器械官殿中省
官六尚局應奉官祗應武功大夫以下祗應諸司文臣
闘班立(侍燕官公服/繋射官衮衣)立定東上閣門附内侍奏班齊皇
帝出閣門禁衛諸班親從迎駕奏聖躬萬福皇帝即御
座鳴鞭知同知入内侍省事帶御器械官殿中省官六
尚局應奉官祗應武功大夫以下祗應諸司文臣奏聖
躬萬福訖各侍立祗應位次舍人分引與宴射官横行
奏聖躬萬福(未起居者别/班常起居)賛各就座再拜分引升殿各
立席後次招箭班自賛常起居次教坊使以下通班常
起居(已起居者止奏聖躬萬福以/上如賜花逐班謝花再拜)次看醆人謝升殿次
内侍進御茶牀殿侍酹酒訖舍人賛就座羣官俱坐将
進酒舍人揖稱進酒羣官各立席後尚醖典御捧盤醆
奉御以酒注於醆班首奉酒詣御座前躬進訖樂作皇
帝飲訖典御受醆退舍人賛就座羣官俱坐次行羣官
酒先宰臣次百官樂作(後准/此)飲訖尚食進食太官令設
羣官食(後准此如賜祗應臣僚酒食並内/侍賛如儀若别殿已賜更不賜)酒三行舉御
茶牀羣官興諸司收座物等次引射官降階執弓矢謝
恩再拜(如階庭窄即階/上凡謝者准此)三公以下在右射官在左(不射/者依)
(坐次/分立)皇帝初射中舍人賛拜凡左右祗應臣僚並階上
下再拜(唯内侍/免拜)行門禁衛諸班親從諸班祗應人並自
賛再拜(下准/此)招箭班殿上射奏訖跪進椀(射官先傳弓/箭與殿侍且)
(側/立)内侍接椀訖拜起降階再拜有司進御茶牀文武引
進奉馬列射垜前員僚奏聖躬萬福東上閣門官詣御
座前躬奏班首姓名以下進酒班首以下横行立定賛
再拜舍人引班首稍前東上閣門官接引詣御座前之
左尚醖典御奉盤醆授班首奉御啟醆以酒注於醆班
首奉酒詣御座前躬進訖少退虛跪興以盤授典御東
上閣門官引退舍人接引復位賛再拜引進司官奏進
奉揖班首以下躬賛再拜舍人引班首稍前殿上臣僚
席前相向立東上閣門官接引班首詣御座之左典御
授盤捧詣御前西向立樂作皇帝飲訖舍人分引殿
上臣僚横行立定東上閣門官引班首接訖少退虚跪
興以授典御引退舍人接引復位(諸司復收/座物等)賛再拜引
進司宣進奉收賛再拜舍人賛各賜酒羣官俱再拜賛
各就座羣官皆立席後引進司官臨階宣進奉出天武
奉馬以出樂合復賛就座羣官俱坐飲訖揖興侍立諸
司復收座物等(射官左側臨階/取弓箭侍立)皇帝再射中中心或䨇
中如上儀(進酒臨時取㫖如得㫖進酒更/不進奉中偏椀及鮮中更不賀)不進酒臣僚
射中引降階再拜訖殿下側立御箭觧中招箭班進椀
如上儀舍人再引射中官當殿揖躬奏有勑賜窄衣金
帶(如合賜散馬/即同宣賜)跪受箱過再拜過殿側服所賜訖再引
當殿再拜更不射(如宣再射又引當殿再舍射殿依次/序射訖或更賜箭令射如未退即就)
(位再拜如再射中御箭再/解中賜鞍轡馬如上儀)臣僚射中御箭不解引降階
再拜且立招箭班殿上躬奏訖下殿舍人宣有勑賜銀
椀跪受執椀并箭就拜起再拜(如合賜散馬即同宣賜/宣有勑賜銀椀兼賜散)
(馬若/干匹)射訖進御茶牀諸司復陳座物等羣官各立席後
賛就座羣官俱坐酒五行(宣示醆宣/勸如儀)皆樂作宴畢内侍
舉御茶牀三公親王以下降階再拜退皇帝降座鳴鞭
如宣别殿賜宴如常儀
　
　
　政和五禮新儀卷一百九十八
欽定四庫全書
　政和五禮新儀卷一百九十九
　　嘉禮
　　　集英殿春秋大宴儀
　　　　陳設
　　　　大宴
　　　陳設
前期殿中監帥其属尚舍張設集英殿門之内設御座
於殿上當中南向尚醖設御酒尊酒器於御座之東尚
食設御茶牀於御座之西俱稍北有司設羣官酒尊酒
器於殿下三公三少左輔右弼太宰少宰在御座之東
稍南門下中書侍郎尚書左右丞在其東次特進觀文
殿大學士太子三少觀文殿學士資政殿學士六曹尚
書金紫銀青光禄大夫光禄大夫翰林學士承㫖翰林
學士資政端明殿學士左右散騎常侍(三少以下稍却/尚書以下又稍)
(却/)次開封尹六曹侍郎直學士次宣奉正奉正議通奉
大夫大司成太子賔客詹事給事中中書舍人通議大
夫左右諌議大夫待御太中大夫太常卿大司樂宗正
卿次廂都指揮使軍都指揮使又在其東太子三師在
右丞之南中丞在直學士之南(各少/空)並西向北上親王
使相在御座之西稍南(使相/稍却)樞宻在西次節度使次節
度觀察留後觀察使次廂都指揮使軍都指揮使又在
其西太尉在樞宻之南左右金吾衛左右衛諸衛上将
軍在節度使之南(諸衛上将/軍稍却)防禦團練使刺使在軍都
指揮使之南(各少/空)並東向北上秘書監以下在東垜殿
都虞候在其東並西向北上宗室遥郡團練使以上及
外官大将軍以下在西朶殿都虞侯在其西並東向北
上餘與宴百官在東廊諸軍将校在西廊(在東廊者位/於百官之南)
(若大遼人使在闕郎諸/軍副指揮使以上座)並東西相向北上(大遼夏國髙/麗交州使副)
(及諸畨國首領在闕即大遼使副在上将軍之南大遼/使位次節度使位稍却副使又稍却夏國副使位在東)
(朶殿南楹間髙麗交州使副在西朶殿夏國人從在東/廊将校之南舍利人從在西廊将校之南髙麗交州人)
(從及諸畨首領又/在其南各少空)
　　　大宴
其日設中監以下知同知入内内侍省事知客省事以
下六尚局官樞宻都承㫖以下在内監臨并祗應通事
大夫以下武功大夫以下祗應諸司文臣鐘鼔院管勾
官於殿庭北向立班次御史臺先引殿中侍御史一員
先入就位次東上閣門御史臺分引與宴文武百僚入
詣殿庭東西相向立東上閣門附内侍進班齊牌皇帝
出宫需雲殿排立親從迎駕自賛常起居皇帝御需雲
殿鳴鞭讀奏目東上閣門官賛喝引班舍人簿書官並
當覺察失儀提㸃承受六尚局應奉官次知内侍省以
下帶御器械官内侍武功大夫以下寄班祗候(帶御械/器官窄)
(衣餘公/服繋鞵)次𬋩軍臣僚新舊城廵檢軍都指揮使以上起
居訖出次殿前前指揮使左班次貯廊西殿前指揮使
右班并排立親從並常起居皇帝降座鳴鞭詣集英殿
禁衛諸班并行門親從托食天武迎駕自賛常起居皇
帝御集英殿鳴鞭殿中監以下通班起居殿中監少監
升殿侍立并通喚東上閣門官升殿知客省事以下殿
下立(攝左在軍廵使鞵笏起居訖繫鞵/執杖子侍立餘非應奉官分出)次鐘鼔樓節級
就位四拜起居次舍人通喚訖分引羣官横行北上三
公三少左輔右弼太宰少宰在殿階之南稍東門下中
書侍郎尚書左右丞在其南次特進次六曹尚書至光
禄大夫次六曹侍郎開封尹至大司成(開封府尹/以下少空)次太
常卿至中大夫次七寺卿至中散大夫次七寺少卿至
奉直大夫次左右司員外郎至朝奉大夫次六曹諸司
員外郎至朝奉郎太常丞至承議郎次開封府知縣至
奉議郎次太史局正至通直郎又在其南觀文殿大學
士學士資政殿大學士翰林學士承㫖翰林學士資政
端明殿學士閣學士在光禄大夫之東(資政殿大學士/以上稍前觀文)
(殿大學士/又稍前)直學士在其南侍制又在其南御史大夫在
閣學士之東御史中丞在其南侍御史殿中侍御史監
察御史又在其南左右散騎常侍在御史大夫之東給事
中中書舍人左右諫議大夫在其南起居郎舍人左右
司諌符寳郎左右正言又在其南太子三師在散騎常
侍之南(與執政/官班齊)太子三少在其南次賔客詹事次左右
庶子以下又在其南每等各重行異位並北向西上親
王使相在殿階之南稍西(使相/稍却)知同知簽書樞宻院事
在其南次太尉次節度使次節度觀察留後觀察使次
防禦使次團練使次刺史次宗遥郡防禦使次宗室遥
郡團練使又在其南左右金吾衛左右衛諸上将軍在
節度使之西(諸衛上将/軍稍却)大将軍在其南次将軍次率府
次率府副率又在其南每等各重行異位並北向東上
諸軍将校在百官後(大遼人使在闕即諸軍/副指揮使以上立班)分東西北
向(大遼夏國髙麗交州使副及諸蕃首領在闕即大遼/使副位在上将軍之西副使稍却夏國副使在文武)
(官之南髙麗交州副使在武官之南夏國髙/麗交州人從并諸畨首領在諸軍将校之南)東上閣門
官賛大起居班首出班俛伏跪致詞訖俛伏興復位羣
官再拜搢笏舞蹈又再拜賛各就位再拜舍人分引升
殿席前相向立朶殿兩廊官立於席後(大遼人使在闕/舍人傳事引大)
(遼舍利俱入大起居賛各就座賛再拜賛就座引升西/廊次舍人侍事引從人分入四拜起居謝座並同舍利)
(使/)教坊使以下通班大起居看醆入謝升殿再拜内侍
進御茶牀殿侍酧酒訖次賛天武門外祗候東上閣門
官詣御座前躬奏班首姓名以下進酒舍人分引殿上
臣僚横行北向賛再拜舍人引班首稍前東上閣門官
接引詣御座東北向搢笏殿中監奉盤琖授班首殿中
少監啓琖班首西向立殿中少監以酒注於琖班首西
向奉酒詣御座前躬進訖少退虛跪興以盤授殿中監
出笏東上閣門官引退舍人接引復位賛再拜舍人引
班首稍前殿上臣僚席前相向立東上閣門官接引詣
御座東北向搢笏殿中監授盤捧詣御座前西向立樂
作皇帝飲訖舍人分引殿上臣僚横行北向東上閣門
官引班首接醆訖少退虛跪興殿中監出笏引退舍人
接引復位賛再拜舍人賛各賜酒羣官俱再拜賛各就
位羣官皆立席後復賛就座羣官俱坐酒初行羣官搢
笏受酒先宰臣次百官皆作樂(後准/此)皇帝再舉酒(自此/並殿)
(中監少/監進酒)羣官俱立席後(凡舉御/酒准此)樂作飲訖舍人賛各就
座復行羣官酒皇帝三舉酒如第二之儀尚食典御奉御
進食大官令設羣官食(後准/此)樂作賜祗應臣僚酒食先
𬋩軍次殿中監以下知客省事以下知内侍省事以下
帶御器械官六尚局應奉官樞宻都承㫖以下祗應武
功大夫以下祗應諸司文臣並内寺逐班賛謝酒食拜
訖各復位皇帝四舉(自此並與/御進酒)樂工前致語初致語羣
官俱立席後致語訖賛拜百官皆再拜賛就座樂合皇
帝五舉酒樂工殿上奏樂庭下舞隊前致詞樂作舞隊
出東上閣門官奏再座時刻俟放隊訖内侍舉御茶牀
皇帝降座鳴鞭羣官退賜花有差再座前二刻御史臺
東上閣門催班羣官戴花北向立定東上閣門附内侍
進班齊牌(知内侍省事以下並帶御器械官先於需雲/殿起駕奏聖躬萬福自賛謝花再拜復殿前)
(指揮使親從迎駕奏聖/躬萬福自賛謝花再拜)皇帝詣集英殿行門禁衛諸班
親從迎駕奏聖躬萬福自賛謝花再拜皇帝即御座殿
中監以下知客省事以下六尚局應奉官樞宻都承㫖
以下祗應武功大夫以下祗應諸司文臣立大班前奏
聖躬萬福訖各復侍立祗應位次赴宴官奏聖躬萬福
賛謝花再拜(餘謝花/准此)又賛各就坐舍人分引升殿席後
相向立朶殿兩廊官立於席後(大遼人使在闕次舍利/次從人並靣向人賛謝)
(花再拜賛各就位再/拜贄就座升西廊)次𬋩軍臣僚奏聖躬萬福謝花次
殿中監以下知客省事以下六尚局應奏官樞宻都承
㫖以下祗應武功大夫以下祗應詣司文臣謝花次教
坊使以下奏聖躬萬福自賛謝花内侍進御茶牀皇帝
舉酒樂工殿上奏樂庭下作樂皇帝再舉酒樂工殿上
奏樂庭下舞隊前致詞樂作舞隊出皇帝三舉酒樂作
皇帝四舉酒如上儀若宣示琖即隨所向東上閣門官
以下進稱宣示琖躬賛就座若宣勸即立席後躬飲訖
賛再拜内侍舉御茶牀舍人引班首以下降階横行北
向再拜搢笏舞蹈又再拜訖分班出(大遼人使在闕次/舍利次從人降階)
(再拜並/西出)次教坊使以下謝祗應並再拜教坊使以下謝
恩又再拜如賜茶酒殿中監以下知客省事以下知内
侍省事以下帶御器械官六尚局應奉官樞宻都承㫖
以下祗應武功大夫以下祗應諸司文臣行門禁衛諸
班親從教坊等逐班賛謝茶酒再拜(教坊以下起居並/宴畢謝祗應謝恩)
(並舍人賛餘祗應作樂/謝恩並教坊使副賛)東上閣門官殿上側奏無事皇
帝降座鳴鞭
　
　
　
　
　
　
　
　
　
　
　
　政和五禮新儀卷一百九十九
欽定四庫全書
　政和五禮新儀卷二百
　　嘉禮(闕/)
　
　
　
　
　
　
　
　
　
　
　
　
　政和五禮新儀卷二百
欽定四庫全書
　政和五禮新儀卷二百一
　　嘉禮
　　　垂拱殿曲宴儀
　　　　陳設
　　　　曲宴
　　　陳設
前期殿中監帥其局尚舍張設垂拱殿門之内設御座
於殿上當中南向尚醖設御酒尊酒器於御座之東稍
北尚食設御茶牀於御座之西稍北有司設羣官酒尊
酒器於殿下又設羣官座三公三少左輔右弼太宰少
宰在御座之東稍南知樞宻院事門下中書侍郎尚書
左右丞同知簽書樞宻院事在其東次觀文殿大學士
太子三少觀文殿學士資政殿大學士六曹尚書翰林
學士資政端明殿學士閣學士左右散騎常侍(三少以/下稍却)
(尚書以下/又稍却)次開封尹六曹侍郎直學士又在東太子三
師在右丞之南侍御史大夫在散騎常侍之南中丞在
直學士之南各少空並靣向北上親王使相在御座之
西稍南(使相/稍却)次太尉次節度使次節度觀察留後觀察
使又在其西並東向北上(宗室在令官之上𬋩軍觀察/以上不坐者為𬋩軍節度使)
(開宴/即坐)
　　　曲宴
皇帝視事畢東上閣門進呈坐圖訖舍人奏閣門無公
事皇帝降座鳴鞭入殿後閣諸司排當偹東上閣門附
内侍奏班齊皇帝出閣禁衛諸班親從迎駕奏聖躬萬
福皇帝升御座鳴鞭殿中監以下知同知入内内侍省
事知客省事以下知内侍省事以下帶御器械官六尚
局應奉官祗應武功大夫以下祗應諸司文臣闘班各
奏聖躬萬福訖各侍立祗應位次𬋩軍臣僚奏聖躬萬
福訖殿下侍立次分引三公至直學士以上親王使相
至觀察使以上分東西入詣殿庭横行北向立定班首
奏聖躬萬福舍人賛各就座再拜訖分引詣東西階升
殿席前相向立次教坊使以下常起居次看琖人謝升
殿次内侍進御茶牀殿侍酹酒訖東上閣門官詣御座
前躬奏班首姓名以下進酒舍人分引殿上臣僚横行
北向賛再拜舍人引班首稍前東上閣門官接引詣御
座東北向尚醖典御奉盤琖授班首奉御啟琖班首西
向立奉御以酒注於琖班首奉酒詣御座前躬進訖少
退虚跪興以盤授典御東上閣門官引退舍人接引復
位賛再拜舍人引班首稍前殿上臣僚席前相向立東
上閣門官接引詣御座東北向典御授盤俸詣御座前
西向立樂作皇帝飲訖舍人分引殿上臣僚横行北向
東上閣門官引班首接琖訖少退虛跪興授典御引退
舍人接引復賛再拜舍人賛賛各賜酒羣官俱再拜賛
各就座羣官皆立席後復賛就座羣官俱坐酒初行羣
官受酒次宰臣次百官皆作樂(後准/此)尚食典御奉御進食
太官令設羣官食酒五行若宣示琖即隨所向東上閣
門官揖稱宣示琖躬賛就座若宣勸即立席後躬飲訖
賛再拜内侍舉御茶牀舍人引班首以下降階横行北
向再拜分班出次教坊使以下謝祗應再拜如賜祗應
臣僚茶酒並舍人逐班賛再拜東上閣門官側奏無事
皇帝降座鳴鞭侍衛還如来儀
　
　
　
　
　
　
　
　
　
　
　
　政和五禮新儀卷二百一
欽定四庫全書
　政和五禮新儀卷二百二
　　嘉禮
　　　上已重陽賜宴儀
　　　　陳設
　　　　賜宴
　　　陳設
應與宴官宰臣至侍制𬋩軍臣僚在瓊林苑親王宗室
及通侍大夫以下知客省事以下武功大夫至武翼郎
在端聖園門下中書後省起居郎以下尚書左右司郎
官秘書省官尚書六曹諸司郎中殿中少監寺監長貳
御史兩院御史大理寺正丞評事司直開封府少尹在
玊津園節度使至正任刺史駙馬都郡在宜春苑入内
内侍兩省知省至簽書省事勾當皇城司及帶御器械
官并在内當宿武功大夫至武翼郎在皇城司皆前期
儀鸞司陳設宴所設中使及與宴官次於門内
　　　賜宴
其日與宴官以下並赴宴所就次諸司排當備與宴官
以下詣庭中望闕位立定次中使詣班首之左稍前立
中使宣曰有勅在位官皆再拜訖中使宣曰賜卿等御
筵在位官皆再拜搢笏舞蹈又再拜叩使退與宴官分
東西升階就座酒行樂作飲訖食畢樂止酒五行與宴
官並興就次賜花有差少頃戴花訖與宴官詣望闕位
立定謝花再拜訖分東西升階就座酒行樂作飲訖食
畢樂止酒四行訖退
　
　
　
　
　
　
　政和五禮新儀卷二百二
欽定四庫全書
　政和五禮新儀卷二百三
　　嘉禮
　　　辟雝賜聞喜宴儀
　　　　陳設
　　　　賜宴
　　　陳設
前期儀鸞司陳設辟廱精義閣下及東西兩廊設中使
及押宴官以下次於學門内訖押宴官以下釋褐貢士
座於精義閣下及東西兩廊(釋褐貢士/序位以齒)大晟設特架於
庭
　　　賜宴
其日押宴官以下及釋褐貢士並赴辟雝就次諸司排
當偹押宴官以下及釋褐貢士班首初入門正安之樂
作至庭中望闕位立定樂止與宴官就位再拜訖(押宴/官西)
(向/立)中使詣班首前稍東西向立中使宣曰有勅在位者
皆再拜訖中使宣曰賜卿等聞喜宴在位皆再拜搢笏
舞蹈又再拜次引押宴官稍前謝坐再拜在位者皆再
拜(若賜𠡠書即引貢士班首稍前立定中使詣班首前/西向立宣曰有𠡠貢士再拜中使宣曰賜卿等勑書)
(班首稍前搢笏跪中使授𠡠書訖少退班首執笏以/勑書加於笏上俛伏興歸位再拜在位者皆再拜)與
宴官分東西升階就座酒初行賔興賢能之樂作飲訖
食畢樂止酒再行於樂辟廱之樂作酒三行樂育人材
之樂作酒四行樂且有儀之樂作酒五行正安之樂作
(再座酒行樂作節次並如/上儀唯不作正安之樂)皆飲訖食畢樂止押宴官以
下俱興就次賜花有差少頃戴花訖次引押宴官以下
並釋褐貢士詣庭中望闕位立定謝花再拜分東西升
階就座酒行樂作訖食畢樂止酒四行訖退次日與宴
官及釋褐貢士入謝如常儀
　
　
　
　政和五禮新儀卷二百三
欽定四庫全書
　政和五禮新儀卷二百四
　　嘉禮
　　　節日賜飲食儀
前期執事者設中使次於大門外道西南向望闕設受
賜褥位於庭又設香案於位前其日中使至親王大門
外掌次者延入次親王常服出詣庭中望闕褥位立定
直省官引中使入中門執事者二人對捧賜從入中使
立於親王之右宣曰有勑親王再拜訖躬身中使又宣
曰某節賜卿某物若干親王搢笏跪執事者捧賜物少
前親王受訖執事者以賜物過親王執笏俛伏興又再
拜親王搢笏以謝表授中使中使搢笏受表各執笏親
王與中使相見如常儀中使退持表以聞
　
　
　政和五禮新儀卷二百四
欽定四庫全書
　政和五禮新儀卷二百五
　　嘉禮
　　　賜脤膰儀
皇帝親祠畢命中使賜胙於親王前期執事者設中使
次於大門外道西南向望闕設受賜褥位於庭又設香
案於位前其日中使至親王大門外掌次者延入次親
王常服出詣庭中望闕位立定直省官引中使入中門
執事者二人對捧胙肉案從入中使立於親王之右宣
曰有勑親王再拜訖躬身中使又宣曰某祀畢皇帝命
賜卿胙親王搢笏跪執事者捧胙肉案少前親王受執
事者以胙肉案過親王執笏俛伏興再拜親王搢笏以
謝表授中使中使搢笏受表各執笏親王與中使相見
如常儀中使退持表以聞
　
　政和五禮新儀卷二百五
欽定四庫全書
　政和五禮新儀卷二百六
　　嘉禮
　　　紫宸殿賀祥瑞儀
垂拱殿皇帝将出宫讀奏目官在殿之南宣賛引班對
立舍人在其南簿書官在舍人之西少絶覺察失儀提
㸃使臣在其南俱北向(舍人以西為上簿/書官以東為上)宣賛舍人立
班前西東上閣門附内侍進班齊牌皇帝出守宫踏道
行門禁衛諸班親從迎駕自賛常起居訖又自賛賀再
拜訖皇帝服鞾袍坐鳴鞭讀奏目官以下起居訖(讀奏/目官)
(升降自/東階)班首出班致辭稱賀歸位再拜(如宣答/又再拜)次知内
侍省官(帯御器械官公服/蹕笏綴内侍班)次𬋩勾臣僚各逐班先靣西
立俟班到横行賛起居稱賀並如上儀次行門起居稱
賀再拜訖俟舍人南階下直身奏班絶皇帝降座鳴鞭
詣紫宸殿後幄排立諸班親從迎賀常起居初垂拱殿
起居稱賀班将畢紫宸殿樞宻以下大班入就位知同
知僉書樞宻院事在儀石之南北向東上知同知入内
内侍省事在知樞宻院事之東南知客省事至知西上
閣門事在其南次僉書客省事至僉書西上閤門次閤
門通事舍人次閤門祗候次看班祗候又在其南内符
寳郎在僉書客省事之西六尚局𬋩勾官在同知入内
内侍省事之東典御在其南奉御又在其南通事中侍
中衛左武大夫在知樞宻院事之南稍東中亮拱衛左
武郎左武大夫之東稍却每等重行異位並北向西上
觀文殿大學士次資政殿大學士翰林學士承㫖翰林
學士次宣政端明殿學士閤學士在僉書樞宻院事之
西南(觀文殿學士以下稍却翰/林學士承㫖以下又稍却)直學士在其南(與知入/内内侍)
(省事/班齊)侍制又在其南樞宻都承㫖在直學士之西承㫖
在其南次副都承㫖諸房逐房副承㫖又在其南正侍
中亮拱衛右武大夫在僉書樞宻院事之南稍西中衛
右武郎在右武大夫之西稍却每等重行異位並東向
北上武功大夫在六尚局𬋩勾官之東武功郎在其東
次敦武郎次從義忠訓成忠郎又在其東和安大夫至
翰林良醫在武功大夫之南少絶和安郎至翰林醫正
在其東每等重行異位並西向北上武德大夫至武翼
大夫在樞宻都承㫖之西武德郎至武翼郎在其西次
修武郎次秉義忠翊保義郎又在其西每等重行異位
並東向北上翰林醫官醫學在殿庭南稍東西上翰林
侍詔藝學在殿庭南稍西東上皆北向(視看班祗/候少却)宣賛
舍人在班前西向對立舍人在班前東向東上閤門附
内侍進班齊牌皇帝御紫宸殿坐鳴鞭舍人揖樞宻以
下躬赴當殿通某官姓名以下起居稱賀復位賛樞宻
以下再拜搢笏舞蹈又再拜班首奏聖躬萬福又再拜
班首出班致詞稱賀復位又再拜搢笏舞蹈又再拜知
東上閤門官當殿北向承㫖訖西向稱有制樞宻以下
再拜宣答訖又再拜搢笏舞蹈又再拜訖再鳴鞭樞宻
直學士自西階升殿侍立知引進司東上閤門官以下
殿庭東西向侍立餘官分班以次出(宣賛舍人退近南/當庭中立對立舍)
(人兩/出)文武百僚及諸軍将校殿門外序班立定知引進
司東上閤門官以下退立東階下殿中侍御史一員先
入就位次兩省次上将軍以下分班入次舍人分引三
公以下文武百僚入殿庭東西相向(将被排立列不盡/者止殿門外立班)
舍人揖班首以下躬宣賛舍人當殿通文武百僚宰臣
(三公通/某官)姓名以下起居稱賀舍人引班首以下横行北
向(兩省上将軍/以下依舊立)三公三少左輔右弼在儀石之北稍東
太宰少宰在其南次尚書左右丞次特進次六曹尚書
至光禄大夫次六曹侍郎開封尹至大司成(開封尹以/下稍空)
次太常卿至中大夫次殿中少監至中散大夫次七寺
少卿至奉直大夫次尚書左右司員外郎至朝奉大夫
次六曹諸司員外至朝奉郎次太常丞至承儀郎次開
封知縣至奉議郎次太史局正至通直郎又在其南御
史大夫在光禄大夫之東中丞在其南次侍御史殿中
侍御史監察御史又在其南太子三師在御史大夫之
東(與執政/官齊班)太子三少在其南(與尚書/班齊)次賔客詹事次左
右庻子以下又在其南每等重行異位並北向西上親
王在儀石之北稍西使相在其南次太尉(與特進/班齊)次節
度使次節度觀察晉後次防禦使次團練使次刺史又
在其南每等重行異位並北向東上門下侍郎在右弼
之東稍北左散騎常侍在其東次給事中左諫議大夫
次起居郎左司諫符寳郎左正言又在東左金吾衛左
諸衛上将軍在左散騎常侍之南(左諸衛上/将軍稍却)諸大将軍
在其東率府率又在其東每等重行異位並西向北上
中書侍郎在親王之西稍北又散騎常侍在其西次中
書舍人右諫議大夫次起居舍人右司諫右正言在其
西右金吾衛右諸衛上将軍在右散騎常侍之南(右諸/衛上)
(将軍/稍却)諸将軍在其西率府副率又在其西每等重行異
位並東向北上宣賛舍人揖左班近前舍人自班後詣
東階下立東上閤門官至通唱位舍人揖班首以下躬東
上閤門官賛拜班首出班致詞稱賀復位樞宻詣御座
前承㫖退詣折檻東西向宣賛等拜班首以下再拜並
如上儀訖次東上閤門官揖宰臣執政官升殿(並升自/東階内)
(中書侍郎升自西階/樞宻直學士下殿出)賛拜東上閤門官還位立引右班
舍人由右班前出餘官分出次兩省次上将軍以下出
知引進同東上閤門官以下還侍立位宣賛舍人復位
次引奉如儀舍人合班躬奏無事皇帝升座鳴鞭知引
進司官以下並卷班出皇帝復御垂拱殿三省樞宻院
及臣僚奏事畢舍人一員立殿門屏東俟班退南階下
直身奏閤門無公事皇帝降座還内
　
　
　
　
　
　
　
　政和五禮新儀卷二百六
欽定四庫全書
　政和五禮新儀卷二百七
　　凶禮
　　　忌辰羣臣進名奉慰儀
　　　忌辰羣臣詣景靈宫儀
　　　忌辰羣臣進名奉慰儀
其日質明文武朔参官俱入詣朝堂就次少頃御史臺
先引殿中侍御史一員入就位次西上閤門御史臺分
引文武朝参官及諸軍将校次禮直官引三公以下至
執政官各就北向立三公左輔在西上閤門南階下稍
東太宰少宰在其南門下中書侍郎尚書左右丞又在
其南特進在門下侍郎之南次六曹尚書至光禄大夫
次六曹侍郎開封尹大司成(開封尹以/下稍空)次太常卿至中
大夫次殿中少監至中散大夫次七寺少卿至奉直大
夫次左右司員外郎至朝奉大夫次六曹諸司員外郎
至朝奉郎次太常丞至承議郎次開封府知縣至奉議
郎次太史局正至通直郎又在其南觀文殿大學士學士資
政殿大學士翰林院學士承㫖翰林學士資政端明殿
學士閤學士在光禄大夫之東(觀文殿學士資政殿大/學士稍前觀文殿大學)
(士又/稍前)直學士在其南待制又在其南御史大夫在閣學
士之東中丞在其南侍御史殿中侍御史監察御史又
在其南左右散騎常侍在御史大夫之東給事中中書
舍人左右諫議大夫在其南起居郎舍人左右司諫符
寳郎左右正言又在其南太子三師在右散騎常侍之
東(與執政/官班齊)太子三少在其南(與常侍/班齊)次賔客詹事次左
右庻子又在其南毎等重行異位並北向西上三少
右弼在西上閤門南階下稍西使相在其南知同知僉
書樞宻院事又在其南太尉在知樞宻院事之南次節
度使次節度觀察留後觀察使次防禦使次團練使次
刺史次武功大夫至武翼大夫次武功郎至武翼郎次
敦武郎次修武郎次諸軍副指揮使以上又在其南左
右金吾衛左右衛諸衛上将軍在節度使之西(諸衛上/将軍稍)
(却/)大将軍在其南次将軍以下又在其南知客省事至
知西上閤門事在大将軍之西僉書客省事至僉書西
上閤門事在其南次閤門通事舍人次閤門祗候次看
班祗候又在其南通侍大夫至右武大夫在知西上閤
門事之西中亮郎至右武郎在其南樞宻院都承㫖在
右武大夫之西(與觀察留/後班齊)承㫖在其南次副都承㫖次
副承㫖諸房逐房副承㫖又其南和安大夫至翰林良
醫在武翊大夫之西和安郎至翰林醫正在其南每等
重行異位並北向東上知西上閤門官于班前西向立
搢笏執名紙躬三公以下文武百僚俱再拜俟知西上
閤門官執笏置名紙於笏上西上閤門退訖
　　　忌辰羣臣詣景靈宫
羣臣奉慰畢詣景靈宫就次少頃御史臺先引殿中侍
御史一員入就位次西上閤門御史臺分引文武朔参
官及諸軍副指揮使以上次禮直官通事舍人引三公
以下至執政官各就位三公左輔在殿階下稍東太宰
少宰在其南門下中書侍郎尚書左右丞又在其南特
進在左丞之南次六曹尚書至光禄大夫次六曹侍郎
開封尹至大司成(開封尹以/下稍空)次太常卿至中大夫次殿
中少監至中散大夫次七寺少卿至奉直大夫次左右
司員外郎至朝奉大夫次六曹諸司員外郎至朝奉郎
次太常丞至承儀郎次開封知縣至奉議郎次太史局
正至通直郎又在其南觀文殿大學士學士資政殿大
學士翰林學士承㫖翰林學士資政端明殿學士閣學
士在光禄大夫之東(觀文殿學士資政殿大學士/稍前觀文殿大學士乂稍前)直學
士在其南待制乂在其南御史大夫在閣學士之東中
丞在其南侍御史殿中侍御史監察御史又在其南
左右散騎常侍在御史大夫之東給事中中書舍人左
右諌議大夫在其南起居郎舍人左右司諫符寳郎左
右正言又在其南太子三師在右散騎常侍之東(與執/政官)
(班/齊)太子三少在其南(與常侍/班齊)次賔客詹事次左右庻子
又在其南每等重行異位並北向西上三少右弼在殿
階下稍西使相在其南知同知僉書樞宻事又在其南
太尉在知樞宻院事之南次節度觀察留後觀察使次
防禦使次團練使次刺史次武功大夫次武翼大夫次
武功郎武翼郎次敦武功郎次修武郎次諸軍副指揮
使以上又在其南左右金吾衛左右衛諸衛上将軍在
節度使之西(諸位上将/軍稍却)大将軍在其南次将軍以下又
在其南知客省事至知西上閤門事在大将軍之西僉
書客省事至僉書西上閤門事在其南次閤門通事舍
人次閤門祗候次看班祗候又在其南通侍大夫至右
武大夫在知西上閤門事之西中亮郎至右武郎在其
南樞宻都承㫖在右武大夫之西(與觀察留/後班齊)承㫖在其
南次副都承㫖次副承㫖諸房逐房副承㫖又在其南
和安大夫至翰林良醫在武翼大夫之西和安郎至翰
林醫正在其南每等重行異位並北向東上禮直官揖
班首以下再拜訖引班首自東階升殿舍人接引同升
詣香案前搢笏上香跪奠祭訖執笏興降階復位又再
拜次引班首以下分左右搢笏行香宰相執政官分左
右行香訖執笏俱復位引班首升詣殿香案前俛伏興
跪搢笏執鑪俟讀䟽畢執笏俛伏興降階復位又再拜
訖退(天興殿保寕閣行香先當殿再拜訖移班天興殿/稍東保寕閣稍西位於後殿並先前殿再拜次詣)
(後殿如上儀内煇德衍慶坤元殿行香俟本位禮畢次/逐位各再拜班首詣香案前搢笏上香執笏復位再拜)
(訖/退)
　
　
　
　
　
　
　
　
　
　政和五禮新儀卷二百七
欽定四庫全書
　政和五禮新儀卷二百八
　　凶禮
　　　賑撫儀
　　　遣使賑撫諸州水旱蟲災
使者将至所在長官預集本州官属及鄉老等所司先
於長官㕔大門外設使者次又於門外設使者位東向
長官以下位北向西上又於庭望闕設長官以下位重
行設使者位於長官之左使者至所司引就次各服公
服賛者先引長官以下立於門外位又引使者就位立
史二人以案奉詔書立於使者之南賛者曰拜長官以
下皆再拜賛者引長官以下以次先入就庭中位史捧
詔書案前行使者從之入就庭中位賛者賛使者搢笏
取詔書執笏以詔書加於笏上史以案退使者稱有詔
賛者曰拜長官以下皆再拜使者宣詔書訖長官以下
皆再拜賛者引使者及長官各少前相向俛伏跪搢笏
使者以詔書授長官訖各執笏長官以詔書加於笏上
各俛伏興賛者曰再拜長官以下皆再拜賛者引使者
還次長官以下退
　
　
　
　
　
　
　
　
　
　
　
　
　政和五禮新儀卷二百八
欽定四庫全書
　政和五禮新儀卷二百九
　　凶禮
　　　問疾儀
　　　　皇帝遣使問諸王以下疾
　　　　皇帝遣使問帝姬以下疾
　　　　中宫遣使問諸王以下疾
　　　　中宫遣使問帝姬以下疾
　　　　東宫遣使問諸王以下疾
　　　　東宫遣使問帝姬以下疾
　　　皇帝遣使問諸王以下疾
前期有司於受問勞者之第大門外設使者位於受勞
問者之左使者至賛者引入次使者及受勞問者皆公
服賛者引使者立於門西東向引受勞問者立於門東
西向史二人以案奉詔書立於使者之南賛者曰拜受
勞問者再拜賛者引受勞問者入就望闕位立史捧詔
書案前行使者從之入就庭中位賛者賛使者搢笏取
詔書執笏加詔書於笏上史以案退使者稱有詔受勞
問者再拜使者宣詔書訖受勞問者又再拜賛者引使
者及受勞問者少前相向各俛伏跪搢笏使者以詔書
授受勞問者訖各執笏受勞問者加詔書於笏上各俛
伏興復位賛者曰拜受勞問者再拜賛者引使者歸次
受勞問者乃入若受勞問者疾未間不能親受則子弟
代受如儀
　　　皇帝遣使問帝姬以下疾
以内給事一人為使者前期有司於受勞問者之第大
門外設使者次又於寢庭望闕設受勞問者位使者位
於其前少北南向使者至内侍引入次使者服公服女
侍引受勞問者朝服出詣望闕位立内侍引使者出次
給使二人以案奉詔書前引使者從之入就庭中位内
侍賛使者搢笏取詔書執笏加詔書於笏上給使捧案
退使者稱有詔内侍曰拜受勞問者再拜宣訖又再拜
女侍進詣使者前受詔書退授受勞問者訖内侍曰拜
受勞問者再拜内使引使者歸次受勞問者乃入若受
勞問者疾未間不能親受則以女侍迎攝受詔書如上
儀以所受詔書詣寢閣授之
　　　中宫遣使問諸王以下疾
以内給事一人為使者前期有司於受勞問者之第大
門外設使者次又於庭中設受勞問位北向使者位南
向使者至賛者引入次使者及受勞問者皆公服賛者
引使者立於門東西向給使二人以案奉令書立於使
者之南賛者曰拜受勞問者再拜賛者引受勞問者入
就庭中位賛者賛使者搢笏取令書執笏加令書於笏
上給使捧案退使者稱有令受勞問者再拜讀訖又再
拜賛者引使者及受勞問者少前相向各俛伏跪搢笏
使者以令書授受勞問者訖各執笏受勞問者加令書
於笏上各俛伏興復位賛者曰拜受勞問者再拜賛者
引使者歸次受勞問者乃入若受勞問者疾未間不能
親受則以子弟代受如上儀
　　　中宫遣使問帝姬以下疾
以内給事一人為使者前期有司於受勞問者之第大
門外設使者次又於寢庭少北設使者位南向受勞問
者北向位使者至内侍引入次使者公服訖女侍引受
勞問者朝服出詣庭中位内侍引使者出次給使二人
以案奉令書前行使者從之至庭中位内侍賛使者搢
笏取令書執笏加令書於笏上給使以案退使者稱有
令書内侍曰拜受勞問者再拜讀訖又再拜女侍進詣
使者前授令書退授受勞問者内侍曰拜受勞問者再
拜内侍引使者歸次受勞問者乃入若受勞問者疾未
間不能親受則以女侍迎攝受令書如上儀以所受令
書詣寢閣授之
　　　東宫遣使問諸王以下疾
前期所司於受勞問者之第大門外設使者次又於庭
中設受勞問者位西向使者位東向使者至賛者引入
次使者及受勞問者皆公服賛者引使者立於門西東
向引受勞問者立於門東西向史二人以案奉令書立
於使者之南賛者曰拜受勞問者再拜賛者引受勞問
者入就庭中位立史奉令書案前行使者從之入就庭
中位賛者賛使者搢笏取令書執笏加令書於笏上使
史以案退使者稱有令賛者曰拜受勞問者再拜讀訖
受勞問者又再拜賛者引使者及受勞問者少前相向
各俛伏跪搢笏使者以令書授受勞問者訖各執笏受
勞問者加令書於笏上各俛伏興復位賛者曰拜受勞
問者再拜賛者引使者歸次受勞問者乃入若受勞問
者疾未間不能親受則子弟代如上儀
　　　東宫遣使問帝姬以下疾
以内給事一人為使者前期有司於受勞問者之第大
門外設使者次又於寢庭西階下設使者位東向受勞
問者位西向使者至内侍引入次使者公服訖女侍引
受勞問者朝服出詣庭中位立内侍引使者出次給使
二人以案奉令書前行使者從之至庭中位内侍賛者
使搢笏取令書執笏加令書於笏上給使以案退使者
稱有令内侍曰拜受勞問者再拜讀訖又再拜女侍進
詣使者前受令書退授受勞問者訖内侍曰拜受勞問
者再拜内侍引使者歸次受勞問者乃入若受勞問者
疾未間不能親受則以女侍迎攝受令書如上儀以所
受令書詣寢閣授之(其皇太子於諸王帝姬疾從家人/親属之禮遣近侍勞問則受勞問)
(者侍之亦從家人之禮不/行迎拜送與授受之儀)
　
　
　
　
　
　
　
　政和五禮新儀卷二百九
欽定四庫全書
　政和五禮新儀卷二百十
　　凶禮
　　　訃奏儀
　　　　皇帝為諸王以下䘮舉哀
　　　　皇帝為大遼國䘮舉哀
　　　　皇帝為蕃國䘮舉哀
　　　皇帝為諸王以下䘮舉哀
訃奏命太史擇日舉哀前一日尚舍奉御於後苑正北
偏西壬地設御幄南向周以簾帷其日皇帝常服乗輿
詣幄降輿侍衛警蹕如常儀皇帝至御幄南向坐簾降
俟時文武朔参官以上並赴崇政殿門外立班(以俟進/名奉慰)
至時皇帝釋常服服素服禮直官太常博士引鴻臚卿
當御幄簾前俛伏跪奏鴻臚卿臣某言請皇帝為某官
封某薨(若婦人稱某人某氏若/大臣稱某官封姓名)舉哀奏訖俛伏興又奏
請舉哀皇帝舉哭十五舉音又奏請可止皇帝哭止禮
直官太常博士鴻臚卿復位立並退文武百僚進名奉
慰訖皇帝釋素服服常服乗輿還内如常儀
　　　皇帝為大遼國䘮舉哀
訃奏命太史擇日舉哀前一日尚舍奉御於内東門貯
廊北設御幄周以簾帷其日皇帝常服乗輿詣幄降輿
侍衛警蹕如常儀皇帝至御幄南向坐簾降俟時文武
朔參官以上並赴西上閤門立班(以俟進/名奉慰)至時皇帝釋
常服服素服禮直官太常博士引鴻臚卿當御座前俛
伏跪奏鴻臚卿臣某言請皇帝為北朝北主凶訃至舉
哀奏訖俛伏興又奏請舉哀皇帝舉哭五舉音(向其國/而哭之)
又奏請可止皇帝哭止禮直官太常博士鴻臚卿復位
西向立文武百僚進名奉慰訖皇帝釋素服服常服乗
輿還内如常儀
　　　皇帝為蕃國䘮舉哀
訃奏命太史擇日舉哀前一日尚舍奉御於内東門貯
廊北設御幄周以簾帷其日皇帝常服乗輿詣幄降輿
侍衛警蹕如常儀皇帝至御幄南向坐簾降俟時文武
朔參官以上並赴西上閣門立班(以俟進/名奉慰)至時皇帝釋
常服服素服禮直官太常博士引鴻臚卿當御座前俛
伏跪奏鴻臚卿臣某言請皇帝為某國主姓名薨舉哀
奏訖俛伏興又奏請皇帝舉哭五舉音(向其國/而哭之)又奏請
可止皇帝哭止禮直官太常博士鴻臚卿復位西靣立
並退文武百僚進名奉慰訖皇帝釋素服服常服乗輿
還内如常儀
　
　
　
　
　
　
　
　政和五禮新儀卷二百十
欽定四庫全書
　政和五禮新儀卷二百十一
　　凶禮
　　　臨奠吊䘮儀
　　　　皇帝臨奠諸王以下䘮
　　　　皇帝遣使吊諸王以下䘮
　　　　皇帝遣使奠諸王以下䘮
　　　㑹䘮儀
　　　　皇帝遣百僚㑹䘮
　　　皇帝臨奠諸王以下䘮
訃奏命太史擇日臨奠前一日尚舍奉御於受奠者之
第大㕔中間設御幄周以簾帷有司於大門之外設從
駕臣僚次其日質明皇帝常服出東内門文武從駕臣
僚及侍衛應奉人起居如常儀尚輦奉御奉輦稍前典
御進輦皇帝乗輦以出侍衛警蹕如常儀(不由宣德門/餘皆臨時取)
(㫖/)將至主人服縗免絰去杖哭出於門外立班(如未成/服則着)
(㡌收髪皂/衫紫㡌帶)望見乗輿止哭迎駕起居(本家人各/從其後)舍人賛
拜主人以下皆再拜訖退(俟宣/乃入)從駕臣僚至門外退就
次皇帝至御幄降輦歩至靈座前(婦人縗服起居/於堂西階下)三上
香三奠酒訖退歸幄南向坐宣主人入立於階下北面
宣問賜賻贈訖(無男子者遣内侍宣/問本家婦人之長者)舍人賛拜主人皆
再拜訖退出門外立班拜送奉御奉輦稍前典御進輦
皇帝乗輦還内如常儀(有陳乞者皆即/時附表以聞)
　　　皇帝遣使弔諸王以下䘮
前期所司於受弔者之第大門外設使者次使者至賛
者引入次内外縗服賛者引受弔者以下降立哭於東
階下婦人立哭於殯所使者常服出次於門外西向立
史二人以案奉詔書立於使者之側賛者引受弔者免
絰去杖出門止哭迎使者大門外見訖先入庭下望闕
立史二人捧詔書案前行者賛引使者從入内外止哭
使者詣庭下少北向立史以案進使者搢笏詔書加於
笏上史以案退使者少進於受弔者前稱有詔弔受弔
者舉哭再拜稽顙内外皆哭賛者引受弔者進詣使者
前跪受詔書興復位賛者引使者歸次受弔者以詔書
授執事者舉哭拜送使者於大門外使者還賛者引受
弔者杖哭而入升堂取詔書奠於柩前若致􁎚或賵如
受弔書之儀
　　　皇帝遣使奠諸王以下䘮
前期所司於受奠者之第大門外設使者次使者至賛
者引入次内外縗服賛者引主人以下降立哭於東階
下婦人升立哭於柩之右使者常服出次立於大門外
有司陳饌於柩前賛者引主人去杖出中門止哭於大
門外迎見使者訖先入立於門右賛者引使者入内外
止哭使者升自東階立柩前之右賛者引主人升自西
階立當使者前使者以餞奠酒訖曰某官封謚将歸幽
宅詔使某奠(有祭文則/賛者宣讀)主人降階間北靣舉哭再拜稽
顙内外俱哭主人退哭於東階下賛者引使者出從者
從出主人止哭拜送使者於大門外使者還主人杖哭
而入
　　㑹䘮儀
　　　皇帝遣百僚㑹䘮
前期一日所司於主人第大門右量地之宜設百官(朔/参)
(官以/上)㑹弔者次其日先於主人寢庭設百官位重行應
㑹吊者集於門外次各常服賛者以次引入就位立定
賛者曰可哭百官在位者皆哭十五舉音賛者曰可止
百官在位皆止哭賛者引為首一員升詣主人前展慰
訖賛者引降出諸在位者以次而出(應致恭者皆/再拜而出)㑹葬
如㑹䘮之儀
　
　
　
　
　
　政和五禮新儀卷二百十一
欽定四庫全書
　政和五禮新儀卷二百十二
　　凶禮
　　　中宫為諸王以下䘮舉哀儀
　　　中宫為祖父母成服儀
　　　中宫遣使弔諸王以下䘮儀
　　　中宫為諸王以下䘮舉哀儀
訃奏至命太史擇日舉哀前一日有司於舉哀所設次
周以簾帷又設内外命婦次隨地之宜其日皇后常服
乗肩輿(肩輿諸擔/子下准此)詣次侍衛如常儀至次降輿尚儀引
皇后入次南向坐俟時至釋常服服素服尚儀(以内臣/挕下同)
詣次前俛伏跪奏具官臣姓名言請皇后為某官封某
薨舉哀(若婦人曰某人/某氏餘依所稱)奏訖俛伏興又躬奏請舉哭十
五舉音又躬奏請可止皇后哭止尚儀退賛者(以内臣/挕下成)
(服/同)引内命婦奉慰次引外命婦奉牋慰訖皇后釋素服
服常服乗肩輿還如常儀
　　　中宫為祖父母成服儀
訃至命太史擇日成服前一日有司於主人第正寢東
設皇后次周以簾帷又設内外命婦次於中門内外隨
地之宜其日皇后服常服乗肩輿侍衛如常儀至主人
第次前降輿尚儀前引詣坐俟時至皇后釋常服服素
服訖尚儀詣次前俛伏跪奏具官臣某姓名言請皇后
為祖父某官封薨成服(祖母曰祖妣某夫人/某氏餘䘮各隨所稱)奏訖俛伏
興又躬奏請舉哭十五舉音又躬奏請可止皇后哭止
賛者引内命婦詣次前奉慰次引外命婦牋慰訖皇后
釋素服服常服乗肩輿還内如常儀
　　　中宫遣使弔諸王以下䘮儀
以内給事一人為使者前期所司於主人第大門外設
次使者至賛者引之次内外縗服賛者引主人以下降
立哭於東階下婦人升立哭於殯所使者常服出次立
於門外之西東向史二人以案奉令書立於其右賛者
引主人去杖免絰出中門止哭於大門外迎見使者訖
先入立於庭下北面史捧令書案前行賛者引使者從
入内外止哭使者入門左立於階間南面史以案進賛
者賛使者搢笏取令書執笏加令書於案上史以案退
使者少進於主人前稱有令弔賛者曰拜主人舉哭再
拜稽顙内外皆哭賛者引主人進詣使者前跪受令書
興復位賛者引使者歸次主人以令書授左右舉哭再
拜送使者於大門外使者還賛者引主人杖哭而入升
堂取令書奠於柩前
　
　
　
　
　
　
　
　政和五禮新儀卷二百十二
欽定四庫全書
　政和五禮新儀卷二百十三
　　凶禮
　　　東宫為諸王以下喪舉哀儀
　　　東宫臨奠諸王以下喪儀
　　　東宫遣使弔諸王以下喪儀
　　　東宫遣使奠諸王以下喪儀
　　　東宫為諸王以下䘮舉哀儀
訃至命太史擇日舉哀前一日所司於舉哀所設次周
以簾帷其日皇太子常服就次侍衛如常至次南向坐
俟時至釋常服服素服禮直官引左庻子當次俛伏跪
曰某官姓名言請皇太子為某官封某薨舉哀(婦人稱/某人某)
(氏各隨/所稱)言訖俛伏興又躬曰請皇太子舉哀十五舉音
又躬請可止皇太子哭止禮直官引左庻子退西向立
宫官以下奉慰訖皇太子釋素服服常服還如儀
　　　東宫臨奠諸王以下䘮儀
訃至命太史擇日臨奠前一日有司於主人之第廳西
設皇太子次其日質明皇太子服常服以出侍衛如常
将至主人以下縗服去絰杖出中門止哭迎於大門再
拜退先入立於門右皇太子至㕔前就次主人升立哭
於柩東婦人立哭於柩西(婦人隔/以行帷)賛者(以内/侍挕)引皇太子
出次步至靈座前三上香三奠酒主人進詣皇太子前
跪哭皇太子撫慰訖主人以下皆再拜退皇太子出就
次還宫如儀
　　　東宫遣使弔諸王以下䘮
前期所司於主人第大門外設使者次使者至賛者引
之次内外縗服賛者引主人以下降立哭於東階下婦
人升立哭於柩所使者常服出次於門外西向史二人
以案奉令書位於其左賛者引主人去杖出中門止哭
於大門外迎見使者先入立於庭下北向史以令書案
前行賛者引使者從入内外哭止使者入門詣庭下相
向立史以案進賛者賛使者搢笏取令書執笏加令書
於笏上史以案退使者少進於受弔者前稱有令訖主
人舉哭再拜稽顙内外皆哭賛者引主人進詣使者前
跪受令書興復位賛者引使者歸次主人以令書授左
右舉哭出中門哭止拜送使者於大門外使者還賛者
引主人杖哭而入升堂取令書奠於柩前
　　　東宫遣使奠諸王以下䘮
前期所司於主人之第大門外設使者次使者至賛者
引之次内外縗服賛者引主人以下降立哭於東階下
婦人升立哭於堂上柩之右使者常服立於大門外從
者陳饌於柩前賛者引主人去杖出中門止哭於大門
外迎見使者訖先入立於門右賛者引使者入内外止
哭使者升自東階立於柩前之右賛者引主人升自西
階立當使者前使者以琖奠酒訖曰某官封謚将歸幽
宅令使某奠(有祭文則/賛者宣讀)主人降詣階間舉哭再拜稽顙
内外俱哭主人退哭於東階下賛者引使者出從者從
出主人止哭拜送使者於大門外使者還主人杖哭而
入
　
　
　
　
　
　
　
　
　
　
　
　
　
　
　政和五禮新儀卷二百十三
欽定四庫全書
　政和五禮新儀卷二百十四
　　凶禮
　　　東宫妃為祖父母以下䘮舉哀儀
　　　東宫妃為祖父母䘮成服儀
　　　東宫妃為祖父母以下䘮舉哀儀
訃至擇日舉哀前一日所司於舉哀所設次周以簾帷
其日皇太子妃服常服就次侍衛如常至次南向坐俟
時至釋常服服素服尚儀(以内臣/揖不同)詣次前跪曰請皇太
子妃為外祖父某官封薨舉哀(或稱卒外祖母曰外祖/妣某人某氏餘皆依所)
(稱/)言訖俛伏興又躬曰請舉哭皇太子妃舉哭十五音
又躬曰可止皇太子妃哭止尚儀退西向立賛者(以内/臣揖)
(下/同)引東宫命婦詣次前奉慰訖皇太子妃釋素服服常
服還東宫如儀
　　　東宫妃為祖父母䘮成服儀
訃至擇日成服前一日所司於主人正寢東階下設皇
太子妃次周以簾帷所司設東宫内命婦次其日皇
太子妃服常服侍衛如常至主人第廳前降車賛者前
引詣次西向坐俟時至皇太子妃釋常服服素服尚儀
詣次前跪曰請皇太子妃為祖父某官封薨成服(或稱/卒祖)
(母曰祖妣某官某/氏父母隨所稱)言訖俛伏興又躬曰請舉哭皇太子
妃舉哭十五舉音又躬曰可止皇太子妃止哭尚儀退
西向立賛者引東宫内命婦奉慰訖皇太子妃釋素服
服常服還東宫如儀
　
　
　
　
　
　
　
　政和五禮新儀卷二百十四
欽定四庫全書
　政和五禮新儀卷二百十五
　　凶禮
　　　品官䘮儀上
　　　　初終
　　　　小歛
　　　　大歛
　　　　成服
　　　　弔􁎚
　　　　啟殯
　　　　葬
　　　　祭后土
　　　　虞
　　　　小祥
　　　　大祥
　　　　禫
　　　　祔
　　　　聞䘮
　　　　奔䘮
　　　　三殤
　　　　改葬
　　　初終(自有疾/至襲)
有疾者齋於正寢東首北墉下養者皆公服齋後樂藥
先嘗之疾困去故衣加新衣清掃内外分禱所祝侍者
四人坐持手足(内䘮以/婦人充)遺言則書之屬纊以候氣氣絶
廢牀寢於地主人啼餘皆哭男子以白布衣披髪徒跣
婦人青縑衣披髪不徒跣女子亦然(父為長子為人後/者為某本生父母)
(皆素冠不徒跣/女子嫁者髽)齊衰期以下丈夫素布巾婦人去首餙
主人坐於床東餘在其後啼踊無算兄弟之子以下又
在其後俱西面南上妻坐於床西妾及女子在其後哭
踊無算兄弟之女以下又在其後俱東面南上藉藁坐
哭内外之際隔以行帷祖父以下於帷東北壁下南面
西上祖母以下於帷西北壁下南面東上外姻丈夫於
户外之東北面西上婦人於主婦西南北面東上皆舒
席坐哭(若舍窄則宗親丈夫在户外之東北面西上外/姻丈夫在户外之西北面東上若内䘮則尊行)
(丈夫外親丈夫席位於前堂若户外之左/右俱南面宗親户東西上外親户西東上)凡䘮位皆以
服精粗為序復於正寢復者三人(六品以下二人/婦人視其夫)皆常
服以死者之上服左荷之升自前東榮當屋履危(危屋/棟也)
北面西上左執領右執腰招以左每招曰臯某復三呼
而止(丈夫稱字或伯/仲婦人皆稱姓)投衣於前受以箱升自東階入以
覆尸復者降自後西榮復衣不以襲殮(浴則/去之)設床第於
室户内之西去脚舒簟設枕施幄去裙遷尸於床南首
覆用夷衾(大殮時所用之衾/也黄衣素裹下同)去死衣(疾困所/加新衣)即床而奠
賛者以脯醢酒用吉器升自東階設於尸東當腢(内䘮/皆内)
(賛者行事受於/户外入而設之)既奠賛者降出帷堂掌事者掘坎於階
門少西(廣尺深三/尺長二尺)為塊竈於西墻下東向以俟煮沐(塊/䆴)
(掘土/為之)新盆盤瓶鬲皆濯之陳於西階下(盆以盛水盤以/盛濡濯瓶以汲)
(水鬲瓦甖一品以下六四/品以下四六品以下二)沐巾一浴巾二用絺若綌櫛
及浴衣各寔於篋(六品以下/無篋以箱)皆具於西序下南上陳襲
事於房中襲衣三稱西領南上(公服一稱裳服之稱皆/受以箱承以席几陳衣)
(如之六品/以下一稱)明衣裳履襪具掩練帛一方尺八寸(掩褁/首也)充
耳用白纊幎目用緇䞓裏方尺二寸組繋(幎目靣衣也/組繋可結下)
(同/)握手用緇纁裏長尺二寸廣五寸著組繋将沐掌事
者淅稷米(六品以下/用梁朱)取潘煮之又汲為湯以俟浴以盆
承潘及沐盤升自西階以授沐者(以侍者四人爲之/六品以下三人)沐
者執潘及盤入主人以下皆出户外北面西上俱立哭
(丈夫在東婦人在西/媍人權障以帷下同)乃沐櫛束髪用組浴則四人抗衾
二人浴拭用巾挋用浴衣濡濯棄於坎設床於尸東袵
下莞上簟浴者舉尸易床設枕剪鬂斷爪盛以小囊大
殮内於棺著明衣裳以方巾覆面仍以大殮之衾覆之
主人以下入就位哭乃唅賛者奉盤水及筓(筓竹/器也)飯用
稷唅用璧升堂(六品以下/用梁與貝)唅者(六品以下主/人自為之)盥手於户
外賛者沃盥唅者洗稷璧(梁貝/同)實以筓執以入賛者從
入北面徹枕奠筓於尸東唅者坐於床東西面發巾實
飯唅於尸口訖主人復位(位在/尸東)襲者以床升入設於尸
東布枕席如初執服者陳襲衣於席遷尸於席上而衣
之(凡衣死者/左袵不紐)祝去巾加靣衣設充耳著握手納履若舄
覆以夷衾内外皆就位哭如初(諸尊者於卑㓜之䘮及/嫂叔兄弟好姪媍哭朝)
(脯之間非有事/則休於别室)設銘以絳廣充幅(四品以下/廣絳幅)韜杠(杠銘/竿也)
(其長視絳四品以上長九尺六品/以上長八尺九品以上長七尺)書曰某官封之柩(婦/人)
(視其夫有官封則曰某官封某人姓氏/之柩未有封曰某妣或妻某氏之柩)為重(以木刋鑿/之為懸北)
長八尺横者半之(五品以下七尺/七品以下六尺)置於中度參分庭一
在南掌事者以沐之米為粥寔於二鬲(鬲各視/其数)冪用䟽
布繋以竹䈼垂於重覆用􁉟席北向屈兩端交於後兩
端在上綴以竹䈼祝取銘置於重又於殯堂前楹下夾
以􁉟席簾門以布又設葦障於庭厥明乃殮(几言賛者/祝掌事者)
(皆以常使者臨時為之東西之/序臨時隨所居之向背設之)
　　　小殮
小殮之禮以䘮之明日夙興陳殮衣九稱(謂朝服公服/各一稱餘皆)
(常服不足各/隨所辦下同)於東房西領南上非正色不入絺綌不入
饌於東堂階下(隨宜設禮饌器/皆以素下依此)具床席於堂西歛者盥
訖執服者以殮衣入主人以下少退西南主婦以下少
退東南内外俱哭歛者歛訖覆以夷衾設床於兩楹間
袵(袵寢卧/之席也)下筦上簟設枕卒殮開帷(帷裳堂之帷/事畢則下之)主人
以下西面凴哭踊無算主婦以下東面凴亦如之男子
括髪衰巾帕頭(六品以/下布束)婦人括髪而髽殮者舉尸男女
從奉之遷於堂覆以夷衾哭位如室中踊無算賛者盥
手奉饌至階升奠於尸東徹襲奠自西階降出下帷内
外俱坐以親踈為之代哭宵為燎於庭厥明滅燎乃大
歛
　　　大歛
大殮之禮以小殮之明日夙興陳衣於東序十稱(期服/公服)
(各一稱餘皆常服/不足省隨所有)西領南上内䘮則具花釵饌於堂東
階下如初掘殯坎於西階之上棺入内外哭止升棺於
殯所(灰炭枕席之属/皆預設於棺内)升訖内外皆哭熬黍稷六箱皆如
魚腊燭俟於饌東賛者徹小殮之饌降出乃適新饌所
殮者盥訖與執服者以殮衣入内外皆少退立哭殮者
歛訖覆以夷衾卒殮開帷主人以下凴哭如初退復位
諸親以次凴哭殮者四人舉床男女從奉尸殮於棺乃
加蓋覆以夷衾内外皆復位如初設熬榖首足各一箱傍
各二箱以木覆棺上乃塗卒塗乃設帟於殯上祝取銘
置於殯賛者盥手以饌升入室西面設於殯前降出下
帷内外皆就位哭如初既殯設靈座於下室西間東向
(下室謂燕寢在下室者設靈座/於殯東六品以下止設於殯東)施床案屏障服餙以時
上飲膳及湯沐如平生大功以下異門者各歸其家
　　　成服(三日成服除死/之日為三日)
前一日掌事者先為廬次於殯堂東廊下近南北向户
設苫凷於内(諸子各一廬五品/以上廬皆營之)期親以廬南累壁為堊
室俱北户剪蒲為席不縁大功於堊室之南張帷席以
蒲婦人次於西房若殯堂無房者次於後或别室其日
夙興内外皆哭盡哀各就次服縗服無服者素服賛者
引主人以下俱杖(童子婦人不杖不居廬不著屝履若/嫡子雖童亦杖不能自杖人執之)
升立哭於殯東西面南上婦人升詣殯西東面南上期
親以下各就位(若殯近西壁婦人皆位於/殯北南面東上尊行者坐)内外皆哭盡
哀諸子孫就祖父及諸父跪哭皆撫哭盡哀就祖母及
諸母前哭亦如之女子就祖母及諸母前哭與就祖父
諸父前哭如男子之儀惟不撫主婦以下就伯叔母哭
亦如之訖乃復位諸尊者降出還次主人以下降立於
東階下外姻在南俱西面北上哭盡哀各還次闔户既
成服大功以下異門者各歸其家主人及諸子妻妾女
子之哭於其次晝夜無時(父母之䘮居倚廬寢苫枕凷/寢不脱絰帶頭有瘡則沐身)
(有痬則浴有疾則飲酒食肉疾止復初升降/不由東階出入不當門隧不避涕泣而見人)諸尊及婦
人諸親男女之䘮有事則哭於殯所若無事有時須哭
者或在正寢則於北壁下舒席南面坐哭親故弔贈如
别儀毎日先具朝服奠於東階下(隨宜設/酒饌)内外夙興各
縗服(應杖者皆/杖下准此)男子升詣殯東婦人升於殯西内外皆
就位哭(几朝夕/哭帷)質明掌事者升自東階徹宿奠降出乃
以朝奠入升自東階設於殯前如初乃出日出少頃内
外俱止哭還次至夕内外俱就位哭徹朝奠進夕奠如
初日入後少頃止哭還次哭者闔户主人以下哭於
次如初自是至啟殯朝夕如之五品以下若遇朔望
則具盛奠(比朝夕奠/物品卷衆)如朝奠之儀不饋於下室至夕則
徹之莫如常禮六品以下則百日乃卒哭其日夙興掌
事具奠於堂東内外夙興各縗服賛者引主人以下俱
杖升立哭於靈座東西面南上婦人升詣靈座西東面
南上内外俱就位哭賛者升自東階入徹夕奠出如初
掌饌者以饌升於靈座前如初賛者引主人降自西階
初献盥手訖(主人以下長為初献次為亞終献則以/親賔代獻自後虞祭小祥禫祭皆如之)進
詣靈座前以醆跪奠酒俛伏興少退西向立祝入立於
靈座南北面内外哭止祝跪讀祝文曰維某年某月某
朔日辰孤子某(母䘮曰/哀子)敢昭告於考某官封(妣云妣某/人某氏未)
(有封云妣/某氏下同)日月不居奄及卒哭叩地號天五情糜潰謹
以清酌庻羞之儀薦成事於考某官封尚饗祝興主人
哭再拜退復位次引亞献盥手奠酒如初(不讀/祝文)次引終
献亦如之内外皆再拜哭盡哀各還次闔户自卒哭之
後朝一哭夕一哭乃諱名
　
　
　
　
　
　
　
　
　
　
　
　
　
　政和五禮新儀卷二百十五
欽定四庫全書
　政和五禮新儀卷二百十六
　　凶禮
　　　品官䘮儀中
　　　弔賻
弔者至掌事者引之次素服(若主人未成服/弔者不變服)賛者入告
内外縗服賛者引主人以下立哭於東階下婦人升哭
於殯西弔者入立於庭北面西上為首者進當主人前
云如何不淑主人哭再拜稽顙為首者復位弔者俱哭
十餘聲乃出少頃主人以下各還次若哭殯内外俱升
就殯堂尊者坐(若賔敵體賔初入則起/賔坐亦坐賔起亦起)内外俱哭賛者引
弔者入升堂立於殯東西向南上尊者坐哭盡哀乃出
卑者再拜訖乃就主人前慰訖賛者引以次出(恩深者/賔拜訖)
(入哭/盡哀)少頃還次如初(賔客以弔而重來者主人哭而見/其去也哭送之未塟必偹縗絰而)
(後/見)若遣使致賻使者至立於大門外之西東面從者以
箱奉元纁束帛立於使者之側(凡贈通以貨財不/限以元縑束帛)賛者
入告主人立哭賛者引使者入立於門内之西東面從
者以箱授使者主人哭止使者奉箱少進東面曰某封
某官使某賻主人哭再拜使者又少進坐委之興復位
掌事者進坐舉之興以東使者出主人拜送(若使者致/物不以器)
(掌事者迓受之不委於地餘賻物則從者執/之立於使者之側掌事者受之以束藏之)
　　　啟殯
墓兆塟日皆前期擇之塟有期前一日之夕掌事者除
葦障偹饌於東階下(如大殮/之奠)設賔次於大門外之右南
向夕哭内外如常儀啟之日夙興内外縗服主人及諸
子去冠絰以衰巾帕頭皆升就位哭(尊行/者坐)祝縗服執功
布(長五/尺)升自西階詣殯南北向止哭祝三聲噫嘻乃曰
謹以吉辰啟殯既告内外皆哭盡哀各還次祝與執饌
者升徹宿奠如常祝取銘旌置重北建之掌事者升徹
殯塗訖設席於柩東升柩於席上祝以功布拂柩覆用
夷衾降出設帷東面開輦者引主人以下升哭於帷
東西面妻妾女子子已下哭於帷西東面俱南上祖父
以下帷東北壁下南面西上祖母以下帷西北壁下南
面東上外姻丈夫帷東北面西上婦人帷西北面東上
(尊者/坐)掌饌者以饌升設於柩前降出祝以酒奠之主人
以下哭踊無算内外俱哭於位(如未成服之禮以親/疏代哭晝夜不絶聲)若
親賔致奠於主人啟奠之後諸奠者以次立於寢門之
外東向(謂卑㓜者有/故則遣使)祭饌陳於前賛者入告内外卑者
皆興立哭於位執饌者以饌升設訖降出賛者引奠者
以次入詣柩前西面南上為首者進以醆跪奠酒俛伏
興少退内外哭止奠者曰某位伯叔(各從官/爵稱之)将歸幽宅
謹奉奠(若異姓者從其稱若遣使者云某封若某/姓各聞某封若某官將歸幽宅使某奉辭)奠畢
應拜者皆再拜内外皆哭主人拜稽顙奠者哭盡哀乃
出掌事者以次徹饌而退既奠乃告贈亦於柩(或贈或/謚皆告)
(無則/不告)主人升立於饌東西面祝持贈文升自東階進立
於柩東南北面内外哭止祝少進跪讀文訖興主人哭
拜稽顙祝進跪奠之於柩東興降出内外哭盡哀復位
哭如初
　　　葬
啟之日掌事者納輀車於大門内當門南向設靈車於
右内外所乗之車陳於大門外(丈夫之車門/西媍人於東)先於宿所
張吉凶帷凶帷西吉帷東俱南向設靈座於吉帷下如
常儀啟之夕未發前五刻撃鼓為節陳布吉凶儀仗方
相(四品以上為方相黄金四目八品以上為魌/頭兩目九品無皆深青衣朱裳執戈揚盾)誌一(九/品)
(以下/無)大棺車及明器以下陳於柩車前紼披鐸翣挽歌
者皆具(紼引輛車索也披者繋於輀車四周在傍執之/以偹傾蔑諸将紼披翣者皆布幘布深衣挽歌)
(者白練幘/白練構衣)二刻再擊鼔為節掌饌者徹啟奠以出内外
俱興立哭於位執紼者皆入掌事者徹帷持翣者俱升
以翣障柩執紼乃升執鐸者入當西階立執纛者入當
西階南北面立(七品以下/無纛下同)掌事者取重出待於門外之
東執旌者立於執纛者南北向(諸執旌纛者皆布深衣/介幘若無纛執旌者立)
(於西階/南北面)陳布訖三撃鼓為節乃引靈車於内門外南向
祝詣靈座前西向跪昭告曰孤子某(母曰/哀子)謹用吉辰奉
歸先兆(若新卜宅云/奉歸幽宅)靈車就引神道紆廻惟以荒蓼無
任梗絶興立少頃執鐸者俱振鐸引柩降階間南向(加/披)
(紼於/上)持翣者常以翣障柩柩降階執纛者却行而引止
則廻北向立執旌者繼纛而行止則北向立(無纛者則/執旌者引)
主人以下以次從柩哭而降主婦以下又次之柩至庭
主人及諸子以下於柩東西面南上祖父以下於東北
南面西上異姓丈夫於主人東南西面北上妻妾女子
子以下於柩西東面南上祖母以下於西北南面東上
異姓媍人於主媍西南東面北上皆立哭内外之際障
以行帷庭位既定祝帥執饌者設祖奠於柩東(如盛奠/之饌)
祝以酒奠訖詣饌南北面跪曰永遷之禮靈神不留謹
奉旋車式遵祖道尚饗興少頃徹之若致賵賔立於大
門外西從者以箱奉元纁束帛立於賔側賛者入告乃
引賔入當柩車東南北面從者以箱授賔退内外哭止
賔曰某謚封君某將歸幽宅敢致賵辭畢乃哭内外
皆哭主人拜稽顙賔止哭進奠幣於柩前詣西面出主
人拜稽顙送之(初賔出掌事者於柩/前取幣以束藏之)柩動旌先纛次之
主人以下從哭於柩後婦人次之柩至輀車(輀車載柩/之車也)
執紼者解紼属於輀車設帷障於柩後執紼披者如常
設靈車送升柩於輀車上内外哭位如初在庭之儀乃
設遣奠於柩車前如祖奠之儀祝奠酒訖少頃徹饌靈
車動從者如常若二品以上設鹵簿鼓吹儀仗於靈車
之前三品以上陳鹵簿無鼔吹靈車後方相車(無方相/設魌頭)
(車/)次誌石車(九品/無)次大棺車(誌石與大棺者先/設於墓不在陳設)次明器
輿次下帳輿吹米輿次酒脯醢輿次食輿(食器其從人/皆布幘深衣)
次銘旌次纛次鐸(分左/右)次挽歌次輀車主人及諸子俱
絰杖縗服(先者袤/巾加絰)徒跣哭從餘各依服精粗為序從哭
出門内外尊行者皆乗車馬哭不絶聲出郭門若親賔
還者權停柩車乗者皆下立哭賛者引親賔以次俱向
柩立哭盡哀卑者再拜而退婦人亦如之親賔既還乗
車馬如初(若墓逺及病不堪歩者出郭主人/及諸子亦乗去塋三百步乃下)靈車至帷
門外(謂吉/帷)廻南向遂薦常食於靈座前若食頃徹之(毎/于)
(停宿之所設/靈座薦食)柩車至入凶帷停於西廂南向祝設几席
於柩車之東初至宿次内外皆就柩車所分東西如常
立哭凡停宿薦酒脯之奠於柩東如朝夕之儀既設奠
内外各就位迭哭不絶聲将至乗車者卑行見墳而下
尊行及塋而下以序哭靈車至帷門外(掌事者先於墓/門内道西張帷)
(墓設靈/座如初)廻車南向遂設酒脯之奠柩車至壙前廻南向
哭位如在庭之儀掌事者陳明器於壙東南西面北上
設靈車於柩車之後張帷下柩於靈車(廻靈車者/止用席)丈夫
柩東婦人柩西以次憑哭盡哀各退復位内外卑者哭
再拜辭訣賛者引主人以下哭於羡道東西面北上妻
及女子子以下哭於羡道西東面北上踊無算婦人皆
障以行帷掌事者施席于壙内遂下柩於壙内席上北
首覆以夷衾持翣者入倚翣於壙内兩廂遂以下帷張
於柩東南向米酒脯陳子帳東北食器設於帳前酼醢
設於食器南藉以􁎁明器設於壙内左右掌事者以元纁
束帛授主人主人授祝祝奉以入奠於靈座主人拜稽
顙施銘旌誌石於壙内置訖於户設闗籥遂復土三主
人以下稽顙哭盡哀内外俱就靈所哭乃祭后土具别
儀饌者徹酒脯之奠設靈於帷車外陳布如來儀少頃
靈車發行内外從哭如初出墓門尊行者乗車馬去墓
百步許卑者廼乗靈車至宅内外乗者皆下靈車入至
西階廻南向少頃靈車退主人以下升立哭於庭座東
西面南上内外皆升祖父以下哭於帷東南面西上妻
及女子子以下哭於靈座西東面南上祖母以下哭於
帷西南面東上外姻丈夫帷東北面西上婦人帷西北
面東上親賔弔如初弔於庭者稱痛當奈何哭盡哀主
人以下各還次沐浴俟虞
　　　祭后土
掌事者先於墓左除地為祭所柩車至祝吉服鋪后土
神席於北方南向饌者偹饌於其側既復土告者吉服
(親賔為/告者)賛者引告者及祝俱立於神位東南立定俱再
拜賛者曰告者請行事掌饌者以饌入設於席位乃出
賛者引告者盥手詣神席前以醆跪奠酒俛伏興少退
北向立祝於神席右西向跪讀祝文曰維某年某月某
朔日某官某姓名敢昭告於后土之神某官封謚窆兹
幽宅神其保佑俾無後艱謹以清酌庻羞明薦於后土
之神尚饗祝興告者再拜賛者引告者退復位俱再拜
以次出乃徹饌席
　
　
　
　
　
　
　
　
　
　
　政和五禮新儀卷二百十六
欽定四庫全書
　政和五禮新儀卷二百十七
　　凶禮
　　　品官䘮儀下
　　　虞
柩既入壙掌事者先歸修虞事具饌於堂東靈車将至
掌事者先施靈座於寢堂室内户西東向於靈座東南
北設帷東出户(若室窄則設/靈座於堂)既沐浴主人以下内外升
詣靈所主人及諸子倚杖於堂内外户外皆哭掌饌者
以饌入陳於靈座前降出賛者請主人止哭盥手進詣
靈座前以盞跪奠酒俛伏興少退西向立内外哭止祝
進於靈座之右跪讀祝文曰維某年某月某朔日辰孤
子(母稱/哀子)某敢昭告於考某官封謚日月遄速奄及反虞
叩地號天五情糜潰謹以清酌庻羞哀薦祫事於考某
官封謚尚享祝興主人哭再拜主人退復位次引亞献
終献皆如之(不讀/祝文)内外哭盡哀主人以下出杖降自西
階就次妻妾女子子各還别室少頃徹饌闔户降出乃
埋重於門外道左(三品以上七虞五品以下五虞九品/以上三虞如初虞之禮皆以日祝辭)
(中虞曰哀薦成事/餘皆曰哀薦虞事)卒哭掌事者改廬前屏柱楣塗廬不
塗見面(裏則塗/外不塗)
　　　小祥
前一日之夕毁廬為堊室設蒲席周䘮堊室者除之設
地席陳練冠於次主人及諸子俱浴櫛爪剪具饌如盛
奠其日夙興祝先入室登拂几筵以出外縗服主人倚
杖於階東俱升就位(應拜者/在杖位)哭盡哀賛者引主人
杖就次主婦以下各就次主人及諸子降首絰著練
冠妻妾女子子除腰絰周服者除之丈夫素服吉冠履
婦人素服吉冠履賛者引主人及諸子倚杖如初内外
俱升就位哭掌饌者以饌入升自東階設如初賛者引
主人盥手及奠酒如初祝進位於靈左右北面内外皆
止哭柷跪讀祝文曰維某年某月某朔日辰孤子某(母/曰)
(哀/子)敢昭告於考某官封謚歲月驚廹奄及小祥攀慕永
逺重増屠裂謹以清酌庻羞祗薦祥事於考某官封謚
尚享祝興主人拜退伏位次引亞献終献如虞祭之儀
内外再拜哭盡哀賛者引主人杖降自西階就次内外
皆出少頃徹饌闔户降出自小祥之後止朝夕之哭哭
無時(哀至/則哭)始食菜菓飰食素
　　　大祥
前一日之夕除堊室張帷偹内外大祥之服于次主人
及諸子沐浴具饌如初其日夙興祝先入拂几筵降出
内外素服主人以下升哭盡哀哭止掌事者設饌如初内
外俱就位哭賛者引主人盥手奠酒如初祝於靈座右
跪讀祝文曰維年月朔日辰孤子某(母曰/哀子)敢昭告於考
某官封謚日月逾邁奄及大祥攀慕永逺無任荒踣謹
以清酌庻羞祗薦祥事于考某官封謚尚享餘皆如小
祥之儀主人以下還外寢妻妾女子以下還於寢掌事
者除靈座自大祥之後外無哭者間月而禫
　　　禫
祭前一日之夕掌事者先偹内外禫服各陳於别所主
人及諸子俱沐浴具饌如初其日夙興祝入設几筵於
奠所主人及諸子妻妾女子子仍祥服内外俱升就位
哭盡哀降釋祥服服禫服復升就位哭設饌如初賛者
引主人盥手奠酒如初祝進立於靈座右止哭祝跪讀
祝文曰維年月朔日辰孤子某(母曰/哀子)敢昭告於考某官
封謚禫制有期追逺無及謹以清酌庻羞祗薦禫事於
考某官封謚尚享餘如故大祥之儀賛者引主人以下
出降自東階還寢祝收几筵以出自禫之後内無哭者
擇日乃祔如别儀(凡父母之䘮周而葬者則以葬之後/月小祥大祥取再周之禮禫亦如之)
(若再周而後葬者則以葬之後月練又後月為大祥祥/而祥即吉無復禫矣其未再周葬則以二十五月練二)
(十六月祥二十七月禫若再周/而未葬則俟已葬而後除服)
　　　祔
将祔乃擇日(以柔/日)前期三日主人及亞献終献諸執事
(謂祝及賛/者之類)俱散齋二日致齋一日前一日之夕掌事者
清掃廟之内外(無廟者正/寢之内外)設祖考之座於廟(無廟者於/正寢或五)
(位或三位或二位皆臨時視品秩設之尊者東向餘以/南北相向祭二世者止為南北位而已若祔妣則設祖)
(妣及妣之座位數如之更不設祖考/位其有考妣同祔則皆設之下依此)設三献位於東階
東南皆西向諸子孫位於庭北向西上其日夙興掌饌
者具饌於階下主人以下入就位賛者曰再拜在位者
皆再拜掌饌者以饌升各陳於座前設訖降出賛者引
初献盥手升詣東階進詣東向位前以醆跪奠俛伏興
又引詣次位奠酒如初再詣東向位前西面立祝進於
神座之右跪讀祝文曰維年月朔日辰某孫某官封某
(各隨其官/爵稱之)敢昭告於某祖某官封謚(無官封謚者/云某祖之靈)謹以
清酌庻羞祗薦於某祖某官封謚某妣某人某氏配(餘/依)
(此/例)考某封謚(若母先亡則云妣某人某氏配若祔妣則/曰某祖妣某人某氏餘依此例妣某人某)
(氏若同祔則如上儀皆言配如母亡/而父在更不祔止為他室祭之也)尚享祝興主人再
拜興降出賛者引主人詣諸座前各再拜乃復位次引
亞献盥手詣諸座前奠酒再拜如初(不讀/祝文)復位引終献
亦如之復位賛者曰再拜在位皆再拜賛者引主人以
下出掌饌者徹饌别薦酒脯之奠少頃徹之
　　　聞䘮
諸聞䘮舉哀者於聞䘮所哭盡哀問故又哭盡哀改服
素服子妻妾女子俱披髪三日成服廬堊室苫凷薦席
變除之節皆如在家之禮惟不設奠祭若除䘮而後歸
則之墓諸子以下素服待於墓左西向婦人待於墓右
東向俱北上歸者素服至墓南北面哭盡哀再拜又
哭盡哀再拜於家不哭䘮自外至者小歛而反則子素
服衰巾帕頭徒跣哭從大歛亦如之若先遭重䘮後遭
輕䘮皆為制服徃哭則服之反則如初有殯聞逺兄弟
之䘮哭之他室無他室哭於門内之右
　　　奔䘮
奔䘮之禮如聞親䘮以哭答使者盡哀問故又哭盡哀
服布深衣素冠遂行父母之䘮見星而舎若未得奔則
成服而後行至家内外哭待於堂上奔䘮者入門而左
升自西階殯東西面憑哭盡哀少退再拜退於序東
披髪復位坐哭又盡哀尊卑撫哭如常訖内外各還次
奔䘮者乃還如未成服者三日成(若至在小歛前與主/人俱成服小歛以後)
(自用/日數)賔弔拜賔如常奔䘮者非主人則主人為之拜賔
不及殯則先之墓北面近墓哭主人以下哭待於墓左
西面主婦以下於墓右東面皆北上奔䘮者盡哀再拜
又於墓東披髪復位哭盡哀賛者告禮畢奔䘮者又再
拜遂冠而歸入門而左升自西階靈東西向憑靈哭主
人以下升哭如常盡哀再拜各還次三日成服(婦人奔/䘮入自)
(閨門升自西階側殯西東面妻妾女子子憑哭披髪皆/如男子之儀不及殯則被髪於墓西亦皆如男子之儀)
　　　三殤
三殤之䘮始死浴襲大小歛及葬送哭泣之位與成人
同不復無唅辦而葬一虞乃除之其虞祝詞云維某年
月朔日辰父告於子某(兄亡兄告弟某弟亡弟某昭/告某兄有官稱官以下同)日
月易往奄及反虞悲令相續心焉如燬(兄云悲慟猥至/情何可處弟云)
(哀痛無已/五情可割)今以(弟祭兄/云謹以)清酌庻羞薦虞事於子某魂某
享之(弟祭兄/云尚享)嫡殤者時享皆祔食
　　　改葬(凡有改葬者皆具事因/聞於官勘騐得實行之)
将改葬先於墓所隨地之宜張白布帷幕南向開户其
日内外諸親皆至墓所各就便次主人以下及妻妾女
子俱緦麻服周親以下素服丈夫於墓東西向婦人於
墓西東向皆北上婦人障以行帷俱立哭盡哀卑者再
拜立於羡道南外向内外哭止祝三聲噫嘻啟以改葬
之故内外又哭盡哀權就别所掌事者開墳訖置棺於
席上内外俱從哭於冪所分東西位如常儀祝以功布
拭棺掌饌者設饌於柩南主人盥手以饌跪奠酒再拜
訖少頃徹奠進柩車于帷門外南向升柩於車遂詣墓
所内外俱哭掌事者先設床于墓下有枕席周設帷柩
車至帷門外丈夫柩東婦人柩西俱立哭掌事舉柩入
設床柩東舉尸出置於床南首遂歛如大歛之儀(加明/衣裳)
(下/殯)乃設靈座於吉帷内幕下西廂東向(施床帷屏服飾/以時上飲膳及)
(沐如/平生)及葬将引柩告白以今吉辰用即宅兆不設祖奠
無反哭無方相魌頭餘如常葬之儀既葬就吉帷靈座
前一虞虞如常儀其祝詞云維年月朔日辰孝子某敢
昭告於考某官封謚改遷幽宅禮畢終虞夙夜匪寕啼
號罔極謹以清酌庻羞祗薦虞事於考某官封謚尚享
既虞主人以下出就别所釋緦服及素服而還掌饌者
徹靈座
　
　
　
　
　
　
　
　
　
　
　
　政和五禮新儀卷二百十七
欽定四庫全書
　政和五禮新儀卷二百十八
　　凶禮
　　　庻人䘮儀上
　　　　初終
　　　　小歛
　　　　大歛
　　　　成服
　　　　弔賻
　　　　啟殯
　　　　葬
　　　　祭后土
　　　　虞
　　　　小祥
　　　　大祥
　　　　禫
　　　　聞䘮
　　　　奔䘮
　　　　三殤
　　　　改葬
　　　初終(自有疾/至襲)
有疾者齋於正寢東首北墉下養者齋徹樂飲藥先嘗
之疾困去故衣加新衣清掃内外分禱所祀使人坐持
手足(内䘮使/婦人)遺言則書之属纊以候氣氣絶廢床寢於
地主人啼餘皆哭男子易以白布衣披髪徒跣婦人青
縑衣披髪不徒跣女女子亦然(父母長子為人後者為/其夲生父母皆素冠不)
(徒跣女子/子嫁者髽)期親以下丈夫素巾婦人去首餙主人坐於
床東餘次之啼踊無算兄弟之子以下又在其後俱西
面南上妻坐於床西妾及女子子次之哭踊無算兄弟
之女以下又在其後俱東向南上藉藁坐哭内外之際
隔以行帷宗親尊行丈夫帷於東壁下南面西上婦人
帷於西北壁下南面東上外姻丈夫於户外之東北面
西上婦人子主婦西南北面東上皆坐席而哭凡䘮位
皆以服精粗為序復於正寢復者一人以死者之上服
左荷之升自前東榮當屋履危北面西上左執領右執
腰招以左毎招曰臯某復三呼而止(稱名婦/人稱姓)投衣於前
授以箱升自東階入以覆尸復者降自後西榮復衣不
以襲歛浴則去之設床於室户内之西去脚舒簟設枕
遷尸於床南首覆用夷衾(大歛時所用之衾/黄素表裏下同)去死衣(疾/困)
(所加/新衣)即床而奠賛者(以親或所/使者為之)以酺醢酒用吉器升自
東階設於尸東當腢(内䘮皆内賛者行事/受於户外入而設之)既奠賛者降
出帷堂掌事者掘坎於階間少西(坎深三尺/長二尺)為塊竈於
西墻下東向以俟煑沐(掘土/為竈)新盆盤瓶皆濯陳於西階
下沐巾一浴巾二皆用布櫛及浴衣各實於箱皆具於
室西南上陳襲事於房中襲衣一稱西領南上明衣裳
履襪具掩練帛一方尺八寸(掩者/衣也)充耳用白纊面衣用
緇􁀙裏方尺二寸握手用緇纁裏長尺二寸廣五寸将
沭掌事者淅粱米取潘煑之乂汲為湯以待浴以盆承
潘及沐盤升自西階以投沐者(沐及浴皆二人/抗衾一人浴)沐者受
沐主人以下皆出户外北面西上俱立哭(丈夫在東婦/人在西權障)
(以/帷)乃沐櫛拭用巾挋用沭衣束髪用組濡濯棄於坎設
床於尸東袵下莞上簟浴者舉尸易床設枕翦鬂斷爪
盛以小囊大歛内於棺著明衣裳以方巾覆面仍以大
歛之衾覆之主人以下入就位哭乃唅賛者舉奉盤以
及筓飯用粱唅用貝升堂主人出盥手於户外洗粱具
實以筓執以入徹枕奠筓於尸東主人坐於床東西面
發巾實飯唅於尸口訖主人復位襲者以床升入設於
尸東布枕席如初執服者陳襲於席遷尸於席上而衣
之(左袵/不紐)襲者去巾加面衣設充耳著握手覆以夷衾内
外哭如初(諸尊者於卑㓜之䘮及嫂叔兄姊弟/侄婦哭朝脯之間非有事休於别室)設銘於
西階下(銘以絳廣充幅韜/扛書云某人之柩)為重置於庭厥明乃小歛
　　　小歛
小歛之禮以䘮之明日夙興陳歛衣一稱於東房西領
南上饌於堂東階下(隨宜設醴饌器/皆以素下同)具床於堂西歛者
盥訖執服者以歛衣入主人以下少退西面主婦以下
少退東靣内外俱哭歛者歛訖覆以夷衾設床於兩楹
間袵如初設枕卒歛開帷(帷堂之帷事/畢則下之)主人以下西面
憑踊無算主婦以下東面憑踊亦如之男子衰巾束髪
婦人束髪而髽歛者舉尸男女從奉之遷於室覆以夷
衾哭位如室中踊無算賛者奉饌至階升奠於尸東徹
襲奠自西階降出下帷内外俱坐以親踈為之代哭宵
為燎於庭厥明滅燎乃大歛
　　　大歛
大歛之禮以小歛之明日夙興陳衣三稱於東序西領
南上饌於堂東階下(如小/歛)掘殯坎於西階之上棺入内
外哭止升棺於殯所(灰炭枕席之属/皆預設於棺内)升訖内外皆哭熬
黍稷二箱加魚腊燭俟饌東賛者徹小歛之饌降出乃
適新饌所歛者盥訖與執服者以歛衣入内外皆少退
立哭歛者歛訖覆以夷衾卒歛開帷主人以下憑哭歛
者四人舉床男女從奉尸歛於棺乃加蓋覆以夷衾内
外皆復位如初設熬榖首足各一箱以木覆棺上乃塗
卒塗乃設帟賛者以饌入設於殯前降出下帷内外皆
就位哭如初既殯設靈座於殯東施床案屏障服以時
上飲食及湯沐如平生大功以下異門者各歸其
家
　　　成服
前一日掌事者先為廬次於殯堂東廊下近南北户設
苫凷(諸子/各一)婦人次於西房若殯堂無房者次於後或别
室其日夙興内外皆哭盡哀降就次服縗旡服者素服
賛者引主人以下俱杖(童子婦人不杖不居廬不著屝/履若嫡子雖童亦杖不能自杖)
(人代/執之)升立哭於殯東西面南上婦人殯西東面南上期
親以下各就位(若殯逼西壁婦人皆殯/北南面東上尊行者坐)内外皆哭盡哀
諸子孫就祖父及諸父前跪哭皆撫哭盡哀就祖母及
諸母前哭亦如之女子子就祖母及諸母前哭與就祖
父及諸父前哭如男子之儀惟不撫主婦以下就伯叔
母哭亦如之訖乃復位諸奠者降出還次主人以下降
立於東階下外姻在南俱西向北上哭盡哀還次闔户
既成服期以下各歸其家主人及諸妻妾女子子哭於
其次晝夜無時(父母之䘮居倚廬寢苫枕凷寢不脱巾/帶頭有瘡則沐身有瘍則浴有疾則飲)
(酒食肉疾/止復初)諸尊者及婦人於諸親男女之䘮有事則哭
於殯所若無事有時須哭者或在正寢則於壁下舒席
南面坐哭親故吊􁎚如别儀毎日先具朝奠於東階下
(酒饌/隨宜)夙興各縗服(應杖者皆/杖下同)男子升詣殯東婦人升詣
殯西就位哭(凡朝夕/哭開惟)質明掌饌者升徹宿奠降出乃以
朝奠入升自東階設於殯前如初乃出日出少頃内外
止哭還次至夕俱就坐哭徹朝奠進夕奠如初日入後
少頃還次闔户主人以下哭於次自是至啟殯朝夕如
之百日乃卒哭其日夙興掌事者俱饌於堂東内外各
縗服賛者引主人以下俱杖升立哭於殯東西面南上
婦人升詣殯西東面南上内外俱就位哭賛者升自東
階入徹夕奠出如初執饌者以饌升設於殯前如初賛
者引主人降階盥手訖進詣殯前以琖跪奠酒俛伏興
少退西面祝入立於殯南北面内外哭止跪讀祝文曰
維某年某月某朔日辰孤子某(母曰/哀子)敢昭告於考某人
(妣曰妣某/氏下同)日月不居奄及卒哭叩地號天五情糜潰謹
以清酌庻羞哀薦成事於考某人尚享祝興主人再拜
哭應拜者皆再拜哭盡哀主人以下各還次闔户自卒
哭後朝一哭夕一哭乃諱名
　
　
　
　
　
　
　
　
　
　政和五禮新儀卷二百十八
欽定四庫全書
　政和五禮新儀卷二百十九
　　凶禮
　　　庻人䘮儀中
　　　弔賻
弔者至掌事者引之次素服(若主人未成服/吊者不變服)賛者入告
引主人以下立哭於東階下婦人升哭於殯西弔者入
立於庭北面西上為首者進當主人前云如何不淑主人
哭再拜稽顙為首者復位弔者俱哭十餘聲乃出少頃
主人以下各還次若哭殯俱升就殯堂哭尊者坐(若賔/敵體)
(以上賔出入則起賔/坐亦坐賔起亦起)賛者引親賔入升堂立於賓東西
面南上尊者坐哭盡哀乃出卑者再拜訖乃就主人前
慰訖賛者引以次出少頃還次如初若追遣使致􁎚使
者至於大門外之西東面從者以箱奉元纁束帛立於
使者之側(凡􁎚通以貨財不/限以元纁采帛)賛者入告主人立哭賛者
出引使者入立於門内之西東面從者以箱授使者主
人哭止使者奉箱少進靣曰某封若某官使􁎚(無官曰/某人)
主人哭再拜使者又少進坐委之興復位掌事者進坐
舉之興少東使出主人拜送(若使者致物不以器掌事/者迓受之不委於地餘賻)
(物者從者執之立於使者之/側掌事者受之以東藏之)
　　　啟殯
墓地葬日皆前期擇之葬有期前一日之夕掌事者除
葦障偹饌於東階下(如大/歛)設賔次於大門外之右南向
内外夕哭如常儀啟之日夙興内外縗服主人及諸子
去冠絰以袤巾帕頭皆升就位哭(尊行/者坐)賛者縗服執功
布(長三/尺)升自西階詣殯南北向内外止哭祝三聲噫嘻
乃曰謹以吉辰啟殯既告内外皆哭盡哀各還次執饌
者升徹夕奠如常祝移銘旌重北建之掌事者升徹殯
塗訖設席於柩東升柩於席上賛者以功布拂柩覆用
夷衾降出設帷東面開如主人以下升哭於帷東西面
妻妾女子子哭於帷西東面俱南上宗親尊行丈夫以下帷
東北壁下南面東上外姻丈夫帷東北面西上婦人帷
西北靣東上(尊行/者坐)執饌者以饌升奠於柩東降出賛者
以酒奠之主人以下哭踊無算内外俱哭於位(如未成/服之禮)
(以親疎代哭/晝夜不絶聲)若賔親致奠於主人啟奠之後諸奠者以
次入於寢門内東向(謂卑㓜者有/故則遣使)祭饌陳於前賛者入
告内外卑者皆興立哭於位執饌者以饌升設訖降出
奠者以次入詣柩前西向南上為首者進以醆跪奠酒
俛伏興少退内外哭止尊者曰某位伯叔将歸幽宅謹
奉奠(若異姓各從其稱若使者云某官封若/某姓位聞某人将歸幽宅使某奉辭)尊卑應拜
者再拜内外皆哭主人拜稽顙奠者哭盡哀乃出掌事
者以次徹饌而退
　　　葬
啟之日掌事者納柩車於大門内當門南向設靈車於
右内外所乗之車陳於大門外(丈夫之車門西/婦人之車門東)先於宿
所張吉凶帷凶帷西吉帷東設靈座於吉帷下如常儀
啟之夕未發前一日引靈車於内門外南向祝詣靈座
前西向跪昭告曰孤子某(母曰/哀子)謹用吉辰奉歸先城(若/為)
(新墓則曰/奉歸幽宅)靈車就引神道紆廻惟以荒蓼無任梗絶興
立少頃柩動降就階間主人以下以次從柩哭而降主婦
又次之柩至庭(庭内先設床/席以居柩)主人以下於柩東西立哭
(丈夫在東婦人在西/以服之輕重為序)内外之際障以行帷庭位既定祝
帥執饌者設祖奠於柩東(如啟/奠)祝以酒奠訖詣饌南北
面跪曰永遷之禮靈辰不留謹奉旋車式遵祖道尚享
興少頃徹饌親賔致賻之禮(其詞曰某人将歸幽宅敢/致賵辭畢哭盡哀奠幣於)
(柩/東)柩動旌先之主人以下以次從哭柩至柩車設帷帳
於後遂升柩於車内外哭位如在庭之儀乃設遣奠如
祖奠祝奠酒訖少頃徹饌靈車動餘以次設靈車後次
明器輿次下帷輿次米輿次酒脯醢輿次食輿(食器/具)次
柩車主人及諸子俱絰杖縗服(秃者袤巾/巾皆絰)跣哭從丈夫
婦人皆依服輕重為序從哭出門内外尊行者皆乗車
馬哭不絶聲出郭外若親賔還者權停柩車乗者皆下
立哭親賔向柩立哭盡哀卑者再拜而退婦人亦如之
賔既還乗車馬如初靈車至吉帷門外廻南向遂薦常
食於靈座前若食頃徹之(毎於停宿之所/皆設靈座薦食)柩車至入凶
帷停於西廂南向至宿次内外皆就柩車所主人以下
分東西立哭如初凡停宿薦酒脯之奠於柩車至墓乗
馬者卑行見墳而下尊行及塋而下靈車至帷門外(掌/事)
(者先於墓門内道南/張吉帷設靈座薦食)廻車南向遂設酒脯之奠柩車至
壙前廻南向哭位如在庭掌事者陳明器於壙東南西
向北上設床席於柩車之後張帷舉柩於席上丈夫柩
東婦人柩西次以憑哭盡哀各退伏位内外卑者再拜
辭訣賛者引主人以下哭於羡道東西靣北上妻及女
子哭於羡道西東面北上踊旡算(婦人/設帷)設席於墳内遂
下柩於壙内席上覆以夷衾遂以下帷張於柩東南向
米酒鋪陳設於帳東北食器設於下帳前酼醢於食器
南藉以板明器設壙内左右主人拜稽顙哭盡哀内外
俱就靈所哭乃祭后土具别儀饌者徹酒脯之奠設靈
車於帷外少頃靈車發行内外從哭如初出墓門尊行
者乗車馬去墓百步許卑行者乃乗靈車至宅内外乘
者皆下行靈車入至西階前廻南向少頃靈車退主人
以下升立哭於靈座東西面南上内外以次升妻及女
子子以下哭於靈座西東面南上祖父以下哭於帷東
南面西上祖母以下哭于帷西南面東上外姻丈夫帷
東北面西上婦人帷西北面東上親賓弔如初弔于
庭者稱痛當柰何哭盡哀主人以下還次沐浴以俟
虞
　　　祭后土
掌事者先於墓左除地為祭所柩車至祝吉服鋪后土
神席北方南向饌者偹饌於其側既復土告者吉服(以/親)
(賔為/告者)賛者引告者及祝俱立於神席東南立定俱再拜
掌饌者以饌入設於席位乃出賛者引告者盥手詣神
席前以琖跪奠酒俛伏興少退北向立祝於神座右西
面跪讀祝文曰維某年某月朔日辰姓名敢昭告於后
土之神某人定兹幽宅神其保佑俾無後艱謹以清酌
庻羞明薦於后土之神尚享訖興告者再拜賛者引告
者復位俱再拜以次出少頃乃徹席饌
　
　
　
　
　
　
　
　
　
　
　
　
　
　
　政和五禮新儀卷二百十九
欽定四庫全書
　政和五禮新儀卷二百二十
　　凶禮
　　　庻人䘮儀下
　　　虞
柩既入壙掌事者先歸修虞事具饌於堂東靈車将至
掌事者先施靈座於寢堂室内户西東向於靈座東南
北設帳東户既沐浴主人以下内外俱詣靈所主人及
諸子倚杖於靈户外内外俱哭掌饌者以饌入設於靈
座前降出賛者請主人止哭盥手詣靈座前以琖跪奠
酒俛伏興少退西向立内外哭止祝進立於靈座右跪
讀祝文曰維年月朔日辰孤子某敢昭告於考某人之
靈曰日辰遄速奄及反虞叩地號天五情糜潰謹以清
酌庻羞表薦虞事於考某人之靈尚享祝興主人哭再
拜主人退復位内外哭盡哀主人以下出杖降自西階
就次妻妾女子子還别室少頃徹饌闔户既虞掌事者
改廬翦屏柱楣塗廬不塗見靣(哀塗引/不塗者)翦蒲為席不縁
以木為枕
　　　小祥
前一日之夕燬廬為堊室設蒲席陳練冠於次主人及
諸子俱沐浴具饌於堂東其日夙興祝入拂几筵以出
内外縗服主人以下倚杖於階東俱升就位哭盡哀賛
者引主人杖就次主婦以下各就次主人及諸子降首
絰著練冠妻妾女子子除腰絰周服者除之丈夫素服
吉巾履婦人素服吉履賛者引主人倚杖如初乃升内
外俱升就位哭設饌如初賛者引主人盥手及奠酒如
初祝進立於靈座右内外止哭祝跪讀祝文曰維年月
朔日辰孤子某(母曰/哀子)敢昭告於某人之靈歲月驚廹奄
及小祥攀慕永逺重増屠裂謹以清酌庻羞祗薦祥事
於考某人之靈尚享餘如虞祭之禮自小祥之後止朝
夕之哭哭無時(哀至/則哭)
　　　大祥
前一日之夕除堊室張帷偹大祥之服於次主人及諸
子沐浴具饌如初其日夙興祝先入拂几筵降出内外
於次哭盡哀掌事者設饌如初内外俱就位哭賛者引
主人盥手奠酒如初祝立於靈座右跪請祝文曰維年
月某朔日辰孤子某(母曰/哀子)敢昭告於考某人之靈日月
逾邁奄及大祥攀慕永逺旡任荒踣謹以清酌庻羞祗
薦祥事於考某人之靈尚享餘如小祥之禮主人以下
還外寢妻妾女子子還於寢掌事者除靈座自大祥之
後外無哭者間月而禫
　　　禫
祭前一日之夕掌事者先偹禫服陳於别所主人及諸
子俱沐浴具饌如初其日夙興祝入設几筵於奥主人
及諸子妻妾女子子仍祥服内外俱升就位哭晝夜降
釋祥服服禫服興就位哭設饌如初賛者引主人盥手
奠酒如初祝立靈座右止哭祝跪讀祝文曰維年月朔
日辰孤子某(母曰/哀子)敢昭告於考某人之靈禫制有期追
逺旡及謹以清酌庻羞祇薦禫事於考某人之靈尚享如
大祥之禮賛者引主人以下出降自東階還次自禫之
後内無哭者祝收几筵以出(凡父母之䘮周而葬者則/以葬之後月小祥大祥依)
(再周之禮禫亦如之若再周而後葬者則以葬之後月/練又後月為大祥祥而即吉無復禫矣其未再周葬則)
(以二十五練二十六月祥二十七月禫/若再周而未葬則俟以葬而後除服也)
　　　聞䘮
諸聞䘮舉哀者於聞䘮所哭盡哀問故又哭盡哀改著
素服子妻妾女子子俱披髪三日成服及廬堊室苫凷
薦席變除之節皆如在家之禮惟不設奠祭若除䘮而
後歸則之墓諸子以下素服待於墓東西向婦人待於
墓西東向俱北上歸者素服至於墓南北面哭盡哀再
拜又哭盡哀再拜於家不哭凡死於外者小歛而反則
子素服袤巾帕頭徒跪哭從大歛而反亦如之若先遭
重䘮後遭輕䘮皆為制服往哭則服之反則服之反則
服其重服有殯聞逺兄弟之䘮哭之他室旡他室哭於
門内之右
　　　奔䘮
奔䘮之禮如聞親䘮以哭答使者盡哀問故又哭盡哀
服布深衣素冠遂行日行百里不以夜惟父母之䘮見
星而行見星而舍若未得奔則成服而後行至於家内
外哭待於堂上奔䘮者入門而左升自西階殯東西面
憑殯哭盡哀少退再拜退於序東披髪復殯東西面坐
哭又盡哀尊卑撫哭如常訖内外各還次奔䘮者乃還
次未成服者三日成服(若至在小歛前與主人俱成服/若小歛以後至者自用日數)
賔吊者拜賔如常奔䘮者非主人則主人為之拜賔已
葬先之墓北面哭主人以下哭待於墓左右奔䘮者盡
哀再拜又於墓東披髪伏位坐哭盡哀賛者告禮畢奔
䘮者又再拜遂冠而歸入門而左升自西階靈東西面
憑哭主人以下升哭於堂上如常奔䘮者哭盡哀再
拜各就三日成服如儀(婦人奔䘮入自閨門升自西階/側殯西東靣妻妾女子子則憑)
(殯哭盡哀少退再拜退披髪伏位坐哭又盡哀尊卑撫/哭如常子還次不及殯披髪于墓西坐哭盡哀披髪如)
(常餘如/男子)
　　　三殤
三殤之䘮始死浴襲大小歛及葬送哭泣之位與成人
同不復旡含辦而葬一虞乃除之其虞祝詞云維年月
朔日辰父告子某(若兄云兄告弟某若/弟云弟某昭告某兄)日月易往奄及
反虞悲念相續心焉如燬(兄云悲慟猥至情何可處/弟云哀痛旡已五情如割)今
以(弟祭兄則/云謹以)清酌庻羞薦虞事於子某(弟某/兄某)魂其饗之
(弟祭兄/云尚享)
　　　改葬
将改葬先於墓所隨地之宜張白布帷幕南向開户其
日内外諸親皆至墓所各就便次主人以下及妻妾女
子子供緦麻服周親以下素服丈夫於墓東西向婦人
於墓西東向皆北上婦人障以行帷俱立哭盡哀卑者
再拜祝立於墓之南北向内外哭止祝三聲噫嘻啟以
開坟改葬之故内外又哭盡哀權就别所掌事者開坟
訖内外又就位哭如初掌事者設席於墓下舉柩出置
於席上内外俱從哭於墓所分東西位如常儀祝以功布
拭棺掌饌者設饌於柩南主人盥手以琖跪奠酒訖再
拜少頃徹奠進柩車於帷門外南向升柩於車遂詣墓
所内外俱哭掌事者先設床於墓下有祝席柩車至帷
門外丈夫柩東婦人柩西俱立哭掌事者舉柩降置於
席入設於床東(若於墓所即歛如初奠訖不進在車止/設床於柩東而加枕席遂舉尸收歛)
舉尸出置於床南首遂殯如大歛之儀(加明衣/裳不殯)設靈座
於吉帷内幕下西廂東向(施床帷屏服餙以時上/飲膳及沭浴如平生)及葬
将引柩告曰以今吉辰即用宅兆不設祖奠無反哭餘
如常儀既葬就吉帷靈座一虞乃徹之其虞祝詞云維
年月某朔日辰孝子某敢昭告於考某人之靈改遷幽
宅禮畢終虞夙夜匪寕啼號罔極謹以清酌庻羞祗薦
事於考某人之靈尚享訖釋緦服及素服而還
　
　
　
　政和五禮新儀卷二百二十
