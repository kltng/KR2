#+TITLE: 皇朝禮器圖式-清-允祿
#+DATE: 2016-06-11 12:22:35
#+SOURCE: github.com/kanripo/KR2m0036 master e31ff068                
　　皇朝禮器圖式序
　　五禮五器之文始著虞書若璣衡若作繪絺繡若笙鏞
　　柷敔粲乎具列迨成周攷工記乃詳載廣圍尺度與夫
　　方色鈞鋝圜匡縝疏侈弇之差說者謂器之有圖實權
　　輿是漢儒言禮圖者首推鄭康成自阮諶梁正夏侯伏
　　明輩均莫之逮宋聶崇義彚輯禮圖而陸佃禮象陳祥
　　道禮書復踵而穿穴之其書㡬汗牛充棟然嘗念前之
　　作者本精意以制器則器傳後之述者執器而不求精
　　意則器敝要其歸不出臆說傅㑹二者而已我朝
聖聖相承法物修明折衷大備維是敬
天尊
祖頒朝詰戎之典弗懈益䖍第所司展事具儀間沿前代舊
　　式方名象數時有未協爰諏禮官自
郊壇祭器及鹵簿儀仗輦輅以次釐正至冠服以彰物采樂
　　器以備聲容宜準彞章允符定則而觀象臺儀器自
皇祖親定閲數紀于今度次不免嵗差又武備器什有舊㑹
　　典未經臚載者皆是範是程進御審定于以崇飭
祀饗朝㑹軍旅諸大政顧弗薈萃成帙慮無以垂光䇿府于
　　是按器譜圖系說左方區為六部用付剞劂俾永其傳
　　夫籩豆簠簋所以事
神明也前代以盌盤充數朕則依古改之至于衣冠乃一代
　　昭度夏收殷冔本不相襲朕則依我朝之舊而不敢改
　　焉恐後之人執朕此舉而議及衣冠則朕為得罪
祖宗之人矣此大不可且北魏遼金以及有元凡改漢衣冠
　　者無不一再世而亡後之子孫能以朕志為志者必不
　　惑于流言于以綿國祚承
天祐於萬斯年勿替引之可不慎乎可不戒乎是為序
　　乾隆己卯夏六月既望御製并書
　　　　　　　　　　和碩莊親王(臣/)允禄等上言
　　(臣/)等奉
勑纂修禮器圖告竣恭呈
睿鑒(臣/)等謹奉
　表㳟
　進者伏以
帝制光昭建古今之極則
皇儀懋著炳宇宙之大文
　綜百代以定經綸質文兼至
　彚全編以彰物采法象常新惟執兩用中羣言必衷
　　于
聖斯惇典庸禮舊章大備于今慶洽黄圖輝生緑字(臣/)
　　等誠惶誠恐稽首頓首上言竊惟顯庸創制迺制
　　治之洪模文物聲明繄熈朝之盛軌以格天祖則
　　尊罍簠簋盥薦是將以涖臣民則車服旂常和鸞
　　必叶嚴宿懸于庭燎則堂上堂下之聿分驗測景
　　于靈臺則單環雙環之有辨至于冠裳垂定式用
　　判等威介胄肅戎行爰蒐軍實凡兹器數之燦列
　　悉為經制之攸闗是以觀象審音虞書肇其制太
　　府司服周禮載其詳稽草創于叔孫野外徒傳綿
　　蕝考薈萃于班固議奏亦集石渠韋公肅撰禮閣
　　之新儀書闕有間聶崇義編建隆之圖説語焉未
　　詳僅識趨時不免因陋就簡但知泥古復虞執一
　　拘墟學步效顰皆嫌無當刻舟膠柱豈曰咸宜顯
　　慶開元未必校讐之悉協政和嘉祐難期採掇之
　　無訛苟非綜之有宗㑹之有原壹稟
上聖之親裁曷由㑹其有極歸其有極丕建隆儀于盡
　　善欽惟我
皇上
　金聲玉振
　咸五登三
　無黨無偏觀人文以化天下
　　中規中矩考禮樂以等百王
　　秉兢兢業業之心憲
天出治樹蕩蕩巍巍之烈法
祖宜民乃以勑幾貞度之餘彌殷慎憲省成之意溯自
　　國初之剏制多仍曩代之成規凡為豆籩圭俎之用
　　　于
郊壇以暨儀仗輦輅之陳于朝㑹或形樸略或病拘牽或
　　　名象未極其雅馴或方色未諧于典要他如冠服
　　　雖有模范莫効編摩樂器雖備聲容罕經紀述況
　　　乃銅儀以占晷度恒星移而行次漸差武庫以飭
　　　兵儲令甲昭而㑹典失載
　特頒巽命丹綸繙竹素之藏丕煥離明玉局唘汗青之
　　　業叅稽史志増畧而芟煩蒐采禮經去俗而崇雅
　　　絲聨繩貫頻請示于
　宸衷面命耳提咸折中于
　睿斷于是發凡起例若網在綱州次部居如裘挈領仿
　　古人右史左圖之意故設色界畫咸作繪于卷端
　　合一代朝章法物之詳而縷析條分每著説以闡
　　義金科玉律總期宜古宜今赤簡丹書要在盡倫
　　盡制有典有則按籍而毫髪無遺一器一名披圖
　　而分刌可計當此青編之告竣適逢紫塞之歸誠
　　瀚海天山版圖式廓金匱石室著述重新標以牙
　　籖冠西崑之玉府宣來瓊笈麗東觀之珠囊誠哉
　　冊府之巨觀允矣禮家之極軌(臣/)等識同窺管藝
　　比挈瓶逺愧左䧺葺南官之故事近慙蘇冕纂唐
　　世之舊儀幸得與于
見知俾略攄其一得攜鉛抱槧親承
天縱之能握素披黄自愧蕪辭之贅從此道徳同而風
　　俗一丹青絢爛無非聲律身度之精鴻綱舉而細
　　目張典冊焜煌悉見麟趾闗雎之意(臣/)等無任榮
　　幸之至謹奉
　表隨
　進以
聞
　　　　　　　　(臣/)福隆安(臣/)于敏中(臣/)王際華謹
　奏(臣/)等奉
勑校勘
皇朝禮器圖式告竣謹奉
　表恭
　進者伏以
熙朝崇品節瑤編貽萬禩之型
昭代煥儀章寶繪秘三霄之籍
　治定功成之㑹彌著中和
　禮明樂備之辰式彰美善惟崇效卑法講求已極夫
　　精詳斯右史左圖撰述咸歸于典則光生册府象
　　著曲臺(臣/)等誠惶誠恐稽首頓首上言竊惟天下
　　有三重議禮制度考文聖人等百王夏造殷因周
　　監故為三為五宗伯掌禮以安邦有器有名太史
　　執書以協事叔孫因時而草創曹褒集議以施行
　　衛宏載筆于舊儀蔡邕成書于獨斷開元開寶屢
　　效編摩義鑑義羅重徴名物宋公垂别成鹵簿之
　　記李徳裕獨摹服飾之圖郊廟禮文自元豐之詳
　　定閣門儀制經李淑之増修釡鑊兼存斷以張昭
　　之論尊彜改繪見于陸佃之書録禮閣之新儀舉
　　政和之撮要蘇明允紀其因革陳祥道易以丹青
　　稽儀衛于宋朝圖標延祐傳遺書于朱子器冩紹
　　興或考古以証今或縁今而溯古夸張新制難云
　　有本而有文掇拾舊章恒患或離而或合葢規模
　　鮮臻乎美盛由作述莫裕夫本原夫惟聖人垂衣
　　裳而天下咸治是故大備舉禮樂則天地為昭欽
　　惟我
皇上
　道協大中
　功隆耆定
　撫萬年之嘉㑹郅治光華
　符必世之昌期大文制作敬
天法
祖用肅明禋成嵗授時聿先民事鐻鍝襲夫冠帶僸佅列
　　　于宫縣運徳車樂御之神成衅甲包戈之績乃以
　萬幾之暇特
　申五禮之司酌百王損益之經成一代昭明之典本禮
　　　家之精意彰治世之鴻規永垂方䇿之文宜有圖
　　　書之紀成編既輯曽塵
　黼座之觀
　綸詔重申更啟琅函之秘因原文而勘定即成器以校
　　　讐一物一名貴毫釐之悉協有典有則必分寸之
　　　無差足徴
　睿鑒之周詳一凜
　宸衷之指示例仍其舊事増于前彚全部以上
　呈間二年而卒業臚豆豋之成數􁃚鬯升香増儀象之
　　　新圖璿璣齊政冠服逮于執事儀度斯全鹵簿益以
　　内廷等威咸秩樂器則區為八部美八音之克諧武
　　備則釐以五門見五材之並用為分為合典肅于
　　朝廟軍行必考必精美具乎聲明文物而且測量
　　新製逺訖流沙奏凱和聲升歌樂府鞮鞻所掌廣
　　回部之方音武庫攸藏著天山之俘獲咸仰
大勲之永定特増舊籍所未詳布在簡編逢千載一時
　　之盛登之卷帙昭八埏九域之同允稽古史志所
　　莫臻更説禮諸家之未有此則超虞廷之作象邁
　　周室之紀官者矣(臣/)等學愧通經志存觀禮考厯
　　朝之沿革際
盛代之修明才匪康成首標圖于三禮説推崇義因舊
　　本于六家惟矢志以寅清咸稟裁于
　乙夜牙籖玉軸鑴琬琰于千秋緑字赤文炳陸離之
　　五色從此質文兼尚瀛海方州之内遵律度于無
　　疆經曲咸宜石渠延閣之藏勒圖編于有永(臣/)等
　　無任榮幸之至謹奉
　表隨
　進以
聞
　
　　乾隆三十一年七月初五日
皇朝禮器圖式
　　總理禮器圖館事務和碩莊親王　　(臣/)允　禄
　　總裁
　　協　辦　大　學　士　户部　尚　書(臣/)蔣　溥
　　原　　任　　吏　　　部　尚　書(臣/)汪由敦
　　兵　　　部　　左　　侍　　　郎(臣/)觀　保
　　工　　　部　　左　　　侍　　　郎(臣/)三　和
　　原　任禮部尚書現任翰林院編修　(臣/)何國宗
　　提調
　　郎　　中　兼　驍　騎　叅　　領(臣/)明　山
　　郎　中　兼　驍騎　叅　領　佐　領(臣/)特克慎
　　郎　　中　　　兼　　佐　　　領(臣/)期成額
　　員　外　　郎　　兼　　佐　　　領(臣/)英　敏
　　員　　　　　　外　　　　　　　郎(臣/)伊昌阿
　　副　　　　　　司　　　　　　　庫(臣/)清　徳
　　副　　　　　　司　　　　　　　庫(臣/)官　徳
　　收掌
　　筆　　　　　帖　　　　　　　式(臣/)徳　保
　　謄錄兼纂修
　　候　選　　布　政　司　理　　問(臣/)汪浩存
　　候　選　　布　政　司　經　　歴(臣/)韓紹賢
　　生　　　　　　　　　　　　　員(臣/)朱　珣
　　監　　　　　　　　　　　　　生(臣/)陸宗桓
　　挑　選　直　𨽻　河　工試用州同(臣/)于易簡
　　候　　　選　　　縣　　　　　丞(臣/)左行遂
　　監　　　　　　　　　　　　　生(臣/)程廷彦
　　監　　　　　　　　　　　　　生(臣/)沈　誠
　　繪圖謄録
　　候　　　選　　從　　　九　　品(臣/)黄　衟
　　監　　　　　　　　　　　　　生(臣/)門應兆
　　監　　　　　　　　　　　　　生(臣/)姜潤書
　　供事
　　山　　東　嘉　　祥　縣　典　史(臣/)顧　瀚
　　江　　西　廣　豐　　縣　典　史(臣/)楊　瀚
　　候　　選　　　從　　九　　　品(臣/)王　基
　　　　　　　　　　　　　　　　　(臣/)髙景柴
皇朝禮器圖式
　　總裁
　　︵字位過密　無法显示︶　　　　　　　　　　　(臣/)福隆安
　　經　　筵　　講　　官　　户　　部　　尚　　書(臣/)于敏中
　　經筵講官戸部右侍郎兼署工部侍郎事務教習庶吉士(臣/)王際華
　　武英殿總裁
　　　兵　部　尚　書　兼　管　國　子　監　事　務(臣/)陸宗楷
　　　兵部左侍郎世襲一等輕車都尉　　　　　　　　(臣/)蔣　檙
　　　提調
　　　戸部縀疋庫郎中兼武備院郎中　　　　　　　　(臣/)書　成
　　　管　理　六　庫　事　務　郎　中　　　　　　(臣/)六十九
　　　内　務　府　員　外　郎　兼　佐　領　　　　(臣/)中　敏
　　　内　務　府　員　外　郎　兼　佐　領　　　　(臣/)英　敏
　　　纂修
　　　翰　林　院　編　修　教　習　庶　吉　士　　(臣/)彭元瑞
　　　翰　　　林　　　　院　　　編　　　　修　　(臣/)彭紹觀
　　翰　　　林　　　院　　　編　　　修　(臣/)　董　誥
　　原辦纂修事翰林院編修今任雲南道監察御史(臣/)汪　新
　　校繕
　　　翰　　林　　　院　　　編　　　修　(臣/)　饒學曙
　　　翰　　林　　　院　　　編　　　修　(臣/)　胡髙望
　　　原辦校繕事翰林院侍講今任廣西蒼梧道(臣/)　周升桓
　　收掌
　　磁　　　　器　　庫　　　司　　　庫　(臣/)　官　徳
　　武　　　　英　　　殿　　　監　　造　(臣/)　永　善
　　　武　　備　　　院　　筆　　帖　式　(臣/)　鄂羅里
　　　武　　英　　　殿　　筆　帖　　式　(臣/)文殊保
　　　庫　　　　　　　　　　　　　　　掌(臣/)塞　勒
　　　庫　　　　　　　　　　　　　　　掌(臣/)伊靈阿
　　　栢　　　　　　　唐　　　　　　　阿(臣/)依常阿
　　　栢　　　　　　　唐　　　　　　　阿(臣/)依靈阿
　　　栢　　　　　　　唐　　　　　　　阿(臣/)　定　安
　　武英殿謄錄貢生
　　候　　選　　復　　設　　教　諭(臣/)周一鵬
　　候　　選　直　𨽻　州　　州　判(臣/)汪　雝
　　候　　選　　復　　設　　教　諭(臣/)葛善應
　　候　　選　直　𨽻　州　　州　判(臣/)陸國柱
　　恩　　　　　　貢　　　　　　生(臣/)熊朝選
　　拔　　　　　　貢　　　　　　生(臣/)宋振徳
　　繪圖人員
　　候　　補　八　　品　筆　　帖式(臣/)門應兆
　　監　　　　　　　　　　　　　生(臣/)冷　鑑
　　布　　政　司　　經　歴　　　銜(臣/)劉　墀
　　監　　　　　　　　　　　　　生(臣/)蘇廷楷
　　監　　　　　　　　　　　　　生(臣/)章佩瑜
　　候　　選　　　未　　入　　　流(臣/)余鳴鳳
　　供事
　　候　　　選　　從　　九　　　品(臣/)葉丕箕
　　候　　選　　　從　　九　　　品(臣/)應天琇
欽定四庫全書　　　　　史部十三
皇朝禮器圖式總目　　　　政書類二(儀制之屬/)
　　　卷一
　　祭器一
　　　卷二
　　祭器二
　　　卷三
　　儀器
　　　卷四
　　冠服一
　　　卷五
　　冠服二
　　　卷六
　　冠服三
　　　卷七
　　冠服四
　　　卷八
　　樂器一
　　　卷九
　　樂器二
　　　卷十
　　鹵簿一
　　　卷十一
　　鹵簿二
　　　卷十二
　　鹵簿三
　　　卷十三
　　武備一
　　　巻十四
　　武備二
　　　巻十五
　　武備三
　　　巻十六
　　武備四
　　　巻十七
　　武備五
　　　巻十八
　　武備六
　　　(臣/)等謹案
　　欽定皇朝禮器圖式二十八卷乾隆二十四年奉
　勅撰乾隆三十二年又
　命廷臣重加校補勒為此編凡分六類一曰祭器
　　　二曰儀器三曰冠服四曰樂器五曰鹵簿六
　　　曰武備每器皆列圖於右系説於左詳其廣
　　　狹長短圍徑之度金玉璣貝錦叚之質刻鏤
　　　繪畫組繡之制以及品數之多寡章采之等
　　　差無不縷析條分一一臚載考禮圖世稱始
　　　鄭亢而鄭志不載葢𫝊其學者為之也阮諶
　　　　以後踵而作者凡五家聶崇義滙合為一而
　　　　諸本盡佚然諸家追述古制大抵皆約畧𫝊
　　　　注之文揣摩形似多不免於失真是編所述
　　　　則皆
　　　昭代典章事事得諸目騐故毫釐畢肖分刌無
　　　　訛
　　聖世鴻規燦然明備其中儀器武備二類舊皆别
　　　　自為書今乃列之於禮器與古例稍殊然周
　　　代眎祲保章馮相所職皆天象而𨽻於春官
　　　禮有五目軍禮居三而所謂前朱雀而後元
　　　武左青龍而右白虎招摇在上急繕其怒者
　　　戰陣之令乃載於曲禮葢禮者理也其義至
　　　大其所包者亦至廣故凡有制而不可越者
　　　皆謂之禮周官所述皆政典而兼得周禮之
　　　名葢由於此今以儀器武備併歸禮樂正三
　　　代之古義未可以不類疑也若夫酌古宜今
　　　之精意奉
　天法
　祖之鴻規其見
　　御製序文之中尤萬世臣民所當遵道遵路者矣
　　　乾隆四十六年十二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
　欽定四庫全書
　皇朝禮器圖式目録一
　　　　卷一
　　　祭器一
天壇正位
　　　　蒼璧(一/)
　　　　匏爵(三/)
　　　　豋(一/)
　　　　簠(二/)
　　　　簋(二/)
　　　　籩(十/二)
　　　　豆(十/二)
　　　　篚(一/)
　　　　俎(一/)
　　　　尊(一/)
配位五壇
　　　　匏爵(各/三)豋(各/一)簠(各/二)簋(各/二)籩(各十/二)豆(各十/二)篚(各/一)俎
　　　　(各/一)尊(各一位並同圖/  正  不另)
　從壇四位
　東西一壇
　　　　陶爵(各/三)
　　　　琖(各二/十)
　　　　豋(各/一)簠(各/二)簋(各/二)籩(各/十)豆(各/十)篚(各/一)俎(各/一)尊(各一同/  並)
　　　　(位不另圖正/)
　東西二壇
　　　　陶爵(各/三)琖(各三十壇並同圖/東西一  不另)
　　　　豋(各一位同另圖/  正  不)
　　　　鉶(各/一)
　　　　簠(各/二)簋(各/二)籩(各/十)豆(各/十)篚(各一位並同圖/  正  不另)
　　　　俎(各/一)
　　　　尊(各一位同另圖/  正  不)
祈榖壇正位
　　　　蒼璧(一/)匏爵(三/)豋(一/)簠(二/)簋(二/)籩(十/二)豆(十/二)篚(一/)
　　　　俎(一/)尊(一壇並同不另圖/天  正位)
配位五壇
　　　　匏爵(各三正同不另圖/天壇  位)
　　　　豋(各/一)
　　　　簠(各/二)
　　　　簋(各/二)
　　　　籩(各十/二)
　　　　豆(各十/二)
　　　　篚(各/一)
　　　　俎(各/一)尊(各一正並同另圖/天壇  位不)
地壇正位
　　　　黄琮(一/)
　　　　匏爵(三正同不另圖天/壇  位)
　　　　豋(一/)
　　　　簠(二/)
　　　　簋(二/)
　　　　籩(十/二)
　　　　豆(十/二)
　　　　篚(一/)
　　　　俎(一/)
　　　　尊(一/)
配位五壇
　　　　匏爵(各三正同不另圖/天壇  位)
　　　　豋(各/一)簠(各/二)簋(各/二)籩(各十/二)豆(各十/二)篚(各/一)俎(各/一)尊(各/一)
　　　　(正並同另圖/  位不)
　從位四壇
　　　　陶爵(各/三)
　　　　琖(各三/十)
　　　　豋(各正位同另圖/      不)
　　　　鉶(各/二)
　　　　簠(各/二)簋(各/二)籩(各/十)豆(各/十)篚(各一位並同圖/  正  不另)
　　　　俎(各/一)
　　　　尊(各一位同另圖/  正  不)
社稷壇正位二壇
　　　　珪(各/一)
　　　　玉爵(各/一)
　　　　陶爵(各二從同不另圖/地壇  位)
　　　　豋(各一正同不另圖/地壇  位)
　　　　鉶(各二從同不另圖/地壇  位)
　　　　簠(各/二)簋(各/二)籩(各十/二)豆(各十二正並同另圖/  地壇  位不)
　　　　篚(各/一)
　　　　俎(各/一)
　　　　尊(各/一)
　配位二壇
　　　　陶爵(各三從同不另圖/地壇  位)
　　　　豋(各一正同不另圖/地壇  位)
　　　　鉶(各二從同不另圖/地壇  位)
　　　簠(各/二)簋(各/二)籩(各十/二)豆(各十二正並同另圖/  地壇  位不)
　　　篚(各/一)俎(各/一)尊(各一位並同圖/  正  不另)
朝日壇
　　　赤璧(一/)
　　　陶爵(三/)
　　　琖(三/十)
　　　豋(一/)
　　　鉶(二/)
　　　簠(二/)
　　　簋(二/)
　　　籩(十/)
　　　豆(十/)
　　　篚(一/)
　　　俎(一壇同位不另社/稷  正      圖)
　　　尊(一/)
夕月壇正位
　　　白璧(一/)
　　　陶爵(三/)
　　　琖(三/十)
　　　豋(一/)
　　　鉶(二/)
　　　簠(二/)
　　　簋(二/)
　　　籩(十/)
　　　豆(十/)
　　　篚(一/)
　　　俎(一壇同位不另社/稷  正      圖)
　　　尊(一/)
　配位
　　　陶爵(三/)琖(三/十)豋(一/)鉶(二/)簠(二/)簋(二/)籩(十/)豆(十/)篚
　　　(一位並同圖/正  不另)
　　　俎(一壇同位不另社/稷  正      圖)
　　　尊(一位同另圖/正  不)
先農壇
　　　陶爵(三從同不另圖地/壇  位)
　　　琖(三/十)
　　　豋(壇正同不另圖地/    位)
　　　鉶(二從同不另圖地/壇  位)
　　　簠(二/)簋(二/)籩(十/)豆(十壇並同不另圖/地  正位)
　　　篚(一/)
　　　俎(一壇同位不另社/稷  正      圖)
　　　尊(一正同不另圖地/壇  位)
先蠶壇
　　　陶爵(三從同不另圖地/壇  位)
　　　琖(三十壇同另圖/先農  不)
　　　豋(壇正同不另圖地/    位)
　　　鉶(一從同不另圖地/壇  位)
　　　簠(二/)簋(二/)籩(十/)豆(十壇並同不另圖/地  正位)
　　　篚(一壇同另圖先/農  不)
　　　俎(一壇同位不另社/稷  正      圖)
　　　尊(一正同不另圖地/壇  位)
天神壇四案
　　　陶爵(共十/二)
　　　籩(各/五)
　　　豆(各/三)
　　　篚(各/一)
　　　俎(各一正同不另社/稷壇  位    圖)
　　　尊(各/一)
地祗壇七案
　　　陶爵(共七/十一)籩(各/五)豆(各/三)篚(各一壇並同圖/天神  不另)
　　　俎(各一正同不另圖社/稷壇  位)
　　　尊(各一壇同另圖/天神  不)
　太嵗壇正位
　　　陶爵(三壇同另圖天/神  不)
　　　琖(三/十)
　　　豋(一/)
　　　鉶(二/)
　　　簠(二/)
　　　簋(二/)
　　　籩(十/)豆(十/)篚(一神並同另圖/天  壇不)
　　　俎(一壇同位不另社/稷  正      圖)
　　　尊(一壇同另圖天/神  不)
　　兩廡四案
　　　陶爵(各三壇同另圖/天神  不)
　　　琖(各三/十)豋(各/一)鉶(各/二)簠(各/二)簋(各二不並同/正位  另圖)
　　　籩(各/十)豆(各/十)篚(各一壇並同圖/天神  不另)
　　　俎(各一正同不另圖社/稷壇  位)
　　　尊(各一壇同另圖/天神  不)
　　　卷二
　　祭器二
太廟正殿五筵
　　　　玉爵(共四/十五)
　　　　豋(共十/五)
　　　　鉶(共十/五)
　　　　簠(各/二)
　　　　簋(各/二)
　　　　籩(各十/二)
　　　　豆(各十/二)
　　　　篚(各/一)
　　　　俎(各一正同不另圖社/稷壇  位)
　　　　犧尊(共十/五)
　　　　象尊(共十/五)
　　　　著尊(共十/五)
　　　　壺尊(共十/五)
　　　　山尊(共十/五)
太廟後殿四筵
　　　玊爵(各/六)豋(各/二)鉶(各/二)簠(各/二)簋(各/二)籩(各十/二)豆(各十/二)篚
　　　(各一殿並同圖/  正  不另)
　　　俎(各一正同不另圖社/稷壇  位)
　　　犧尊(各/二)象尊(各/二)著尊(各/二)壺尊(各/二)山尊(各二/並同)
　　　(不正殿/  另圖)
　兩廡
　東廡五案
　　　陶爵(各/三)
　　　鉶(共/八)
　　　簠(各/二)
　　　簋(各/二)
　　　籩(各/十)
　　　豆(各/十)
　　　篚(各/一)
　　　俎(各一正同不另圖社/稷壇  位)
　　　尊(三/)
　　西廡九案
　　　　陶爵(各/三)鉶(各/一)簠(各/一)簋(各/一)籩(各/四)豆(各/四)篚(各一東/並同)
　　　　(廡不/另圖)
　　　　俎(各/一)
　　　　尊(五不同圖東/廡  另)
奉先殿五筵　　祔筵一
　　　　金爵(共四/十八)
　　　　豋(共十/六)鉶(共十/六)簠(各/二)簋(各/二)籩(各十/二)豆(各十/二)篚(各/一)
　　　　犧尊(共十/六)象尊(共十/六)著尊(共十/六)壺尊(共十六/並同)
　　　　(太廟正殿/不另圖)
　文廟正位
　　　　銅爵(三/)
　　　　豋(一/)
　　　　鉶(二/)
　　　　簠(二/)
　　　　簋(二/)
　　　籩(十/)
　　　豆(十/)
　　　篚(一/)
　　　俎(一壇同位不另社/稷  正      圖)
　　　尊(一/)
　配位四案
　　　銅爵(各/三)鉶(各/二)簠(各/二)簋(各/二)籩(各/八)豆(各/八)篚(各一/並同)
　　　(正位不/另圖)
　　　俎(各一西同不另圖/太廟  廡)
　　　尊(二位同另圖/正  不)
　十二哲
　　　銅爵(各/三)鉶(各/一)簠(各/一)簋(各/一)籩(各/四)豆(各/四)篚(二/)　(並同/正位)
　　　(不另/圖)
　　　俎(二西同不另圖太/廟  廡)
　　　尊(二位同另圖/正  不)
　兩廡六十二案
　　　銅爵(一百二十/三獻爵六)簠(各/一)簋(各/一)籩(各/四)豆(各/四)篚(二/同)　(並/)
　　　(正位不/另圖)
　　　俎(二西同不另圖太/廟  廡)
　　　尊(六位同另圖/正  不)
崇聖祠正位五案
　　　銅爵(各/三)鉶(各/二)簠(各/二)簋(各/二)籩(各/八)豆(各/八)篚(各一/並同)
　　　(文廟正位/不另圖)
　　　俎(各一西同不另圖/太廟  廡)
　　　尊(各一位同另圖文/廟正  不)
　配位四案
　　　銅爵(各/三)簠(各/一)簋(各/一)籩(各/四)豆(各/四)篚(各一廟並同不/  文  正位)
　　　(另/圖)
　　　俎(二西同不另圖太/廟  廡)
　　　尊(二正同不另文/廟  位    圖)
　兩廡三案
　　　銅爵(五/)簠(各/一)簋(各/一)籩(各/四)豆(各/四)篚(二廟並同不另/文  正位)
　　　(圖/)
　　　俎(二西同不另圖太/廟  廡)
　　　尊(二正同不另文/廟  位    圖)
傳心殿正位九案
　　　銅爵(各/三)鉶(各/一)籩(各/二)豆(各/二)篚(一/)尊(三廟並同不另/文  正位)
　　　(圖/)
　配位二案
　　　銅爵(各/三)鉶(各/一)籩(各/二)篚(各/一)尊(各一正並同另圖/文廟  位不)
帝王廟正位十六案
　　　銅爵(各/三)豋(各/一)鉶(各/二)簠(各/二)簋(各/二)籩(各/十)豆(各/十)篚(各一/  並)
　　　(同位不文廟/正    另圖)
　　　俎(七壇同位不另社/稷  正      圖)
　　　尊(七正同不另文/廟  位    圖)
　兩廡二十案
　　　銅爵(二百三/十七)鉶(各/二)簠(各/一)簋(各/一)籩(各/四)豆(各/四)篚(各一/  並)
　　　(同位不文廟/正    另圖)
　　　俎(四西同不另圖太/廟  廡)
　　　尊(四正同不另文/廟  位    圖)
先醫廟正位三案
　　　銅爵(各/三)鉶(各/二)簠(各/二)簋(各/二)籩(各/十)豆(各/十)篚(各一/同)　(文並/  廟)
　　　(正位不/另圖)
　　　俎(一壇同位不另社/稷  正      圖)
　　　尊(各一位同另圖文/廟正  不)
　配位二案
　　　銅爵(各/六)鉶(各/二)簠(各/一)簋(各/一)籩(各/十)豆(各/十)篚(各一/同)　(並/文)
　　　(廟正位/不另圖)
　　　俎(各一西同不另圖/太廟  廡)
　　　尊(各一位同另圖文/廟正  不)
　兩廡六案
　　　銅爵(六/)簠(各/一)簋(各/一)籩(各/四)豆(各/四)篚(二/)尊(二/)　(並同/文廟)
　　　(正位不/另圖)
　闗帝廟前殿
　　　銅爵(三/)豋(一/)鉶(二/)簠(二/)簋(二正並同另圖文/廟  位不)
　　　籩(十壇同另圖天/神  不)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一壇同位不另社/稷  正      圖)
　　　尊(一正同不另文/廟  位    圖)
　　後殿三案
　　　銅爵(各/三)鉶(各/二)簠(各/二)簋(各二正並同另圖/文廟  位不)
　　　籩(各八壇同另圖/天神  不)
　　　豆(各八位同另圖文/廟正  不)
　　　篚(一壇同另圖天/神  不)
　　　俎(各一西同不另圖/太廟  廡)
　　　尊(各一位同另圖文/廟正  不)
　　都城隍廟
　　　銅爵(三/)鉶(二/)簠(二/)簋(二正並同另圖文/廟  位不)
　　　籩(十壇同另圖天/神  不)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一壇同位不另社/稷  正      圖)
　　　尊(一正同不另文/廟  位    圖)
　　内城隍廟
　　　銅爵(三/)鉶(二/)簠(二/)簋(二正並同另圖文/廟  位不)
　　　籩(十壇同另圖天/神  不)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一壇同位不另社/稷  正      圖)
　　　尊(一正同不另文/廟  位    圖)
　　永佑廟
　　　銅爵(三/)鉶(二/)簠(二/)簋(二正並同另圖文/廟  位不)
　　　籩(十壇同另圖天/神  不)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一壇同位不另社/稷  正      圖)
　　　尊(一正同不另文/廟  位    圖)
　　天下第一泉龍王廟
　　　銅爵(三/)簠(二/)簋(二正並同另圖文/廟  位不)
　　　籩(十/)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一西同不另圖太/廟  廡)
　　　尊(一正同不另文/廟  位    圖)
　　昭靈沛澤龍王廟
　　　銅爵(三/)簠(二/)簋(二正並同另圖文/廟  位不)
　　　籩(十龍同廟天下第一/泉  王  不另圖)
　　　豆(十正同不另文/廟  位    圖)
　　　篚(一壇同另圖天/神  不)
　　　俎(一西同不另圖太/廟  廡)
　　　尊(一正同不另文/廟  位    圖)
　　　(臣/)等奉
　勅勘詳禮器圖式㳟校祭器一門訖仰見我
　皇上本敬
天尊
祖之心行議禮制度之典甄綜古今折衷盡善凡器之為
　　　玉為金為陶為木物象名數備極精詳(臣/)等謹叅
　　　稽六經以及先儒義疏下逮説禮諸家圖象纂為
　　　圖説系之繪後以明夫
　睿裁釐定洵足監古制而集大成其一器再見者説不
　　　複贅復按太常陳設序次先後編成目錄列于卷
　　　首程形攷範徴覈同異諸不另圖者悉加登記凡
　　　祀典所列
壇位分合之數薦饗多少之目亦皆分注條件臚敶罔缺
　　　垂之方冊
　彛典常昭燔貍灌獻之下肸蠁彰明視周官戴記所書
　　　三代法器之盛並得即今以証古固非如崇義禮
　　圖陸佃禮象徒規橅舊物已也謹詮次如右
　
　
　
　
　
　
　
　
　
　
　
　
　
　
皇朝禮器圖式目録一
　欽定四庫全書
　皇朝禮器圖式目録二
　　　　卷三
　　　儀器
欽定天體儀
欽定黄道經緯儀
欽定赤道經緯儀
欽定地平經儀
欽定象限儀
欽定紀限儀
欽定地平經緯儀
御製簡平儀
御製三辰簡平地平合璧儀
御製地平半圓日晷儀
御製星晷儀
御製四逰表半圓儀
御製矩度象限儀
御製方矩象限儀
　御製璣衡撫辰儀
　御製地球儀
　　　　渾天合七政儀
　　　　七政儀
　　　　三辰儀
　　　　萬壽天常儀
　　　　地平赤道公晷儀
　　　　地平經緯赤道公晷儀
　　　　八角立表赤道公晷儀
　　　　方赤道地平公晷儀
　　　　逰動地平公晷儀
　　　　提環赤道公晷儀
　　　　赤道地平合璧日晷儀
　　　　定南針指時刻日晷儀
　　　日月晷儀
　　　圓盤日月星晷儀
　　　方月晷儀
　　　㸔朔望入交儀
　　　六合騐時儀
　　　四定表全圓儀
　　　矩度全圓儀
　　　小花全圓儀
　　　四逰千里鏡半圓儀
　　　雙半圓儀
　　　雙逰表半圓儀
　　　雙千里鏡象限儀
　　　測太陽髙度象限儀
　　　測髙弧象限儀
　　　測礟象限儀
　　　地平方位儀
　　　　圭表
　　　　日影表
　　　　壺漏
　　　　自鳴鐘
　　　　時辰表
　　　　攝光千里鏡
　　　(臣/)等伏惟儀器之作所以授時成憲體天運而布
　　　嵗功葢綦鉅也我
聖祖仁皇帝學貫天人洞達象數既成數理精藴一書並
　　　鑄觀象臺六儀以昭萬世之成法
幾餘指授復製簡平三辰半圓諸儀具藏
　　天府
　皇上敬
天法
祖定為璣衡撫辰儀以集占測之大成猗歟盛矣至于西
　　　法諸器萬里來航仰承
聖裁折衷而酌用之皆足以佐參稽供步算于是推筴之
　　　法益詳且備(臣/)等于
　皇朝禮器圖式舊文儀器十件敬謹勘定外㳟檢
　　内廷天文測量儀器三十七件并
　御製地球儀及鐘表通為四十件増入編帙以彰
　聖朝欽若之盛葢自羲和命官以來言天者十有三家
　　　精密明當鮮克臻此(臣/)等執管捫籥之愚按圖綴
　　　説更無能窺見萬一云
　
　
　
　
　
　
　
　皇朝禮器圖式目録二
欽定四庫全書
皇朝禮器圖式目録三
　　　卷四
　　冠服一
皇帝
　　　冬朝冠
　　　夏朝冠
　　　端罩一
　　　端罩二
　　　衮服
　　　冬朝服一
　　　冬朝服二
　　　夏朝服
　　　朝珠
　　　朝帶一
　　　朝帶二
　　　冬吉服冠
　　　夏吉服冠
　　　龍袍
　　　吉服帶
　　　冬常服冠
　　　夏常服冠
　　　常服褂
　　　常服袍
　　　常服帶(同吉服帶/不另圖)
　皇太子
　　　冬朝冠
　　　夏朝冠
　　　端罩
　　　龍褂
　　　冬朝服一
　　　冬朝服二
　　　夏朝服
　　　朝珠
　　　朝帶
　　　冬吉服冠
　　　夏吉服冠
　　　龍袍
　　　吉服帶
　皇子
　　　冬朝冠
　　　夏朝冠
　　　端罩
　　　龍褂(同不皇太/子  另圖)
　　　冬朝服一
　　　冬朝服二
　　　夏朝服
　　　朝珠
　　　朝帶
　　　冬吉服冠夏吉服冠(並同另皇太/子不  圖)
　　　蟒袍
　　　吉服帶
　　親王
　　　冬朝冠夏朝冠(並同另皇/子不  圖)
　　　端罩
　　　補服
　　　冬朝服一
　　　冬朝服二
　　　夏朝服
　　　朝珠朝帶(並同另皇/子不  圖)
　　　冬吉服冠
　　　夏吉服冠
　　　蟒袍
　　　吉服帶(同另皇子/不  圖)
　　世子
　　　冬朝冠
　　　夏朝冠
　　　端罩補服冬朝服一冬朝服二夏朝服(並同親/王不另)
　　　(圖/)
　　　朝珠(同另皇子/不  圖)
　　　朝帶
　　　冬吉服冠夏吉服冠蟒袍(並同親王/不另圖)
　　　吉服帶(同另皇子/不  圖)
　　郡王
　　　冬朝冠
　　　夏朝冠
　　　端罩(同親王/不另圖)
　　　補服
　　　冬朝服一冬朝服二夏朝服(並同親王/不另圖)
　　　朝珠(同另皇子/不  圖)
　　　朝帶
　　　冬吉服冠夏吉服冠蟒袍(並同親王/不另圖)
　　　吉服帶(同另皇子/不  圖)
　　貝勒
　　　冬朝冠
　　　夏朝冠
　　　端罩(同親王/不另圖)
　　　補服
　　　冬朝服一
　　　冬朝服二
　　　夏朝服
　　　朝珠
　　　朝帶
　　　冬吉服冠夏吉服冠(並同親王/不另圖)
　　　蟒袍
　　　吉服帶
　　貝子
　　　冬朝冠
　　　夏朝冠
　　　端罩(同親王/不另圖)
　　　補服
　　　冬朝服一冬朝服二夏朝服朝珠(並同貝勒/不另圖)
　　　朝帶
　　　冬吉服冠
　　　夏吉服冠
　　　蟒袍吉服帶(並同貝勒/不另圖)
　　固倫額駙
　　　冬朝冠夏朝冠(並同貝子/不另圖)
　　　端罩(同親王/不另圖)
　　　補服(同貝子/不另圖)
　　　冬朝服一冬朝服二夏朝服朝珠(並同貝勒/不另圖)
　　　朝帶
　　　冬吉服冠
　　　夏吉服冠
　　　蟒袍(同貝勒/不另圖)
　　　吉服帶
　　鎮國公
　　　冬朝冠
　　　夏朝冠
　　　端罩
　　　補服
　　　冬朝服一冬朝服二夏朝服朝珠(並同貝勒/不另圖)
　　　朝帶
　　　冬吉服冠
　　　夏吉服冠
　　　蟒袍吉服帶(並同貝勒/不另圖)
　　輔國公
　　　冬朝冠
　　　夏朝冠
　　　端罩補服(並同鎮國/公不另圖)
　　　冬朝服一冬朝服二夏朝服朝珠(並同貝勒/不另圖)
　　　朝帶冬吉服冠夏吉服冠(並同鎮國/公不另圖)
　　　蟒袍吉服帶(並同貝勒/不另圖)
　　和碩額駙
　　　冬朝冠夏朝冠端罩補服(並同鎮國/公不另圖)
　　　冬朝服一冬朝服二夏朝服朝珠(並同貝勒/不另圖)
　　　朝帶
　　　冬吉服冠
　　　夏吉服冠
　　　蟒袍(同貝勒/不另圖)
　　　吉服帶(同固倫額/駙不另圖)
　　　卷五
　　冠服二
　　民公
　　　冬朝冠
　　　夏朝冠
　　　端罩
　　　補服
　　　冬朝服一
　　　冬朝服二
　　　夏朝服
　　　朝珠
　　　朝帶
　　　冬吉服冠
　　　夏吉服冠
　　　蟒袍
　　　吉服帶
　　侯
　　　冬朝冠
　　　夏朝冠
　　　端罩補服冬朝服一冬朝服二夏朝服朝珠(並/同)
　　　(民公不/另圖)
　　　朝帶
　　　冬吉服冠夏吉服冠蟒袍吉服帶(並同民公/不另圖)
　　伯
　　　冬朝冠
　　　夏朝冠
　　　端罩補服冬朝服一冬朝服二夏朝服朝珠(並/同)
　　　(民公不/另圖)
　　　朝帶
　　　冬吉服冠夏吉服冠蟒袍吉服帶(並同民公/不另圖)
　　文一品
　　　冬朝冠
　　　夏朝冠
　　　端罩(同民公/不另圖)
　　　補服
　　　都御史補服
　　　冬朝服一冬朝服二夏朝服朝珠(並同民公/不另圖)
　　　朝帶
　　　冬吉服冠夏吉服冠蟒袍吉服帶(並同民公/不另圖)
　　武一品
　　　冬朝冠夏朝冠(並同文一/品不另圖)
　　　端罩(同民公/不另圖)
　　　補服
　　　冬朝服一冬朝服二夏朝服朝珠(並同民公/不另圖)
　　　朝帶(同文一品/不另圖)
　　　冬吉服冠夏吉服冠蟒袍吉服帶(並同民公/不另圖)
　　鎮國將軍
　　　冬朝冠夏朝冠(並同文一/品不另圖)
　　　端罩(同民公/不另圖)
　　　補服(同武一品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶
　　　冬吉服冠夏吉服冠蟒袍(並同民公/不另圖)
　　　吉服帶(同貝勒/不另圖)
　　郡主額駙
　　　冬朝冠夏朝冠(並同文一/品不另圖)
　　　端罩(同民公/不另圖)
　　　補服(同武一品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶(同侯不/另圖)
　　　冬吉服冠夏吉服冠蟒袍吉服帶(並同民公/不另圖)
　　子
　　　冬朝冠夏朝冠(並同文一/品不另圖)
　　　端罩(同民公/不另圖)
　　　補服(同武一品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶(同文一品/不另圖)
　　　冬吉服冠夏吉服冠蟒袍吉服帶(並同民公/不另圖)
　　文二品
　　　冬朝冠
　　　夏朝冠
　　　端罩(同民公/不另圖)
　　　補服
　　　冬朝服一冬朝服二夏朝服朝珠(並同民公/不另圖)
　　　朝帶
　　　冬吉服冠
　　　夏吉服冠
　　　蟒袍吉服帶(並同民公/不另圖)
　　武二品
　　　冬朝冠夏朝冠(並同文二/品不另圖)
　　　端罩(同民公/不另圖)
　　　補服
　　　冬朝服一冬朝服二夏朝服朝珠(並同民公/不另圖)
　　　朝帶冬吉服冠夏吉服冠(並同文二/品不另圖)
　　　蟒袍吉服帶(並同民公/不另圖)
　　輔國將軍
　　　冬朝冠夏朝冠(並同文二/品不另圖)
　　　端罩(同民公/不另圖)
　　　補服(同武二品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶
　　　冬吉服冠夏吉服冠(並同文二/品不另圖)
　　　蟒袍(同民公/不另圖)
　　　吉服帶(同貝勒/不另圖)
　　縣主額駙
　　　冬朝冠夏朝冠(並同文二/品不另圖)
　　　端罩(同民公/不另圖)
　　　補服(同武二品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶冬吉服冠夏吉服冠(並同文二/品不另圖)
　　　蟒袍吉服帶(並同民公/不另圖)
　　男
　　　冬朝冠夏朝冠(並同文二/品不另圖)
　　　端罩(同民公/不另圖)
　　　補服(同武二品/不另圖)
　　　冬朝服一冬朝服二夏朝服朝珠(並同民公/不另圖)
　　　朝帶冬吉服冠夏吉服冠(並同文二/品不另圖)
　　　蟒袍吉服帶(並同民公/不另圖)
　　文三品
　　　冬朝冠
　　　夏朝冠
　　　端罩(同民公/不另圖)
　　　補服
　　　冬朝服一冬朝服二夏朝服朝珠(並同民公/不另圖)
　　　朝帶
　　　冬吉服冠
　　　夏吉服冠
　　　蟒袍吉服帶(並同民公/不另圖)
　　武三品
　　　冬朝冠
　　　夏朝冠(同文三品/不另圖)
　　　補服
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶冬吉服冠夏吉服冠(並同文三/品不另圖)
　　　蟒袍吉服帶(並同民公/不另圖)
　　奉國將軍
　　　冬朝冠(同武三品/不另圖)
　　　夏朝冠(同文三品/不另圖)
　　　補服(同武三品/不另圖)
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶
　　　冬吉服冠夏吉服冠(並同文三/品不另圖)
　　　蟒袍(同民公/不另圖)
　　　吉服帶(同貝勒/不另圖)
　　郡君額駙
　　　冬朝冠(同武三品/不另圖)
　　　夏朝冠(同文三品/不另圖)
　　　補服(同武三品/不另圖)
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶冬吉服冠夏吉服冠(並同文三/品不另圖)
　　　蟒袍吉服帶(並同民公/不另圖)
　　一等侍衛
　　　冬朝冠
　　　夏朝冠
　　　端罩
　　　補服(同武三品/不另圖)
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶(同文三品/不另圖)
　　　冬吉服冠
　　　夏吉服冠
　　　蟒袍吉服帶(並同民公/不另圖)
　　文四品
　　　冬朝冠
　　　夏朝冠
　　　補服
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶
　　　冬吉服冠
　　　夏吉服冠
　　　蟒袍
　　　吉服帶(同民公/不另圖)
　　武四品
　　　冬朝冠夏朝冠(並同文四/品不另圖)
　　　補服
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶冬吉服冠夏吉服冠蟒袍(並同文四/品不另圖)
　　　吉服帶(同民公/不另圖)
　　奉恩將軍
　　　冬朝冠夏朝冠(並同文四/品不另圖)
　　　補服(同武四品/不另圖)
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶
　　　冬吉服冠夏吉服冠蟒袍(並同文四/品不另圖)
　　　吉服帶(同貝勒/不另圖)
　　縣君額駙
　　　冬朝冠夏朝冠(並同文四/品不另圖)
　　　補服(同武四品/不另圖)
　　　冬朝服(同民公冬朝/服二不另圖)
　　　夏朝服朝珠(並同民公/不另圖)
　　　朝帶
　　　冬吉服冠夏吉服冠蟒袍(並同文四/品不另圖)
　　　吉服帶(同民公/不另圖)
　　二等侍衛
　　　冬朝冠
　　　夏朝冠
　　　端罩
　　　補服(同武四品/不另圖)
　　　朝服
　　　朝珠(同民公/不另圖)
　　　朝帶(同文四品/不另圖)
　　　冬吉服冠
　　　夏吉服冠
　　　蟒袍(同文四品/不另圖)
　　　吉服帶(同民公/不另圖)
　　文五品
　　　冬朝冠
　　　夏朝冠
　　　補服
　　　朝服
　　　朝珠(同民公/不另圖)
　　　朝帶
　　　冬吉服冠
　　　夏吉服冠
　　　蟒袍(同文四品/不另圖)
　　　吉服帶(同民公/不另圖)
　　武五品
　　　冬朝冠夏朝冠(並同文五/品不另圖)
　　　補服
　　　朝服朝帶冬吉服冠夏吉服冠(並同文五/品不另圖)
　　　蟒袍(同文四品/不另圖)
　　　吉服帶(同民公/不另圖)
　　鄉君額駙
　　　冬朝冠夏朝冠(並同文五/品不另圖)
　　　補服(同武五品/不另圖)
　　　朝服(同文五品/不另圖)
　　　朝帶(同縣君額/駙不另圖)
　　　冬吉服冠夏吉服冠(並同文五/品不另圖)
　　　蟒袍(同文四品/不另圖)
　　　吉服帶(同民公/不另圖)
　　三等侍衛
　　　冬朝冠
　　　夏朝冠
　　　端罩
　　　補服(同武五品/不另圖)
　　　朝服
　　　朝珠(同民公/不另圖)
　　　朝帶(同文五品/不另圖)
　　　冬吉服冠
　　　夏吉服冠
　　　蟒袍(同文四品/不另圖)
　　　吉服帶(同民公/不另圖)
　　文六品
　　　冬朝冠
　　　夏朝冠
　　　補服
　　　朝服(同文五品/不另圖)
　　　朝帶
　　　冬吉服冠
　　　夏吉服冠
　　　蟒袍(同文四品/不另圖)
　　　吉服帶(同民公/不另圖)
　　武六品
　　　冬朝冠夏朝冠(並同文六/品不另圖)
　　　補服
　　　朝服(同文五品/不另圖)
　　　朝帶冬吉服冠夏吉服冠(並同文六/品不另圖)
　　　蟒袍(同文四品/不另圖)
　　　吉服帶(同民公/不另圖)
　　藍翎侍衛
　　　冬朝冠
　　　夏朝冠
　　　端罩(同二等侍/衛不另圖)
　　　補服(同武六品/不另圖)
　　　朝服(同三等侍/衛不另圖)
　　　朝珠(同民公/不另圖)
　　　朝帶(同文六品/不另圖)
　　　冬吉服冠
　　　夏吉服冠
　　　蟒袍(同文四品/不另圖)
　　　吉服帶(同民公/不另圖)
　　文七品
　　　冬朝冠
　　　夏朝冠
　　　補服
　　　朝服(同文五品/不另圖)
　　　朝帶
　　　冬吉服冠
　　　夏吉服冠
　　　蟒袍
　　　吉服帶(同民公/不另圖)
　　武七品
　　　冬朝冠夏朝冠(並同文七/品不另圖)
　　　補服
　　　朝服(同文五品/不另圖)
　　　朝帶冬吉服冠夏吉服冠蟒袍(並同文七/品不另圖)
　　　吉服帶(同民公/不另圖)
　　文八品
　　　冬朝冠
　　　夏朝冠
　　　補服
　　　朝服
　　　朝帶
　　　冬吉服冠
　　　夏吉服冠
　　　蟒袍(同文七品/不另圖)
　　　吉服帶(同民公/不另圖)
　　武八品
　　　冬朝冠夏朝冠(並同文八/品不另圖)
　　　補服(同武七品/不另圖)
　　　朝服朝帶冬吉服冠夏吉服冠(並同文八/品不另圖)
　　　蟒袍(同文七品/不另圖)
　　　吉服帶(同民公/不另圖)
　　文九品
　　　冬朝冠
　　　夏朝冠
　　　補服
　　　朝服(同文八品/不另圖)
　　　朝帶
　　　冬吉服冠
　　　夏吉服冠
　　　蟒袍(同文七品/不另圖)
　　　吉服帶(同民公/不另圖)
　　武九品
　　　冬朝冠夏朝冠(並同文九/品不另圖)
　　　補服
　　　朝服(同文八品/不另圖)
　　　朝帶冬吉服冠夏吉服冠(並同文九/品不另圖)
　　　蟒袍(同文七品/不另圖)
　　　吉服帶(同民公/不另圖)
　　未入流
　　　冬朝冠夏朝冠補服(並同文九/品不另圖)
　　　朝服(同文八品/不另圖)
　　　朝帶冬吉服冠夏吉服冠(並同文九/品不另圖)
　　　蟒袍(同文七品/不另圖)
　　　吉服帶(同民公/不另圖)
　　進士
　　　冬朝冠
　　　夏朝冠
　　　冬吉服冠夏吉服冠(並同文七/品不另圖)
　　舉人
　　　冬公服冠
　　　夏公服冠
　　　公服袍
　　　公服帶(同文八品朝/帶不另圖)
　　　冬吉服冠
　　　夏吉服冠
　　貢生
　　　冬公服冠夏公服冠公服袍(並同舉人/不另圖)
　　　公服帶(同文八品朝/帶不另圖)
　　　冬吉服冠
　　　夏吉服冠
　　監生
　　　冬公服冠夏公服冠公服袍(並同舉人/不另圖)
　　　公服帶(同文八品朝/帶不另圖)
　　　冬吉服冠
　　　夏吉服冠
　　生員
　　　冬公服冠
　　　夏公服冠
　　　公服袍
　　　公服帶(同文九品朝/帶不另圖)
　　　冬吉服冠夏吉服冠(並同監生/不另圖)
　　祭祀文舞生
　　　冬冠
　　　夏冠
　　　袍
　　　帶
　　祭祀武舞生
　　　冬冠
　　　夏冠
　　　袍
　　　帶(同文舞生/不另圖)
　　祭祀執事人
　　　袍一
　　　袍二
　　　帶(同文舞生/不另圖)
　　樂部樂生
　　　冬冠
　　　夏冠
　　　袍一
　　　袍二
　　　帶
　　鹵簿輿士
　　　冬冠一
　　　冬冠二
　　　夏冠(同樂部樂/生不另圖)
　　　袍(同樂部樂生/袍二不另圖)
　　　帶(同文舞生/不另圖)
　　鹵簿䕶軍
　　　袍
　　鹵簿校尉
　　　冬冠一
　　　冬冠二
　　　夏冠
　　　袍(同樂部樂生/袍二不另圖)
　　　帶(同文舞生/不另圖)
　　從耕農官
　　　冬冠
　　　補服
　　　袍
　　雨冠雨衣(附/)
皇帝
　　　雨冠一
　　　雨冠二
　　　雨冠三
　　　雨冠四
　　　雨冠五
　　　雨冠六
　　　雨衣一
　　　雨衣二
　　　雨衣三
　　　雨衣四
　　　雨衣五
　　　雨衣六
　　　雨衣七
　　　雨衣八
　　　雨衣九
　　　雨衣十
　　　雨裳一
　　　雨裳二
　皇太子至宗室公
　　　雨冠
　　　雨衣一
　　　雨衣二
　　　雨裳
　　職官
　　　雨冠一
　　　雨冠二
　　　雨冠三
　　　雨衣一
　　　雨衣二
　　　雨衣三
　　　　雨衣四
　　　　雨裳一
　　　　雨裳二
　　　軍民
　　　　雨冠
　　　　雨衣一(同職官雨衣/二不另圖)
　　　　雨衣二(同職官雨衣/四不另圖)
　　　　雨裳　(同職官雨裳/二不另圖)
　　　　卷六
　　　冠服三
皇太后
　皇后
　　　　冬朝冠
　　　　夏朝冠
　　　　金約
　　　　耳飾
　　　朝褂一
　　　朝褂二
　　　朝褂三
　　　冬朝袍一
　　　冬朝袍二
　　　冬朝袍三
　　　夏朝袍一
　　　夏朝袍二
　　　領約
　　　朝珠
　　　綵帨
　　　冬朝裙
　　　夏朝裙
　　　吉服冠
　　　龍褂一
　　　龍褂二
　　　龍袍一
　　　龍袍二
　　　龍袍三
　皇貴妃
　　　冬朝冠
　　　夏朝冠
　　　金約
　　　耳飾朝褂一朝褂二朝褂三冬朝袍一冬朝袍
　　　二冬朝袍三夏朝袍一夏朝袍二(並同另圖皇/后不)
　　　領約
　　　朝珠
　　　綵帨冬朝裙夏朝裙吉服冠(並同另圖皇/后不)
　　　龍褂(同一不皇后龍/褂    另圖)
　　　龍袍(同一不皇后龍/袍    另圖)
　貴妃
　　　冬朝冠
　　　夏朝冠
　　　金約(同不皇貴/妃  另圖)
　　　耳飾(同不另皇/后    圖)
　　　朝褂一
　　　朝褂二
　　　朝褂三
　　　冬朝袍一
　　　冬朝袍二
　　　冬朝袍三
　　　夏朝袍一
　　　夏朝袍二
　　　領約
　　　朝珠
　　　綵帨
　　　冬朝裙夏朝裙吉服冠(並同另圖皇/后不)
　　　龍褂(同一不皇后龍/褂    另圖)
　　　龍袍
　妃
　　　冬朝冠
　　　夏朝冠
　　　金約
　　　耳飾(同不另皇/后    圖)
　　　朝褂一朝褂二朝褂三冬朝袍一冬朝袍二冬
　　　朝袍三夏朝袍一夏朝袍二領約朝珠(並同不/貴妃)
　　　(另/圖)
　　　綵帨
　　　冬朝裙夏朝裙(並同另圖皇/后不)
　　　吉服冠
　　　龍褂(同一不皇后龍/褂    另圖)
　　　龍袍(同另貴妃/不  圖)
　嬪
　　　冬朝冠
　　　夏朝冠
　　　金約
　　　耳飾(同不另皇/后    圖)
　　　朝褂一朝褂二朝褂三(並同另貴/妃不  圖)
　　　冬朝袍一
　　　冬朝袍二
　　　冬朝袍三
　　　夏朝袍一
　　　夏朝袍二
　　　領約(同另貴妃/不  圖)
　　　朝珠
　　　綵帨
　　　冬朝裙夏朝裙(並同另圖皇/后不)
　　　吉服冠(同另妃/不  圖)
　　　龍褂
　　　龍袍
　皇太子妃
　　　冬朝冠夏朝冠金約(並同另皇貴/妃不  圖)
　　　耳飾朝褂一朝褂二朝褂三(並同另圖皇/后不)
　　　冬朝袍一
　　　冬朝袍二
　　　冬朝袍三
　　　夏朝袍一
　　　夏朝袍二
　　　領約朝珠(並同另皇貴/妃不  圖)
　　　綵帨冬朝裙夏朝裙(並同另圖皇/后不)
　　　吉服冠(同另妃/不  圖)
　　　龍褂(同一不皇后龍/褂    另圖)
　　　龍袍
　皇子福晉
　　　冬朝冠
　　　夏朝冠
　　　金約
　　　耳飾
　　　朝褂
　　　冬朝袍
　　　夏朝袍
　　　領約
　　　朝珠
　　　綵帨
　　　冬朝裙
　　　夏朝裙
　　　吉服冠
　　　吉服褂
　　　蟒袍
　　親王福晉
　　　冬朝冠夏朝冠金約耳飾朝褂冬朝袍夏朝袍
　　　領約朝珠綵帨冬朝裙夏朝裙吉服冠(並同福/皇子)
　　　(晉不/另圖)
　　　吉服褂
　　　蟒袍(同不皇子福/晉  另圖)
　　世子福晉
　　　冬朝冠
　　　夏朝冠
　　　金約
　　　耳飾朝褂冬朝袍夏朝袍領約朝珠綵帨冬朝
　　　裙夏朝裙吉服冠(並同不皇子/福晉  另圖)
　　　吉服褂(同親王福/晉不另圖)
　　　蟒袍(同不皇子福/晉  另圖)
　　郡王福晉
　　　冬朝冠
　　　夏朝冠
　　　金約
　　　耳飾朝褂冬朝袍夏朝袍領約朝珠綵帨冬朝
　　　裙夏朝裙吉服冠(並同不皇子/福晉  另圖)
　　　吉服褂
　　　蟒袍(同不皇子福/晉  另圖)
　　貝勒夫人
　　　冬朝冠
　　　夏朝冠
　　　金約
　　　耳飾(同不皇子福/晉  另圖)
　　　朝褂
　　　冬朝袍
　　　夏朝袍
　　　領約
　　　朝珠
　　　綵帨
　　　冬朝裙夏朝裙吉服冠(並同不皇子/福晉  另圖)
　　　吉服褂
　　　蟒袍
　　貝子夫人
　　　冬朝冠
　　　夏朝冠
　　　金約
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂
　　　蟒袍(同貝勒夫/人不另圖)
　　鎮國公夫人
　　　冬朝冠
　　　夏朝冠
　　　金約
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂
　　　蟒袍(同貝勒夫/人不另圖)
　　輔國公夫人
　　　冬朝冠
　　　夏朝冠
　　　金約
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂(同鎮國公夫/人不另圖)
　　　蟒袍(同貝勒夫/人不另圖)
　　固倫公主
　　　冬朝冠夏朝冠金約耳飾朝褂冬朝袍夏朝袍
　　　領約朝珠綵帨冬朝裙夏朝裙吉服冠(並同福/皇子)
　　　(晉不/另圖)
　　　吉服褂(同親王福/晉不另圖)
　　　蟒袍(同不皇子福/晉  另圖)
　　和碩公主
　　　冬朝冠夏朝冠金約(並同世子福/晉不另圖)
　　　耳飾朝褂冬朝袍夏朝袍領約朝珠綵帨冬朝
　　　裙夏朝裙吉服冠(並同不皇子/福晉  另圖)
　　　吉服褂(同親王福/晉不另圖)
　　　蟒袍(同不皇子福/晉  另圖)
　　郡主
　　　冬朝冠夏朝冠金約(並同郡王福/晉不另圖)
　　　耳飾朝褂冬朝袍夏朝袍領約朝珠綵帨冬朝
　　　裙夏朝裙吉服冠(並同不皇子/福晉  另圖)
　　　吉服褂(同親王福/晉不另圖)
　　　蟒袍(同不皇子福/晉  另圖)
　　縣主
　　　冬朝冠夏朝冠金約(並同貝勒夫/人不另圖)
　　　耳飾朝褂冬朝袍夏朝袍領約朝珠綵帨冬朝
　　　裙夏朝裙吉服冠(並同不皇子/福晉  另圖)
　　　吉服褂(同郡王福/晉不另圖)
　　　蟒袍(同不皇子福/晉  另圖)
　　郡君
　　　冬朝冠夏朝冠金約(並同貝子夫/人不另圖)
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂蟒袍(並同貝勒夫/人不另圖)
　　縣君
　　　冬朝冠夏朝冠金約(並同鎮國公/夫人不另圖)
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂(同貝子夫/人不另圖)
　　　蟒袍(同貝勒夫/人不另圖)
　　鎮國公女鄉君
　　　冬朝冠夏朝冠金約(並同輔國公/夫人不另圖)
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒/夫人不另)
　　　(圖/)
　　　冬朝裙夏朝裙吉服冠(並同不皇子/福晉  另圖)
　　　吉服褂(同鎮國公夫/人不另圖)
　　　蟒袍(同貝勒夫/人不另圖)
　　輔國公女鄉君
　　　冬朝冠
　　　夏朝冠
　　　金約
　　　耳飾(同不皇子福/晉  另圖)
　　　朝褂冬朝袍夏朝袍領約朝珠綵帨(並同貝勒夫/人不另圖)
　　　冬朝裙夏朝裙吉服冠(並同不皇子/福晉  另圖)
　　　吉服褂(同鎮國公夫/人不另圖)
　　　蟒袍(同貝勒夫/人不另圖)
　　　卷七
　　冠服四
　　民公夫人
　　　冬朝冠
　　　夏朝冠
　　　金約
　　　耳飾
　　　朝褂
　　　冬朝袍
　　　夏朝袍
　　　領約
　　　朝珠
　　　綵帨
　　　冬朝裙
　　　夏朝裙
　　　吉服冠
　　　吉服褂
　　　蟒袍
　　侯夫人
　　　冬朝冠
　　　夏朝冠
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙吉服冠吉服褂蟒袍(並同民公/夫人不另)
　　　(圖/)
　　伯夫人
　　　冬朝冠
　　　夏朝冠
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙吉服冠吉服褂蟒袍(並同民公/夫人不另)
　　　(圖/)
　　一品命婦
　　　冬朝冠
　　　夏朝冠
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙吉服冠吉服褂蟒袍(並同民公/夫人不另)
　　　(圖/)
　　鎮國將軍夫人
　　　冬朝冠夏朝冠(並同一品命/婦不另圖)
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙吉服冠吉服褂蟒袍(並同民公/夫人不另)
　　　(圖/)
　　子夫人
　　　冬朝冠夏朝冠(並同一品命/婦不另圖)
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙吉服冠吉服褂蟒袍(並同民公/夫人不另)
　　　(圖/)
　　二品命婦
　　　冬朝冠
　　　夏朝冠
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙(並同民公夫/人不另圖)
　　　吉服冠
　　　吉服褂蟒袍(並同民公夫/人不另圖)
　　輔國將軍夫人
　　　冬朝冠夏朝冠(並同二品命/婦不另圖)
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙(並同民公夫/人不另圖)
　　　吉服冠(同二品命/婦不另圖)
　　　吉服褂蟒袍(並同民公夫/人不另圖)
　　男夫人
　　　冬朝冠夏朝冠(並同二品命/婦不另圖)
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙(並同民公夫/人不另圖)
　　　吉服冠(同二品命/婦不另圖)
　　　吉服褂蟒袍(並同民公夫/人不另圖)
　　三品命婦
　　　冬朝冠
　　　夏朝冠
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙(並同民公夫/人不另圖)
　　　吉服冠
　　　吉服褂蟒袍(並同民公夫/人不另圖)
　　奉國將軍夫人
　　　冬朝冠夏朝冠(並同三品命/婦不另圖)
　　　金約耳飾朝褂冬朝袍夏朝袍領約朝珠綵帨
　　　冬朝裙夏朝裙(並同民公夫/人不另圖)
　　　吉服冠(同三品命/婦不另圖)
　　　吉服褂蟒袍(並同民公夫/人不另圖)
　　四品命婦
　　　冬朝冠
　　　夏朝冠
　　　金約耳飾朝褂(並同民公夫/人不另圖)
　　　朝袍
　　　領約朝珠綵帨(並同民公夫/人不另圖)
　　　朝裙
　　　吉服冠
　　　吉服褂(同民公夫/人不另圖)
　　　蟒袍
　　奉恩將軍夫人
　　　冬朝冠夏朝冠(並同四品命/婦不另圖)
　　　金約耳飾朝褂(並同民公夫/人不另圖)
　　　朝袍(同四品命/婦不另圖)
　　　領約朝珠綵帨(並同民公夫/人不另圖)
　　　朝裙吉服冠(並同四品命/婦不另圖)
　　　吉服褂(同民公夫/人不另圖)
　　　蟒袍(同四品命/婦不另圖)
　　五品命婦
　　　冬朝冠
　　　夏朝冠
　　　金約耳飾朝褂(並同民公夫/人不另圖)
　　　朝袍(同四品命/婦不另圖)
　　　領約朝珠綵帨(並同民公夫/人不另圖)
　　　朝裙(同四品命/婦不另圖)
　　　吉服冠
　　　吉服褂(同民公夫/人不另圖)
　　　蟒袍(同四品命/婦不另圖)
　　六品命婦
　　　冬朝冠
　　　夏朝冠
　　　金約耳飾朝褂(並同民公夫/人不另圖)
　　　朝袍(同四品命/婦不另圖)
　　　領約綵帨(並同民公夫/人不另圖)
　　　朝裙(同四品命/婦不另圖)
　　　吉服冠
　　　吉服褂(同民公夫/人不另圖)
　　　蟒袍(同四品命/婦不另圖)
　　七品命婦
　　　冬朝冠
　　　夏朝冠
　　　金約耳飾朝褂(並同民公夫/人不另圖)
　　　朝袍(同四品命/婦不另圖)
　　　　領約綵帨(並同民公夫/人不另圖)
　　　　朝裙(同四品命/婦不另圖)
　　　　吉服冠
　　　　吉服褂(同民公夫/人不另圖)
　　　　蟒袍
　　　(臣/)等伏以禮之大者昭名分辨等威莫備乎冠服
　　　自觀象作服文明漸啟夏收殷冔損益不同所以
　　　成一代之制度而垂法守也我
　　朝冠服之制夏涼冬燠各因其時而品節燦然觀瞻
　　　有秩葢
列聖相承凖宜増定美備乃克臻此我
　皇上慎守
成憲治協垂衣要荒之外至于二萬里咸襲冠帶今所編
　　　摩儀式具在洵矣放之四海而大同昭兹來許而
　　　勿替者也(臣/)等于禮器冠服圖敬謹校正補列圖
　　　説者百有四十増訂目次者五百有竒詳悉考紀
　　　編為四卷彰我
　　國家服物采章之盛如
　御製序所云以綿
　　國祚承
天祐於鑠哉
世徳作求永永無斁焉爾
　
　
　
　
　
　
　
　
　
　皇朝禮器圖式目録三
欽定四庫全書
皇朝禮器圖式目録四
　　　卷八
　　樂器一
　　朝㑹中和韶樂
　　　麾(一/)
　　　鎛鐘第一黄鍾(一/)
　　　鎛鐘第二大吕(一/)
　　　鎛鐘第三太蔟(一/)
　　　鎛鐘第四夾鍾(一/)
　　　鎛鐘第五姑洗(一/)
　　　鎛鐘第六仲吕(一/)
　　　鎛鐘第七蕤賔(一/)
　　　鎛鐘第八林鍾(一/)
　　　鎛鐘第九夷則(一/)
　　　鎛鐘第十南吕(一/)
　　　鎛鐘第十一無射(一/)
　　　鎛鐘第十二應鍾(一/)
　　　編鐘(十六/)
　　　特磬第一黄鍾(一/)
　　　特磬第二大吕(一/)
　　　特磬第三太蔟(一/)
　　　特磬第四夾鍾(一/)
　　　特磬第五姑洗(一/)
　　　特磬第六仲吕(一/)
　　　特磬第七蕤賔(一/)
　　　特磬第八林鍾(一/)
　　　特磬第九夷則(一/)
　　　特磬第十南吕(一/)
　　　特磬第十一無射(一/)
　　　特磬第十二應鍾(一/)
　　　編磬(十六/)
　　　琴(四/)
　　　瑟(二/)
　　　排簫(二/)
　　　簫(四/)
　　　笛(四/)
　　　篪(二/)
　　　笙(八/)
　　　壎(二/)
　　　鼓(一/)
　　　搏拊(二/)
　　　柷(一/)
　　　敔(一/)
　　朝㑹丹陛大樂
　　　戲竹(二/)
　　　方響(二/)
　　　雲鑼(二/)
　　　管(四/)
　　　簫(二/)笛(四/)笙(四樂並同中和/韶  不另圖)
　　　大鼓(二/)
　　　杖鼓(一/)
　　　拍板(一/)
　　　卷九
　　樂器二
　　鹵簿鼓吹大樂
　　　金(四/)
　　　鉦(四/)
　　　大銅角(八/)
　　　小銅角(八/)
　　　笛(十二樂同朝會中/和韶  不另圖)
　　　龍鼓(四十/八)
　　　杖鼔(四/)
　　　畫角(二十/四)
　　　拍板(四大同朝㑹丹/陛  樂不另圖)
　　鹵簿導迎樂
　　　戲竹(二/)雲鑼(二/)管(六大並同朝㑹丹/陛  樂不另圖)
　　　笛(四/)笙(二韶並同朝㑹中/和  樂不另圖)
　　　鼔(一/)
　　　拍板(一大同朝㑹丹/陛  樂不另圖)
巡幸鐃吹樂
　　　金(二大同鹵簿鼓/吹  樂不另圖)
　　　雲鑼(二大同朝㑹丹/陛  樂不另圖)
　　　銅鼓(四/)
　　　銅㸃(二/)
　　　正鈸(二/)
　　　金口角(八/)
　　　大銅角(八/)小銅角(八大並同鹵簿鼓/吹  樂不另圖)
　　　䝉古角(二/)
　　　管(二大同朝㑹丹/陛  樂不另圖)
　　　　平笛(二/)
　　　　笛(二/)笙(二韶並同朝㑹中/和  樂不另圖)
　　　　行鼓(二/)
　　　祭祀中和韶樂韶舞
圜丘
祈榖壇
　天神壇
　　　　麾(一/)黄鍾鎛鐘(一/)編鐘(十/六)黄鍾特磬(一/)編磬(十/六)
　　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼓
　　　　(一/)搏拊(二/)柷(一/)敔(一韶並同朝㑹中/和  樂不另圖)
　　　　節(四/)
　　　　干(六十/四)
　　　　戚(六十/四)
　　　　羽(六十/四)
　　　　籥(六十/四)
方澤
　地祗壇
　　　　麾(一/)林鍾鎛鐘(一/)編鐘(十/六)林鍾特磬(一/)編磬(十/六)
　　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼓
　　　　(一/)搏拊(二/)柷(一/)敔(一韶並同朝㑹中/和  樂不另圖)
　　　　節(四/)干(六十/四)戚(六十/四)羽(六十/四)籥(六十四圜並同/        丘不)
　　　　(另/圖)
太廟
奉先殿
　朝日壇
　　太嵗壇
　　　　麾(一/)太蔟鎛鐘(一/)編鐘(十/六)太蔟特磬(一/)編磬(十/六)
　　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼓
　　　　(一/)搏拊(二/)柷(一/)敔(一韶並同朝㑹中/和  樂不另圖)
　　　　節(四/)干(六十/四)戚(六十/四)羽(六十/四)籥(六十四圜並同/        丘不)
　　　　(另/圖)
社稷壇
帝王廟
　　　麾(一/)夾鍾鎛鐘(一用春/祭)南吕鎛鐘(一用秋/祭)編鐘
　　　(十/六)夾鍾特磬(一用春/祭)南吕特磬(一用秋/祭)編磬(十/六)
　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼔
　　　(一/)搏拊(二/)柷(一/)敔(和韶並同朝㑹中/    樂不另圖)
　　　節(四/)干(六十/四)戚(六十/四)羽(六十/四)籥(六十四圜並同/        丘不)
　　　(另/圖)
文廟
　　　麾(一/)夾鍾鎛鐘(一用春/祭)南吕鎛鐘(一用秋/祭)編鐘
　　　(十/六)夾鍾特磬(一用春/祭)南吕特磬(一用秋/祭)編磬(十/六)
　　　琴(六/)瑟(四/)排簫(二/)簫(六/)笛(六/)篪(四/)笙(六/)壎(二/)鼔
　　　(一/)搏拊(二/)柷(一/)敔(一韶並同朝㑹中/和  樂不另圖)
　　　節(四/)羽(三十/六)籥(三十六丘並同圖/    圜  不另)
夕月壇
　　　麾(一/)南吕鎛鐘(一/)編鐘(十/六)南吕特磬(一/)編磬(十/六)
　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼓
　　　(一/)搏拊(二/)柷(一/)敔(一韶並同朝㑹中/和  樂不另圖)
　　　節(四/)干(六十/四)戚(六十/四)羽(六十/四)籥(六十四圜並同/        丘不)
　　　(另/圖)
先農壇
　　　麾(一/)姑洗鎛鐘(一/)編鐘(十/六)姑洗特磬(一/)編磬(十/六)
　　　琴(十/)瑟(四/)排簫(二/)簫(十/)笛(十/)篪(六/)笙(十/)壎(二/)鼓
　　　(一/)搏拊(二/)柷(一/)敔(一韶並同朝㑹中/和  樂不另圖)
　　　節(四/)干(六十/四)戚(六十/四)羽(六十/四)籥(六十四圜並同/        丘不)
　　　(另/圖)
先蠶壇
　　　方響(十/六)雲鑼(二大並同朝㑹丹/陛  樂不另圖)
　　　琴(四/)瑟(二/)簫(六/)笛(六/)笙(六/)鼓(一韶並同朝㑹中/和  樂不另圖)
　　　杖鼔(二/)拍板(二大並同朝㑹丹/陛  樂不另圖)
　　耕耤禾詞樂
　　　鑼(六/)
　　　簫(六/)笛(六/)笙(六韶並同朝㑹中/和  樂不另圖)
　　　鼓(六/)
　　　拍板(六大同朝㑹丹/陛  樂不另圖)
　　采桑桑歌樂
　　　鑼(六樂同耕耤禾/詞  不另圖)
　　　簫(六/)笛(六/)笙(六韶並同朝㑹中/和  樂不另圖)
　　　鼓(六樂同耕耤禾/詞  不另圖)
　　　拍板(六大同朝會丹/陛  樂不另圖)
　　燕饗中和韶樂
　　　麾(一/)鎛鐘(一分十二/月  用)編鐘(十/六)特磬(一分十二/月  用)編
　　　磬(十/六)琴(四/)瑟(四/)排簫(二/)簫(四/)笛(四/)篪(二/)笙(八/)壎
　　　(二/)鼓(一/)搏拊(二/)柷(一/)敔(一韶並同朝㑹中/和  樂不另圖)
　　燕饗丹陛大樂
　　　戲竹(二/)方響(二/)雲鑼(二/)管(四大並同朝㑹丹/陛  樂不另圖)
　　　簫(二/)笛(四/)笙(四韶並同朝㑹中/和  樂不另圖)
　　　大鼓(二/)杖鼓(一/)拍板(一大並同朝㑹丹/陛  樂不另圖)
　　燕饗清樂
　　　雲鑼(四/)管(四大並同朝㑹丹/陛  樂不另圖)
　　　笛(四/)笙(四韶並同朝㑹中/和  樂不另圖)
　　　手鼓(二/)
　　　小杖鼓(二/)
　　　拍板(二大同朝㑹丹/陛  樂不另圖)
　　燕饗慶隆舞樂
　　　節(十/六)
　　　筝(一/)
　　　琵琶(八/)
　　　三絃(八/)
　　　奚琴(一/)
　　　拍板(十/六)
　　燕饗笳吹樂
　　　口琴(一/)
　　　筝一
　　　胡琴(一/)
　　　胡笳(一/)
　　燕饗番部合樂
　　　雲鑼(一大同朝㑹丹/陛  樂不另圖)
　　　筝(一/)
　　　琵琶(一/)
　　　三絃(一舞同燕饗慶/隆  樂不另圖)
　　　胡琴(一/)
　　　月琴(一/)
　　　二絃(一/)
　　　提琴(一/)
　　　火不思(一/)
　　　軋筝(一/)
　　　管(一大同朝㑹丹/陛  樂不另圖)
　　　簫(一/)笛(一/)笙(一韶並同朝㑹中/和  樂不另圖)
　　　拍板(一/)
　　燕饗朝鮮國俳樂
　　　管(一大同朝㑹丹/陛  樂不另圖)
　　　笛(一韶同朝㑹中/和  樂不另圖)
　　　鼓(一/)
　　燕饗瓦爾喀部舞樂
　　　奚琴(四樂同慶隆/舞  不另圖)
　　　觱篥(四/)
　　燕饗回部樂
　　　巴拉滿(一/)
　　　蘇爾奈(一/)
　　　哈爾扎克(一/)
　　　喀爾奈(一/)
　　　塞他爾(一/)
　　　喇巴卜(一/)
　　　達卜(一/)
　　　那噶喇(二/)
　　燕饗用安南國樂
　　　丐鼓(一/)
　　　丐拍(一/)
　　　丐哨(二/)
　　　丐彈弦子(一/)
　　　丐彈胡琴(一/)
　　　丐彈雙韻(一/)
　　　丐彈琵琶(一/)
　　　丐三音鑼(一/)
　　燕饗用緬甸國樂
　　　接内塔兜呼(一/)
　　　稽灣斜枯(一/)
　　　聶兜姜(一/)
　　　聶聶兜姜(一/)
　　　結莽聶兜布(一/)
　　燕饗用廓爾喀部樂
　　　達布拉(二/)
　　　薩朗濟(三/)
　　　丹布拉(一/)
　　　達拉(二/)
　　　公古哩(四/)
　　凱旋鐃歌樂
　　　金(四大同鹵簿鼔/吹  樂不另圖)
　　　雲鑼(四大同朝㑹丹/陛  樂不另圖)
　　　鑼(二/)
　　　銅鼓(二吹同不另巡幸/鐃  樂    圖)
　　　鐃(四/)
　　　正鈸(四吹同不另巡幸/鐃  樂    圖)
　　　小和鈸(二/)
　　　金口角(八吹同不另巡幸/鐃  樂    圖)
　　　大銅角(四/)小銅角(四大並同鹵簿鼓/吹  樂不另圖)
　　　管(六大同朝㑹丹/陛  樂不另圖)
　　　簫(六/)笛(六韶並同朝㑹中/和  樂不另圖)
　　　海笛(四/)
　　　篪(六/)笙(六韶並同朝會中/和  樂不另圖)
　　　腰鼓(四/)
　　　得勝鼓(四/)
　　凱旋凱歌樂
　　　方響(一/)
　　　雲鑼(四大同朝㑹丹/陛  樂不另圖)
　　　銅㸃(一/)正鈸(二鐃並同不另巡/幸  吹樂    圖)
　　　大和鈸(二/)
　　　星(一/)
　　　鐋(一/)
　　　管(十二樂同朝會丹/陛大  不另圖)
　　　簫(四/)笛(四/)笙(四韶並同朝會中/和  樂不另圖)
　　　杖鼓(二大同朝會丹/陸  樂不另圖)
　　　拍板(二/)
　國家郅化翔洽天地同和大樂允諧神人胥暢洪惟
聖祖仁皇帝神契元音考訂尺度
欽定律吕正義垂貽萬世我
　皇上聖兼作述闡析樂原凡
郊
廟朝廷宫縣所肄悉援据經籍
　折中釐正著為正義後編復置樂部専隸其事煌煌乎
　　　聲容器數美善備矣迺者西江得古鎛鐘獻之
　　闕下適當西師耆定
　大武告成之㑹
天貺地符不期自集爰
　詔所司稽古倣鑄復
　俞廷工請以和闐貢玉琢為特磬用彰始終條理之盛
　　　若夫飲至奏凱占律來廷亦編之太常典諸鞮鞻
　　　又豈漢樂府之白馬朱鷺明堂位之東昧南任所
　　　能髣髴哉允宜備載圖編昭示無極(臣/)等校勘樂
　　　器圖既竟謹詳覈増葺釐為二卷自朝㑹迄凱旋
　　為部凡八而其序則以八音先後為次其一器再
　　見者概不復綴冀備典實而徵信從記曰功成作
　　樂洵乎千載一時之
隆遇矣
欽定四庫全書
皇朝禮器圖式目録五
　　　卷十
　　鹵簿一
皇帝大駕鹵簿
　　　玉輦(一/)
　　　導葢(一/)
　　　拂塵(一/)
　　　提鑪(二/)
　　　香合(二/)
　　　盥盆(一/)
　　　唾壺(一/)
　　　水瓶(二/)
　　　馬杌(一/)
　　　交椅(一/)
　　　儀刀(三/十)
　　　􁃅鞬(三/十)
　　　豹尾槍(三/十)
　　　殳(四/)
　　　㦸(四/)
　　　九龍曲葢(四/)
　　　翠華葢(二/)
　　　紫芝葢(二/)
　　　九龍葢(二/十)
　　　五色花葢(二/十)
　　　五色龍葢(十/)
　　　方繖(八/)
　　　壽扇(八/)
　　　雙龍扇一(十/六)
　　　雙龍扇二(六/)
　　　雙龍扇三(六/)
　　　單龍扇(十/六)
　　　孔雀扇(八/)
　　　雉尾扇(八/)
　　　鸞鳳扇(八/)
　　　長夀幢(四/)
　　　紫幢(四/)
　　　霓幢(四/)
　　　羽葆幢(四/)
　　　信旛(四/)
　　　絳引旛(四/)
　　　豹尾旛(四/)
　　　龍頭竿旛(四/)
　　　教孝表節旌(二/)
　　　明刑弼教旌(二/)
　　　行慶施惠旌(二/)
　　　褒功懐逺旌(二/)
　　　振武旌(二/)
　　　敷文旌(二/)
　　　納言旌(二/)
　　　進善旌(二/)
　　　金節(四/)
　　　儀鍠氅(四/)
　　　黄麾(四/)
　　　卷十一
　　鹵簿二
皇帝大駕鹵簿
　　　八旗驍騎纛(二十/四)
　　　八旗䕶軍纛(八/)
　　　八旗前鋒纛(八/)
　　　五色金龍纛(四/十)
　　　儀鳳旗(一/)
　　　翔鸞旗(一/)
　　　瑞鶴旗(一/)
　　　孔雀旗(一/)
　　　黄鵠旗(一/)
　　　白雉旗(一/)
　　　赤烏旗(一/)
　　　華蟲旗(一/)
　　　振鷺旗(一/)
　　　鳴鳶旗(一/)
　　　逰麟旗(一/)
　　　馴獅旗(一/)
　　　白澤旗(一/)
　　　角端旗(一/)
　　　赤熊旗(一/)
　　　黄羆旗(一/)
　　　辟邪旗(一/)
　　　犀牛旗(一/)
　　　天馬旗(一/)
　　　天鹿旗(一/)
　　　青龍旗(一/)
　　　白虎旗(一/)
　　　朱雀旗(一/)
　　　神武旗(一/)
　　　江瀆旗(一/)
　　　河瀆旗(一/)
　　　淮瀆旗(一/)
　　　濟瀆旗(一/)
　　　東嶽旗(一/)
　　　西嶽旗(一/)
　　　南嶽旗(一/)
　　　北嶽旗(一/)
　　　中嶽旗(一/)
　　　土星旗(一/)
　　　木星旗(一/)
　　　金星旗(一/)
　　　火星旗(一/)
　　　水星旗(一/)
　　　角宿旗(一/)
　　　亢宿旗(一/)
　　　氐宿旗(一/)
　　　房宿旗(一/)
　　　心宿旗(一/)
　　　尾宿旗(一/)
　　　箕宿旗(一/)
　　　斗宿旗(一/)
　　　牛宿旗(一/)
　　　女宿旗(一/)
　　　虛宿旗(一/)
　　　危宿旗(一/)
　　　室宿旗(一/)
　　　壁宿旗(一/)
　　　奎宿旗(一/)
　　　婁宿旗
　　　胃宿旗(一/)
　　　昴宿旗(一/)
　　　畢宿旗(一/)
　　　觜宿旗(一/)
　　　參宿旗(一/)
　　　井宿旗(一/)
　　　鬼宿旗(一/)
　　　栁宿旗(一/)
　　　星宿旗(一/)
　　　張宿旗(一/)
　　　翼宿旗(一/)
　　　軫宿旗(一/)
　　　甘雨旗(四/)
　　　乾風旗(一/)
　　　坎風旗(一/)
　　　艮風旗(一/)
　　　震風旗(一/)
　　　巽風旗(一/)
　　　離風旗(一/)
　　　坤風旗(一/)
　　　兌風旗(一/)
　　　五色雷旗(五/)
　　　五色雲旗(五/)
　　　日旗(一/)
　　　月旗(一/)
　　　門旗(八/)
　　　金鼓旗(二/)
　　　翠華旗(二/)
　　　五色金龍小旗(四/十)
　　　出警旗(一/)
　　　入蹕旗(一/)
　　　鉞(十/六)
　　　星(十/六)
　　　卧𤓰(十/六)
　　　立𤓰(十/六)
　　　吾仗(十/六)
　　　御仗(十/六)
　　　引仗(六/)
　　　紅燈(六/)
　　　玉輅(一/)
　　　金輅(一/)
　　　木輅(一/)
　　　象輅(一/)
　　　革輅(一/)
　　　寶象(五/)
　　　導象(四/)
　　　靜鞭(四/)
　　　仗馬(十/)
　　　後䕶豹尾槍(十/)儀刀(十/)櫜鞬(二十另並同/前不  圖)
　　　黄龍大纛(二/)
皇帝法駕鹵簿
　　　金輦(一/)
　　　禮輿(一/)
　　　導葢(一/)拂塵(二/)提鑪(二/)香合(二/)盥盆(一/)唾壺(一/)
　　　水瓶(二/)馬杌(一/)交椅(一/)儀刀(二/十)櫜鞬(二/十)豹尾槍
　　　(二/十)殳(四/)㦸(四/)九龍曲葢(四/)翠華葢(二/)紫芝葢(二/)
　　　九龍葢(二/十)五色花葢(十/)五色龍葢(十/)方繖(八/)夀
　　　扇(八鹵並同另圖大/駕  簿不)
　　　雙龍扇(十六龍同一不大駕鹵/簿雙  扇    另圖)
　　　單龍扇(十/六)孔雀扇(八/)雉尾扇(八/)鸞鳳扇(八/)長壽
　　　幢(四/)紫幢(四/)霓幢(四/)羽葆幢(四/)信旛(四/)絳引旛
　　　(四/)豹尾旛(四/)龍頭竿旛(四/)教孝表節旌(二/)明刑
　　　弼教旌(二/)行慶施惠旌(二/)褒功懐逺旌(二/)振武
　　　旌(二/)敷文旌(二/)納言旌(二/)進善旌(二/)金節(四/)儀
　　　鍠氅(四/)黄麾(四/)八旗驍騎纛(二十/四)八旗䕶軍纛八
　　　八旗前鋒纛(八/)五色金龍纛(二/十)儀鳳旗(一/)翔鸞
　　　旗(一/)瑞鶴旗(一/)孔雀旗(一/)黄鵠旗(一/)白雉旗(一/)
　　　赤烏旗(一/)華蟲旗(一/)振鷺旗(一/)鳴鳶旗(一/)逰麟
　　　旗(一/)馴獅旗(一/)白澤旗(一/)角端旗(一/)赤熊旗(一/)
　　　黄羆旗(一/)辟邪旗(一/)犀牛旗(一/)天馬旗(一/)天鹿
　　　旗(一/)青龍旗(一/)白虎旗(一/)朱雀旗(一/)神武旗(一/)
　　　江瀆旗(一/)河瀆旗(一/)淮瀆旗(一/)濟瀆旗(一/)東嶽
　　　旗(一/)西嶽旗(一/)南嶽旗(一/)北嶽旗(一/)中嶽旗(一/)
　　　土星旗(一/)木星旗(一/)金星旗(一/)火星旗(一/)水星
　　　旗(一/)角宿旗(一/)亢宿旗(一/)氐宿旗(一/)房宿旗(一/)
　　　心宿旗(一/)尾宿旗(一/)箕宿旗(一/)斗宿旗(一/)牛宿
　　　旗(一/)女宿旗(一/)虚宿旗(一/)危宿旗(一/)室宿旗(一/)
　　　壁宿旗(一/)奎宿旗(一/)婁宿旗(一/)胃宿旗(一/)昴宿
　　　旗(一/)畢宿旗(一/)觜宿旗(一/)參宿旗(一/)井宿旗(一/)
　　　鬼宿旗(一/)栁宿旗(一/)星宿旗(一/)張宿旗(一/)翼宿
　　　旗(一/)軫宿旗(一/)甘雨旗(四/)乾風旗(一/)坎風旗(一/)
　　　艮風旗(一/)震風旗(一/)巽風旗(一/)離風旗(一/)坤風
　　　旗(一/)兌風旗(一/)五色雷旗(五/)五色雲旗(五/)日旗
　　　(一/)月旗(一/)門旗(八/)金鼓旗(二/)翠華旗(二/)五色金
　　　龍小旗(二/十)出警旗(一/)入蹕旗(一/)鉞(六/)星(六/)卧瓜
　　　(六/)立瓜(六/)吾仗(六/)御仗(六/)引仗(六/)紅燈(六/)玉輅
　　　(一/)金輅(一/)木輅(一/)象輅(一/)革輅(一/)寳象(五/)導象
　　　(四/)靜鞭(四/)仗馬(十/)後䕶豹尾槍(十/)儀刀(十/)櫜鞬
　　　(二/十)黄龍大纛(二鹵並同另圖大/駕  簿不)
皇帝鑾駕鹵簿
　　　步輿(一/)
　　　導葢(一/)九龍葢(十鹵並同另圖大/駕  簿不)
　　　雙龍扇(十雙同扇二大駕鹵/簿  龍    不另圖)
　　　　五色金龍纛(十/)五色金龍小旗(十/)鉞(四/)星(四/)卧
　　　　瓜(四/)立瓜(四/)吾仗(四/)御仗(四/)後䕶豹尾槍(十/)儀
　　　　刀(十/)櫜鞬(二/十)黄龍大纛(二駕並同不另圖/大  鹵簿)
　皇帝騎駕鹵簿
　　　　輕步輿(一/)
　　　　導葢(一/)儀刀(十/)櫜鞬(十/)豹尾槍(十/)五色花葢(十/)
　　　　(並同不另大駕/鹵簿    圖)
　　　　雙龍扇(六雙同扇三大駕鹵/簿  龍    不另圖)
　　　　單龍扇(六/)五色金龍纛(十/)五色金龍小旗(十/)鉞
　　　　(六/)星(六/)卧瓜(立/)立瓜(六/)吾仗(六/)御仗(六/)後䕶豹
　　　　尾槍(十/)儀刀(十/)櫜鞬(二/十)黄龍大纛(二/)　(並同/  大)
　　　　(駕鹵簿/不另圖)
　　　　卷十二
　　　鹵簿三
皇太后儀駕
　　　　萬壽輦(一/)
　　　龍鳳輿(一/)
　　　龍鳳車(一/)
　　　儀輿(二/)
　　　儀車(二/)
　　　九鳯曲葢(一/)
　　　拂塵(二/)
　　　提鑪(二/)
　　　香合(二/)
　　　盥盆(一/)
　　　唾壺(一/)
　　　水瓶(二/)
　　　馬杌(一/)
　　　交椅(一/)
　　　九鳳葢(十/)
　　　花葢(四/)
　　　方繖(四/)
　　　龍鳳扇(八/)
　　　鸞鳳扇(八/)
　　　金節(二/)
　　　龍鳳旗(十/)
　　　卧瓜(四/)
　　　立瓜(四/)
　　　吾仗(四/)
皇后儀駕
　　　鳳輿(一/)
　　　鳳車(一/)
　　　儀輿(二/)
　　　儀車(二/)
　　　九鳳曲葢(一/)
　　　拂塵(二/)
　　　提鑪(二/)
　　　香合(二/)
　　　盥盆(一/)
　　　唾壺(一/)
　　　水瓶(二/)
　　　馬杌(一/)
　　　交椅(一/)
　　　九鳳葢(十/)
　　　花葢(四/)
　　　方繖(四/)
　　　龍鳳扇(八/)
　　　鸞鳳扇(八/)
　　　金節(二/)
　　　龍鳳旗(十/)
　　　卧瓜(四/)
　　　立瓜(四/)
　　　吾仗(四/)
　皇貴妃儀仗
　　　翟輿(一/)
　　　翟車(一/)
　　　儀輿(一/)
　　　儀車(一/)
　　　七鳳曲葢(一/)
　　　拂塵(二/)
　　　提鑪(一/)
　　　香合(一/)
　　　盥盆(一/)
　　　唾壺(一/)
　　　水瓶(二/)
　　　馬杌(一/)
　　　交椅(一/)
　　　花葢(六/)
　　　瑞草葢(四/)
　　　鸞鳳扇(四/)
　　　團扇(六/)
　　　金節(二/)
　　　鳳旗(六/)
　　　彩旗(四/)
　　　卧瓜(二/)立瓜(二/)吾仗(二儀並同另圖皇/后  駕不)
　貴妃儀仗
　　　翟輿(一/)
　　　儀輿(一/)
　　　儀車(一/)
　　　七鳳曲葢(一/)
　　　拂塵(二/)提鑪(一/)香合(一/)唾壺(一/)盥盆(一/)水瓶(二/)
　　　(並同不皇貴妃/儀仗  另圖)
　　　馬杌(一/)
　　　交椅(一/)
　　　花葢(六/)
　　　瑞草葢(四/)鸞鳳扇(四/)團扇(六/)金節(一/)　(皇並同/  貴妃)
　　　(儀仗不/另圖)
　　　鳳旗(四/)
　　　彩旗(四儀同不皇貴/妃  仗  另圖)
　　　卧瓜(二/)立瓜(二/)吾仗(二儀並同另圖皇/后  駕不)
　妃采仗
　　　翟輿(一/)
　　　儀輿(一/)
　　　儀車(一/)
　　　七鳳曲葢(一仗同另貴妃/儀  不  圖)
　　　提鑪(一/)
　　　香合(一/)
　　　盥盆(一/)
　　　唾壺(一/)
　　　水瓶(二/)
　　　馬杌(一/)交椅(一儀並同另貴/妃  仗不  圖)
　　　黄葢(二/)
　　　花葢(四/)
　　　團扇(四/)
　　　金節(二儀同不皇貴/妃  仗  另圖)
　　　鳳旗(四仗后另貴妃/儀  不  圖)
　　　卧瓜(二/)立瓜(二/)吾仗(二儀並同另圖皇/后  駕不)
　嬪采仗
　　　翟輿(一/)儀輿(一/)儀車(一仗並同圖妃/采  不另)
　　　七鳳曲葢(一仗同另貴妃/儀  不  圖)
　　　提鑪(一/)香合(一/)盥盆(一/)唾壺(一/)水瓶(二妃並同/    采仗)
　　　(不另/圖)
　　　馬杌(一/)交椅(一儀並同另貴/妃  仗不  圖)
　　　花葢(四/)
　　　團扇(二/)
　　　金節(二儀同不皇貴/妃  仗  另圖)
　　　鳳旗(二/)
　　　卧瓜(二/)立瓜(二/)吾仗(二儀並同另圖皇/后  駕不)
　　稽古鹵簿之名肇自漢代迨宋延祐以來著之為
　　圖流傳至今者非不班班可考而議禮無本一切
　　畫象橅形命名制數類多因循無稽繁簡失當仰
　　惟
皇上取鑑舊典博採彛章綜覈精詳以成一代之法守
　　爰于乾隆十三年
釐定五輅二輦三輿及夫旌麾幢葢旗纛之屬靡不斟
　　酌損益折衷一是
　朝㑹之鉅典
　䍐蹕之隆儀于是益彰(臣/)等校勘鹵簿書冊伏見舊
　　目統隸一門未能條晰且自鑾儀衛職司而外尚有
　　未備(臣/)等謹本之㑹典通禮及
欽定鹵簿圖分臚補輯紀數定名首陳
大駕鹵簿昭立仗儀衛之準次
法駕次
鑾駕次
　騎駕程形系説惟肖惟稱其同制再見及
　行幸導迎鼓吹諸樂互見樂器圖者槩不複綴煌煌乎
　　　儀文軌物之善有典有則而非若甘泉鹵簿以下
　　　徒詡夫千乘萬騎矞皇典麗已也至如
儀駕
　　儀仗
　　采仗悉經
　聖明裁定所以隆
尊養辨等威典之掌儀者燦然具備敬仿冠服圖例亦並
　　　登焉
　
　
　
　
　
　皇朝禮器圖式目録五
欽定四庫全書
皇朝禮器圖式目録六
　　　卷十三
　　武備一
　　甲胄
皇帝大閲胄一
皇帝大閲胄二
皇帝大閲甲一
皇帝大閲甲二
皇帝隨侍胄
皇帝隨侍甲
　　　親王胄(郡王/同)
　　　親王甲(郡王/同)
　　　貝勒胄(貝子固倫/額駙並同)
　　　貝勒甲(貝子固倫額駙/入八分公並同)
　　　入八分公胄
　　　職官胄一(領侍衛内大臣八旗都統前鋒統領/䕶軍統領直省總督提督巡撫並同)
　　　職官胄二(和碩額駙郡主額駙内大臣裏/行之公侯伯散秩大臣並同)
　　　職官胄三(隨旗行之公侯伯子男文武一品文/二品八旗副都統鎮國將軍輔國將)
　　　(軍奉國將軍奉恩將軍縣/主額駙直省總兵並同)
　　　職官胄四(文三品至五品驍騎叅領郡君額駙/縣君額駙鄉君額駙直省副將並同)
　　　職官胄五(侍衛鑾儀衛/所屬官並同)
　　　職官胄六(前鋒叅領䕶軍叅領前/鋒侍衛䕶軍侍衛並同)
　　　職官胄七(文六品至九品直/省叅將以下並同)
　　　職官甲一(領侍衛内大臣八旗都統前鋒統領/䕶軍統領直省總督提督巡撫和碩)
　　　(額駙郡主額駙内大臣裏行之公侯伯散秩大/臣隨旗行之公侯伯子男文武一品文二品八)
　　　(旗副都統鎮國將軍輔國將軍奉國將/軍奉恩將軍縣主額駙直省總兵並同)
　　　職官甲二(文三品以下驍騎叅領郡君額駙縣同/君額駙鄉君額駙直省副將以下並)
　　　職官甲三(侍衛鑾儀衛所屬官前鋒叅領䕶軍/叅領前鋒侍衛䕶軍侍衛王府長史)
　　　(䕶衛典/儀並同)
　　　王府長史胄
　　　王府䕶衛胄(典儀/同)
　　　前鋒校胄(䕶軍/校同)
　　　驍騎校胄
　　　前鋒校甲(䕶軍/校同)
　　　驍騎校甲
　　　前鋒胄(䕶軍緑營/兵並同)
　　　驍騎胄
　　　前鋒甲(䕶軍緑營/兵並同)
　　　驍騎甲
　　　䕶軍校棉胄
　　　驍騎校棉胄
　　　䕶軍校棉甲
　　　驍騎校棉甲
　　　前鋒棉胄(䕶軍/同)
　　　驍騎棉胄(鹿角兵礟/手並同)
　　　前鋒棉甲(䕶軍/同)
　　　驍騎棉甲
　　　鹿角兵棉甲(礟手/同)
　　　藤牌營兵虎㡌(緑營藤/牌兵同)
　　　藤牌營兵虎衣(緑營藤/牌兵同)
　　　武狀元胄
　　　武狀元甲
　　　鏁子甲
　　行營冠服(附/)
皇帝行冠一
皇帝行冠二
皇帝行冠三
皇帝行冠四
皇帝行褂
皇帝行袍
皇帝行帶
皇帝行裳
　　　親王以下冬行冠
　　　親王以下夏行冠
　　　親王以下行褂
　　　親王以下行袍
　　　親王以下行帶
　　　親王以下行裳
　　　領侍衛内大臣行褂(軍統御前大臣侍衛班長䕶/    領健鋭營翼領並同)
　　　八旗副都統行褂(前鋒叅領䕶軍叅/領火器營官並同)
　　　豹尾班侍衛行褂
　　　健鋭營前鋒叅領行褂
　　　健鋭營兵行褂
　　　虎槍營總統總領行褂
　　　虎槍營槍長行褂
　　　虎槍營兵行褂
　　　火器營兵行褂
　　　卷十四
　　武備二
　　武具一
皇帝大閲櫜鞬
皇帝大禮隨侍櫜鞬
皇帝吉禮隨侍櫜鞬
皇帝隨侍櫜鞬一
皇帝隨侍櫜鞬二
皇帝隨侍櫜鞬三
皇帝行圍櫜鞬
皇帝大閲弓
皇帝大禮隨侍弓
皇帝隨侍弓
皇帝行圍弓(同隨侍弓/不另圖)
皇帝大閲鈚箭
皇帝大閲梅鍼箭
皇帝大閱骲箭
皇帝大禮隨侍鈚箭
皇帝大禮隨侍梅鍼箭(同箭大閲梅/鍼  不另圖)
皇帝大禮隨侍骲箭
皇帝吉禮隨侍鈚箭
皇帝吉禮隨侍骲箭
皇帝吉禮隨侍哨箭
皇帝隨侍鈚箭
皇帝隨侍梅鍼箭
皇帝隨侍骲箭
皇帝隨侍哨箭
皇帝隨侍兔义箭
皇帝行圍鈚箭
皇帝行圍哨箭
皇帝御用射侯箭一
皇帝御用射侯箭二
皇帝御用射鵠骲箭
皇帝御用馬射骲箭一
皇帝御用馬射骲箭二
皇帝御用馬射骲箭三
　　　梅鍼箭
　　　齊梅鍼箭
　　　厄魯特梅鍼箭
　　　槍頭箭
　　　角頭箭
　　　火燎竿箭
　　　遵化長鈚箭
　　　索倫鈚箭
　　　大鈚箭
　　　小鈚箭
　　　鏽鐵鈚箭
　　　射虎鈚箭
　　　齊鈚箭
　　　月牙鈚箭
　　　燕尾鈚箭
　　　梳脊鈚箭
　　　抹角鈚箭
　　　尖鈚箭
　　　义鈚箭
　　　索倫哨箭
　　　角哨箭
　　　方哨箭
　　　鴨觜哨箭
　　　合包哨箭
　　　齊哨箭
　　　圓哨箭
　　　長哨箭
　　　榛子哨箭
　　　榛子哨鈚箭
　　　擰翎箭
　　　尖骲箭
　　　方骲箭
　　　射虎骲箭
　　　齊骲箭
　　　實心骲箭
　　　尖頭箭
　　　快箭
　　　墩箭
　　　鐵兔义箭
　　　木兔义箭
　　　鴨觜箭
　　　水箭
　　　魚义箭
皇帝御用布侯
皇帝御用皮鵠
皇帝御用布鵠
皇帝御用馬射地球
　　　如意弩
　　　雙機弩
　　　雙機貫鳬神弩
　　　射虎弩
　　　如意弩箭
　　　弩鈚箭
　　　弩骲箭
　　　射虎弩箭
　　　親王郡王櫜鞬
　　　貝勒至入八分公櫜鞬
　　　親王以下弓
　　　親王以下箭
　　　職官一等櫜鞬
　　　職官二等櫜鞬
　　　職官三等櫜鞬
　　　兵丁櫜鞬
　　　職官兵丁弓一
　　　職官兵丁弓二
　　　職官兵丁箭
　　　卷十五
　　武備三
　　武具二
皇帝大閲佩刀
皇帝吉禮隨侍佩刀
皇帝隨侍佩刀
　　　親王郡王佩刀
　　　貝勒至入八分公佩刀
　　　職官佩刀
　　　兵丁佩刀
　　　虎槍營虎槍
　　　健鋭營雲梯
　　　健銳營雲梯刀
　　　健鋭營長槍
　　　健鋭營鞭
　　　前鋒左翼順刀
　　　前鋒右翼順刀
　　　前鋒左翼鐮
　　　前鋒右翼鐮
　　　前鋒左翼斧
　　　前鋒右翼斧
　　　䕶軍驍騎長槍
　　　藤牌營藤牌
　　　藤牌營㓲刀
　　　藤牌營挑刀
　　　漢軍連耞棒
　　　漢軍鹿角
　　　金
　　　鼓
　　　海蠡
　　　緑營偃月刀
　　　緑營撲刀
　　　緑營斬馬刀
　　　緑營長刃大刀
　　　緑營寛刃大刀
　　　緑營寛刃㓲刀
　　　緑營雙手帶刀
　　　緑營背刀
　　　緑營片刀
　　　緑營虎牙刀
　　　緑營窩刀
　　　緑營船尾刀
　　　緑營割刀
　　　緑營繚風刀
　　　緑營長槍
　　　緑營火燄槍
　　　緑營鈎鐮槍
　　　緑營雙鈎鐮槍
　　　緑營虎牙槍
　　　緑營蛇鐮槍
　　　緑營雁翎槍
　　　緑營十字鐮槍
　　　緑營火鐮槍
　　　緑營梨花槍
　　　緑營手槍
　　　緑營釘槍
　　　緑營矛
　　　緑營㦸
　　　緑營雙􁰰
　　　緑營雙椎
　　　　緑營滚被
　　　　緑營滚被雙刀
　　　　武科弓
　　　　武科刀
　　　　武科石
　　　　卷十六
　　　武備四
　　　火器
御製金龍礟
御製制勝將軍礟
御製威逺將軍礟
　　　　神威大將軍礟
　　　　神威無敵大將軍礟
　　　　神威將軍礟
　　　　武成永固大將軍礟
　　　　神功將軍礟
　　　　得勝礟
　　　　九節十成礟
　　　　衝天礟
　　　　鐵心銅礟
　　　　子母礟一
　　　　子母礟二
　　　　嚴威礟
　　　　紅衣礟
　　　　龍礟
　　　　竒礟
　　　　行營信礟
　　　　渾銅礟
　　　　臺灣礟
　　　　回礟
御製自來火大鎗
御製自來火二號鎗
御製自來火小鎗
御製禽鎗
御製小禽鎗
　皇帝御用虎神鎗
　皇帝御用舊神鎗
　皇帝御用花凖鎗
　皇帝御用大凖鎗
　御製竒凖神鎗
　御製凖正神鎗
　御製純正神鎗
　御製連中鎗
　御製應手鎗
　御製威赫鎗
　御製威捷鎗
　　　　舊神花鎗
　　　　素鐵大交鎗
　　　金口交鎗
　　　素口花交鎗
　　　八棱口花鎗
　　　仿神花大交鎗
　　　仿神花小交鎗
　　　仿神花鎗
　　　摺花交鎗
　　　花口小交鎗
　　　蒙古花大交鎗一
　　　䝉古花大交鎗二
　　　蒙古花小交鎗一
　　　蒙古花小交鎗二
　　　回部花套鎗
　　　新回部花套鎗
　　　大線鎗
　　　小線鎗
　　　舊神花線鎗
　　　麗花線鎗
　　　秀花線鎗
　　　輕鋭花線鎗
　　　輕捷花線鎗
　　　輕便花線鎗(同輕鋭花線/鎗不另圖)
　　　輕花線鎗
　　　落禽花線鎗
　　　神海青花線鎗
　　　賽海青花線鎗(同落禽花線/鎗不另圖)
　　　雁神花線鎗
　　　鳬神花線鎗
　　　鵏神花線鎗連墜花線鎗勝鴉鶻花線鎗(並同/落禽)
　　　(花線鎗/不另圖)
　　　山雞花線鎗(同雁神花線/鎗不另圖)
　　　孤頂花線鎗
　　　水札子花線鎗(同鳬神花線/鎗不另圖)
　　　樹雞神花竒鎗
　　　花竒鎗
　　　花線竒鎗
　　　兵丁鳥鎗
　　　卷十七
　　武備五
　　旗纛
皇帝行營内旌門纛
皇帝行營内城旗
皇帝行營外旌門纛
皇帝行營外城旗
皇帝行營吉爾丹纛
皇帝行圍後䕶旗
皇帝行圍纛
皇帝行圍蒙古纛
　　　得勝
　靈纛一
　　　得勝
　靈纛二
　　　得勝
　靈纛三
　　　得勝
　靈纛四
　　　得勝
　靈纛五
　　　得勝
　靈纛六
　　　得勝
　靈纛七
　　　八旗都統纛
　　　八旗佐領纛一
　　　八旗佐領纛二
　　　八旗領催旗一
　　　八旗領催旗二
　　　八旗前鋒校旗
　　　八旗䕶軍統領纛
　　　八旗䕶軍校旗
　　　健鋭營前鋒叅領纛
　　　健鋭營前鋒校旗
　　　火器營䕶軍叅領纛
　　　火器營䕶軍校旗
　　　火器營驍騎叅領纛
　　　火器營驍騎校旗
　　　藤牌營叅領纛
　　　藤牌營領催旗
王命旗牌
　　　駐防將軍都統副都統纛
　　　駐防將軍都統副都統令旗
　　　緑營督撫提鎮纛
　　　緑營督撫提鎮令旗
　　　緑營大帥旗
　　　緑營什長旗
　　　卷十八
　　武備六
　　廬帳
皇帝大閲黄幄
皇帝駐蹕大營
皇帝駐蹕御幄
皇帝停蹕頓營
　　　親王氊帳
　　　職官帳房
　　　兵丁帳房
　　　涼棚
　國家撫馭垓埏武功赫濯規模宏備垂憲萬年而詰
　　戎習勩以簡軍實而勵士心益勤且至則有
　大閲之典有
　秋獮之禮及夫肄之戎行頒以部式者靡不儲修罔
　　缺訓練有方我
皇上聖武逺揚
睿謨獨運自金川底定以來蕩平凖夷勘定回部一紀
　　之中
膚功三奏越崑崙而括濛汜實為懿古所未有凡諸武
　　備形制允宜博稽臚列繪式作型(臣/)等校勘舊圖
　　自
　大閲甲胄弓刀而外闕焉未詳謹本之㑹典通禮
　清文鑑八旗通志及
　内廷制勝鴻寳武功良具昭功紀獲諸編工部則例
　　圖冊條具類輯分門凡五曰甲胄曰武具曰火器
　　曰旗纛曰廬帳増補凡三百二十有竒通為六卷
　　于以見我
　朝宣威制勝之盛昭垂法守逺靖邇安永永無極
　
　
　
　
　
　
　
　
　
　
　
　
　
皇朝禮器圖式目録六
　欽定四庫全書
　皇朝禮器圗式卷一
　　　祭器一
天壇
祈榖壇
地壇暨各壇祭器
　
　
　
　
　
　
　
　
天壇正位蒼璧　謹按周禮春官大宗伯以蒼璧禮天注
　　　禮神者必象其類璧圜象天疏蒼𤣥皆是天色故
　　　用蒼也
　　本朝定制
天壇正位用蒼璧圜徑六寸一分好徑四分通厚七分有
　　　竒
　
　
　
　
　
　
　
　
天壇正位匏爵　謹按禮記郊特牲器用陶匏以象天地
　　　之性也宋開寳禮郊祀初獻以玉斚玉瓚亞獻以
　　　金斝終獻以匏斝慶厯中太常請皇帝獻天地配
　　　帝以匏爵
　　本朝舊制
圜丘用蒼玉爵乾隆十三年
　欽定祭器
皇天上帝
列聖配位俱用匏爵刳椰實之半不雕刻取尚質之義髙
　　　一寸八分深一寸三分口徑三寸七分金裏承以
　　　旃檀香為之其下岐出為三足象爵形髙二寸九
　　　分
　
　
　
　
　
　
　
　
天壇正位豋　謹按爾雅釋器瓦豆謂之豋鄭康成詩箋
　　　祀天用瓦豆陶器質也聶崇義三禮圖以其盛湆
　　　故有葢乾隆十三年
　欽定祭器
天壇正位豋用青色甆通髙六寸一分深二寸一分口徑
　　　五寸校圍六寸六分足徑四寸五分口爲囘紋中爲
　　　雷紋柱爲饕餮足爲垂雲紋蓋高一寸八分徑四寸
　　　五分頂高四分上爲星紋中爲垂雲紋口亦爲囘紋
　
　
　
　
　
　
　
　
天壇正位簠　謹按周禮地官舍人注方曰簠盛稲粱器
　　　聶崇義云旊人為簋及豆皆以瓦為之雖不言簠
　　　以簋是相将之器亦應制在旊人亦有葢乾隆十
　　　三年
　欽定祭器
天壇正位簠用青色甆通髙四寸四分深二寸三分口縱
　　　六寸五分横八寸厎縱四寸四分横六寸面為䕫
　　　龍紋束為回紋足為雲紋两耳附以䕫龍葢髙一
　　寸六分口縦横與器同上有棱四周縱四寸八分
　　横六寸四分亦附以壇龍耳
　
　
　
　
　
　
　
　
天壇正位簋　謹按周禮地官舍人注圎曰簋盛黍稷器
　　　考工記旊人疏云用瓦簋者祭天地外神尚質也
　　　乾隆十三年
　欽定祭器
天壇正位簋用青色甆制圎而橢通髙四寸六分深二寸
　　　三分口徑七寸二分底徑六寸一分口為回紋腹
　　　為雲紋束為黻紋足為星雲紋两耳附以䕫鳳葢
　　　髙一寸八分徑與口徑同面為雲紋口為回紋上
　　有棱四出髙一寸三分
　
　
　
　
　
　
　
　
天壇正位籩　謹按爾雅釋器竹豆謂之籩䟽引周禮籩
　　　人注籩以竹為之口有縢縁盛棗栗桃梅蔆芡脯
　　　修膴鮑糗餌之屬乾隆十三年
　欽定祭器
天壇正位籩編竹為之以絹飾裏頂及縁皆髤以漆青色
　　　通髙五寸八分深九分口徑五寸足徑四寸五分
　　　葢髙二寸一分徑與口徑同頂正圓髙五分
　
　
　
　
　
　
　
　
天壇正位豆　謹按爾雅釋器木豆謂之豆鄉射記注豆
　　　宜濡物盛韲醢菹臡之屬宋史禮志元豐六年詳
　　　定禮文所言簠簋尊豆請改用陶乾隆十三年
　欽定祭器
天壇正位豆用青色甆通髙五寸五分深一寸七分口徑
　　　五寸校圍六寸六分足徑四寸五分腹為垂雲紋
　　　回紋校圍波紋金鈑紋足為黻紋葢髙二寸三分
　　　徑與口徑同為波紋回紋頂為綯紐髙六分
　
　
　
　
　
　
　
　
天壇正位篚　謹按儀禮注篚竹器次尊孟子䟽篚以盛
　　　絲帛有葢乾隆十三年
　欽定祭器
天壇正位篚編竹為之四周髤以漆青色髙五寸縱五寸
　　　六分横二尺三寸三分足髙一寸一分葢髙一寸
　　　八分
　
　
　
　
　
　
　
　
天壇正位俎　謹按禮記祭統三牲之俎眀堂位俎有虞
　　　氏以梡夏后氏以嶡殷以椇周以房俎鄭康成注
　　　梡形足四如案嶡為之距椇謂曲撓之也房謂
　　　足下跗上下两間有似於房乾隆十三年
　欽定祭器
天壇正位俎以木為之髤以漆青色中虚錫裏外四周各
　　　銅環二四足有跗縱二尺三寸横三尺二寸通髙
　　　二尺三寸實以特牲
　
　
　
　
　
　
　
　
天壇正位尊　謹按鄭鍔曰尊以盛五齊三酒用以獻且
　　　上及于天故名曰尊祭天用瓦泰禮記眀堂位曰
　　　泰有虞氏之尊也孔穎達曰以考工記有虞氏上
　　　陶故知泰尊用瓦也周禮春官司尊彛注云太尊
　　　太古之瓦尊葢溯皇初之制莫質于此矣乾隆十
　　　三年
　欽定祭器
天壇正位尊用青色甆純素通髙八寸四分口徑五寸一
　　分腹圍二尺三寸七分厎徑四寸三分足髙二分
　　两耳為犧首形
　
　
　
　
　
　
　
　
天壇從位陶爵(東西/一壇)　謹按周禮太宰贊玉幣爵之事説
　　　文云爵禮器象雀之形陸佃禮象古銅爵有首有
　　　尾有柱有足有柄博古圖謂前若噣後若尾足修
　　　而鋭形若戈然两柱為耳乾隆十三年
　欽定祭器
天壇從位爵用青色甆通髙四寸六分深二寸四分两柱
　　　髙七分三足相距各一寸八分髙二寸腹為雷紋
　　　饕餮形
　
　
　
　
　
　
　
　
天壇從位琖(東西/一壇)　謹按眀堂位夏后氏以琖疏云以玉
　　　飾之前云玉琖仍雕是也乾隆十三年
　欽定祭器
天壇從位琖用青色甆通髙一寸九分深一寸五分口徑
　　　三寸四分足徑一寸二分純素
　
　
　
　
　
　
　
　
天壇從位鉶(東西/二)　謹按周禮亨人祭祀共鉶羮注謂羮
　　　加五味盛以鉶器也儀禮䟽據羮在鉶言之謂之
　　　鉶羮據器言之謂之鉶鼎漢書注曰鉶瓦器也乾
　　　隆十三年
　欽定祭器
天壇從位鉶用青色甆髙三寸九分深三寸六分口徑五
　　　寸底徑三寸三分足髙一寸三分两耳為犧形口
　　　繪藻紋次回紋腹繪貝紋葢髙二寸五分繪藻紋
　　回紋雷紋上有三峯髙九分飾以雲紋足紋同
　
　
　
　
　
　
　
　
天壇從位俎(東西/二)　謹按乾隆十三年
　欽定祭器
天壇從位俎以木為之髤以漆青色中區為三錫裏外銅
　　　環四八足有跗縱六寸有竒横三尺二寸通髙二
　　　尺六寸有竒實以太牢
　
　
　
　
　
　
　
　
祈榖壇配位豋　謹按乾隆十三年
　欽定祭器
祈榖壇配位豋用青色甆通髙五寸三分深一寸九分口
　　　徑四寸五分校圍六寸足徑四寸二分葢髙一寸
　　　七分徑四寸形制花紋同
天壇正位
　
　
　
　
　
　
　
　
祈榖壇配位簠　謹按乾隆十三年
　欽定祭器
祈榖壇配位簠用青色甆通髙三寸八分深一寸七分口
　　　縦四寸八分横六寸二分厎縱三寸三分横四寸
　　　三分葢髙一寸五分上有棱四周縱三寸五分横
　　　四寸二分形制花紋同
天壇正位
　
　
　
　
　
　
　
　
祈榖壇配位簋　謹按乾隆十三年
　欽定祭器
祈榖壇配位簋用青色甆通髙四寸深一寸九分口徑六
　　　寸一分厎徑四寸五分葢髙一寸三分徑五寸五
　　　分上有棱四出髙八分形制花紋同
天壇正位
　
　
　
　
　
　
　
　
祈榖壇配位籩　謹按乾隆十三年
　欽定祭器
祈榖壇配位籩編竹為之通髙五寸二分深九分口徑四
　　　寸四分足徑四寸一分葢髙一寸八分徑與口徑
　　　同頂髙五分頂縁漆色同
天壇正位
　
　
　
　
　
　
　
　
祈榖壇配位豆　謹按乾隆十三年
　欽定祭器
祈榖壇配位豆用青色甆通髙五寸深一寸七分口徑四
　　　寸五分校圍二寸足徑四寸一分葢髙一寸八分
　　　徑與口徑同形制花紋同
天壇正位
　
　
　
　
　
　
　
　
祈榖壇配位篚　謹按乾隆十三年
　欽定祭器
祈榖壇配位篚編竹為之髙三寸五分縱四寸五分横二
　　　尺二寸一分足髙七分葢髙一寸三分形制漆飾
　　　同
天壇正位
　
　
　
　
　
　
　
　
地壇正位黄琮　謹按周禮大宗伯以黄琮禮地䟽地用
　　　黄琮依地色考工記注云圓曰璧方曰琮
　　本朝定制
地壇正位用黄琮方徑四寸有竒中厚七分邉厚二分微
　　　作剡首下正方一角有縱理如山形亦以象地
　
　
　
　
　
　
　
　
地壇正位豋　謹按乾隆十三年
　欽定祭器
地壇正位豋用黄色甆形制大小花紋同
天壇正位
　
　
　
　
　
　
　
　
地壇正位簠　謹按乾隆十三年
　欽定祭器
地壇正位簠用黄色甆形制大小花紋同
天壇正位
　
　
　
　
　
　
　
　
地壇正位簋　謹按乾隆十三年
　欽定祭器
地壇正位簋用黄色甆形制大小花紋同
天壇正位
　
　
　
　
　
　
　
　
地壇正位籩　謹按乾隆十三年
　欽定祭器
地壇正位籩編竹為之以絹飾裏頂及縁皆髤以漆黄色
　　　形制大小同
天壇正位
　
　
　
　
　
　
　
　
地壇正位豆　謹按乾隆十三年
　欽定祭器
地壇正位豆用黄色甆形制大小花紋同
天壇正位
　
　
　
　
　
　
　
　
地壇正位篚　謹按乾隆十三年
　欽定祭器
地壇正位篚編竹為之四周髤以漆黄色髙三寸六分縱
　　　四寸一分横二尺二寸五分足髙七分葢髙一寸
　　　一分
　
　
　
　
　
　
　
　
地壇正位俎　謹按乾隆十三年
　欽定祭器
地壇正位俎以木為之髤以漆黄色形制大小同
天壇正位實以特牲
　
　
　
　
　
　
　
　
地壇正位尊　謹按乾隆十三年
　欽定祭器
地壇正位尊用黄色甆形制大小同
天壇正位
　
　
　
　
　
　
　
　
地壇從位陶爵　謹按乾隆十三年
　欽定祭器
地壇從位陶爵用黄色甆形制大小花紋同
天壇從位
　
　
　
　
　
　
　
　
地壇從位琖　謹按乾隆十三年
　欽定祭器
地壇從位琖用黄色甆通髙二寸深一寸五分口徑三寸
　　　五分足徑一寸八分
　
　
　
　
　
　
　
　
地壇從位鉶　謹按乾隆十三年
　欽定祭器
地壇從位鉶用黄色甆形制大小花紋同
天壇從位
　
　
　
　
　
　
　
　
地壇從位俎　謹按乾隆十三年
　欽定祭器
地壇從位俎以木為之髤以漆黄色形制大小同
天壇從位實以太牢
　
　
　
　
　
　
　
　
社稷壇正位珪　謹按周禮無社稷用玉之文開元禮祭
　　　太社太稷俱用两珪有邸
　　本朝定制
太社
太稷皆以珪
太社珪色白有黄彩以象土徳
太稷珪色青取發生之義俱方徑三寸厚三分左右出剡
　　　首厚二分旁厚二分有竒邸厚三分有竒
　
　
　
　
　
　
　
　
社稷壇正位玉爵　謹按周禮天官内宰注云以玉爵酌
　　　醴齊開元禮祭太社太稷祝曰嘉薦醴齊故有取
　　　爵受爵奠爵之儀
　　本朝定制
社稷壇正位用玉爵通髙三寸四分深八分两柱髙一寸
　　　腹為藻紋三足相距各一寸六分髙一寸四分
　
　
　
　
　
　
　
　
社稷壇正位篚　謹按乾隆十三年
　欽定祭器
社稷壇正位篚編竹為之四周髤以漆黄色髙三寸五分
　　　縱四寸九分横二尺六分足髙七分葢髙一寸二
　　　分
　
　
　
　
　
　
　
　
社稷壇正位俎　謹按聶崇義三禮圖案舊圖云俎漆两
　　　端赤乾隆十三年
　欽定祭器
社稷壇正位俎以木為之髤以漆紅色形制大小同
天壇從位實以太牢
　
　
　
　
　
　
　
　
社稷壇正位尊　謹按乾隆十三年
　欽定祭器
社稷壇正位尊用黄色甆通髙九寸四分口徑五寸六分
　　　腹圍三尺底徑五寸五分足髙三分形制同
天壇正位
　
　
　
　
　
　
　
　
朝日壇赤璧　謹按周禮春官典瑞圭璧以祀日月星
　　辰陳氏禮書謂禮之之玉則一圭邸璧也舊制
朝日壇用赤璋考周禮大宗伯以赤璋禮南方注半圭
　　曰璋形制不符且非以祀日乾隆十三年
欽定祭器
朝日壇用赤璧圓徑四寸六分好圓徑四分通厚五分
　
　
　
　
　
　
　
　
　朝日壇陶爵　謹按乾隆十三年
　欽定祭器
　朝日壇陶爵用紅色甆形制大小花紋同
天壇從位
　
　
　
　
　
　
　
　
朝日壇琖　謹按乾隆十三年
欽定祭器
朝日壇琖用紅色甆通髙一寸八分深一寸五分口徑
　　三寸五分底徑一寸四分
　
　
　
　
　
　
　
　
　朝日壇豋　謹按乾隆十三年
　欽定祭器
　朝日壇豋用紅色甆形制大小花紋同
天壇從位
　
　
　
　
　
　
　
　
　朝日壇鉶　謹按乾隆十三年
　欽定祭器
　朝日壇鉶用紅色甆形制大小花紋同
天壇從位
　
　
　
　
　
　
　
　
　朝日壇簠　謹按乾隆十三年
　欽定祭器
　朝日壇簠用紅色甆形制大小花紋同
天壇正位
　
　
　
　
　
　
　
　
　朝日壇簋　謹按乾隆十三年
　欽定祭器
　朝日壇簋用紅色甆形制大小花紋同
天壇正位
　
　
　
　
　
　
　
　
　朝日壇籩　謹按乾隆十三年
　欽定祭器
　朝日壇籩編竹為之以絹飾裏頂及縁皆髤以漆紅色
　　　形制大小同
天壇正位
　
　
　
　
　
　
　
　
　朝日壇豆　謹按乾隆十三年
　欽定祭器
　朝日壇豆用紅色甆形制大小花紋同
天壇正位
　
　
　
　
　
　
　
　
　朝日壇篚　謹按乾隆十三年
　欽定祭器
　朝日壇篚編竹為之四周髤以漆紅色形制大小同
天壇正位
　
　
　
　
　
　
　
　
　朝日壇尊　謹按乾隆十三年
　欽定祭器
　朝日壇尊用紅色甆形制大小同
天壇正位
　
　
　
　
　
　
　
　
夕月壇正位白璧　謹按考工記玉人圭璧五寸以祀
　　日月星辰舊制
夕月壇用白琥考周禮大宗伯以白琥禮西方注琥猛
　　象秋嚴聶崇義引嚴鄭圖云以玉長九寸廣五寸
　　刻伏虎形髙三寸形制不符且非以祀月乾隆十
　　三年
欽定祭器
夕月壇用白璧圓徑三寸六分好方徑二分有竒通厚

　
　
　
　
　
　
　
　
　夕月壇正位陶爵　謹按乾隆十三年
　欽定祭器
　夕月壇正位陶爵用月白色甆形制大小花紋同
天壇從位
　
　
　
　
　
　
　
　
夕月壇正位琖　謹按乾隆十三年
欽定祭器
夕月壇正位琖用月白色甆通髙一寸八分深一寸五
　　分口徑三寸五分厎徑一寸二分足髙二分
　
　
　
　
　
　
　
　
　夕月壇正位豋　謹按乾隆十三年
　欽定祭器
　夕月壇正位豋用月白色甆通髙五寸三分深一寸九
　　　分口徑四寸五分校圍六寸厎徑四寸二分葢髙
　　　一寸七分徑四寸頂髙三分形制花紋同
天壇正位
　
　
　
　
　
　
　
　
　夕月壇正位鉶　謹按乾隆十三年
　欽定祭器
　夕月壇正位鉶用月白色甆髙三寸八分深三寸六分
　　　口徑五寸厎徑三寸二分三足髙一寸一分葢髙
　　　二寸六分三峯髙一寸形制花紋同
天壇從位
　
　
　
　
　
　
　
　
　夕月壇正位簠　謹按乾隆十三年
　欽定祭器
　夕月壇正位簠用月白色甆通髙三寸八分深一寸七
　　　分口縱四寸八分横六寸二分厎縱三寸三分横
　　　四寸三分葢髙一寸五分上有棱四周縱三寸五
　　　分横四寸三分形制花紋同
天壇正位
　
　
　
　
　
　
　
　
　夕月壇正位簋　謹按乾隆十三年
　欽定祭器
　夕月壇正位簋用月白色甆通髙四寸深一寸九分口
　　　徑六寸一分厎徑四寸五分葢髙一寸三分徑五
　　　寸五分上有棱四出髙八分形制花紋同
天壇正位
　
　
　
　
　
　
　
　
夕月壇正位籩　謹按乾隆十三年
欽定祭器
夕月壇正位籩編竹為之以絹飾裏頂及縁皆髤以漆
　　月白色通髙五寸二分上深九分口徑四寸四分
　　足徑四寸一分葢髙一寸八分徑與口徑同頂髙
　　五分
　
　
　
　
　
　
　
　
　夕月壇正位豆　謹按乾隆十三年
　欽定祭器
　夕月壇正位豆用月白色甆通髙五寸深一寸七分口
　　　徑四寸五分校圍二寸足徑四寸一分葢髙一寸
　　　八分徑與口徑同頂髙六分形制花紋同
天壇正位
　
　
　
　
　
　
　
　
夕月壇正位篚　謹按乾隆十三年
欽定祭器
夕月壇正位篚編竹為之四周髤以漆月白色髙三寸
　　五分縱四寸五分横二尺二寸一分足髙七分葢
　　髙一寸三分
　
　
　
　
　
　
　
　
　夕月壇正位尊　謹按乾隆十三年
　欽定祭器
　夕月壇正位尊用月白色甆形制大小同
天壇正位
　
　
　
　
　
　
　
　
先農壇琖　謹按乾隆十三年
欽定祭器
先農壇琖用白色甆通髙一寸八分深一寸五分口徑
　　三寸五分厎徑一寸二分
　
　
　
　
　
　
　
　
先農壇篚　謹按乾隆十三年
欽定祭器
先農壇篚編竹為之四周髤以漆黄色髙三寸二分縱
　　四寸五分横二尺二寸一分足髙七分葢髙一寸
　　一分
　
　
　
　
　
　
　
　
　天神壇陶爵　謹按乾隆十三年
　欽定祭器
　天神壇陶爵用白色甆形制大小花紋同
天壇從位凡報祭每案加豋一鉶一籩十豆十
　天神壇用
天壇從位之器
　地祗壇用
地壇從位之器不足則取於
先農壇
　太嵗壇以益之以非本壇所具故不圖而著其説於
　　此
　
　
　
　
　
　
　
　
　天神壇籩　謹按乾隆十三年
　欽定祭器
　天神壇籩編竹為之以絹飾裏頂及縁皆髤以漆黒色
　　　形制大小同
天壇正位
　
　
　
　
　
　
　
　
　天神壇豆　謹按乾隆十三年
　欽定祭器
　天神壇豆用白色甆形制大小花紋同
天壇正位
　
　
　
　
　
　
　
　
天神壇篚　謹按乾隆十三年
欽定祭器
天神壇篚編竹為之四周髤以漆黒色髙三寸一分縱
　　四寸三分横二尺二寸三分足髙八分葢髙一寸
　　三分
　
　
　
　
　
　
　
　
　天神壇尊　謹按乾隆十三年
　欽定祭器
　天神壇尊用白色甆形制大小同
天壇正位
　
　
　
　
　
　
　
　
　　太嵗壇正位琖　謹按乾隆十三年
　欽定祭器
　　太嵗壇正位琖用白色甆形制大小同
天壇從位
　
　
　
　
　
　
　
　
　　太嵗壇正位豋　謹按乾隆十三年
　欽定祭器
　　太嵗壇正位豋用白色甆形制大小花紋同
天壇正位
　
　
　
　
　
　
　
　
　　太嵗壇正位鉶　謹按乾隆十三年
　欽定祭器
　　太嵗壇正位鉶用白色甆形制大小同
天壇從位
　
　
　
　
　
　
　
　
　　太嵗壇正位簠　謹按乾隆十三年
　欽定祭器
　　太嵗壇正位簠用白色甆形制大小花紋同
天壇正位
　
　
　
　
　
　
　
　
　　太嵗壇正位簋　謹按乾隆十三年
　欽定祭器
　　太嵗壇正位簋用白甆形制大小花紋同
天壇正位
　
　
　
　皇朝禮器圖式巻一
　欽定四庫全書
　皇朝禮器圖式卷二
　　　祭器
太廟
奉先殿暨羣廟祭器
　
　
　
　
　
　
　
　
太廟正殿玉爵　謹按周禮天官太宰享先王贊玉几玉
　　　爵注宗廟獻用玉爵乾隆十三年
　欽定祭器
太廟正殿用玉爵通髙五寸三分深二寸四分兩柱髙九
　　　分腹為藻紋三足相距各一寸六分髙二寸一分
　
　
　
　
　
　
　
　
太廟正殿豋　謹按儀禮少牢饋食禮上佐食羞胾兩瓦
　　　豆有醢亦用瓦豆陳鍔曰少牢饋食有瓦豆則宗
　　　廟亦用瓦豆矣乾隆十三年
　欽定祭器
太廟正殿豋用黄色甆上口為囘紋腹及校足皆為蟠龍
　　　紋波紋頂上為垂雲紋中為蟠龍紋口為囘紋大
　　　小同
天壇正位
　
　
　
　
　
　
　
　
太廟正殿鉶　謹按聶崇義三禮圖鈃天子以黄金飾乾
　　　隆十三年
　欽定祭器
太廟正殿鉶範銅為之兩耳及縁飾以金髙四寸一分深
　　　四寸口徑五寸一分底徑三寸三分三足髙一寸
　　　三分三峯髙一寸形制花紋同
天壇從位
　
　
　
　
　
　
　
　
太廟正殿簠　謹按陳祥道禮書祭外神用瓦器宗廟則
　　　當用木乾隆十三年
　欽定祭器
太廟正殿簠木質髤以漆塗金四面飾以玉通髙四寸六
　　　分深二寸六分口縱六寸四分横八寸底縱五寸
　　　一分横六寸四分盖髙一寸四分口縱横與器同
　　　上有棱四周縱六寸四分横八寸花紋同
天壇正位
　
　
　
　
　
　
　
　
太廟正殿簋　謹按儀禮疏凡簋皆用木而方鄭康成禮
　　　記注天子飾以玉乾隆十三年
　欽定祭器
太廟正殿簋木質髤以漆塗金四面飾以玉通髙四寸二
　　　分深二寸一分口徑七寸二分底徑六寸盖髙一
　　　寸八分徑與口徑同上有棱四出髙一寸一分花
　　　紋同
天壇正位
　
　
　
　
　
　
　
　
太廟正殿籩　謹按乾隆十三年
　欽定祭器
太廟正殿籩編竹為之以絹飾裏頂及縁皆髤以漆黄色
　　　口繪雲紋大小同
天壇正位
　
　
　
　
　
　
　
　
太廟正殿豆　謹按周禮春官外宗掌宗廟之祭祀佐王
　　　后薦玉豆眂豆籩疏凡王之豆籩皆玉飾之禮記
　　　明堂位殷玉豆方慤云加飾以玉于楬之上也乾
　　　隆十三年
　欽定祭器
太廟正殿豆木質髤以漆塗金三方飾以玉通髙五寸五
　　　分深二寸口徑四寸九分校圍二寸足徑四寸七
　　　分盖髙二寸二分徑與口徑同頂髙五分花紋同
天壇正位
　
　
　
　
　
　
　
　
太廟正殿篚　謹按乾隆十三年
　欽定祭器
太廟正殿篚編竹為之四周髤以漆黄色髙五寸縱四寸
　　　九分横二尺二寸五分足髙七分葢髙一寸一分
　
　
　
　
　
　
　
　
太廟正殿犧尊　謹按周禮春官司尊彛春祠夏禴其朝
　　　踐用兩獻尊禮記禮器犧尊在西注犧周禮作獻
　　　明堂位犧象周尊也王肅注禮犧尊全刻牛形鑿
　　　背為尊乾隆十三年
　欽定祭器
太廟正殿犧尊範銅為之作犧形尊加其上髙四寸八分
　　　口徑三寸三分腹圍一尺三寸五分四面有棱為
　　　回紋夔龍紋底徑二寸六分盖髙二寸一分徑與
　　　口徑同上為垂花紋下為䕫龍紋犧髙五寸一分
　　　長八寸三分孟春
時享用之
　
　
　
　
　
　
　
　
太廟正殿象尊　謹按周禮春官司尊彛春祠夏禴其再
　　　獻用兩象尊王肅注禮象尊全刻象形鑿背為尊
　　　乾隆十三年
　欽定祭器
太廟正殿象尊範銅為之作象形尊加其上髙四寸二分
　　　口徑三寸三分為垂雲紋腹圍一尺四寸四分全
　　　素底徑三寸盖髙一寸九分徑四寸象髙五寸二
　　　分長七寸一分孟夏
時享用之
　
　
　
　
　
　
　
　
太廟正殿著尊　謹按周禮春官司尊彛秋嘗冬烝其朝
　　　獻用兩著尊注著地無足禮記明堂位著殷尊也
　　　乾隆十三年
　欽定祭器
太廟正殿著尊範銅為之全素髙八寸五分深八寸二分
　　　口徑八寸三分底徑六寸八分孟秋
時享用之
　
　
　
　
　
　
　
　
太廟正殿壺尊　謹按周禮春官司尊彛秋嘗冬烝其饋
　　　獻用兩壺尊注以壺為尊左𫝊尊以魯壺乾隆十
　　　三年
　欽定祭器
太廟正殿壺尊範銅為之全素髙八寸四分深七寸九分
　　　口徑五寸二分項圍一尺二寸六分腹圍二尺一
　　　寸九分底徑五寸二分足徑四寸三分孟冬
時享用之
　
　
　
　
　
　
　
　
太廟正殿山尊　謹按周禮春官司尊彛追享朝享其再
　　　獻用兩山尊注山尊山罍也禮記明堂位山罍夏
　　　后氏之尊也賈公彦云罍之於雷字别而同聲雷
　　　起於雲雲出於山故刻而畫之為山雲之形乾隆
　　　十三年
　欽定祭器
太廟正殿山尊範銅為之髙九寸七分口徑五寸二分項
　　　圍九寸九分腹圍一尺六寸五分底徑三寸七分
　　　足徑五寸三分四面有棱中為山形旁為雷紋腹
　　　及跗皆為雲紋盖髙二寸四分徑五寸六分亦有
　　　棱如器之飾頂髙五分嵗暮
祫祭用之
　
　
　
　
　
　
　
　
太廟東廡陶爵　謹按乾隆十三年
　欽定祭器
太廟東廡陶爵用白色甆通髙四寸二分深二寸二分兩
　　　柱髙六分三足相距各一寸六分髙一寸八分花
　　　紋同
天壇從位
　
　
　
　
　
　
　
　
太廟東廡鉶　謹按乾隆十三年
　欽定祭器
太廟東廡鉶範銅為之髙四寸一分深四寸口徑五寸一
　　　分底徑三寸三分三足髙一寸三分葢髙二寸二
　　　分三峯髙一寸形制花紋同
天壇從位
　
　
　
　
　
　
　
　
太廟東廡簠　謹按乾隆十三年
　欽定祭器
太廟東廡簠木質髤以漆塗金通髙四寸六分深二寸六
　　　分口縱六寸四分横八寸底縱五寸一分横六寸
　　　四分蓋髙一寸四分口縱横與器同上有棱四周
　　　縱六寸四分横八寸形制花紋同
天壇正位
　
　
　
　
　
　
　
　
太廟東廡簋　謹按乾隆十三年
　欽定祭器
太廟東廡簋木質髤以漆塗金通髙四寸二分深二寸一
　　　分口徑七寸二分底徑六寸葢髙一寸八分徑與
　　　口徑同上有棱四出髙一寸一分形制花紋同
天壇正位
　
　
　
　
　
　
　
　
太廟東廡籩　謹按乾隆十三年
　欽定祭器
太廟東廡籩編竹為之以絹飾裏頂及縁皆髤以漆紅色
　　　通髙五寸五分深八分口徑四寸八分足徑四寸
　　　二分盖髙二寸徑與口徑同頂正圓髙四分
　
　
　
　
　
　
　
　
太廟東廡豆　謹按乾隆十三年
　欽定祭器
太廟東廡豆木質髤以漆塗金通髙五寸五分深二寸口
　　　徑四寸九分校圍二寸足徑四寸七分蓋髙二寸
　　　二分徑與口徑同頂髙五分形制花紋同
天壇正位
　
　
　
　
　
　
　
　
太廟東廡篚　謹按乾隆十三年
　欽定祭器
太廟東廡篚編竹為之四周髤以漆紅色髙五寸縱五寸
　　　六分横二尺二寸五分足髙一寸葢髙一寸七分
　
　
　
　
　
　
　
　
太廟東廡尊　謹按乾隆十三年
　欽定祭器
太廟東廡尊用白色甆通髙八寸二分口徑四寸七分腹
　　　圍二尺三寸三分底徑四寸足髙二分形制同
天壇正位
　
　
　
　
　
　
　
　
太廟西廡俎　謹按乾隆十三年
　欽定祭器
太廟西廡爼以木為之髤以漆紅色中區為二錫裏加葢
　　　外左右各銅環二六足有跗縱三尺九寸横二尺
　　　八寸通髙二尺七寸有竒實以少牢
　
　
　
　
　
　
　
　
奉先殿金爵　謹按開寳禮親祠太廟酌以玉斝亞獻以
　　　金斝詔飲福惟用金斝乾隆十三年
　欽定祭器
奉先殿用金爵通髙三寸五分深一寸四分柱髙一寸一
　　　分為芝形腹為星紋三足相距各一寸髙一寸六
　　　分
　
　
　
　
　
　
　
　
　文廟正位銅爵　謹按乾隆十三年
　欽定祭器
　文廟正位銅爵範銅為之通髙四寸六分深二寸三分
　　　兩柱髙七分三足相距各一寸五分髙二寸形制
　　　花紋同
天壇從位
　
　
　
　
　
　
　
　
　文廟正位豋　謹按乾隆十三年
　欽定祭器
　文廟正位豋範銅為之通髙六寸深二寸口徑四寸九
　　　分校圍六寸九分足徑四寸七分葢髙一寸六分
　　　徑四寸六分頂髙三分形制花紋同
天壇正位
　
　
　
　
　
　
　
　
　文廟正位鉶　謹按乾隆十三年
　欽定祭器
　文廟正位鉶範銅為之髙四寸一分深四寸口徑五寸
　　　一分底徑三寸三分三足髙一寸三分葢髙二寸
　　　二分三峯髙一寸形制花紋同
天壇從位
　
　
　
　
　
　
　
　
　文廟正位簠　謹按乾隆十三年
　欽定祭器
　文廟正位簠範銅為之通髙四寸六分深二寸一分口
　　　縱六寸四分横八寸底縱五寸一分横六寸四分
　　　葢髙一寸四分口縱横與器同上有棱四周縱四
　　　寸一分横六寸四分形制花紋同
天壇正位
　
　
　
　
　
　
　
　
　文廟正位簋　謹按乾隆十三年
　欽定祭器
　文廟正位簋範銅為之通髙四寸二分深二寸一分口
　　　徑七寸二分底徑六寸葢髙一寸八分徑與口徑
　　　同上有棱四出髙一寸一分形制花紋同
天壇正位
　
　
　
　
　
　
　
　
文廟正位籩　謹按乾隆十三年
欽定祭器
文廟正位籩編竹為之以絹飾裏頂及縁皆髤以漆紅
　　色通髙五寸四分深八分口徑四寸六分足徑四
　　寸盖髙一寸九分徑與口徑同頂正圓髙四分
　
　
　
　
　
　
　
　
　文廟正位豆　謹按乾隆十三年
　欽定祭器
　文廟正位豆範銅為之通髙五寸五分深二寸口徑四
　　　寸九分校圍二寸足徑四寸七分葢髙二寸二分
　　　徑與口徑同頂髙三分形制花紋同
天壇正位
　
　
　
　
　
　
　
　
文廟正位篚　謹按乾隆十三年
欽定祭器
文廟正位篚編竹為之四周髤以漆紅色髙五寸縱五
　　寸横二尺二寸五分足髙一寸葢髙一寸七分
　
　
　
　
　
　
　
　
　文廟正位尊　謹按乾隆十三年
　欽定祭器
　文廟正位尊範銅為之通髙八寸六分口徑五寸一分
　　　腹圍二尺四寸底徑四寸六分形制同
天壇正位
　
　
　
　
　
　
　
　
　天下第一泉龍王廟籩　謹按乾隆十三年
欽定祭器
　天下第一泉龍王廟籩範銅為之通髙五寸八分深
　　九分口徑五寸為波紋腹為囘紋雲紋底徑四寸
　　五分葢髙二寸一分為囘紋口徑與器同為波紋
　　頂正圓髙五分
　
皇朝禮器圖式卷二
欽定四庫全書
皇朝禮器圖式卷三
　　儀器(全/)
　
　
　
　
　
　
　
　
欽定天體儀　謹按春秋文曜鉤唐堯即位羲和立渾儀
　　　尚書舜典疏云揚子法言或問渾天曰洛下閎營
　　　之宣帝時司農中丞耿夀昌始鑄銅為之象史官
　　　施用焉後漢張衡作靈憲以說其狀康熈十二年
聖祖仁皇帝命監臣製天體儀即古渾象也鑄銅為球以
　　　象天體圍一丈八尺兩端中心為南北極貫以鋼
　　　軸靣刻黄赤二道平分十二宫布列星漢其外為
　　　子午圈週圍各浮天體球五分兩靣刻去極度數
　　東西兩極合成圓孔以受天體之軸其下為地平
　　圈週與子午圈同靣濶八寸環渠為界外刻四象
　　限度及地平時刻方位下施四足承以圓座髙四
　　尺七寸設螺柱以取平子午正對䖏向西少闕以
　　受子午圏半入地平下半出地平上自天頂設髙
　　弧帶地平逰表以察諸曜地平經緯度以時盤定
　　於子午圏設逰表於北極樞令自轉以定日度又
　　能隨天體旋轉以指時座下設機輪使北極能髙
　　下盖渾天之全象而諸儀之用所統宗也
　
　
　
　
　
　
　
　
欽定黄道經緯儀　謹按舊渾天儀制有黄道緯圏而無
　　　黄道經圏康熙十二年
聖祖仁皇帝命監臣製黄道經緯儀鑄銅為之凡三重四
　　　圏其外正立為子午圏徑六尺一寸規面厚一寸
　　　三分側面寛二寸五分兩面皆刻去極度數以
　　京師為準兩極側面各貫鋼軸以半圎合而固之次
　　　内為過極至圏外徑五尺五寸規面寛二寸五分
　　　側面厚一寸三分兩面亦刻去極度數貫扵南北
　　赤道極之兩軸象天左旋又從南北赤道極各距
　　二十三度三十一分三十秒定黄道極去極九十
　　度横置黄道緯圏與過極圏交徑及寛厚亦同陷
　　其中以相入四面皆刻黄道經度象七政右旋又
　　從黄道南北兩極貫黄道經圏外徑五尺一寸四
　　分規面寛九分側面厚二寸三分四面皆刻黄道
　　緯度象黄道四遊兩極施直軸徑一寸中半施横
　　表長三寸於緯圏上加遊表對直軸以測黄道經
　　度於經圏上設遊表對横表以測黄道緯度下爲
　　半圓雲座升龍二承之
　
　
　
　
　
　
　
　
欽定赤道經緯儀　謹按舊渾天儀制三重外曰六合儀
　　　次内曰三辰儀内曰四逰儀凡七圏康熙十二年
聖祖仁皇帝命監臣製赤道經緯儀鑄銅為之凡二重三
　　　圏葢㑹三辰於六合而又省一地平圈也其外正
　　　立為子午圏制與黄道經緯儀子午圏同距兩極
　　　各九十度横置赤道經圏與子午圈交陷其中以
　　　相入外徑五尺九寸規面寛二寸五分側面厚一
　　　寸三分内規面及上側面鐫晝夜時刻外規面及
　　下側面鐫周天度分南極旁承以兩象限弧又從
　　南北兩極貫赤道緯圏外徑五尺六寸規側面寛
　　厚與經圏同四面刻赤道緯度内爲通軸設横表
　　遊表俱與黄道經緯儀同下爲半圓雲座升龍承
　　之
　
　
　
　
　
　
　
　
欽定地平經儀　謹按舊渾天儀制有地平圏能測三辰
　　　當地平之經度而不能測地平上之經度康熙十
　　　二年
聖祖仁皇帝命監臣製地平經儀鑄銅為之平置地平圏
　　　徑六尺二寸寛二寸四分厚一寸二分上面側面
　　　皆刻四象限度上面自南北起初度側面自東西
　　　起初度以立龍四承之圏下立柱其高相等適當
　　　圏心上出圓軸圈上東西二龍柱結横梁中穿孔
　　爲天頂與圏心對施立軸長四尺四寸上應天頂
　　下應地心表末結十字横表與圏相切尺寸與圏
　　徑同立軸頂左右結二線斜貫横表兩端成兩三
　　角形旋轉横表令三線與所測參直視表所指以
　　測各曜之地平經度
　
　
　
　
　
　
　
　
欽定象限儀　謹按舊渾天儀制有地平圏而無地平經
　　　圏元郭守敬簡儀設立運圏以測三辰出地之度
　　　即地平經圏也康熙十二年
聖祖仁皇帝命監臣製象限儀為全圓四分之一亦名地
　　　平緯儀鑄銅為之其制直角為心兩方皆為半徑
　　　各長六尺寛二寸一分厚一寸一分圎為弧寛二
　　　寸六分厚一寸一分正靣鐫九十度分外規靣鐫
　　　度數字其數自上而下以紀地平髙度自下而上
　　以紀距天頂度聫以雲龍東西立柱縱八尺八寸
　　上下梁横七尺八寸飾以雲龍梁中各穿圎孔以
　　受立軸軸與儀之立半徑平行長九尺七寸寛二
　　寸一分厚一寸七分東西運之直角施横軸長二
　　寸一分軸本加逰表寛二寸一分厚二分有竒長
　　與半徑等逰表末設立耳以測地平緯度
　
　
　
　
　
　
　
　
欽定紀限儀　謹按諸曜在天之度赤道經緯以南北二
　　　極為宗黄道經緯以黄極為宗地平經緯以天頂
　　　為宗其兩曜斜距之度古無測噐康熙十二年
聖祖仁皇帝命監臣製紀限儀亦名矩度儀鑄銅為之其
　　　制一弧一幹弧為圎周六分之一通六尺靣寛二
　　　寸五分從中線起左右各列三十度幹為圓之半
　　　徑長亦六尺末有柄以便運旋上端為圓心設立
　　　柱加遊表長與幹同遊表末設立耳為測一曜之
　　用弧背左右各設窺表為另測一曜之用又於幹
　　兩旁設立柱相距應弧背之十度以為借測之用
　　儀面聫以流雲背以樞低昂之承以半圎有齒立
　　軸旁加小輪可使平測其下立柱入於儀座以左
　　右之座高四尺寛三尺繞以立龍
　
　
　
　
　
　
　
　
欽定地平經緯儀　謹按地平經緯儀乃合地平象限二
　　　儀而為一康熙五十四年
聖祖仁皇帝命監臣製鑄銅為之其制平置地平圏徑五
　　　尺寛七寸七分周圍鐫四象限度下設四柱圎座
　　　承之東西立柱高一丈一尺上結曲梁中為立軸
　　　下端貫以圏心螺柱上端以梁中圎孔受之中加
　　　象限儀直角在下半徑六尺寛二寸七分正靣列
　　　九十度分中聫方圎及弧矢形背結於立軸以運
　　之直角施遊表長八尺本設横耳末設横柱以備
　　仰窺凡測諸曜旋象限儀以遊表低昂合之令與
　　諸曜參直其横半徑所指卽地平經度遊表所指
　　卽地平緯度
　
　
　
　
　
　
　
　
御製簡平儀　謹按簡平儀為
聖祖仁皇帝御製鑄銅為之徑一尺凡上下二重各分天
　　　地盤上地盤外列周嵗十二月及餘分内列日分
　　　中心為北極東西弧界為北地平天盤外列朔䇿
　　　内列赤道十二宫三百六十度更内列二十四節
　　　氣中為赤道北恒星斜帶為春分後半周黄道度
　　　下所列亦如之為南地平為赤道南恒星為秋分
　　　後半周黄道度上盤向北視故皆左旋而月數節
　　　氣右旋下盤向南視故皆右旋而月數節氣左旋
　　　下盤連地平為橢形盤當天盤之半横列節氣線
　　　十二道縱列日出入五更攢㸃線八道以上盤宫
　　　度對日分求交節之日知閏月以遊表加太陽黄
　　　道經度轉天盤與地平交知日出入時刻以太陽
　　　赤道經度對時刻視午正則知中星以午正之星
　　　驗太陽赤道經度知星中之候以日加時視遊表
　　　所指知月之方位以表加節氣與日出入更線之
　　　交知五更時刻地盤近下横鐫康熙二十年
御製
　
　
　
　
　
　
　
　
御製三辰簡平地平合璧儀　謹按三辰簡平地平合璧
　　　儀為
聖祖仁皇帝御製鑄白金如匵形正方徑七寸九分上下
　　　啓之凡六重第一重為三辰公晷外盤列十二時
　　　初正二十四節内逰盤列十二時初正三十日及
　　　恒星皆注星名等次第二重為日行時刻度分下
　　　列度數上以逰盤羃之測時旋轉使當其空處第
　　　三重為指南針盤上帶逰表環以地平方向第四
　　　重爲地平儀外列九十度中施指南針上帶遊表
　　　内畫矩度第五重爲簡平儀地盤外爲赤道列十
　　　二時初正中心爲北極内橢圓心爲天頂圓線爲
　　　經圏徑線爲緯圏天盤小圓爲黄道列十二宮上
　　　帶遊表第六重爲象限儀弧線爲圓度弧内外方
　　　線爲矩度以合諸儀之用各如其法地平儀面鐫
　大清康熙癸酉清和月
御製
　
　
　
　
　
　
　
　
御製地平半圎日晷儀　謹按地平半圎日晷儀為
聖祖仁皇帝御製鑄銅為之凡二重地平盤長四寸三分
　　　濶三寸五分中施指南針外畫時刻線正北當午
　　　正正西夘正正東酉正後直立方盤上加半圎通
　　　徑中為中心兩旁各為半徑半徑上穿孔地平中
　　　心線入之視線影以知時刻半圎中心施逰表表
　　　兩端立耳穿中線對太陽騐逰表與通徑距度以
　　　準太陽高弧
　
　
　
　
　
　
　
　
御製星晷儀　謹按星晷儀為
聖祖仁皇帝御製鑄銅為之凡二重有柄地盤徑四寸二
　　　分列十二時初正天盤徑三寸三分列二十四節氣上
　　　帶直表兩端書帝星勾陳以中心墜線當孔中轉天盤
　　　直表兩端當兩星使相參直視節氣對時分以知時刻
　　　下盤外列夜刻内横爲節氣線縱爲更線按節氣以定
　　　毎更時刻儀面圍鐫康熙五十三年製柄鐫康熙
御製
　
　
　
　
　
　
　
　
御製四逰表半圎儀　謹按四逰表半圎儀為
聖祖仁皇帝御製測量之器鑄銅為之通徑二尺四寸線
　　　長二尺作二千分其半為圎心施立耳能旋又施
　　　逰表二各長一尺二寸作一千二百分表端各有
　　　立耳半周外一百八十度為心角度通徑線兩端
　　　各施逰表表兩端各有立耳靣穿線有比例弧以
　　　指分數内圎線二界每界十重列邉角度表中心
　　　各有小半圎通徑七寸五分以取邉角半周一百
　　　八十度其圎心又施小逰表各一長四寸五分取
　　　每度斜線之長作二十分與斜線相交成二十格
　　　自邉角中心取半圎為心角度之半左邉角度畫
　　　於圎線内界右邉角度畫於外界測量法以兩逰
　　　表相距度為所測之角量算法三角俱鋭者以通
　　　徑二千分與所知一邉為比例以邉角度施所測
　　　之二角使邉逰表相交成三角形察其交處距角
　　　若干分仍以所知比例如一角鈍者以半徑一千
　　　分為比一心角一邉角施之法如前如兩邉夾一
　　　角者以中兩逰表之度施之各按二邉丈尺察兩
　　　逰表分數以邉逰表之分數比量之承以直柱下
　　　岐三足半圎中鐫康熙
御製
　
　
　
　
　
　
　
　
御製矩度象限儀　謹按矩度象限儀為
聖祖仁皇帝御製鑄銅為之半徑五寸四分象限之周九
　　　十度内畫方矩縱横各九十分兩半徑線末立耳
　　　為定表圎心施逰表二相連其末各有立耳下帶
　　　弧一叚作六十分當外周三十度半以比例分秒
　　　圎中亦有立耳旋之與四立耳皆相對逰表直邉
　　　與方矩之分等四表間弧度數為矩度比例之分
　　　外有銅三角稜施墜線以取平直承以直柱三足
　　　能升降儀面鐫康熙
御製
　
　
　
　
　
　
　
　
御製方矩象限儀　謹按方矩象限儀為
聖祖仁皇帝御製鑄銅為之半徑八寸五分象限之周九
　　　十度圎線十重以斜線相交成十格象限外畫方
　　　矩線斜直相交亦成十格象限内亦畫方矩線平
　　　半矩施立耳為定表圎心施逰表表兩端有立耳
　　　中為指南針盤前施二墜線測量法以逰表直邉
　　　指度數兩表相距度分為所測之角承以銅軸攢
　　　木為三足能升降儀面鐫康熙
御製
　
　
　
　
　
　
　
　
御製璣衡撫辰儀　謹按尚書舜典在璿璣玉衡以齊
　　七政孔傳云璣衡王者正天文之器臯陶謨撫於
　　五辰孔傳云撫順五行之時乾隆九年
皇上御製璣衡撫辰儀鑄銅為之徑六尺其外即古六
　　合儀而不用地平圏正立子午雙環為天經兩面
　　鐫去極度數以雲座承之北極出地度天頂距度
　　以
　京師為凖距兩極九十度結赤道單環為天緯兩靣
　　鐫晝夜時刻兩龍柱挾之次内即古之三辰儀而
　　不用黄道圏兩極綰赤道經度雙環兩靣刻去極
　　度數中腰結逰旋赤道兩靣刻周天度分以象七
　　政運行最内即古之四逰儀通徑設直距中心施
　　窺衡以測七政經緯座施螺柱以取平天頂施墜
　　線以取正較赤道經緯儀而加精焉
　
　
　
　
　
　
　
　
御製地球儀　謹按地球儀為
皇上御製規木為球以象地體圍四尺五寸兩端中心
　　為南北極貫以鋼軸腰帶赤道斜帶黄道平分三
　　十六分每分占十度布列中國及䝉古準回諸部
　　落海外諸國靡不咸具外正立為子午圏靣刻三
　　百六十度座靣為地平圏列地平度外列十二時
　　九十六刻皆鑄銅為之承以圎座高二尺四寸七
　　分北極上加時盤以
　京師為準旋之知各處時刻及日出入地平度所以
　　配天體儀益足騐
聖朝聲教訖於無外云
　
　
　
　
　
　
　
　
　　渾天合七政儀　謹按
　本朝製渾天合七政儀鑄銅為之徑一尺二寸高一
　　尺三寸五分凡三重外二環平者為地平圏上列
　　西洋書十二宫十二月立者為子午圏子午圈上
　　天頂垂銅葉為地平高弧北小圏為時刻盤次内
　　五環兩軸為南北極貫二極為二至經圏腰帶赤
　　道斜帶黄道黄赤道交處為二分相距最逺處為
　　二至二極軸上小圏為負黄極圏其最内平靣圓
　　環為黄道十二宫中心為日體圎邉為地球對地
　　球立表以指日行宫度日與地各為盤地盤有月
　　體日盤有金水二星體日外大盤有火木土三星
　　體皆以機旋之月旋以地為心五星旋以日為心
　　座靣旁施指南針以測太陽緯度及出入地平時
　　刻方位
　
　
　
　
　
　
　
　
　　七政儀　謹按
　本朝製七政儀鑄銅為之徑一尺六寸五分高二尺
　　五寸凡二重外重平圏為黄道列周嵗十二月周
　　天十二宫斜圏為赤道十字圏為赤道子午夘酉
　　經圏内重為七政盤列十二宫與黄道左右相應
　　中心為日體最近日為水星次金星次月與地次
　　火星次木星最逺土星木星旁四小星土星旁五
　　小星土星上圎環平之則星正圓側之則星長圎
　　日體旁為瓶置燈以取日影對日處映以玻瓈盤
　　内皆有機輪其旁以小盤之軸挈諸輪轉之承以
　　半圎十字下歧三足座心設指南針十二宫上施
　　逰表表轉一周為一日視諸體之旋轉以測七政
　　晝夜隠見之象
　
　
　
　
　
　
　
　
　　三辰儀　謹按宋史唐李淳風作三辰儀有外圍
　　二樞黄赤白道單環皆旋轉於六合儀之内
　本朝製三辰儀鑄銅為之通髙二尺一寸凡二重四
　　圏正立為子午圏列周天度數上應天頂下應地
　　心兩軸為南北極與子午圏十字交而常定不動
　　者為天常赤道圏列晝夜時刻天常圏内層為遊
　　旋赤道圏列十二宫以南北極為樞而東西旋轉
　　者為過極遊圏座心表末與天頂地心相對後施
　　指南針前施墜線表四足施螺旋以中腰表耳測
　　赤道經度以對南北極直距中窺衡測赤道緯度
　　以遊表加遊旋赤道上測時刻
　
　
　
　
　
　
　
　
　　萬夀天常儀　謹按
　本朝製萬夀天常儀鑄銅為之通髙一尺一寸制與
　　三辰儀同座心穿孔對天頂垂線用與三辰儀表
　　末同中腰兩表耳一實一虚綰遊旋赤道實者穿
　　中縫虚者留中線用與三辰儀窺衡同以遊表加
　　遊旋赤道上視遊表末所指用與三辰儀表耳同
　
　
　
　
　
　
　
　
　　地平赤道公晷儀　謹按
　本朝製地平赤道公晷儀鑄銅為之徑七寸八分地
　　平盤分内外外方盤施露管二螺柱四内圓盤列
　　地平三百六十度施指南針中帶銅弧弧上九十
　　度赤道環在圎盤北銅弧入之以定各處北極髙
　　度環面施大遊表表近上加立表中有直線環上
　　端小圓盤内有小遊表及半環環上穿小孔以大
　　遊表對日景從小孔透立表中線視大遊表下端
　　所指知時刻小遊表所指知分數
　
　
　
　
　
　
　
　
　　地平經緯赤道公晷儀　謹按
　本朝製地平經緯赤道公晷儀鑄銅為之通髙一尺
　　地平盤分内外外盤畫子午線三角植螺柱内盤
　　列地平三百六十度施指南針縱横置露管盤上
　　正立為赤道經圏上環中線為天頂鈄倚為赤道
　　中施直表列節氣宫度表中縫加遊表上穿孔使
　　透日光經圏上平赤道施兩表耳測日影内盤九
　　十度線與外盤子午線凖以赤道經圏按度對天
　　頂以遊表小孔對節氣日數視日影所臨知時刻
　　以赤道經圏對日上下轉之日影從上表耳孔透
　　下表耳之兩㸃視赤道距天頂度與九十度相减
　　知太陽距地平髙度視内盤距子午線度知太陽
　　距午正東西偏度以外盤分數線與度數線對知
　　時刻
　
　
　
　
　
　
　
　
　　八角立表赤道公晷儀　謹按
　本朝製八角立表赤道公晷儀鑄銅為之地平盤長
　　二寸二分濶一寸八分前施指南針後為赤道盤
　　横軸上下之盤周畫時刻線正北當午正西南起
　　寅正東南止戍正盤上施日影表以指北極右帶
　　髙弧表角與弧皆髙六十度騐影以知時刻
　
　
　
　
　
　
　
　
　　方赤道地平公晷儀　謹按
　本朝製方赤道地平公晷儀鑄銅為之地平四寸二
　　分中施指南針後為赤道盤外方内圎兩面畫時
　　刻線正北當午正西南起卯初東南止酉初盤底
　　有機上下之地平右施螺旋表環列度數以表指
　　之赤道盤中施直表指南北極春分後向北秋分
　　後向南騐表影以知時刻
　
　
　
　
　
　
　
　
　　遊動地平公晷儀　謹按
　本朝製遊動地平公晷儀鑄銅為之圎座徑二寸一
　　分髙一寸八分内遊環三層繫日晷地平盤于三
　　層環内中施指南針周圍時刻線三層依北極髙
　　三十度四十度五十度北有弧表畫線亦如之自
　　地平中心出斜線對弧表線以指北極視線影以
　　知時刻為舟行測騐之器
　
　
　
　
　
　
　
　
　　提環赤道公晷儀　謹按
　本朝製提環赤道公晷儀鑄銅為之外環為子午圏
　　徑七寸二分内環為赤道上環為天頂赤道北九
　　十度為北極其對為南極中施直表列節氣宫度
　　及距緯度表中縫施遊表上穿孔以透日光以上
　　環對子午圏度數以遊表孔對節氣日數手提上
　　環旋直表使影入赤道内視所臨以知時刻
　
　
　
　
　
　
　
　
　　赤道地平合璧日晷儀　謹按
　本朝製赤道地平合璧日晷儀鑄銅為之長一尺三
　　寸濶八寸六分前為地平盤列二十四節氣圎盤
　　加直表其上按節氣進退以就日行黄道度外橢
　　圎形列時刻西起夘正東盡酉正後為赤道盤内
　　列時刻西起寅初東盡亥初外列周天度中施斜
　　表表下施墜線以指北極髙度承以半圎以輪齒
　　低昂之兩盤相合定南北視表影以知時刻
　
　
　
　
　
　
　
　
　　定南針指時刻日晷儀　謹按
　本朝製定南針指時刻日晷儀鑄銅為之地平盤長
　　一尺三寸五分濶一尺一寸一分中為指南針外
　　畫時刻線七重第一重為二分第七重為二至以
　　次順逆數之線各分十二時初正兩端立表耳中
　　線對日兩耳影相對騐指南針所指以知時刻
　
　
　
　
　
　
　
　
　　日月晷儀　謹按
　本朝製日月晷儀象牙為之凡二重下為日晷地平
　　長二寸濶一寸四分中施指南針外畫時刻線啓
　　其上直立之以地平中心線綰小孔内視線影以
　　知時刻上為月晷赤道盤上列三十日從正北起
　　中心置時刻遊盤列十二時午正初刻上出表末
　　以指日數中施遊表表端立環對月表末指時以
　　上重左銅鈎按下重側面北極髙度搘定立環内
　　不見月光視表末以知時刻
　
　
　
　
　
　
　
　
　　圎盤日月星晷儀　謹按
　本朝製圎盤日月星晷儀鑄銅為之圎盤徑四寸一
　　分下有柄上為日晷兩立耳相距二寸四分各穿
　　孔以透日光兩旁直線為時刻線之起止中為半
　　圎其半為北極畫節氣線十九道當北極為二分
　　線間二線為一中氣往来數之左盡夏至右盡冬
　　至一線占一旬自北極上横分六十度為北極髙
　　度下分十二時右起丑未初左盡子午正中施遊
　　表以表末對北極髙度及節氣線表末施墜線穿
　　小珠對太陽所躔宫度使兩耳孔日光正對騐珠
　　影以知時刻背為月晷星晷外分三百六十六日
　　内分十二宫中心第一重圎盤徑二寸二分外分
　　十二時初正午正出直表以指太陽内分三十日
　　自直表起朔第二重圎盤徑一寸七分周穿圓孔
　　中出直表表所指之日數圓孔下騐晦朔弦望自
　　第一重對太陽宫度表起午正數之至第二重指
　　日數表所指以知時刻第三重施直表出圎盤外
　　表心及末皆穿圓孔以表心孔窺勾陳大星以表
　　末孔窺天樞天璇使相參直亦如月晷數法以知
　　時刻
　
　
　
　
　
　
　
　
　　方月晷儀　謹按
　本朝製方月晷儀鑄銅為之徑五寸五分上下二盤
　　下盤外重列十二時次内初正各四刻次内刻各
　　十五分上盤外重列三百六十度内二重列三十
　　日空度起朔為日月同度朔後月距日漸逺至九
　　十度為上弦倍之為望三倍之為下弦周復為朔
　　為一月與日一㑹朔弦望相距各七日半中心施
　　遊表以遊表中線對上盤日數若干度轉上盤朔
　　上表末使表對月立環内無影視表末所指以知
　　時刻儀面鐫乾隆甲子年製
　
　
　
　
　
　
　
　
　　看朔望入交儀　謹按
　本朝製看朔望入交儀鑄銅為横尺兩端木座如几
　　形横一尺八寸縱七寸八分凡三重下為黄道中
　　為白道各十五度三十分上為時刻表左右直距
　　以白道距黄道南北緯度為凖正中為黄道位日
　　食以日體月食以地影加黄道上月體加白道上
　　皆按度分以其相掩知入交為日月食以相掩之
　　分知食之淺深以時刻表中心對白道表端施直
　　表對月行距日度視所指知食之時刻
　
　
　
　
　
　
　
　
　　六合騐時儀　謹按
　本朝製六合騐時儀鑄銅為兩球下球徑六分有竒
　　重二十四銖上球减十之二貫以鋼鋌長四寸六
　　分有竒近上三之一為兩軸横梁承之前後亦為
　　横梁前梁下鍵以銅葉一往一還為一秒七秒為
　　五里候凡發聲時撥之使動騐秒數以知聲之逺
　　近
　
　
　
　
　
　
　
　
　　四定表全圓儀　謹按
　本朝製四定表全圓儀鑄銅為之通徑一尺全周三
　　百六十度中施指南針圓線十層以斜線相交成
　　十格分四象限通徑線兩端各施立耳為定表中
　　心設旋圓盤其通徑線兩端施立耳為遊表表兩
　　端直邊對立耳中線以指度數以定表遊表相距
　　度分為所測之角平測立測惟所宜
　
　
　
　
　
　
　
　
　　矩度全圓儀　謹按
　本朝製矩度全圓儀鑄銅為之通徑六寸全周三百
　　六十度分半周通徑線兩端各施立耳為定表中
　　心施遊表表中線兩端加立耳立耳中線與遊表
　　中線對上施指南針前施墜線表端鋭處指度數
　　以兩表相距度分為所測之角圓内下半周矩度
　　縱横各六十分為勾股比例之用平測立測惟所
　　宜
　
　
　
　
　
　
　
　
　　小花全圓儀　謹按
　本朝製小花全圓儀鑄銅為之通徑二寸施定表逰
　　表指南針與矩度全圓儀同以中圓花隙銳處對
　　逰表立耳指度數平測立測惟所宜
　
　
　
　
　
　
　
　
　　四逰千里鏡半圓儀　謹按
　本朝製四逰千里鏡半圓儀鑄銅為之通徑一尺三
　　寸五分半周一百八十度外圓線三重内層十二
　　重毎度末斜線與圓線相交成十二格通徑線兩
　　端立耳為定表其半圓心施逰表表兩端有立耳
　　表端中線以指外重度分立耳方孔中線以指内
　　重度分立耳内施墜線表心施指南針圓盤外兩
　　柱承千里鏡以兩軸左右上下之以逰表定表相
　　距度為所測之角座三足能升降平測立測惟所
　　宜
　
　
　
　
　
　
　
　
　　雙半圓儀　謹按
　本朝製雙半圓儀鑄銅為之平置直尺長一尺内開
　　空槽束以銅如帶鋌施輪軸使逰動兩半圓通徑
　　皆三寸一加尺端一綰槽内半周一百八十度内
　　畫半方矩縱横皆十二分圓心各有立耳又施逰
　　表長與直尺等表端各有立耳圓心立耳旋之與
　　直尺對則為定表之用與逰表立耳對則為逰表
　　之用後施墜線測量法以定表逰表之距度為所
　　測之角量算法以所知一邉與直尺為比例兩半
　　圓進退施之按度分以定所測之二角兩逰表相
　　交成三角形承以直柱三足能升降平測立測惟
　　所宜
　
　
　
　
　
　
　
　
　　雙逰表半圓儀　謹按
　本朝製雙逰表半圓儀鑄銅為之通徑四寸八分半
　　周一百八十度圓心施逰表二其長皆為一百五
　　十分其端各有立耳開中線與逰表中線對圓心
　　亦有立耳旋之與逰表中線參直逰表上各帶搯
　　表一中心與逰表中線對共綰一直表長與二逰
　　表共度等一端當搯表中心一端随逰表開闔中
　　施指南針後施墜線測量法以兩逰表相距度分
　　為所測之角量算法兩邉夾一角者以所知之邉
　　角按度分安定成三角形承以直柱三足能升降
　　平測立測惟所宜
　
　
　
　
　
　
　
　
　　雙千里鏡象限儀　謹按
　本朝製雙千里鏡象限儀鑄銅為之半徑一尺四寸
　　五分象限之周九十度圎線十重以斜線相交成
　　十格平半徑千里鏡為定表平中心千里鏡為遊
　　表下為半圓縱横設兩輪低昂之測量法以兩表
　　相距度分為所測之角承以直柱三足平測立測
　　惟所宜
　
　
　
　
　
　
　
　
　　測太陽髙度象限儀　謹按
　本朝製測太陽髙度象限儀鑄銅為之半徑一尺二
　　分象限之周九十度圎線十重以斜線相交成十
　　格平半徑兩端各有立耳上立耳中線穿小孔下
　　立耳中線為空圏内交十字半徑旁施指南針午
　　正日光從小孔透十字心與表耳參直圓心施墜
　　線于方銅管内以䕶風由管末玻瓈中視墜線距
　　日光線知太陽距天頂之度以時刻儀騐凖對太
　　陽測之知太陽隨時髙度易墜線為遊表兩立耳
　　皆如定表法與所測參直以二表距度為所測之
　　角承以直柱三足能升降平測立測惟所宜
　
　
　
　
　
　
　
　
　　測髙弧象限儀　謹按
　本朝製測髙弧象限儀鑄銅為之半徑一尺七分象
　　限之周九十度圎線十五層以斜線相交成十五
　　格兩半徑線末各施立耳為定表中圎柱四面穿
　　直孔旋之使孔中線與立耳中線相對以受日光
　　圎心施銅墜線表穿長孔有比例分以指分數座
　　中施指南針以墜線距定表度為太陽距天頂度
　　承以直柱有輪能升降
　
　
　
　
　
　
　
　
　　測礟象限儀　謹按
　本朝製測礟象限儀鑄銅為之用兩象限周皆九十
　　度中為初度左右各四十五度圓心皆施墜線當
　　初度以取平座上為横方柱一加柱端一倚柱旁
　　用時置礟上以柱旁墜線所指合礟末所起之度
　　柱中空左右各四十五度中施遊表穿小孔對礟
　　末所起之度于孔内視礟之星斗
　
　
　
　
　
　
　
　
　　地平方位儀　謹按
　本朝製地平方位儀木質螺鈿飾徑二寸三分中施
　　指南針周列十二辰八方列八卦内周施遊盤盤
　　面分十二宫對立直表其長兩相等先定子午線
　　轉銅環令表與所測之處參直距正午東西若干
　　度為地平偏度以分界知其所屬方位
　
　
　
　
　
　
　
　
　　圭表　謹按周禮春官大司徒以土圭之法測日
　　景考工記玉人土圭尺有五寸以致日宋史云宋
　　何承天始立表候日景皇祐圭表考古法立八尺
　　銅厚二寸博四尺下連石圭一丈三尺以盡冬至
　　景長之數明代觀象臺下設晷影堂南北平置銅
　　圭于石臺長一丈六尺二寸濶二尺七寸周以水
　　渠南端植銅表髙八尺上設横梁用影符以取中
　　景
　本朝加表二尺上端施銅葉中穿圎孔徑二分午正
　　日景自圓孔透圭面成橢形南界為日體上景北
　　界為日體下景中心為中景
　京師夏至景二尺九寸四分八釐冬至景一丈九尺
　　九寸四分以次贏縮北端設立圭髙三尺五寸冬
　　至景上立圭二尺七寸四釐
　
　
　
　
　
　
　
　
　　日影表　謹按
　本朝製日影表木質立表髙八寸上施墜線平表長
　　二尺七寸中銜銅尺三角施螺柱以指南針盤九
　　十度對表候影正時自立表下量之視影之長短
　　以定節氣時刻
　
　
　
　
　
　
　
　
　　壺漏　謹按周禮夏官挈壺氏注主挈壺水以為
　　漏後漢書志孔壺為漏浮箭為刻隋書志黄帝創
　　觀漏水制器取則以分晝夜宋史有求壺複壺廢
　　壺建壺及平水壺之制
　本朝製壺漏播水壺三形方上曰日天壺即宋之求
　　壺面濶一尺九寸底濶一尺三寸髙一尺七寸水
　　欲常滿次曰夜天壺即宋之複壺又次曰平水壺
　　髙濶逓减一寸層累而下承以朱座有亭覆之亭
　　座通髙一丈八尺四寸分水壺一形方即宋之廢
　　壺髙濶如平水壺在平水壺下少後受水壺一形
　　圎曰萬水壺即宋之建壺徑一尺四寸髙三尺一
　　寸在座前地平上壺皆有葢播水三壺前近下皆
　　為龍口玉滴以次漏於受水壺平水壺後近上穿
　　孔洩于分水壺以均水平漏受水壺上為銅人抱
　　箭長三尺一寸鐫兩晝夜時刻上起午正下盡午
　　初壺中安箭舟如銅鼓形水長舟浮則箭上出水
　　盈箭盡則洩之于池壺面俱鐫
大清乾隆年製平水壺面鐫
御製銘後欵識乾隆嵗在乙丑孟夏之月
御銘
　
　
　
　
　
　
　
　
　　自鳴鐘　謹按
　本朝製自嗚鐘鑄金為之中承以柱下為方匵面設
　　表盤均十二分上起子午正右旋一日再周以短
　　針指時長針指刻起丑未初鐘一鳴盡子午正十
　　二鳴其初正自一鳴至四鳴各四刻匵内蔵鋼輪
　　三重中為大輪四軸上間小輪三聫之以旋時刻
　　針左為大輪三軸上間小輪二聫之旁大輪一綰
　　擊具以擊鐘知時右亦如之以擊鐘知刻三重皆
　　施墜線撃具皆有銅片為作止之限表盤徑二尺
　　一寸五分羃以玻璃匵木質髤漆繪金花文四隅
　　皆有柱中為周䦨髤以金縱距四尺七寸横五尺
　　七寸五分通髙一丈六尺六寸
　
　
　
　
　
　
　
　
　　時辰表　謹按
　本朝製時辰表鑄金為之形圓盤徑一寸五分二釐
　　均分時刻以針指之内施輪齒皆如自鳴鐘之法
　　具體而㣲盛以金合當盤面處空之合徑一寸五
　　分二釐通厚八分周飾雜寶金索三行三就間鏤
　　花文
　
　
　
　
　
　
　
　
　　攝光千里鏡　謹按
　本朝製攝光千里鏡筩長一尺三分接銅管二寸六
　　分鏡凡四重管端小孔内施顯㣲鏡相接處施玻
　　璃鏡皆凸向外筩中施大銅鏡凹向外以攝影鏡
　　心有小圓孔近筩端施小銅鏡凹向内周隙通光
　　注之大鏡而納其影筩外為鋼鋌螺旋貫入進退
　　之以為視逺之用承以直柱三足髙一尺一寸五
　　分
　
　
　
　
　
　
　
　
　
　
　
　
　
　
　
皇朝禮器圖式巻三
欽定四庫全書
皇朝禮器圖式卷四
　　冠服一
皇帝冠服
　皇太子
　皇子宗室王公額駙冠服
　
　
　
　
　
　
　
　
皇帝冬朝冠　謹按
　本朝定制九月十五日或二十五日
皇帝御冬朝冠薰貂為之十一月朔至上元用黑狐上
　　綴朱緯頂三層貫東珠各一皆承以金龍各四飾
　　東珠如其數上銜大珍珠一

皇帝夏朝冠　謹按
　本朝定制三月十五日或二十五日
皇帝御夏朝冠織玉草或藤絲竹絲為之縁石青片金
　　二層裏用紅片金或紅紗上綴朱緯前綴金佛飾
　　東珠十五後綴舍林飾東珠七頂如冬朝冠
　
　
　
　
　
　
　
　
皇帝端罩一　謹按
　本朝定制十一月朔至上元
皇帝御端罩黒狐為之明黄縀裏左右垂帶各二下廣
　　而鋭色與裏同
　
　
　
　
　
　
　
　
皇帝端罩二　謹按
　本朝定制
皇帝端罩紫貂為之裏及垂帶俱如黑狐端罩
　
　
　
　
　
　
　
　
皇帝衮服　謹按
　本朝定制
皇帝衮服色用石青繡五爪正面金龍四圍兩肩前後
　　各一其章左日右月前後萬夀篆文間以五色雲
　　春秋棉祫夏以紗冬以裘各惟其時

　皇帝冬朝服一　謹按
　　本朝定制十一月朔至上元
　皇帝御冬朝服色用明黄惟
南郊
祈榖用藍披領及裳俱表以紫貂袖端薰貂繡文兩肩前
　　　後正龍各一襞積行龍六列十二章俱在衣間以
　　　五色雲

皇帝冬朝服二　謹按
　本朝定制九月十五日或二十五日
皇帝御冬朝服色用明黄惟
朝日用紅披領及袖俱石青片金加海龍縁繡文兩肩
　　前後正龍各一要帷行龍五衽正龍一襞積前後
　　團龍各九裳正龍二行龍四披領行龍二袖端正
　　龍各一列十二章日月星辰山龍華蟲黼黻在衣
　　宗彛藻火粉米在裳間以五色雲下幅八寳平水

　皇帝夏朝服　謹按
　　本朝定制三月十五日或二十五日
　皇帝御夏朝服色用明黄惟
雩祭用藍
　夕月用月白披領及袖俱石青片金縁縀紗單袷各惟
　　　其時餘俱如冬朝服
　
　
　
　
　
　
　
　
　皇帝朝珠　謹按
　　本朝定制
　皇帝朝珠用東珠一百有八佛頭記念背雲大小墜珍
　　　寳雜飾各惟其宜大典禮御之惟祀
天以青金石為飾祀
地珠用蜜珀
　朝日用珊瑚
　夕月用綠松石吉服朝珠珍寳隨所御縧皆明黄色
　
　
　
　
　
　
　
　
皇帝朝帶一　謹按
　本朝定制
皇帝朝帶色用明黄龍文金圓版四飾紅寳石或藍寳
　　石及緑松石毎具銜東珠五圍珍珠二十左右佩
　　帉淺藍及白各一下廣而鋭中約鏤金圓結飾寳
　　如版圍珠各三十佩囊文繡燧觿刀削結佩惟宜
　　縧皆明黄色大典禮御之
　
　
　
　
　
　
　
　
　皇帝朝帶二　謹按
　　本朝定制
　皇帝朝帶色用眀黄龍文金方版四其飾祀
天用青金石祀
地用黄玉
　朝日用珊瑚
　夕月用白玉每具銜東珠五佩帉及縧惟
圜丘用純青餘如圎版朝帶之制中約圎結如版飾銜東
　　珠各四佩囊純石青左觽右削並從版色
　
　
　
　
　
　
　
　
皇帝冬吉服冠　謹按
　本朝定制
皇帝冬吉服冠御用之期與朝冠同海龍為之立冬後
　　易薫貂或紫貂各惟其時上綴朱緯頂滿花金座
　　上銜大珍珠一
　
　
　
　
　
　
　
　
皇帝夏吉服冠　謹按
　本朝定制
皇帝夏吉服冠御用之期與朝冠同織玉草或藤絲竹
　　絲為之紅紗綢為裏石青片金縁上綴朱緯頂如
　　冬吉服冠

皇帝龍袍　謹按
　本朝定制
皇帝龍袍色用明黄領袖俱石青片金縁繡文金龍九
　　列十二章間以五色雲領前後正龍各一左右及
　　交襟處行龍各一袖端正龍各一下幅八寳立水
　　裾左右開棉袷紗裘各惟其時
　
　
　
　
　
　
　
　
皇帝吉服帶　謹按
　本朝定制
皇帝吉服帶色用明黄鏤金版四方圓惟便銜以珠玉
　　雜寳各從其宜左右佩帉純白下直而齊中約金
　　結如版飾餘俱如朝帶常服帶同
　
　
　
　
　
　
　
　
皇帝冬常服冠　謹按
　本朝定制
皇帝冬常服冠御用之期與朝冠同紅絨結頂餘俱如
　　冬吉服冠
　
　
　
　
　
　
　
　
皇帝夏常服冠　謹按
　本朝定制
皇帝夏常服冠御用之期與朝冠同紅絨結頂餘俱如
　　夏吉服冠
　
　
　
　
　
　
　
　
皇帝常服褂　謹按
　本朝定制
皇帝常服褂色用石青花文隨所御棉袷紗裘各惟其
　　時
　
　
　
　
　
　
　
　
皇帝常服袍　謹按
　本朝定制
皇帝常服袍色及花文隨所御裾左右開棉袷紗裘各
　　惟其時
　
　
　
　
　
　
　
　
　皇太子冬朝冠　謹按
　本朝定制
　皇太子冬朝冠薰貂為之十一月朔至上元用黑狐
　　上綴朱緯頂金龍三層飾東珠十三上銜大東珠
　　一

　皇太子夏朝冠　謹按
　本朝定制
　皇太子夏朝冠織玉草或藤絲竹絲為之緑石青片
　　金二層裏用紅片金或紅紗上綴朱緯前綴金佛
　　飾東珠十三後綴舍林飾東珠六頂如冬朝冠
　
　
　
　
　
　
　
　
　皇太子端罩　謹按
　本朝定制
　皇太子端罩黑狐為之杏黄縀裏左右垂帶各二下
　　廣而鋭色與裏同
　
　
　
　
　
　
　
　
　皇太子龍褂　謹按
　本朝定制
　皇太子龍褂色用石青繡五爪正面金龍四團兩肩
　　前後各一間以五色雲棉袷紗裘各惟其時
　皇子同

　皇太子冬朝服一　謹按
　本朝定制
　皇太子冬朝服色用杏黄披領及裳俱表以紫貂袖
　　端薰貂繡文兩肩前後正龍各一襞積行龍六間
　　以五色雲

　皇太子冬朝服二　謹按
　本朝定制
　皇太子冬朝服色用杏黄披領及袖俱石青片金加
　　海龍縁繡文兩肩前後正龍各一要帷行龍五衽
　　正龍一襞積前後團龍各七裳正龍二行龍四披
　　領行龍二袖端正龍各一間以五色雲下幅八寳
　　平水

　皇太子夏朝服　謹按
　本朝定制
　皇太子夏朝服色用杏黄披領及袖俱石青片金縁
　　縀紗單袷各惟其時餘俱如今朝服
　
　
　
　
　
　
　
　
　皇太子朝珠　謹按
　本朝定制
　皇太子朝珠珊瑚緑松石青金石隨所用珍寳雜飾
　　各惟其宜縧皆明黄色
　
　
　
　
　
　
　
　
　皇太子朝帶　謹按
　本朝定制
　皇太子朝帶色用明黄金圓版四飾青金石每具銜
　　東珠五左右佩帉淺藍及白各一下廣而鋭結佩
　　惟宜縧如帶色
　
　
　
　
　
　
　
　
　皇太子冬吉服冠　謹按
　本朝定制
　皇太子冬吉服冠海龍紫貂薰貂惟其時上綴朱緯
　　紅絨結頂
　皇子同
　
　
　
　
　
　
　
　
　皇太子夏吉服冠　謹按
　本朝定制
　皇太子夏吉服冠織玉草或藤絲竹絲為之紅紗綢
　　為裏石青片金縁上綴朱緯頂如冬吉服冠
　皇子同
　
　
　
　
　
　
　
　
　皇太子龍袍　謹按
　本朝定制
　皇太子龍袍色用杏黄領袖俱石青片金縁繡文金
　　龍九間以五色雲領前後正龍各一左右及交襟
　　處行龍各一袖端正龍各一下幅八寳立水裾左
　　右開棉袷紗裘各惟其時
　
　
　
　
　
　
　
　
　皇太子吉服帶　謹按
　本朝定制
　皇太子吉服帶色用明黄金版四方圓惟便銜以珠
　　玉雜寳各從其宜左右佩帉純白下直而齊餘俱
　　如朝帶
　
　
　
　
　
　
　
　
　皇子冬朝冠　謹按
　本朝定制
　皇子冬朝冠薰貂為之十一月朔至上元用青狐頂
　　金龍二層飾東珠十上銜紅寳石親王同其冠制
　　下達文武一品皆如之

　皇子夏朝冠　謹按
　本朝定制
　皇子夏朝冠織玉草或藤絲竹絲為之緑石青片金
　　二層裏用紅片金或紅紗上綴朱緯前綴舍林飾
　　東珠五後綴金花飾東珠四頂如冬朝冠親王同
　　其冠制下達庶官皆如之
　
　
　
　
　
　
　
　
　皇子端罩　謹按
　本朝定制
　皇子端罩紫貂為之金黄縀裏左右垂帶各二下廣
　　而鋭色與裏同
　
　
　
　
　
　
　
　
　皇子冬朝服一　謹按
　本朝定制
　皇子冬朝服色用金黄披領及裳俱表以紫貂袖端
　　薰貂繡文兩肩前後正龍各一襞積行龍六間以
　　五色雲
　
　
　
　
　
　
　
　
　皇子冬朝服二　謹按
　本朝定制
　皇子冬朝服色用金黄披領及袖俱石青片金加海
　　龍縁繡文兩肩前後正龍各一要帷行龍四裳行
　　龍八披領行龍二袖端正龍各一下幅八寳平水
　
　
　
　
　
　
　
　
　皇子夏朝服　謹按
　本朝定制
　皇子夏朝服色用金黄披領及袖俱石青片金縁餘
　　俱如冬朝服
　
　
　
　
　
　
　
　
　皇子朝珠　謹按
　本朝定制
　皇子朝珠不得用東珠餘隨所用縧皆金黄色親王
　　世子郡王皆同
　
　
　
　
　
　
　
　
　皇子朝帶　謹按
　本朝定制
　皇子朝帶色用金黄金銜玉方版四每具飾東珠四
　　中飾貓睛石一左右佩縧如帶色親王同其帶色
　　宗室皆如之覺羅用紅帶
　
　
　
　
　
　
　
　
　皇子蟒袍　謹按
　本朝定制
　皇子蟒袍色用金黄片金縁繡文通九蟒裾左右開
　　制達宗室
　
　
　
　
　
　
　
　
　皇子吉服帶　謹按
　本朝定制
　皇子吉服帶色用金黄版飾惟宜佩縧如帶色親王
　　世子郡王皆同
　
　
　
　
　
　
　
　
　　親王端罩　謹按
　本朝定制親王端罩青狐為之月白縀裏曾
賜金黄色者亦得用左右垂帶各二下廣而鋭色與裏
　　同下至貝子固倫額駙皆同
　
　
　
　
　
　
　
　
　　親王補服　謹按
　本朝定制親王補服色用石青繡五爪金龍四團前
　　後正龍兩肩行龍世子同
　
　
　
　
　
　
　
　
　　親王冬朝服一　謹按
　本朝定制親王冬朝服藍及石青諸色隨所用曾
賜金黄者亦得用之披領及裳俱表以紫貂袖端薰貂
　　制同
　皇子冬朝服世子郡王皆同
　
　
　
　
　
　
　
　
　　親王冬朝服二　謹按
　本朝定制親王冬朝服藍及石青諸色隨所用曾
賜金黄者亦得用之片金加海龍縁制同
　皇子冬朝服世子郡王皆同
　
　
　
　
　
　
　
　
　　親王夏朝服　謹按
　本朝定制親王夏朝服藍及石青諸色隨所用曾
賜金黄者亦得用之片金縁制同
　皇子夏朝服世子郡王皆同
　
　
　
　
　
　
　
　
　　親王夏吉服冠　謹按
　本朝定制親王夏吉服冠織玊草或藤絲竹絲為之
　　紅紗綢為裏石青片金縁頂如冬吉服冠世子以
　　下至貝勒皆同其冠制下達庶官俱如之
　
　
　
　
　
　
　
　
　　親王蟒袍　謹按
　本朝定制親王蟒袍藍及石青諸色隨所用曾
賜金黄者亦得用之制同
　皇子蟒袍世子郡王皆同
　
　
　
　
　
　
　
　
　　世子冬朝冠　謹按
　本朝定制世子冬朝冠頂金龍二層飾東珠九上銜
　　紅寳石
　
　
　
　
　
　
　
　
　　世子夏朝冠　謹按
　本朝定制世子夏朝冠前綴舍林飾東珠五後綴金
　　花飾東珠四頂如冬朝冠
　
　
　
　
　
　
　
　
　　世子朝帶　謹按
　本朝定制世子朝帶色用金黄金銜玉方版四每具
　　飾東珠三左右佩縧皆如帶色
　
　
　
　
　
　
　
　
　　郡王冬朝冠　謹按
　本朝定制郡王冬朝冠頂金龍二層飾東珠八上銜
　　紅寳石
　
　
　
　
　
　
　
　
　　郡王夏朝冠　謹按
　本朝定制郡王夏朝冠前綴舍林飾東珠四後綴金
　　花飾東珠三頂如冬朝冠
　
　
　
　
　
　
　
　
　　郡王補服　謹按
　本朝定制郡王補服色用石青繡五爪行龍四團兩
　　肩前後各一
　
　
　
　
　
　
　
　
　　郡王朝帶　謹按
　本朝定制郡王朝帶色用金黄金銜玊方版四每具
　　飾東珠二貓睛石一左右佩縧皆如帶色
　
　
　
　
　
　
　
　
　　貝勒冬朝冠　謹按
　本朝定制貝勒冬朝冠頂金龍二層飾東珠七上銜
　　紅寳石
　
　
　
　
　
　
　
　
　　貝勒夏朝冠　謹按
　本朝定制貝勒夏朝冠前綴舍林飾東珠三後綴金
　　花飾東珠二頂如冬朝冠
　
　
　
　
　
　
　
　
　　貝勒補服　謹按
　本朝定制貝勒補服色用石青前後繡四爪正蟒各
　　一團
　
　
　
　
　
　
　
　
　　貝勒冬朝服一　謹按
　本朝定制貝勒冬朝服色不得用金黄餘隨所用披
　　領及裳俱表以紫貂袖端薰貂通繡蟒文制如親
　　王下至輔國公和碩額駙皆同
　
　
　
　
　
　
　
　
　　貝勒冬朝服二　謹按
　本朝定制貝勒冬朝服色不得用金黄餘隨所用片
　　金加海龍縁通繡蟒文制如親王下至輔國公和
　　碩額駙皆同
　
　
　
　
　
　
　
　
　　貝勒夏朝服　謹按
　本朝定制貝勒夏朝服色不得用金黄餘隨所用片
　　金縁通繡蟒文制如親王下至輔國公和碩額駙
　　皆同
　
　
　
　
　
　
　
　
　　貝勒朝珠　謹按
　本朝定制貝勒朝珠縧用石青色下至輔國公和碩
　　額駙皆同
　
　
　
　
　
　
　
　
　　貝勒朝帶　謹按
　本朝定制貝勒朝帶色用金黄金銜玉方版四每具
　　飾東珠二佩縧皆石青色
　
　
　
　
　
　
　
　
　　貝勒蟒袍　謹按
　本朝定制貝勒蟒袍色不得用金黄餘隨所用片金
　　縁繡文通九蟒皆四爪下至輔國公和碩額駙皆
　　同
　
　
　
　
　
　
　
　
　　貝勒吉服帶　謹按
　本朝定制貝勒吉服帶色用金黄銜飾惟宜佩縧皆
　　石青色下至宗室將軍皆同
　
　
　
　
　
　
　
　
　　貝子冬朝冠　謹按
　本朝定制貝子冬朝冠頂金龍二層飾東珠六上銜
　　紅寳石戴三眼孔雀翎固倫額駙同
　
　
　
　
　
　
　
　
　　貝子夏朝冠　謹按
　本朝定制貝子夏朝冠前綴舍林飾東珠二後綴金
　　花飾東珠一頂及孔雀翎俱如冬朝冠固倫額駙
　　同
　
　
　
　
　
　
　
　
　　貝子補服　謹按
　本朝定制貝子補服色用石青前後繡四爪行蟒各
　　一團固倫額駙同
　
　
　
　
　
　
　
　
　　貝子朝帶　謹按
　本朝定制貝子朝帶色用金黄金銜玊方版四每具
　　飾東珠一
　
　
　
　
　
　
　
　
　　貝子冬吉服冠　謹按
　本朝定制貝子冬吉服冠頂用紅寳石戴三眼孔雀
　　翎
　
　
　
　
　
　
　
　
　　貝子夏吉服冠　謹按
　本朝定制貝子夏吉服冠頂及孔雀翎俱如冬吉服
　　冠
　
　
　
　
　
　
　
　
　　固倫額駙朝帶　謹按
　本朝定制固倫額駙朝帶色用石青或藍金銜玊圓
　　版四每具飾東珠一左右佩縧皆石青色
　
　
　
　
　
　
　
　
　　固倫額駙冬吉服冠　謹按
　本朝定制固倫額駙冬吉服冠頂用珊瑚戴三眼孔
　　雀翎
　
　
　
　
　
　
　
　
　　固倫額駙夏吉服冠　謹按
　本朝定制固倫額駙夏吉服冠頂及孔雀翎皆如冬
　　吉服冠
　
　
　
　
　
　
　
　
　　固倫額駙吉服帶　謹按
　本朝定制固倫額駙吉服帶佩帉下直而齊版飾及
　　佩各惟其宜
　
　
　
　
　
　
　
　
　　鎮國公冬朝冠　謹按
　本朝定制鎮國公冬朝冠頂金龍二層飾東珠五上
　　銜紅寳石戴雙眼孔雀翎和碩額駙同
　
　
　
　
　
　
　
　
　　鎮國公夏朝冠　謹按
　本朝定制鎮國公夏朝冠前綴舍林飾東珠一後綴
　　金花飾緑松石一頂及孔雀翎俱如冬朝冠和碩
　　額駙同
　
　
　
　
　
　
　
　
　　鎮國公端罩　謹按
　本朝定制鎮國公端罩紫貂為之月白縀裏左右垂
　　帶各二下廣而鋭色與裏同輔國公和碩額駙皆
　　同
　
　
　
　
　
　
　
　
　　鎮國公補服　謹按
　本朝定制鎮國公補服色用石青前後繡四爪正蟒
　　方補輔國公和碩額駙皆同
　
　
　
　
　
　
　
　
　　鎮國公朝帶　謹按
　本朝定制鎮國公朝帶色用金黄金銜玉方版四每
　　具飾貓睛石一輔國公同
　
　
　
　
　
　
　
　
　　鎮國公冬吉服冠　謹按
　本朝定制鎮國公冬吉服冠入八分公頂用紅寳石
　　未入八分公用珊瑚俱戴雙眼孔雀翎輔國公同
　
　
　
　
　
　
　
　
　　鎮國公夏吉服冠　謹按
　本朝定制鎮國公夏吉服冠頂及孔雀翎俱如冬吉
　　服冠輔國公同
　
　
　
　
　
　
　
　
　　輔國公冬朝冠　謹按
　本朝定制輔國公冬朝冠頂金龍二層飾東珠四上
　　銜紅寳石戴雙眼孔雀翎
　
　
　
　
　
　
　
　
　　輔國公夏朝冠　謹按
　本朝定制輔國公夏朝冠前綴舍林後綴金花飾與
　　鎮國公同頂及孔雀翎俱如冬朝冠
　
　
　
　
　
　
　
　
　　和碩額駙朝帶　謹按
　本朝定制和碩額駙朝帶色用石青或藍金銜玊圓
　　版四每具飾貓睛石一左右佩縧皆石青色
　
　
　
　
　
　
　
　
　　和碩額駙冬吉服冠　謹按
　本朝定制和碩額駙冬吉服冠頂用珊瑚戴雙眼孔
　　雀翎
　
　
　
　
　
　
　
　
　　和碩額駙夏吉服冠　謹按
　本朝定制和碩額駙夏吉服冠頂及孔雀翎俱如冬
　　吉服冠
　
　
　
　
皇朝禮器圖式卷四
欽定四庫全書
皇朝禮器圖式卷五
　　冠服二
　
　
　
　
　
　
　
　
　　民公冬朝冠　謹按
　本朝定制民公冬朝冠頂鏤花金座中飾東珠四上
　　銜紅寳石
　
　
　
　
　
　
　
　
　　民公夏朝冠　謹按
　本朝定制民公夏朝冠頂如冬朝冠
　
　
　
　
　
　
　
　
　　民公端罩　謹按
　本朝定制民公端罩貂皮為之藍縀裏左右垂帯各
　　二下廣而鋭色與裏同侯以下文三品武二品及
　　縣主額駙輔國將軍以上京堂翰詹科道等官應
　　服端罩者皆同
　
　
　
　
　
　
　
　
　　民公補服　謹按
　本朝定制民公補服色用石青前後繡四爪正蟒侯
　　伯皆同
　
　
　
　
　
　
　
　
　　民公冬朝服一　謹按
　本朝定制民公冬朝服披領及裳俱表以紫貂袖端
　　薫貂藍及石青諸色隨所用兩肩前後正蟒各一
　　襞積行蟒四皆四爪曾
賜五爪蟒縀者得用之侯以下文三品武二品以上有職
　　掌大臣及縣主額駙輔國將軍以上一等侍衛皆
　　同
　
　
　
　
　
　
　
　
　　民公冬朝服二　謹按
　本朝定制民公冬朝服片金加海龍緣藍及石青諸
　　色隨所用披領及袖俱石青兩肩前後正蟒各一
　　要帷行蟒四中有襞積裳行蟒八侯以下文武四品
　　縣君額駙以上宗室將軍皆同
　
　
　
　
　
　
　
　
　　民公夏朝服　謹按
　本朝定制民公夏朝服片金緣餘俱如冬朝服侯以
　　下文武四品縣君額駙以上宗室將軍皆同
　
　
　
　
　
　
　
　
　　民公朝珠　謹案
　本朝定制民公朝珠珊瑚青金緑松蜜珀隨所用雜
　　飾各惟其宜縧用石青色侯以下文五品以上武
　　四品以上及京堂翰詹科道侍衛禮部國子監太
　　常寺光禄寺鴻臚寺所屬官應用朝珠者皆同
　
　
　
　
　
　
　
　
　　民公朝帯　謹按
　本朝定制民公朝帯色用石青或藍鏤金銜玊圎版
　　四毎具飾貓睛石一佩帉下廣而鋭其帯色下達
　　庶官俱如之
　
　
　
　
　
　
　
　
　　民公冬吉服冠　謹按
　本朝定制民公冬吉服冠頂用珊瑚侯伯文武一品
　　鎮國將軍郡主額駙子皆同
　
　
　
　
　
　
　
　
　　民公夏吉服冠　謹按
　本朝定制民公夏吉服冠頂如冬吉服冠侯伯文武
　　一品鎮國將軍郡主額駙子皆同
　
　
　
　
　
　
　
　
　　民公蟒袍　謹按
　本朝定制民公蟒袍藍及石青諸色隨所用通繡九
　　蟒皆四爪曽
賜五爪蟒縀者亦得用之侯以下文武三品郡君額駙
　　奉國將軍以上一等侍衛皆同
　
　
　
　
　
　
　
　
　　民公吉服帯　謹按
　本朝定制民公吉服帯佩帉下直而齊版飾及佩各
　　惟其宜下達庶官俱如之
　
　
　
　
　
　
　
　
　　侯冬朝冠　謹按
　本朝定制侯冬朝冠頂鏤花金座中飾東珠三上銜
　　紅寶石
　
　
　
　
　
　
　
　
　　侯夏朝冠　謹按
　本朝定制侯夏朝冠頂如冬朝冠
　
　
　
　
　
　
　
　
　　侯朝帯　謹按
　本朝定制侯朝帯鏤金銜玊圎版四每具飾緑松
　　石一郡主額駙同
　
　
　
　
　
　
　
　
　　伯冬朝冠　謹按
　本朝定制伯冬朝冠頂鏤花金座中飾東珠二上銜
　　紅寶石
　
　
　
　
　
　
　
　
　　伯夏朝冠　謹按
　本朝定制伯夏朝冠頂如冬朝冠
　
　
　
　
　
　
　
　
　　伯朝帯　謹按
　本朝定制伯朝帯鏤金銜玊圓版四每具飾紅寶石
　　一
　
　
　
　
　
　
　
　
　　文一品冬朝冠　謹按
　本朝定制文一品冬朝冠頂鏤花金座中飾東珠一
　　上銜紅寳石武一品鎮國將軍郡主額駙子皆同
　
　
　
　
　
　
　
　
　　文一品夏朝冠　謹按
　本朝定制文一品夏朝冠頂如冬朝冠武一品鎮國
　　將軍郡主額駙子皆同
　
　
　
　
　
　
　
　
　　文一品補服　謹按
　本朝定制文一品補服色用石青前後繡鶴
　
　
　
　
　
　
　
　
　　都御史補服　謹按
　本朝定制都御史補服色用石青前後繡獬豸副
　　都御史監察御史按察使及各道皆同
　
　
　
　
　
　
　
　
　　文一品朝帯　謹按
　本朝定制文一品朝帯鏤金銜玊方版四每具飾紅
　　寶石一武一品子皆同
　
　
　
　
　
　
　
　
　　武一品補服　謹按
　本朝定制武一品補服色用石青前後繡麒麟鎮國
　　將軍郡主額駙子皆同
　
　
　
　
　
　
　
　
　　鎮國將軍朝帯　謹按
　本朝定制鎮國將軍朝帯色用金黄版飾如文一
　　品
　
　
　
　
　
　
　
　
　　文二品冬朝冠　謹按
　本朝定制文二品冬朝冠薫貂為之十一月朔至上
　　元用貂尾頂鏤花金座中飾小紅寳石一上銜鏤
　　花珊瑚武二品輔國將軍縣主額駙男皆同
　
　
　
　
　
　
　
　
　　文二品夏朝冠　謹按
　本朝定制文二品夏朝冠頂如冬朝冠武二品輔國
　　將軍縣主額駙男皆同
　
　
　
　
　
　
　
　
　　文二品補服　謹按
　本朝定制文二品補服色用石青前後繡錦雞
　
　
　
　
　
　
　
　
　　文二品朝帯　謹按
　本朝定制文二品朝帯鏤金圎版四每具飾紅寳石
　　一武二品縣主額駙男皆同
　
　
　
　
　
　
　
　
　　文二品冬吉服冠　謹按
　本朝定制文二品冬吉服冠頂鏤花珊瑚武二品輔
　　國將軍縣主額駙男皆同
　
　
　
　
　
　
　
　
　　文二品夏吉服冠　謹按
　本朝定制文二品夏吉服冠頂如冬吉服冠武一品
　　輔國將軍縣主額駙男皆同
　
　
　
　
　
　
　
　
　　武二品補服　謹按
　本朝定制武二品補服色用石青前後繡獅輔國
　　將軍縣主額駙男皆同
　
　
　
　
　
　
　
　
　　輔國將軍朝帯　謹按
　本朝定制輔國將軍朝帯色用金黄版飾如文二品
　
　
　
　
　
　
　
　
　　文三品冬朝冠　謹按
　本朝定制文三品冬朝冠薫貂為之十一月朔至上
　　元用貂尾頂鏤花金座中飾小紅寳石一上銜藍
　　寳石
　
　
　
　
　
　
　
　
　　文三品夏朝冠　謹按
　本朝定制文三品夏朝冠頂如冬朝冠武三品奉國
　　將軍郡君額駙皆同
　
　
　
　
　
　
　
　
　　文三品補服　謹按
　本朝定制文三品補服色用石青前後繡孔雀
　
　
　
　
　
　
　
　
　　文三品朝帯　謹按
　本朝定制文三品朝帯鏤花金圎版四武三品郡君
　　額駙一等侍衛皆同
　
　
　
　
　
　
　
　
　　文三品冬吉服冠　謹按
　本朝定制文三品冬吉服冠頂用藍寳石武三品
　　奉國將軍郡君額駙皆同
　
　
　
　
　
　
　
　
　　文三品夏吉服冠　謹按
　本朝定制文三品夏吉服冠頂如冬吉服冠武三品
　　奉國將軍郡君額駙皆同
　
　
　
　
　
　
　
　
　　武三品冬朝冠　謹按
　本朝定制武三品冬朝冠薫貂為之頂如文三品冬
　　朝冠奉國將軍郡君額駙皆同其冠制下達未
　　入流皆如之
　
　
　
　
　
　
　
　
　　武三品補服　謹按
　本朝定制武三品補服色用石青前後繡豹奉國
　　將軍郡君額駙一等侍衛皆同
　
　
　
　
　
　
　
　
　　奉國將軍朝帯　謹按
　本朝定制奉國將軍朝帯色用金黄版飾如文三品
　
　
　
　
　
　
　
　
　　一等侍衛冬朝冠　謹按
　本朝定制一等侍衛冬朝冠頂如文三品戴孔雀翎
　
　
　
　
　
　
　
　
　　一等侍衛夏朝冠　謹按
　本朝定制一等侍衛夏朝冠頂如文三品戴孔雀翎
　
　
　
　
　
　
　
　
　　一等侍衛端罩　謹按
　本朝定制一等侍衛端罩猞猁猻為之間以貂皮月
　　白縀裏左右垂帯各二下廣而鋭色與裏同
　
　
　
　
　
　
　
　
　　一等侍衛冬吉服冠　謹按
　本朝定制一等侍衛冬吉服冠頂如文三品戴孔雀
　　翎
　
　
　
　
　
　
　
　
　　一等侍衛夏吉服冠　謹按
　本朝定制一等侍衛夏吉服冠頂如文三品戴孔雀
　　翎
　
　
　
　
　
　
　
　
　　文四品冬朝冠　謹按
　本朝定制文四品冬朝冠頂鏤花金座中飾小藍寳
　　石一上銜青金石武四品奉恩將軍縣君額駙皆
　　同
　
　
　
　
　
　
　
　
　　文四品夏朝冠　謹按
　本朝定制文四品夏朝冠頂如冬朝冠武四品奉恩
　　將軍縣君額駙皆同
　
　
　
　
　
　
　
　
　　文四品補服　謹按
　本朝定制文四品補服色用石青前後繡雁
　
　
　
　
　
　
　
　
　　文四品朝帶　謹按
　本朝定制文四品朝帶銀銜鏤花金圓板四武四品
　　二等侍衛皆同
　
　
　
　
　
　
　
　
　　文四品冬吉服冠　謹按
　本朝定制文四品冬吉服冠頂用青金石武四品奉
　　恩將軍縣君額駙皆同
　
　
　
　
　
　
　
　
　　文四品夏吉服冠　謹按
　本朝定制文四品夏吉服冠頂如冬吉服冠武四品
　　奉恩將軍縣君額駙皆同
　
　
　
　
　
　
　
　
　　文四品蟒袍　謹按
　本朝定制文四品蟒袍藍及石青諸色隨所用通繡
　　八蟒皆四爪武四五六品文五六品奉恩將軍及
　　縣君額駙二等侍衛以下皆同
　
　
　
　
　
　
　
　
　　武四品補服　謹按
　本朝定制武四品補服色用石青前後繡虎奉恩將
　　軍縣君額駙二等侍衛皆同
　
　
　
　
　
　
　
　
　　奉恩將軍朝帶　謹按
　本朝定制奉恩將軍朝帶色用金黄版飾如文四品
　
　
　
　
　
　
　
　
　　縣君額駙朝帶　謹按
　本朝定制縣君額駙朝帶鋄金方鐵版四鄉君額駙
　　同
　
　
　
　
　
　
　
　
　　二等侍衛冬朝冠　謹按
　本朝定制二等侍衛冬朝冠頂如文四品戴孔雀翎
　
　
　
　
　
　
　
　
　　二等侍衛夏朝冠　謹按
　本朝定制二等侍衛夏朝冠頂如文四品戴孔雀翎
　
　
　
　
　
　
　
　
　　二等侍衛端罩　謹按
　本朝定制二等侍衛端罩紅豹皮為之素紅緞裏左
　　右垂帶各二下廣而鋭色與裏同
　
　
　
　
　
　
　
　
　　二等侍衛朝服　謹按
　本朝定制二等侍衛朝服剪絨縁色用石青通身雲
　　緞前後方襴行蟒各一要帷行蟒四中有襞積領
　　袖俱石青粧緞冬夏皆用之
　
　
　
　
　
　
　
　
　　二等侍衛冬吉服冠　謹按
　本朝定制二等侍衛冬吉服冠頂如文四品戴孔雀
　　翎
　
　
　
　
　
　
　
　
　　二等侍衛夏吉服冠　謹按
　本朝定制二等侍衛夏吉服冠頂如文四品戴孔雀
　　翎
　
　
　
　
　
　
　
　
　　文五品冬朝冠　謹按
　本朝定制文五品冬朝冠頂鏤花金座中飾小藍寶
　　石一上銜水晶武五品鄉君額駙皆同
　
　
　
　
　
　
　
　
　　文五品夏朝冠　謹按
　本朝定制文五品夏朝冠頂如冬朝冠武五品鄉君
　　額駙皆同
　
　
　
　
　
　
　
　
　　文五品補服　謹按
　本朝定制文五品補服色用石青前後繡白鷼
　
　
　
　
　
　
　
　
　　文五品朝服　謹按
　本朝定制文五品朝服片金縁色用石青通身雲緞
　　前後方襴行蟒各一中有襞積領袖俱石青粧緞
　　冬夏皆用之鄉君額駙武五六七品文六品品皆
　　同
　
　
　
　
　
　
　
　
　　文五品朝帶　謹按
　本朝定制文五品朝帶銀銜素金圓版四武五品三
　　等侍衛皆同
　
　
　
　
　
　
　
　
　　文五品冬吉服冠　謹按
　本朝定制文五品冬吉服冠頂用水晶武五品鄉君
　　額駙皆同
　
　
　
　
　
　
　
　
　　文五品夏吉服冠　謹按
　本朝定制文五品夏吉服冠頂如冬吉服冠武五品
　　鄉君額駙皆同
　
　
　
　
　
　
　
　
　　武五品補服　謹按
　本朝定制武五品補服色用石青前後繡熊鄉君額
　　駙三等侍衛皆同
　
　
　
　
　
　
　
　
　　三等侍衛冬朝冠　謹按
　本朝定制三等侍衛冬朝冠頂如文五品戴孔雀翎
　
　
　
　
　
　
　
　
　　三等侍衛夏朝冠　謹按
　本朝定制三等侍衛夏朝冠頂如文五品戴孔雀翎
　
　
　
　
　
　
　
　
　　三等侍衛端罩　謹按
　本朝定制三等侍衛端罩黄狐皮為之月白緞裏左
　　右垂帶各二下廣而鋭色與裏同藍翎侍衛同
　
　
　
　
　
　
　
　
　　三等侍衛朝服　謹按
　本朝定制三等侍衛朝服剪絨縁餘俱如文五品朝
　　服藍翎侍衛同
　
　
　
　
　
　
　
　
　　三等侍衛冬吉服冠　謹按
　本朝定制三等侍衛冬吉服冠頂如文五品戴孔雀
　　翎
　
　
　
　
　
　
　
　
　　三等侍衛夏吉服冠　謹按
　本朝定制三等侍衛夏吉服冠頂如文五品戴孔雀
　　翎
　
　
　
　
　
　
　
　
　　文六品冬朝冠　謹按
　本朝定制文六品冬朝冠頂鏤花金座中飾小藍寶
　　石一上銜硨磲武六品同
　
　
　
　
　
　
　
　
　　文六品夏朝冠　謹按
　本朝定制文六品夏朝冠頂如冬朝冠武六品同
　
　
　
　
　
　
　
　
　　文六品補服　謹按
　本朝定制文六品補服色用石青前後繡鷺鷥
　
　
　
　
　
　
　
　
　　文六品朝帶　謹按
　本朝定制文六品朝帶銀銜玳瑁圓版四武六品藍
　　翎侍衛皆同
　
　
　
　
　
　
　
　
　　文六品冬吉服冠　謹按
　本朝定制文六品冬吉服冠頂用硨磲武六品同
　
　
　
　
　
　
　
　
　　文六品夏吉服冠　謹按
　本朝定制文六品夏吉服冠頂如冬吉服冠武六品
　　同
　
　
　
　
　
　
　
　
　　武六品補服　謹按
　本朝定制武六品補服色用石青前後繡彪藍翎侍
　　衛同
　
　
　
　
　
　
　
　
　　藍翎侍衛冬朝冠　謹按
　本朝定制藍翎侍衛冬朝冠頂如文六品戴藍翎
　
　
　
　
　
　
　
　
　　藍翎侍衛夏朝冠　謹按
　本朝定制藍翎侍衛夏朝冠頂如文六品戴藍翎
　
　
　
　
　
　
　
　
　　藍翎侍衛冬吉服冠　謹按
　本朝定制藍翎侍衛冬吉服冠頂如文六品戴藍翎
　
　
　
　
　
　
　
　
　　藍翎侍衛夏吉服冠　謹按
　本朝定制藍翎侍衛夏吉服冠頂如文六品戴藍翎
　
　
　
　
　
　
　
　
　　文七品冬朝冠　謹按
　本朝定制文七品冬朝冠頂鏤花金座中飾小水晶
　　一上銜素金武七品同
　
　
　
　
　
　
　
　
　　文七品夏朝冠　謹按
　本朝定制文七品夏朝冠頂如冬朝冠武七品同
　
　
　
　
　
　
　
　
　　文七品補服　謹按
　本朝定制文七品補服色用石青前後繡鸂鶒
　
　
　
　
　
　
　
　
　　文七品朝帶　謹按
　本朝定制文七品朝帶素銀圓版四武七品同
　
　
　
　
　
　
　
　
　　文七品冬吉服冠　謹按
　本朝定制文七品冬吉服冠頂用素金武七品進士
　　皆同
　
　
　
　
　
　
　
　
　　文七品夏吉服冠　謹按
　本朝定制文七品夏吉服冠頂如冬吉服冠武七品
　　進士皆同
　
　
　
　
　
　
　
　
　　文七品蟒袍　謹按
　本朝定制文七品蟒袍藍及石青諸色隨所用通繡
　　五蟒皆四爪武七八九品文八九品未入流皆同
　
　
　
　
　
　
　
　
　　武七品補服　謹按
　本朝定制武七品補服色用石青前後繡犀武八品
　　同
　
　
　
　
　
　
　
　
　　文八品冬朝冠　謹按
　本朝定制文八品冬朝冠頂鏤花金座上銜花金武
　　八品同
　
　
　
　
　
　
　
　
　　文八品夏朝冠　謹按
　本朝定制文八品夏朝冠頂如冬朝冠武八品同
　
　
　
　
　
　
　
　
　　文八品補服　謹按
　本朝定制文八品補服色用石青前後繡鵪鶉
　
　
　
　
　
　
　
　
　　文八品朝服　謹按
　本朝定制文八品朝服色用石青雲緞無蟒領袖俱
　　青倭緞中有襞積冬夏皆用之武八九品文九品
　　未入流皆同
　
　
　
　
　
　
　
　
　　文八品朝帶　謹按
　本朝定制文八品朝帶銀銜明羊角圓版四武八品
　　同舉人貢生監生公服帶亦同
　
　
　
　
　
　
　
　
　　文八品冬吉服冠　謹按
　本朝定制文八品冬吉服冠頂用花金武八品同
　
　
　
　
　
　
　
　
　　文八品夏吉服冠　謹按
　本朝定制文八品夏吉服冠頂如冬吉服冠武八品
　　同
　
　
　
　
　
　
　
　
　　文九品冬朝冠　謹按
　本朝定制文九品冬朝冠頂鏤花金座上銜花銀武
　　九品未入流皆同
　
　
　
　
　
　
　
　
　　文九品夏朝冠　謹按
　本朝定制文九品夏朝冠頂如冬朝冠武九品未入
　　流皆同
　
　
　
　
　
　
　
　
　　文九品補服　謹按
　本朝定制文九品補服色用石青前後繡練雀未入
　　流同
　
　
　
　
　
　
　
　
　　文九品朝帶　謹按
　本朝定制文九品朝帶銀銜烏角圓版四武九品未
　　入流皆同生員公服帶亦同
　
　
　
　
　
　
　
　
　　文九品冬吉服冠　謹按
　本朝定制文九品冬吉服冠頂用花銀武九品未入
　　流皆同
　
　
　
　
　
　
　
　
　　文九品夏吉服冠　謹按
　本朝定制文九品夏吉服冠頂如冬吉服冠武九品
　　未入流皆同
　
　
　
　
　
　
　
　
　　武九品補服　謹按
　本朝定制武九品補服色用石青前後繡海馬
　
　
　
　
　
　
　
　
　　進士冬朝冠　謹按
　本朝定制進士冬朝冠頂鏤花金座上銜金三枝九
　　葉
　
　
　
　
　
　
　
　
　　進士夏朝冠　謹按
　本朝定制進士夏朝冠頂如冬朝冠
　
　
　
　
　
　
　
　
　　舉人冬公服冠　謹按
　本朝定制舉人冬公服冠頂鏤花銀座上銜金雀貢
　　生監生皆同
　
　
　
　
　
　
　
　
　　舉人夏公服冠　謹按
　本朝定制舉人夏公服冠頂如冬公服冠貢生監生
　　皆同
　
　
　
　
　
　
　
　
　　舉人公服袍　謹按
　本朝定制舉人公服袍青綢為之藍縁披領如袍飾
　　貢生監生皆同
　
　
　
　
　
　
　
　
　　舉人冬吉服冠　謹按
　本朝定制舉人冬吉服冠頂銀座上銜素金
　
　
　
　
　
　
　
　
　　舉人夏吉服冠　謹按
　本朝定制舉人夏吉服冠頂如冬吉服冠
　
　
　
　
　
　
　
　
　　貢生冬吉服冠　謹按
　本朝定制貢生冬吉服冠頂銀座上銜花金
　
　
　
　
　
　
　
　
　　貢生夏吉服冠　謹按
　本朝定制貢生夏吉服冠頂如冬吉服冠
　
　
　
　
　
　
　
　
　　監生冬吉服冠　謹按
　本朝定制監生冬吉服冠頂用素銀生員同
　
　
　
　
　
　
　
　
　　監生夏吉服冠　謹按
　本朝定制監生夏吉服冠頂如冬吉服冠生員同
　
　
　
　
　
　
　
　
　　生員冬公服冠　謹按
　本朝定制生員冬公服冠頂鏤花銀座上銜銀雀
　
　
　
　
　
　
　
　
　　生員夏公服冠　謹按
　本朝定制生員夏公服冠頂如冬公服冠
　
　
　
　
　
　
　
　
　　生員公服袍　謹按
　本朝定制生員公服袍藍綢為之青縁披領如袍飾
　
　
　
　
　
　
　
　
　　祭祀文舞生冬冠　謹按
　本朝定制祭祀文舞生冬冠騷鼠為之頂鏤花銅座
　　中飾方銅鏤葵花上銜銅三角如火珠形
　
　
　
　
　
　
　
　
　　祭祀文舞生夏冠　謹按
　本朝定制祭祀文舞生夏冠頂如冬冠
　
　
　
　
　
　
　
　
　　　祭祀文舞生袍　謹按
　　本朝定制祭祀文舞生袍以綢為之其色
南郊用石青
北郊用黑
祈穀壇
社稷壇
太廟
　朝日壇
帝王廟
文廟
先農壇
　太嵗壇俱用紅
夕月壇用月白前後方襴銷金葵花
　
　
　
　
　
　
　
　
　　祭祀文舞生帶　謹按
　本朝定制祭祀文舞生帶緑綢為之武舞生執事人
　　鹵簿輿士校尉皆同
　
　
　
　
　
　
　
　
　　祭祀武舞生冬冠　謹按
　本朝定制祭祀武舞生冬冠頂上銜銅三稜如古㦸
　　形餘俱如文舞生冬冠之制
　
　
　
　
　
　
　
　
　　祭祀武舞生夏冠　謹按
　本朝定制祭祀武舞生夏冠頂如冬冠
　
　
　
　
　
　
　
　
　　祭祀武舞生袍　謹按
　本朝定制祭祀武舞生袍以綢為之通銷金葵花餘
　　俱如文舞生袍之制
　
　
　
　
　
　
　
　
　　　祭祀執事人袍一　謹按
　　本朝定制祭祀執事人袍以綢為之不加縁其色
南郊用石青
北郊用黑
　
　
　
　
　
　
　
　
　　　祭祀執事人袍二　謹按
　　本朝定制祭祀執事人袍青綢為之
太廟
　文廟
　先農壇
　　太嵗壇俱用藍縁
祈穀壇
社稷壇
朝日壇
帝王廟俱用石青縁
夕月壇用月白縁
　
　
　
　
　
　
　
　
　　樂部樂生冬冠　謹按
　本朝定制樂部樂生冬冠騷鼠為之頂鏤花銅座上
　　植明黄翎
　
　
　
　
　
　
　
　
　　樂部樂生夏冠　謹按
　本朝定制樂部樂生夏冠頂如冬冠鹵簿輿士同
　
　
　
　
　
　
　
　
　　樂部樂生袍一　謹按
　本朝定制樂部樂生袍紅緞為之前後方襴繡黄鸝
　　中和韶樂部樂生執戲竹人服之
　
　
　
　
　
　
　
　
　　樂部樂生袍二　謹按
　本朝定制樂部樂生袍紅緞為之通織小團葵花丹
　　陛大樂諸部樂生服之鹵簿輿士校尉皆同
　
　
　
　
　
　
　
　
　　樂部樂生帶　謹按
　本朝定制樂部樂生帶緑雲緞為之
　
　
　
　
　
　
　
　
　　鹵簿輿士冬冠一　謹按
　本朝定制鹵簿輿士冬冠豹皮為之頂鏤花銅座上
　　植明黄翎
　
　
　
　
　
　
　
　
　　鹵簿輿士冬冠二　謹按
　本朝定制鹵簿輿士冬冠黑氊為之頂如冬冠一之
　　制
　
　
　
　
　
　
　
　
　　鹵簿䕶軍袍　謹按
　本朝定制鹵簿䕶軍袍石青緞為之通織金夀字片
　　金縁領及袖端俱織金葵花
　
　
　
　
　
　
　
　
　　鹵簿校尉冬冠一　謹按
　本朝定制鹵簿校尉冬冠豹皮為之頂素銅座上植
　　明黄翎
　
　
　
　
　
　
　
　
　　鹵簿校尉冬冠二　謹按
　本朝定制鹵簿校尉冬冠黑氊為之平簷頂如冬冠
　　一之制
　
　
　
　
　
　
　
　
　　鹵簿校尉夏冠　謹按
　本朝定制鹵簿校尉夏冠頂如冬冠
　
　
　
　
　
　
　
　
　　從耕農官冠　謹按
　本朝定制從耕農官冠青絨為之頂同八品
　
　
　
　
　
　
　
　
　　從耕農官補服　謹按
　本朝定制從耕農官補服色用石青前後繡彩雲捧
　　日
　
　
　
　
　
　
　
　
　　從耕農官袍　謹按
　本朝定制從耕農官袍青絹為之上加披領腰為襞
　　積如朝袍而不加縁月白絹裏
　
　
　
　
　
　
　
　
皇帝雨冠一　謹按乾隆十六年
欽定
皇帝雨冠以氊為之明黄色月白緞裏頂崇而前簷深
　　藍布帶
御冬冠時遇雪則加于冠上
　
　
　
　
　
　
　
　
皇帝雨冠二　謹按乾隆十六年
欽定
皇帝雨冠羽緞為之明黄色如雨冠一之制
　
　
　
　
　
　
　
　
皇帝雨冠三　謹按乾隆十六年
欽定
皇帝雨冠油紬為之明黄色不加裏餘俱如雨冠一之
　　制
　
　
　
　
　
　
　
　
皇帝雨冠四　謹按乾隆十六年
欽定
皇帝雨冠以氊為之明黄色月白緞裏頂平而前簷敞
　　藍布帶
御夏冠時遇雨則加于冠上
　
　
　
　
　
　
　
　
皇帝雨冠五　謹按乾隆十六年
欽定
皇帝雨冠羽緞為之明黄色如雨冠四之制
　
　
　
　
　
　
　
　
皇帝雨冠六　謹按乾隆十六年
欽定
皇帝雨冠油紬為之明黄色不加裏餘俱如雨冠四之
　　制

　
　
　
　
　
　
　
　
皇帝雨衣二　謹按乾隆十六年
欽定
皇帝雨衣以氊為之明黄色月白緞裏領下為襞積無
　　袖斜幅相比上斂下遞豐前加掩襟領及紐約皆
　　如衣色
　
　
　
　
　
　
　
　
皇帝雨衣三　謹按乾隆十六年
欽定
皇帝雨衣羽緞為之明黄色如雨衣二之制
　
　
　
　
　
　
　
　
皇帝雨衣四　謹按乾隆十六年
欽定
皇帝雨衣油紬為之明黄色不加裏紐約青色餘俱如
　　雨衣二之制
　
　
　
　
　
　
　
　
皇帝雨衣五　謹按乾隆十六年
欽定
皇帝雨衣以氊為之明黄色月白緞裏制如常服褂而
　加領長與袍稱領及紐約皆如衣色
　
　
　
　
　
　
　
　
皇帝雨衣六　謹按乾隆十六年
欽定
皇帝雨衣羽緞為之明黄色如雨衣五之制
　
　
　
　
　
　
　
　
皇帝雨衣七　謹按乾隆十六年
欽定
皇帝雨衣油紬為之明黄色不加裏制如常服袍而袖
　　端平前施掩襠領用青羽緞紐約青色外加袍袖
　　如衣色
　
　
　
　
　
　
　
　
皇帝雨衣八　謹按乾隆十六年
欽定
皇帝雨衣以氊為之明黄色月白緞裏制如常服褂而
　　加領長與坐齊領及紐約皆如衣色
　
　
　
　
　
　
　
　
皇帝雨衣九　謹按乾隆十六年
欽定
皇帝雨衣羽緞為之明黄色如雨衣八之制
　
　
　
　
　
　
　
　
皇帝雨衣十　謹按乾隆十六年
欽定
皇帝雨衣油紬為之明黄色不加裏制如常服袍而加
　　領長與坐齊袖端平前加掩襠領用青羽緞紐約
　　亦青色
　
　
　
　
　
　
　
　
皇帝雨裳一　謹按乾隆十六年
欽定
皇帝雨裳油紬為之明黄色不加裏左右幅相交上斂
　　下遞博上前加淺帷為襞積兩旁綴以紐約青色
　　腰為横幅用石青布兩末削為帶以繫之
　
　
　
　
　
　
　
　
皇帝雨裳二　謹按乾隆十六年
欽定
皇帝雨裳油紬為之明黄色不加裏前為完幅不加淺
　　帷餘俱如雨裳一之制
　
　
　
　
　
　
　
　
　皇太子至宗室公雨冠　謹按
　本朝定制
　皇太子至宗室公雨冠用紅色氊及羽紗油紬惟其
　　時藍布帶
　
　
　
　
　
　
　
　
　皇太子至宗室公雨衣一　謹按
　本朝定制
　皇太子至宗室公雨衣用紅色制如常服袍而䄂端
　　平前施掩襠氊及羽紗油紬惟其時
　
　
　
　
　
　
　
　
　皇太子至宗室公雨衣二　謹按
　本朝定制
　皇太子至宗室公雨衣用紅色制如常服褂而加領
　　長與坐齊前施掩襠氊及羽紗油紬惟其時
　
　
　
　
　
　
　
　
　皇太子至宗室公雨裳　謹按
　本朝定制
　皇太子至宗室公雨裳用紅色前為完幅氊及羽紗
　　油紬惟其時腰為横幅用石青布
　
　
　
　
　
　
　
　
　　職官雨冠一　謹按乾隆三十二年
欽定職官雨冠用紅色氊及羽紗油紬惟其時藍布帶
　　民公侯伯子男一品至三品文武官
御前侍衛乾清門侍衛
上書房翰林南書房翰林奏事處批本處行走人員皆
　　用之
　
　
　
　
　
　
　
　
　　職官雨冠二　謹按乾隆三十二年
欽定職官雨冠紅色前加縁二寸五分後五寸青色餘
　　俱如雨冠一之制四品至六品文武官皆用之
　
　
　
　
　
　
　
　
　　職官雨冠三　謹按乾隆三十二年
欽定職官雨冠青色前加縁二寸五分後五寸紅色餘
　　俱如雨冠一之制七品至九品文武官凡有頂帶
　　人員以上皆用之
　
　
　
　
　
　
　
　
　　職官雨衣一　謹按乾隆八年
欽定職官雨衣用紅色制如常服袍而袖端平前施掩
　　襠氊及羽紗油紬惟其時民公侯伯子文武一品
　　以上官
御前侍衛各省巡撫皆服之
　
　
　
　
　
　
　
　
　　職官雨衣二　謹按乾隆八年
欽定職官雨衣用紅色制如常服褂而加領長與坐齊
　　前施掩襠氊及羽紗油紬惟其時民公侯伯子文
　　武一品以上官
御前侍衛各省巡撫皆服之
　
　
　
　
　
　
　
　
　　職官雨衣三　謹按
　本朝定制職官雨衣用青色餘俱如雨衣一之制二
　　品以下文武官下至軍民皆服之
　
　
　
　
　
　
　
　
　　職官雨衣四　謹按
　本朝定制職官雨衣用青色餘俱如雨衣二之制二
　　品以下文武官下至軍民皆服之
　
　
　
　
　
　
　
　
　　職官雨裳一　謹按乾隆八年
欽定職官雨裳用紅色前為完幅氊及羽紗油紬惟其
　　時腰為横幅用石青布民公侯伯子文武一品以
　　上官
御前侍衛各省巡撫皆服之
　
　
　
　
　
　
　
　
　　職官雨裳二　謹按
　本朝定制職官雨裳用青色餘俱如雨裳一之制二
　　品以下文武官下至軍民皆服之
　
　
　
　
　
　
　
　
　　軍民雨冠　謹按
　本朝定制軍民雨冠用青色氊及油紬惟其時藍布
　　帶
　
　
　
　
皇朝禮器圖式卷五
　欽定四庫全書
　皇朝禮器圖式卷六
　　　冠服三
皇太后
　皇后
　　皇貴妃以下至鄉君冠服

皇太后
　皇后冬朝冠　謹按
　　本朝定制
皇太后
　皇后冬朝冠薫貂為之上綴朱緯頂三層貫東珠各一
　　　皆承以金鳯飾東珠各三珍珠各十七上銜大東
　　　珠一朱緯上週綴金鳯七飾東珠各七貓睛石各
　　　一珍珠各二十一後金翟一飾貓睛石一小珍珠十
　　　六翟尾垂珠五行二就共珍珠三百有二每行大珍
　　　珠一中間金銜青金石結一飾東珠珍珠各六末
　　　綴珊瑚冠後䕶領垂明黄縧二末綴寳石青縀為
　　　帯

皇太后
　皇后夏朝冠　謹按
　　本朝定制
皇太后
　皇后夏朝冠青絨為之餘俱如冬朝冠
　
　
　
　
　
　
　
　
皇太后
　皇后金約　謹按
　　本朝定制
皇太后
　皇后金約鏤金雲十三飾東珠各一間以青金石紅片
　　　金裏後繫金銜緑松石結貫珠下垂五行三就共
　　　珍珠三百二十四每行大珍珠一中間金銜青金石
　　　結二每具飾東珠珍珠各八末綴珊瑚
　
　
　
　
　
　
　
　
皇太后
　皇后耳飾　謹按
　　本朝定制
皇太后
　皇后耳飾左右各三每具金龍銜一等東珠各二
　　皇貴妃　貴妃　妃　嬪皆同其東珠
　　皇貴妃　貴妃以二等　妃以三等　嬪以四等
　　　　皇太子妃亦同珠以二等

皇太后
　皇后朝褂一　謹按
　　本朝定制
皇太后
　皇后朝褂色用石青片金縁繡文前後立龍各二下通
　　　襞積四層相間上為正龍各四下為萬福萬夀領
　　　後垂明黄縧其飾珠寶惟宜
　　皇貴妃　皇太子妃皆同

皇太后
　皇后朝褂二　謹按
　　本朝定制
皇太后
　皇后朝褂色用石青片金緣繡文前後正龍各一要帷
　　　行龍四中有襞積下幅行龍八領後垂明黄縧其
　　　飾珠寶惟宜縀紗單袷各以其時
　　皇貴妃　皇太子妃皆同

皇太后
　皇后朝褂三　謹按
　　本朝定制
皇太后
　皇后朝褂色用石青片金緣繡文前後立龍各二中無
　　　襞積下幅八寳平水領後垂明黄縧其飾珠寳惟
　　　宜縀紗單袷各以其時
　　皇貴妃　皇太子妃皆同

皇太后
　皇后冬朝袍一　謹按
　　本朝定制
皇太后
　皇后冬朝袍色用明黄披領及袖俱石青片金加貂縁
　　　肩上下襲朝褂處亦加縁繡文金龍九間以五色
　　　雲中無襞積下幅八寳平水披領行龍二袖端正
　　　龍各一袖相接處行龍各二領後垂明黄縧其飾
　　　珠寳惟
　　皇貴妃同

皇太后
　皇后冬朝袍二　謹按
　　本朝定制
皇太后
　皇后冬朝袍色用明黄披領及袖俱石青片金加海龍
　　　緣肩上下襲朝褂處亦如緣繡文前後正龍各一
　　　兩肩行龍各一要帷行龍四中有襞積下幅行龍
　　　八領後垂明黄縧其飾珠寳惟宜餘俱如前
　　皇貴妃同

皇太后
　皇后冬朝袍三　謹按
　　本朝定制
皇太后
　皇后冬朝袍色用明黄片金加海龍縁中無襞積裾後
　　　開餘俱如前
　　皇貴妃同

皇太后
　皇后夏朝袍一　謹按
　　本朝定制
皇太后
　皇后夏朝袍色用明黄片金緣中有襞積縀紗單袷各
　　　惟其時餘俱如冬朝袍一
　　皇貴妃同

皇太后
　皇后夏朝袍二　謹按
　　本朝定制
皇太后
　皇后夏朝袍色用明黄片金縁中無襞積裾後開縀紗
　　　單袷各惟其時餘俱如冬朝袍一
　　皇貴妃同
　
　
　
　
　
　
　
　
皇太后
　皇后領約　謹按
　　本朝定制
皇太后
　皇后領約鏤金為之飾東珠十一間以珊瑚兩端垂明
　　　黄縧二中各貫珊瑚末綴緑松石各二
　
　
　
　
　
　
　
　
皇太后
　皇后朝珠　謹按
　　本朝定制
皇太后
　皇后朝服御朝珠三盤東珠一珊瑚二吉服朝珠一盤
　　　珍寶隨所御佛頭記念背雲大小墜珠寶雜飾惟
　　　其宜縧皆明黄色
　
　
　
　
　
　
　
　
皇太后
　皇后綵帨　謹按
　　本朝定制
皇太后
　皇后綵帨緑色繡文為五榖豐登佩箴管鞶袠之屬
　　　縧皆明黄色
　　皇貴妃　皇太子妃皆同
　
　
　
　
　
　
　
　
皇太后
　皇后冬朝裙　謹按
　　本朝定制
皇太后
　皇后冬朝裙片金加海龍緣上用紅織金夀字縀下石
　　　青行龍粧縀皆正幅有襞積
　　皇貴妃　貴妃　妃　嬪皆同　皇太子妃亦同
　
　
　
　
　
　
　
　
皇太后
　皇后夏朝裙　謹按
　　本朝定制
皇太后
　皇后夏朝裙片金緣縀紗各惟其時餘俱如冬朝裙
　　皇貴妃　貴妃　妃　嬪皆同　皇太子妃亦同
　
　
　
　
　
　
　
　
皇太后
　皇后吉服冠　謹按
　　本朝定制
皇太后
　皇后吉服冠薫貂為之上綴朱緯頂用東珠
　　皇貴妃　貴妃皆同
　
　
　
　
　
　
　
　
皇太后
　皇后龍褂一　謹按
　　本朝定制
皇太后
　皇后龍褂色用石青繡文五爪金龍八團兩肩前後正
　　　龍各一襟行龍四下幅八寳立水袖端行龍各二
　　　春秋棉袷夏以紗冬以裘各惟其時
　　皇貴妃　貴妃　妃皆同　皇太子妃亦同
　
　
　
　
　
　
　
　
皇太后
　皇后龍褂二　謹按
　　本朝定制
皇太后
　皇后龍褂色用石青繡文五爪金龍八團兩肩前後正
　　　龍各一襟行龍四棉袷紗裘各惟其時

皇太后
　皇后龍袍一　謹按
　　本朝定制
皇太后
　皇后龍袍色用明黄領袖俱石青繡文金龍九間以五
　　　色雲福夀文采惟宜下幅八寶立水領前後正龍
　　　各一左右及交衿處行龍各一袖如朝袍裾左右
　　　開棉袷紗裘各惟其時
　　皇貴妃同

皇太后
　皇后龍袍二　謹按
　　本朝定制
皇太后
　皇后龍袍色用明黄繡文五爪金龍八團兩肩前後正
　　　龍各一衿行龍四下幅八寳立水領袖及裙制俱
　　　如前棉袷紗裘各惟其時

皇太后
　皇后龍袍三　謹按
　　本朝定制
皇太后
　皇后龍袍色用明黄繡文五爪金龍八團兩肩前後正
　　　龍各一襟行龍四袖領及裾制俱如前棉袷紗裘
　　　各惟其時

　皇貴妃冬朝冠　謹按
　本朝定制
　皇貴妃冬朝冠薫貂為之上綴朱緯頂三層貫東珠
　　各一皆承以金鳯飾東珠各三珍珠各十七上銜
　　大珍珠一朱緯上週綴金鳯七飾東珠各九珍珠
　　各二十一後金翟一飾貓睛石一珍珠十六翟尾垂
　　珠三行二就共珍珠一百九十二中間金銜青金石結
　　一飾東珠珍珠各四末綴珊瑚冠後䕶領垂明黄
　　縧二末綴寳石青縀為帯
　皇太子妃同

　皇貴妃夏朝冠　謹按
　本朝定制
　皇貴妃夏朝冠青絨為之餘俱如冬朝冠
　皇太子妃同
　
　
　
　
　
　
　
　
　皇貴妃金約　謹按
　本朝定制
　皇貴妃金約鏤金雲十二飾東珠各一間以珊瑚紅
　　片金裏後繫金銜緑松石結貫珠下垂三行三就
　　共珍珠二百有四中間金銜青金石結二每具飾
　　東珠珍珠各六末綴珊瑚
　貴妃　皇太子妃皆同
　
　
　
　
　
　
　
　
　皇貴妃領約　謹按
　本朝定制
　皇貴妃領約鏤金為之飾東珠七間以珊瑚兩端垂
　　明黄縧二中各貫珊瑚末綴珊瑚各二
　皇太子妃同
　
　
　
　
　
　
　
　
　皇貴妃朝珠　謹按
　本朝定制
　皇貴妃朝服用朝珠三盤蜜珀一珊瑚二吉服用一
　　盤餘俱如
皇后朝珠
　皇太子妃同

　貴妃冬朝冠　謹按
　本朝定制
　貴妃冬朝冠䕶領垂金黄縧二餘俱如
　皇貴妃冬朝冠

　貴妃夏朝冠　謹按
　本朝定制
　貴妃夏朝冠䕶領垂金黄縧二餘俱如
　皇貴妃夏朝冠

　貴妃朝褂一　謹按
　本朝定制
　貴妃朝褂中有襞積領後垂金黄縧餘俱如
皇后朝褂
　妃　嬪皆同

　貴妃朝褂二　謹按
　本朝定制
　貴妃朝褂中有襞積領後垂金黄縧餘俱如
皇后朝褂
　妃　嬪皆同

　貴妃朝褂三　謹按
　本朝定制
　貴妃朝褂中無襞積領後垂金黄縧餘俱如
皇后朝褂
　妃　嬪皆同

　貴妃冬朝袍一　謹按
　本朝定制
　貴妃冬朝袍色用金黄片金加貂縁中無襞積領後
　　垂金黄縧餘俱如
皇后冬朝袍
　妃同

　貴妃冬朝袍二　謹按
　本朝定制
　貴妃冬朝袍色用金黄片金加海龍緣中有襞積
　　領後垂金黄縧餘俱如
皇后冬朝袍
　妃同

　貴妃冬朝袍三　謹按
　本朝定制
　貴妃冬朝袍色用金黄片金加海龍縁中無襞積領
　　後垂金黄縧餘俱如
皇后冬朝袍
　妃同

　貴妃夏朝袍一　謹按
　本朝定制
　貴妃夏朝袍色用金黄中有襞積領後垂金黄縧餘
　　俱如
皇后夏朝冠
　　妃同

　貴妃夏朝袍二　謹按
　本朝定制
　貴妃夏朝袍色用金黄中無襞積領後垂金黄縧餘
　　俱如
皇后夏朝袍
　妃同
　
　
　
　
　
　
　
　
　貴妃領約　謹按
　本朝定制
　貴妃領約縧用金黄色餘俱如
　皇貴妃領約
　妃　嬪皆同
　
　
　
　
　
　
　
　
　貴妃朝珠　謹按
　本朝定制
　貴妃朝服用朝珠三盤吉服用一盤縧皆金黄色餘
　　俱如
　皇貴妃朝珠
　　妃同
　
　
　
　
　
　
　
　
　貴妃綵帨　謹按
　本朝定制
　貴妃綵帨緑色繡文為五榖豐登結佩惟宜縧皆金
　　黄色

　貴妃龍袍　謹按
　本朝定制
　貴妃龍袍色用金黄餘俱如
皇后龍袍
　妃同

　妃冬朝冠　謹按
　本朝定制
　妃冬朝冠薫貂為之上綴朱緯頂二層貫東珠各一
　　皆承以金鳯飾東珠共九珍珠各十七上銜貓睛
　　石朱緯上週綴金鳯五飾東珠各七珍珠各二十
　　一後金翟一飾貓睛石一珍珠十六翟尾垂珠三
　　行二就共珍珠一百八十八中間金銜青金石結一
　　飾東珍珠各四末綴珊瑚冠後䕶領垂金黄縧二
　　末綴寳石青縀為帯

　妃夏朝冠　謹按
　本朝定制
　妃夏朝冠青絨為之餘俱如冬朝冠
　
　
　
　
　
　
　
　
　妃金約　謹按
　本朝定制
　妃金約鏤金雲十一飾東珠各一間以青金石紅片
　　金裏後繫金銜緑松石結貫珠下垂三行三就共
　　珍珠一百九十七中間金銜青金石結二毎具飾
　　東珠珍珠各六末綴珊瑚
　
　
　
　
　
　
　
　
　妃綵帨　謹按
　本朝定制
　妃綵帨緑色繡文為雲芝瑞草結佩惟宜縧皆金黄
　　色
　
　
　
　
　
　
　
　
　妃吉服冠　謹按
　本朝定制
　妃吉服冠薫貂為之上綴朱緯頂用碧䃁㺨
　嬪　皇太子妃皆同

　嬪冬朝冠　謹按
　本朝定制
　嬪冬朝冠薫貂為之上綴朱緯頂二層貫東珠各
　　一皆承以金翟飾東珠共九珍珠各十七上銜􁰙
　　子朱緯上週綴金翟五飾東珠各五珍珠各十
　　九後金翟一飾珍珠十六翟尾垂珠三行二就共
　　珍珠一百七十二中間金銜青金石結一飾東珠珍
　　珠各三末綴珊瑚冠後䕶領垂金黄縧二末綴寳石
　　青縀為帯

　嬪夏朝冠　謹按
　本朝定制
　嬪夏朝冠青絨為之餘俱如冬朝冠
　
　
　
　
　
　
　
　
　嬪金約　謹按
　本朝定制
　嬪金約鏤金雲八飾東珠各一間以青金石紅片金
　　裏後繫金銜緑松石結貫珠下垂三行三就共珍
　　珠一百七十七中間金銜青金石結二每具飾
　　東珠珍珠各四末綴珊瑚

　嬪冬朝袍一　謹按
　本朝定制
　嬪冬朝袍用香色片金加貂緣中無襞積領後垂
　　金黄縧餘俱如
皇后冬朝袍

　嬪冬朝袍二　謹按
　本朝定制
　嬪冬朝袍用香色片金加海龍縁中有襞積領後垂
　　金黄縧餘俱如
皇后冬朝袍

　嬪冬朝袍三　謹按
　本朝定制
　嬪冬朝袍用香色片金加海龍縁中無襞積領後垂
　　金黄縧餘俱如
皇后冬朝袍

　嬪夏朝袍一　謹按
　本朝定制
　嬪夏朝袍用香色片金縁中有襞積領後垂金黄縧
　　餘俱如
皇后夏朝袍

　嬪夏朝袍二　謹按
　本朝定制
　嬪夏朝袍用香色片金緣中無襞積領後垂金黄
　　縧餘俱如
皇后夏朝袍
　
　
　
　
　
　
　
　
　嬪朝珠　謹按
　本朝定制
　嬪朝服用朝珠三盤珊瑚一蜜珀二吉服用一盤餘
　　俱如
　貴妃朝珠
　
　
　
　
　
　
　
　
　嬪綵帨　謹按
　本朝定制
　嬪綵帨緑色不繡花文結佩惟宜縧皆金黄色
　
　
　
　
　
　
　
　
　嬪龍褂　謹按
　本朝定制
　嬪龍褂色用石青繡文兩肩前後正龍各一衿䕫
　　龍四棉袷紗裘各惟其時

　嬪龍袍　謹按
　本朝定制
　嬪龍袍用香色片金餘俱如
皇后龍袍

　皇太子妃冬朝袍一　謹按
　本朝定制
　皇太子妃冬朝袍色用杏黄片金加貂縁中無襞積
　　領後垂明黄縧餘俱如
皇后冬朝袍

　皇太子妃冬朝袍二　謹按
　本朝定制
　皇太子妃冬朝袍色用杏黄片金加海龍縁中有襞
　　積領後垂明黄縧餘俱如
皇后冬朝袍

　皇太子妃冬朝袍三　謹按
　本朝定制
　皇太子妃冬朝袍色用杏黄片金加海龍緣中無襞
　　積領後垂明黄縧餘俱如
皇后冬朝袍

　皇太子妃夏朝袍一　謹按
　本朝定制
　皇太子妃夏朝袍色用杏黄片金縁中有襞積領後
　　垂明黄縧餘俱如
皇后夏朝袍

　皇太子妃夏朝袍二　謹按
　本朝定制
　皇太子妃夏朝袍色用杏黄片金縁中無襞積領後
　　垂明黄縧餘俱如
皇后夏朝袍

　皇太子妃龍袍　謹按
　本朝定制
　皇太子妃龍袍色用杏黄餘俱如
皇后龍袍

　皇子福晉冬朝冠　謹按
　本朝定制
　皇子福晉冬朝冠薫貂為之上綴朱緯頂鏤金三層
　　飾東珠十上銜紅寳石朱緯上週綴金孔雀五飾東
　　珠各七小珍珠三十九後金孔雀一垂珠三行
　　二就中間金銜青金石結一飾東珠各三末綴
　　珊瑚冠後䕶領垂金黄縧二末亦綴珊瑚青縀
　　為帯親王福晉固倫公主皆同

　皇子福晉夏朝冠　謹按
　本朝定制
　皇子福晉夏朝冠青絨為之餘俱如冬朝冠親王福
　　晉固倫公主皆同
　
　
　
　
　
　
　
　
　皇子福晉金約　謹按
　本朝定制
　皇子福晉金約鏤金雲九飾東珠各一間以青金
　　石紅片金裏後繫金銜青金石結貫珠下垂三
　　行三就中間金銜青金石結二每具飾東珠珍珠
　　各四末綴珊瑚親王福晉固倫公主皆同
　
　
　
　
　
　
　
　
　皇子福晉耳飾　謹按
　本朝定制
　皇子福晉耳飾左右各三每具金雲銜珠各二下
　　至輔國公夫人鄉君皆同

　皇子福晉朝褂　謹按
　本朝定制
　皇子福晉朝褂色用石青片金縁繡文前行龍四後
　　行龍三領後垂金黄縧雜飾惟宜下至郡王福晉
　　縣主皆同

　皇子福晉冬朝袍　謹按
　本朝定制
　皇子福晉冬朝袍用香色披領及袖俱石青片金加
　　海龍縁肩上下襲朝褂處亦加縁繡文前後正龍
　　各一兩肩行龍各一襟行龍四披領行龍二袖端
　　正龍各一袖相接處行龍各二俱後開領後垂金
　　黄縧雜飾惟宜下至郡王福晉縣主皆同

　皇子福晉夏朝袍　謹按
　本朝定制
　皇子福晉夏朝袍用香色片金縁餘俱如冬朝袍下
　　至郡王福晉縣主皆同
　
　
　
　
　
　
　
　
　皇子福晉領約　謹按
　本朝定制
　皇子福晉領約鏤金為之飾東珠七間以珊瑚兩端
　　垂金黄縧二中各貫珊瑚末綴珊瑚各二下至郡
　　王福晉縣主皆同
　
　
　
　
　
　
　
　
　皇子福晉朝珠　謹按
　本朝定制
　皇子福晉朝服用朝珠三盤珊瑚一蜜珀二吉服用
　　一盤縧皆金黄色下至郡王福晉縣主皆同
　
　
　
　
　
　
　
　
　皇子福晉綵帨　謹按
　本朝定制
　皇子福晉綵帨月白色不繡花文結佩惟宜縧皆金
　　黄色下至郡王福晉縣主皆同
　
　
　
　
　
　
　
　
　皇子福晉冬朝裙　謹按
　本朝定制
　皇子福晉冬朝裙片金加海龍緣上用紅縀下石青
　　行龍粧縀皆正幅有襞積下至輔國公夫人鄉君
　　皆同
　
　
　
　
　
　
　
　
　皇子福晉夏朝裙　謹按
　本朝定制
　皇子福晉夏朝裙片金緣縀紗各惟其時餘俱如冬
　　朝裙下至輔國公夫人鄉君皆同
　
　
　
　
　
　
　
　
　皇子福晉吉服冠　謹按
　本朝定制
　皇子福晉吉服冠薫貂為之頂用紅寳石下至輔
　　國公夫人鄉君皆同
　
　
　
　
　
　
　
　
　皇子福晉吉服褂　謹按
　本朝定制
　皇子福晉吉服褂色用石青繡五爪正龍四團前
　　後兩肩各一
　
　
　
　
　
　
　
　
　皇子福晉蟒袍　謹按
　本朝定制
　皇子福晉蟒袍用香色通繡九龍下至郡王福晉縣
　　主皆同
　
　
　
　
　
　
　
　
　　親王福晉吉服褂　謹按
　本朝定制親王福晉吉服褂色用石青繡五爪金龍
　　四團前後正龍兩肩行龍世子福晉固倫公主和碩
　　公主郡主皆同
　
　
　
　
　
　
　
　
　　世子福晉冬朝冠　謹按
　本朝定制世子福晉冬朝冠薫貂為之上綴朱緯頂
　　鏤金二層飾東珠九上銜紅寳石朱緯上週綴孔
　　雀金五餘東珠各六後金孔雀一垂珠三行二就
　　中間金銜青金石結一飾東珠各三未綴珊瑚冠
　　後䕶領垂金黄縧二末亦綴珊瑚青縀為帯和碩
　　公主同
　
　
　
　
　
　
　
　
　　世子福晉夏朝冠　謹按
　本朝定制世子福晉夏朝冠青絨為之餘俱如冬朝
　　冠和碩公主同
　
　
　
　
　
　
　
　
　　世子福晉金約　謹按
　本朝定制世子福晉金約鏤金雲八飾東珠各一間
　　以青金石紅片金裏後繫金銜青金石結貫珠下
　　垂三行三就中間金銜青金石結二每具飾東珠
　　珍珠各四末綴珊瑚
　
　
　
　
　
　
　
　
　　郡王福晉冬朝冠　謹按
　本朝定制郡王福晉冬朝冠薫貂為之上綴朱緯頂
　　鏤金二層飾東珠八上銜紅寶石朱緯上週綴金
　　孔雀五飾東珠各五後金孔雀一垂珠三行三就
　　中間金銜青金石結一末綴珊瑚冠後䕶領垂金
　　黄縧二末亦綴珊瑚青縀為帯郡主同
　
　
　
　
　
　
　
　
　　郡王福晉夏朝冠　謹按
　本朝定制郡王福晉夏朝冠青絨為之餘俱如冬朝
　　冠郡主同
　
　
　
　
　
　
　
　
　　郡王福晉金約　謹按
　本朝定制郡王福晉金約鏤金雲八飾東珠各一間
　　以青金石紅片金裏後繫金銜青金石結貫珠
　　下垂三行三就中間金銜青金石結二末綴珊瑚
　　郡主同
　
　
　
　
　
　
　
　
　　郡王福晉吉服褂　謹按
　本朝定制郡王福晉吉服褂色用石青繡五爪行龍
　　四團前後兩肩各一縣主同
　
　
　
　
　
　
　
　
　　貝勒夫人冬朝冠　謹按
　本朝定制貝勒夫人冬朝冠薫貂為之上綴朱緯頂鏤
　　金二層飾東珠七上銜紅寳石朱緯上週綴金
　　孔雀五飾東珠各三後金孔雀一垂珠三行二就
　　中間金銜青金石結一末綴珊瑚冠後䕶領垂
　　石青縧二末亦綴珊瑚青縀為帯縣主同
　
　
　
　
　
　
　
　
　　貝勒夫人夏朝冠　謹按
　本朝定制貝勒夫人夏朝冠青絨為之餘俱如冬朝
　　冠縣主同
　
　
　
　
　
　
　
　
　　貝勒夫人金約　謹按
　本朝定制貝勒夫人金約鏤金雲七飾東珠各一間
　　以青金石紅片金裏後繫金銜青金石結貫珠
　　下垂三行三就中間金銜青金石結二末綴珊瑚
　　縣主同
　
　
　
　
　
　
　
　
　　貝勒夫人朝褂　謹按
　本朝定制貝勒夫人朝褂色用石青制如
　皇子福晉繡四爪蟒領後垂石青縧下至輔國公夫
　　人鄉君皆同
　
　
　
　
　
　
　
　
　　貝勒夫人冬朝袍　謹按
　本朝定制貝勒夫人冬朝袍藍及石青諸色隨所用
　　片金加海龍緣制如
　皇子福晉繡四爪蟒領後垂石青縧下至輔國公夫
　　人鄉君皆同
　
　
　
　
　
　
　
　
　　貝勒夫人夏朝袍　謹按
　本朝定制貝勒夫人夏朝袍片金緣餘俱如冬
　　朝袍下至輔國公夫人鄉君皆同
　
　
　
　
　
　
　
　
　　貝勒夫人領約　謹按
　本朝定制貝勒夫人領約制如
　皇子福晉縧用石青色下至輔國公夫人鄉君皆同
　
　
　
　
　
　
　
　
　　貝勒夫人朝珠　謹按
　本朝定制貝勒夫人朝珠三盤制如
　皇子福晉縧用石青色下至輔國公夫人鄉君皆同
　
　
　
　
　
　
　
　
　　貝勒夫人綵􁉄　謹按
　本朝定制貝勒夫人綵􁉄制如
　皇子福晉縧用石青色下至輔國公夫人鄉君皆同
　
　
　
　
　
　
　
　
　　貝勒夫人吉服褂　謹按
　本朝定制貝勒夫人吉服褂色用石青前後繡四爪
　　正蟒各一團郡君同
　
　
　
　
　
　
　
　
　　貝勒夫人蟒袍　謹按
　本朝定制貝勒夫人蟒袍藍及石青諸色隨所用
　　通繡九蟒下至輔國公夫人鄉君皆同
　
　
　
　
　
　
　
　
　　貝子夫人冬朝冠　謹按
　本朝定制貝子夫人冬朝冠薫貂為之上綴朱緯頂
　　鏤金二層飾東珠六上銜紅寳石朱緯上週綴金
　　孔雀五飾東珠各三後金孔雀一垂珠三行二就
　　中間金銜青金石結一末綴珊瑚冠後䕶領垂石
　　青縧二末亦綴珊瑚青縀為帯郡君同
　
　
　
　
　
　
　
　
　　貝子夫人夏朝冠　謹按
　本朝定制貝子夫人夏朝冠青絨為之餘俱如冬朝
　　冠郡君同
　
　
　
　
　
　
　
　
　　貝子夫人金約　謹按
　本朝定制貝子夫人金約鏤金雲六飾東珠各一間
　　以青金石紅片金裏後繫金銜青金石結貫珠下
　　垂三行三就中間金銜青金石結二末綴珊瑚郡君
　　同
　
　
　
　
　
　
　
　
　　貝子夫人吉服褂　謹按
　本朝定制貝子夫人吉服褂色用石青前後繡四爪
　　行蟒各一團縣君同
　
　
　
　
　
　
　
　
　　鎮國公夫人冬朝冠　謹按
　本朝定制鎮國公夫人冬朝冠薫貂為之上綴朱緯
　　頂鏤金二層飾東珠五上銜紅寳石朱緯上週綴
　　金孔雀五飾東珠各三後金孔雀一垂珠三行二
　　就中間金銜青金石結一末綴珊瑚冠後䕶領
　　垂石青縧二末亦綴珊瑚青縀為帯縣君同
　
　
　
　
　
　
　
　
　　鎮國公夫人夏朝冠　謹按
　本朝定制鎮國公夫人夏朝冠青絨為之餘俱如冬
　　朝冠縣君同
　
　
　
　
　
　
　
　
　　鎮國公夫人金約　謹按
　本朝定制鎮國公夫人金約鏤金雲五飾東珠各
　　一間以青金石紅片金裏後繫金銜青金石結
　　貫珠下垂三行三就中間金銜青金石結二末綴
　　珊瑚縣君同
　
　
　
　
　
　
　
　
　　鎮國公夫人吉服褂　謹按
　本朝定制鎮國公夫人吉服褂色用石青繡花八團
　　輔國公夫人鄉君皆同
　
　
　
　
　
　
　
　
　　輔國公夫人冬朝冠　謹按
　本朝定制輔國公夫人冬朝冠薫貂為之上綴朱緯
　　頂鏤金二層飾東珠四上銜紅寳石朱緯上週綴
　　金孔雀五飾東珠各三後金孔雀一垂珠三行三
　　就中間金銜青金石結一末綴珊瑚冠後䕶領垂
　　石青縧二末亦綴珊瑚青縀為帯鎮國公女鄉
　　君同
　
　
　
　
　
　
　
　
　　輔國公夫人夏朝冠　謹按
　本朝定制輔國公夫人夏朝冠青絨為之餘俱如冬
　　朝冠鎮國公女鄉君同
　
　
　
　
　
　
　
　
　　輔國公夫人金約　謹按
　本朝定制輔國公夫人金約鏤金雲四飾東珠各一
　　間以青金石紅片金裏後繫金銜青金石結貫
　　珠下垂三行三就中間金銜青金石結二末綴珊
　　瑚鎮國公女鄉君同
　
　
　
　
　
　
　
　
　　輔國公女鄉君冬朝冠　謹按
　本朝定制輔國公女鄉君冬朝冠薫貂為之上綴朱
　　緯頂鏤金二層飾東珠三上銜紅寳石餘俱如
　　輔國公夫人冬朝冠
　
　
　
　
　
　
　
　
　　輔國公女鄉君夏朝冠　謹按
　本朝定制輔國公女鄉君夏朝冠青絨為之上綴朱
　　緯頂鏤金二層飾東珠三上銜紅寳石餘俱如
　　輔國公夫人夏朝冠
　
　
　
　
　
　
　
　
　　輔國公女鄉君金約　謹按
　本朝定制輔國公女鄉君金約鏤金雲三飾東珠各
　　一餘俱如輔國公夫人金約
　
　
　
　
皇朝禮器圖式巻六
欽定四庫全書
皇朝禮器圖式卷七
　　冠服四(民公夫人以下冠服/)
　
　
　
　
　
　
　
　
　　民公夫人冬朝冠　謹按
　本朝定制民公夫人冬朝冠薫貂為之上綴朱緯頂
　　鏤花金座中飾東珠四上銜紅寳石前綴金簮三
　　飾以珠寳䕶領縧用石青色其冠簮及縧色下達
　　命婦俱如之
　
　
　
　
　
　
　
　
　　民公夫人夏朝冠　謹按
　本朝定制民公夫人夏朝冠青絨為之餘俱如冬朝
　　冠其冠制下達命婦俱如之
　
　
　
　
　
　
　
　
　　民公夫人金約　謹按
　本朝定制民公夫人金約青縀為之紅片金裏中綴
　　鏤金火焰飾珍珠一左右金龍鳳各一後垂青縀
　　帶二亦紅片金裏下至七品命婦皆同
　
　
　
　
　
　
　
　
　　民公夫人耳飾　謹按
　本朝定制民公夫人耳飾左右各三每具金雲銜珠
　　各二下至七品命婦皆同
　
　
　
　
　
　
　
　
　　民公夫人朝褂　謹按
　本朝定制民公夫人朝褂色用石青片金縁繡文前
　　行蟒二後行蟒一領後垂石青縧雜飾惟宜下至
　　七品命婦皆同
　
　
　
　
　
　
　
　
　　民公夫人冬朝袍　謹按
　本朝定制民公夫人冬朝袍藍及石青諸色隨所用
　　披領及袖俱石青片金加海龍縁繡文前後正蟒
　　各一兩肩行蟒各一襟行蟒四中無襞積披領行
　　蟒二袖端正蟒各一袖相接處行蟒各二後垂石
　　青縧雜飾惟宜下至三品命婦奉國将軍夫人皆
　　同
　
　
　
　
　
　
　
　
　　民公夫人夏朝袍　謹按
　本朝定制民公夫人夏朝袍片金縁制如冬朝袍下
　　至三品命婦奉國將軍夫人皆同
　
　
　
　
　
　
　
　
　　民公夫人領約　謹按
　本朝定制民公夫人領約鏤金為之飾紅藍小寳石
　　五兩端垂石青縧二中各貫珊瑚末綴珊瑚各二
　　下至七品命婦皆同
　
　
　
　
　
　
　
　
　　民公夫人朝珠　謹按
　本朝定制民公夫人朝珠三盤珊瑚青金綠松蜜珀
　　隨所用雜飾各惟其宜縧用石青色下至五品命
　　婦皆同
　
　
　
　
　
　
　
　
　　民公夫人綵帨　謹按
　本朝定制民公夫人綵帨月白色不繡花文雜佩惟
　　宜縧皆石青色下至七品命婦皆同
　
　
　
　
　
　
　
　
　　民公夫人冬朝裙　謹按
　本朝定制民公夫人冬朝裙片金加海龍緣上用紅
　　縀下石青行蟒粧縀皆正幅有襞積下至三品命
　　婦奉國將軍夫人皆同
　
　
　
　
　
　
　
　
　　民公夫人夏朝裙　謹按
　本朝定制民公夫人夏朝裙片金緣縀紗各惟其時
　　餘俱如冬朝裙下至三品命婦奉國將軍夫人皆
　　同
　
　
　
　
　
　
　
　
　　民公夫人吉服冠　謹按
　本朝定制民公夫人吉服冠薫貂為之頂用珊瑚侯
　　伯夫人一品命婦鎮國將軍夫人子夫人皆同其
　　冠制下達命婦俱如之
　
　
　
　
　
　
　
　
　　民公夫人吉服褂　謹按
　本朝定制民公夫人吉服褂色用石青繡花八團下
　　至七品命婦皆同
　
　
　
　
　
　
　
　
　　民公夫人蟒袍　謹按
　本朝定制民公夫人蟒袍藍及石青諸色隨所用通
　　九蟒皆四爪下至三品命婦奉國將軍夫人皆同
　
　
　
　
　
　
　
　
　　侯夫人冬朝冠　謹按
　本朝定制侯夫人冬朝冠頂鏤花金座中飾東珠三
　　上銜紅寳石
　
　
　
　
　
　
　
　
　　侯夫人夏朝冠　謹按
　本朝定制侯夫人夏朝冠頂飾俱如冬朝冠
　
　
　
　
　
　
　
　
　　伯夫人冬朝冠　謹按
　本朝定制伯夫人冬朝冠頂鏤花金座中飾東珠二
　　上銜紅寳石
　
　
　
　
　
　
　
　
　　伯夫人夏朝冠　謹按
　本朝定制伯夫人夏朝冠頂飾俱如冬朝冠
　
　
　
　
　
　
　
　
　　一品命婦冬朝冠　謹按
　本朝定制一品命婦冬朝冠頂鏤花金座中飾東珠
　　一上銜紅寳石鎮國將軍夫人子夫人皆同
　
　
　
　
　
　
　
　
　　一品命婦夏朝冠　謹按
　本朝定制一品命婦夏朝冠頂飾俱如冬朝冠鎮國
　　將軍夫人子夫人皆同
　
　
　
　
　
　
　
　
　　二品命婦冬朝冠　謹按
　本朝定制二品命婦冬朝冠頂鏤花金座中飾紅寳
　　石一上銜鏤花珊瑚輔國將軍夫人男夫人皆同
　
　
　
　
　
　
　
　
　　二品命婦夏朝冠　謹按
　本朝定制二品命婦夏朝冠頂飾俱如冬朝冠輔國
　　將軍夫人男夫人皆同
　
　
　
　
　
　
　
　
　　二品命婦吉服冠　謹按
　本朝定制二品命婦吉服冠頂鏤花珊瑚輔國將軍
　　夫人男夫人皆同
　
　
　
　
　
　
　
　
　　三品命婦冬朝冠　謹按
　本朝定制三品命婦冬朝冠頂鏤花金座中飾紅寳
　　石一上銜藍寳石奉國將軍夫人同
　
　
　
　
　
　
　
　
　　三品命婦夏朝冠　謹按
　本朝定制三品命婦夏朝冠頂飾俱如冬朝冠奉國
　　將軍夫人同
　
　
　
　
　
　
　
　
　　三品命婦吉服冠　謹按
　本朝定制三品命婦吉服冠頂用藍寳石奉國將軍
　　夫人同
　
　
　
　
　
　
　
　
　　四品命婦冬朝冠　謹按
　本朝定制四品命婦冬朝冠頂鏤花金座中飾小藍
　　寳石一上銜青金石奉恩將軍夫人同
　
　
　
　
　
　
　
　
　　四品命婦夏朝冠　謹按
　本朝定制四品命婦夏朝冠頂飾俱如冬朝冠奉恩
　　將軍夫人同
　
　
　
　
　
　
　
　
　　四品命婦朝袍　謹按
　本朝定制四品命婦朝袍藍及石青諸色隨所用披
　　領及袖俱石青片金緣繡文前後行蟒各二中無
　　襞積後垂石青縧雜飾惟宜下至七品命婦皆同
　
　
　
　
　
　
　
　
　　四品命婦朝裙　謹按
　本朝定制四品命婦朝裙片金緣上用綠縀下石青
　　行蟒粧縀皆正幅有襞積下至七品命婦皆同
　
　
　
　
　
　
　
　
　　四品命婦吉服冠　謹按
　本朝定制四品命婦吉服冠頂用青金石奉恩將軍
　　夫人同
　
　
　
　
　
　
　
　
　　四品命婦蟒袍　謹按
　本朝定制四品命婦蟒袍藍及石青諸色隨所用通
　　八蟒皆四爪奉恩將軍夫人五六品命婦皆同
　
　
　
　
　
　
　
　
　　五品命婦冬朝冠　謹按
　本朝定制五品命婦冬朝冠頂鏤花金座中飾小藍
　　寳石一上銜水晶
　
　
　
　
　
　
　
　
　　五品命婦夏朝冠　謹按
　本朝定制五品命婦夏朝冠頂飾俱如冬朝冠
　
　
　
　
　
　
　
　
　　五品命婦吉服冠　謹按
　本朝定制五品命婦吉服冠頂用水晶
　
　
　
　
　
　
　
　
　　六品命婦冬朝冠　謹按
　本朝定制六品命婦冬朝冠頂鏤花金座中飾小藍
　　寳石一上銜硨磲
　
　
　
　
　
　
　
　
　　六品命婦夏朝冠　謹按
　本朝定制六品命婦夏朝冠頂飾俱如冬朝冠
　
　
　
　
　
　
　
　
　　六品命婦吉服冠　謹按
　本朝定制六品命婦吉服冠頂用硨磲
　
　
　
　
　
　
　
　
　　七品命婦冬朝冠　謹按
　本朝定制七品命婦冬朝冠頂鏤花金座中飾小水
　　晶一上銜素金
　
　
　
　
　
　
　
　
　　七品命婦夏朝冠　謹按
　本朝定制七品命婦夏朝冠頂飾俱如冬朝冠
　
　
　
　
　
　
　
　
　　七品命婦吉服冠　謹按
　本朝定制七品命婦吉服冠頂用素金
　
　
　
　
　
　
　
　
　　七品命婦蟒袍　謹按
　本朝定制七品命婦蟒袍藍及石青諸色隨所用通
　　五蟒皆四爪
　
　
　
　
皇朝禮器圖式卷七
欽定四庫全書
皇朝禮器圖式卷八
　　樂器一(朝㑹/)
　
　
　
　
　
　
　
　
　　朝㑹中和韶樂麾　謹按隋書音樂志帝出黄門
　　侍郎舉麾於殿上掌故應之舉於階下奏康韶之
　　樂舊唐書音樂志協律郎舉麾樂作仆麾樂止元
　　史禮樂志麾長七尺畫升龍於上以塗金龍首朱
　　杠懸之
　本朝定制朝㑹中和韶樂麾黄縀為之長五尺四寸
　　六分濶一尺八分繡雲龍其端飾藍縀長八寸一
　　分繡星雲文中為日華金篆中和字上下皆綴横
　　木上縱五寸七分鏤雙龍下縱三寸六分鏤山水
　　形皆塗金結黄絨紃銜於龍口懸以朱杠長八尺
　　一寸圍三寸三分杠端飾塗金銅龍長一尺九分
　　曲首向前四寸六分座髙二尺五寸六分濶一尺
　　五寸三分亦以金䯱之祭祀燕饗中和韶樂麾皆
　　同
　
　
　
　
　
　
　
　
　　　朝㑹中和韶樂鎛鐘第一黄鍾　謹按周禮春官
　　　鎛師鄭康成注鎛如鐘而大賈公彦疏以其形如
　　　鐘而大獨在一虡隋書音樂志設十二鎛鐘各依
　　　辰位而應其律乾隆二十四年江西臨江府得古
　　　鎛鐘撫臣以獻扵
　　朝適當西師奏凱之時功成樂作式彰瑞應
　上既考古制釐定其名復
　詔樂部仿鑄鎛鐘十二以備宫懸第一鐘應黄鍾之律
　　十一月用之兩欒髙一尺八寸三分二釐中髙一
　　尺六寸一分于徑一尺五寸一分八釐横一尺一
　　寸三分九釐兩舞相距一尺一寸九分六釐横一
　　尺三分六釐甬長一尺八分徑四寸三分二釐衡
　　徑三寸八分旋徑四寸八分濶一寸四分四釐蟲
　　長三寸三釐濶一寸八分二釐厚一寸二分一釐
　　蟲孔長一寸五分一釐濶一寸一釐乳凡三十六
　　髙一寸四分四釐鐫識處髙九寸一分一釐上濶
　　三寸三釐下濶四寸五釐前鐫
御製銘後鐫鎛鐘第一黄鍾大清乾隆二十有六年嵗
　　在辛巳冬十一月乙未朔越六日庚子鑄成俱篆
　　文簨虡皆塗金通髙九尺二寸五分厚三寸八分
　　上簨左右刻龍首濶五尺四寸髙一尺一寸中簨
　　濶二尺七寸髙四寸簨上有業髙七寸鏤雲龍附
　　簨結黄絨紃以懸鐘虡髙五尺六寸五分濶四寸
　　承以五采伏獅髙一尺二寸五分下為趺髙亦如
　　　之縱二尺四寸横一尺二寸趺上垣髙三寸鏤山
　　　水形上簨脊樹金鸞咮銜五采流蘇龍口亦如之
　　　下垂至趺第二大吕第三太蔟亦用此簨虡擊具
　　　為卧鼓形有柄䯱朱凡鐘磬皆如之
圜丘
祈榖壇
　天神壇鎛鐘皆同燕饗中和韶樂鎛鐘第一亦同
　
　
　
　
　
　
　
　
　　朝㑹中和韶樂鎛鐘第二大吕　謹按
御製鎛鐘第二應大吕之吕十二月用之兩欒髙一尺
　　七寸六釐中髙一尺五寸一分七釐于徑一尺四
　　寸二分二釐横一尺六分六釐兩舞相距一尺二
　　寸一分三釐横九寸七分甬長一尺一分一釐徑
　　四寸四釐衡徑二寸六分六釐旋徑四寸四分九
　　釐濶一寸三分四釐蟲長二寸八分四釐濶一寸
　　七分厚一寸一分四釐蟲孔長一寸四分二釐濶
　　九分四釐乳凡三十六髙一寸三分四釐鐫識處
　　髙八寸五分三釐上濶二寸八分四釐下濶三寸
　　七分九釐前鐫
御製銘後鐫鎛鐘第二大吕年月俱如前燕饗中和韶
　　樂鎛鐘第二同
　
　
　
　
　
　
　
　
　　朝㑹中和韶樂鎛鐘第三太蔟　謹按
御製鎛鐘第三應太蔟之律正月用之兩欒髙一尺六
　　寸二分中髙一尺四寸四分于徑一尺三寸五分
　　横一尺一分二釐兩舞相距一尺一寸五分二釐
　　横九寸一分二釐甬長九寸六分徑三寸八分四
　　釐衡徑二寸五分三釐旋徑四寸二分六釐濶一
　　寸二分八釐蟲長二寸七分濶一寸六分二釐厚
　　一寸八釐蟲孔長一寸三分五釐濶九分乳凡三
　　　十六髙一寸二分八釐鐫識處髙八寸一分上濶
　　　二寸七分下濶三寸六分前鐫
　御製銘後鐫鎛鐘第三太蔟年月俱如前
太廟
奉先殿
　朝日壇
　　太嵗壇鎛鐘皆同燕饗中和韶樂鎛鐘第三亦同
　
　
　
　
　
　
　
　
　　朝㑹中和韶樂鎛鐘第四夾鍾　謹按
御製鎛鐘第四應夾鍾之吕二月用之兩欒髙一尺五
　　寸一分七釐中髙一尺三寸四分八釐于徑一尺
　　二寸六分四釐横九寸四分八釐兩舞相距一尺
　　七分八釐横八寸六分三釐甬長八寸九分八釐
　　徑三寸五分九釐衡徑二寸三分七釐旋徑三寸
　　九分九釐濶一寸一分九釐蟲長二寸五分二釐
　　濶一寸五分一釐厚一寸一釐蟲孔長一寸二分
　　　六釐濶八分四釐乳凡三十六髙一寸一分九釐
　　　鐫識處髙七寸五分八釐上濶二寸五分二釐下
　　　濶三寸三分七釐前鐫
　御製銘後鐫鎛鐘第四夾鍾年月俱如前簨虡通髙九
　　　尺二寸五分厚二寸八分上簨濶四尺七寸髙一
　　　尺一寸中簨濶二尺一寸髙三寸六分左右兩虡
　　　髙六尺三寸五分濶三寸六分趺髙九寸縱二尺
　　　一寸横一尺垣髙二寸五分獅身出垣六寸五分
　　　下施几二縱二尺三寸横一尺二寸髙一尺三寸
　　　以符第一虡髙下之制餘俱同第一簨虡第五姑
　　　洗第六仲吕亦用此簨虡
社稷壇
　帝王廟
　文廟春祭鎛鐘皆同燕饗中和韶樂鎛鐘第四亦同
　
　
　
　
　
　
　
　
　　朝㑹中和韶樂鎛鐘第五姑洗　謹按
御製鎛鐘第五應姑洗之律三月用之兩欒髙一尺四
　　寸四分中髙一尺二寸八分于徑一尺一寸横九
　　寸兩舞相距一尺二分四釐横八寸一分九釐甬
　　長八寸五分三釐徑一寸四分一釐衡徑二寸二
　　分五釐旋徑三寸七分九釐濶一寸一分二釐蟲
　　長二寸四分濶一寸四分四釐厚九分六釐蟲孔
　　長一寸二分濶八分乳凡三十六髙一寸一分三
　　釐鐫識處髙七寸二分上濶二寸四分下濶三寸
　　二分前鐫
御製銘後鐫鎛鐘第五姑洗年月俱如前
先農壇鎛鐘同燕饗中和韶樂鎛鐘第五亦同
　
　
　
　
　
　
　
　
　　朝㑹中和韶樂鎛鐘第六仲吕　謹按
御製鎛鐘第六應仲吕之吕四月用之兩欒髙一尺三
　　寸四分八釐中髙一尺一寸九分八釐于徑一尺
　　一寸二分三釐横八寸四分一釐兩舞相距九寸
　　五分八釐横七寸六分七釐甬長七寸九分九釐
　　徑三寸一分九釐衡徑二寸一分旋徑三寸五分
　　五釐濶一寸六釐蟲長二寸二分四釐濶一寸三
　　分四釐厚八分九釐蟲孔長一寸一分二釐濶七
　　分四釐乳凡三十六髙一寸六釐鐫識處髙六寸
　　七分四釐上濶二寸二分四釐下濶二寸九分九
　　釐前鐫
御製銘後鐫鏄鐘第六仲吕年月俱如前燕饗中和韶
　　樂鎛鐘第六同
　
　
　
　
　
　
　
　
　　朝㑹中和韶樂鎛鐘第七蕤賓　謹按
御製鎛鐘第七應蕤賓之律五月用之兩欒髙一尺二
　　寸八分中髙一尺一寸三分七釐于徑一尺六分
　　六釐横七寸九分九釐兩舞相距九寸一分二釐
　　横七寸二分八釐甬長七寸五分八釐徑三寸三
　　釐衡徑一寸九分九釐旋徑三寸三分七釐濶一
　　寸一釐蟲長二寸一分三釐濶一寸二分七釐厚
　　八分五釐蟲孔長一寸六釐濶七分一釐乳凡三
　　十六髙一寸一釐鐫識䖏髙六寸四分上濶二寸
　　一分三釐下濶二寸四分八釐前鐫
御製銘後鐫鎛鐘第七蕤賓年月俱如前簨虡通髙九
　　尺二寸五分厚二寸八分左右兩虡髙六尺五分
　　濶三寸六分上簨中簨獅趺尺寸俱同第二簨虡
　　下施几三縱三尺六寸六分横二尺三寸髙一尺
　　六寸餘俱同第一簨虡第八林鍾第九夷則亦用
　　此簨虡燕饗中和韶樂鎛鐘第七同
　
　
　
　
　
　
　
　
　　朝㑹中和韶樂鎛鐘第八林鍾　謹按
御製鏄鐘第八應林鍾之吕六月用之兩欒髙一尺二
　　寸一分五釐中髙一尺八分于徑一尺一分二釐
　　横七寸五分九釐兩舞相距八寸六分四釐横六
　　寸九分一釐甬長七寸二分徑二寸八分八釐衡
　　徑一寸八分九釐旋徑三寸二分濶九分六釐蟲
　　長二寸二釐濶一寸二分一釐厚八分一釐蟲孔
　　長一寸一釐濶六分七釐乳凡三十六髙九分六
　　釐鐫識䖏髙六寸七釐上濶二寸二釐下濶二寸
　　七分前鐫
御製銘後鐫鎛鐘第八林鍾年月俱如前燕饗中和韶
　　樂鎛鐘第八同
　
　
　
　
　
　
　
　
　　朝㑹中和韶樂鎛鐘第九夷則　謹按
御製鎛鐘第九應夷則之律七月用之兩欒髙一尺一
　　寸三分七釐中髙一尺一分一釐于徑九寸四分
　　八釐横七寸一分一釐兩舞相距八寸九釐横六
　　寸四分七釐甬長六寸七分四釐徑二寸六分九
　　釐衡徑一寸七分七釐旋徑二寸九分九釐濶八
　　分九釐蟲長一寸八分九釐濶一寸一分三釐厚
　　七分五釐蟲孔長九分四釐濶六分三釐乳凡三
　　十六髙八分九釐鐫識䖏髙五寸六分八釐上濶
　　一寸八分九釐下濶二寸五分二釐前鐫
御製銘後鐫鎛鐘第九夷則年月俱如前燕饗中和韶
　　樂鏄鐘第九同
　
　
　
　
　
　
　
　
　　朝㑹中和韶樂鎛鐘第十南吕　謹按
御製鎛鐘第十應南吕之吕八月用之兩欒髙一尺八
　　分中髙九寸六分于徑九寸横六寸七分五釐兩
　　舞相距七寸六分八釐横六寸一分四釐甬長六
　　寸四分徑二寸五分六釐衡徑一寸六分八釐旋
　　徑二寸八分四釐濶八分五釐蟲長一寸八分濶
　　一寸八釐厚七分二釐蟲孔長九分濶六分乳凡
　　三十六髙八分五釐鐫識䖏髙五寸四分上濶一
　　　寸八分下濶二寸四分前鐫
　御製銘後鐫鎛鐘第十南吕年月俱如前簨虡通髙九
　　　尺二寸五分厚二寸八分左右兩虡髙五尺六寸
　　　五分濶三寸六分上簨中簨獅趺尺寸皆同第三
　　　簨虡下施几三縱三尺六寸六分横二尺三寸髙
　　　二尺餘俱同第一簨虡第十一無射第十二應鍾
　　　亦用此簨虡
社稷壇
　帝王廟
　文廟秋祭鎛鐘
　夕月壇鎛鐘皆同燕饗中和韶樂鎛鐘第十亦同
　
　
　
　
　
　
　
　
　　朝㑹中和韶樂鎛鐘第十一無射　謹按
御製鎛鐘第十一應無射之律九月用之兩欒髙一尺
　　一分一釐中髙八寸九分八釐于徑八寸四分二
　　釐横六寸二分二釐兩舞相距七寸一分九釐横
　　五寸七分五釐甬長五寸九分九釐徑二寸三分
　　九釐衡徑一寸五分八釐旋徑二寸六分六釐濶
　　七分九釐蟲長一寸六分八釐濶一寸一釐厚六
　　分七釐蟲孔長八分四釐濶五分六釐乳凡三十
　　六髙七分九釐鐫識處髙五寸五釐上濶一寸六
　　分八釐下濶二寸二分四釐前鐫
御製銘後鐫鎛鐘第十一無射年月俱如前燕饗中和
　　韶樂鎛鐘第十一同
　
　
　
　
　
　
　
　
　　朝㑹中和韶樂鎛鐘第十二應鍾　謹按
御製鎛鐘第十二應應鍾之吕十月用之兩欒髙九寸
　　六分中髙八寸五分三釐于徑七寸九分九釐横
　　五寸九分九釐兩舞相距六寸八分二釐横五寸
　　四分六釐甬長五寸六分八釐徑二寸二分七釐
　　衡徑一寸四分九釐旋徑二寸五分一釐濶七分
　　五釐蟲長一寸五分九釐濶九分五釐厚六分六
　　釐蟲孔長七分九釐濶五分三釐乳凡三十六髙
　　七分五釐鐫識䖏髙四寸八分上濶一寸六分下
　　濶二寸一分三釐前鐫
御製銘後鐫鎛鐘第十二應鍾年月俱如前燕饗中和
　　韶樂鎛鐘第十二同
　
　
　
　
　
　
　
　
　　朝㑹中和韶樂編鐘　謹按周禮春官磬師擊編
　　鐘隋書音樂志編鐘小鐘也各應律吕大小以次
　　編而懸之上下皆八合十六鐘懸於一簨虡
　本朝定制朝㑹中和韶樂編鐘範金為之十六枚同
　　虡應十二正律四倍律隂陽各八以厚薄為次薄
　　者聲濁厚者聲清紐為雙龍中為雲龍文近唇如
　　滿月者六以受擊形制皆同髙七寸四分四釐九
　　毫中徑七寸一分四釐六毫上下徑皆五寸三釐
　　九毫前鐫康熈五十四年製後各鐫律名簨虡皆
　　塗金通髙九尺中横為三簨上簨左右刻龍首濶
　　一丈中下二簨俱濶六尺四寸髙三寸五分刻朶
　　雲各八下垂金鈎以懸鐘上業鏤雲龍文髙七寸
　　四分下業鏤山水形髙一寸五分虡髙六尺四寸
　　濶四寸一分厚如之承以五采伏獅髙一尺六分
　　下為趺縱二尺四寸横一尺髙如之趺上垣髙三
　　寸鏤山水形上簨脊樹金鸞五咮銜五采流蘇龍
　　首亦如之垂至趺祭祀燕饗中和韶樂編鐘皆同
　
　
　
　
　
　
　
　
　　朝㑹中和韶樂特磬第一黄鍾　謹按禮記明堂
　　位叔之離磬陳𤾉樂書編之則雜而小離之則特
　　而大叔之離磬則專虡之特磬乾隆二十四年西
　　域耆定和闐悉入版圖采玉豐博可叶鳴球
上允廷議依律琢特磬十二以儷鏄鐘第一磬應黄鍾
　　之律十一月用之股修一尺四寸五分八釐博一
　　尺九寸三釐五毫鼔修二尺一寸八分七釐博七
　　寸二分九釐厚七分二釐九毫前鐫
　御製銘後鐫特磬第一黄鍾乾隆二十有六年嵗在辛
　　　巳冬十一月乙未朔越九日癸卯琢成簨虡形制
　　　尺寸皆同鎛鐘惟上簨左右刻鳯首趺飾卧鳬白
　　　羽朱喙附簨結黄絨紃以懸磬第二大吕第三太
　　　蔟亦用此簨虡
圜丘
祈榖壇
　天神壇特磬皆同燕饗中和韶樂特磬第一亦同
　
　
　
　
　
　
　
　
　　朝㑹中和韶樂特磬第二大吕　謹按
御製特磬第二應大吕之吕十二月用之股修一尺三
　　寸六分五釐二毫博一尺二分三釐九毫鼔修二
　　尺四分七釐八毫博六寸八分二釐六毫厚七分
　　六釐八毫前鐫
御製銘後鐫特磬第二大吕年月俱如前燕饗中和韶
　　樂特磬第二同
　
　
　
　
　
　
　
　
　　　朝㑹中和韶樂特磬第三太蔟　謹按
　御製特磬第三應太蔟之律正月用之股修一尺二寸
　　　九分六釐博九寸七分二釐鼓修一尺九寸四分
　　　四釐博六寸四分八釐厚八分九毫前鐫
　御製銘後鐫特磬第三太蔟年月俱如前
太廟
奉先殿
　朝日壇
　太嵗壇特磬皆同燕饗中和韶樂特磬第三亦同
　
　
　
　
　
　
　
　
　　朝㑹中和韶樂特磬第四夾鍾　謹按
御製特磬第四應夾鍾之吕二月用之股修一尺二寸
　　一分三釐六毫博九寸一分四毫鼓修一尺八寸
　　二分四毫博六寸六釐八毫厚八分六釐四毫前
　　鐫
御製銘後鐫特磬第四夾鍾年月俱如前簨虡形制尺
　　寸俱同鎛鐘上簨下趺俱同第一簨虡第五姑洗
　　第六仲吕亦用此簨虡
社稷壇
　帝王廟
　文廟春秋特磬皆同燕饗中和韶樂特磬第四亦同
　
　
　
　
　
　
　
　
　　朝㑹中和韶樂特磬第五姑洗　謹按
御製特磬第五應姑洗之律三月用之股修一尺一寸
　　五分二釐博八寸六分四釐鼓修一尺七寸二分
　　八釐博五寸七分六釐厚九分一釐前鐫
御製銘後鐫特磬第五姑洗年月俱如前
先農壇特磬同燕饗中和韶樂特磬第五亦同
　
　
　
　
　
　
　
　
　　朝㑹中和韶樂特磬第六仲吕　謹按
御製特磬第六應仲吕之吕四月用之股修一尺七分
　　八釐六毫博八寸八釐九毫鼓修一尺六寸一分
　　七釐九毫博五寸三分九釐三毫厚九分七釐二
　　毫前鐫
御製銘後鐫特磬第六仲吕年月俱如前燕饗中和韶
　　樂特磬第六同
　
　
　
　
　
　
　
　
　　朝㑹中和韶樂特磬第七蕤賔　謹按
御製特磬第七應蕤賔之律五月用之股修一尺二分
　　四釐博七寸六分八釐鼓修一尺五寸三分六釐
　　博五寸一分二釐厚一寸二釐四毫前鐫
御製銘後鐫特磬第七蕤賔年月俱如前簨虡及几形
　　制尺寸俱同鎛鐘上簨下趺俱同第一簨虡第八
　　林鍾第九夷則亦用此簨虡燕饗中和韶樂特磬
　　第七同
　
　
　
　
　
　
　
　
　　朝㑹中和韶樂特磬第八林鍾　謹按
御製特磬第八應林鍾之吕六月用之股修九寸七分
　　二釐博七寸二分九釐鼓修一尺四寸五分八釐
　　博四寸八分六釐厚一寸六釐四毫前鐫
御製銘後鐫特磬第八林鍾年月俱如前燕饗中和韶
　　樂特磬第八同
　
　
　
　
　
　
　
　
　　朝㑹中和韶樂特磬第九夷則　謹按
御製特磬第九應夷則之律七月用之股修九寸一分
　　二毫博六寸八分二釐六毫鼓修一尺三寸六分
　　五釐三毫博四寸五分五釐一毫厚一寸七釐八
　　毫前鐫
御製銘後鐫特磬第九夷則年月俱如前燕饗中和韶
　　樂特磬第九同
　
　
　
　
　
　
　
　
　　　朝㑹中和韶樂特磬第十南吕　謹按
　御製特磬第十應南吕之吕八月用之股修八寸六分
　　　四釐博六寸四分八釐鼓修一尺二寸九分六釐
　　　博四寸三分二釐厚一寸一分五釐二毫前鐫
　御製銘後鐫特磬第十南吕年月俱如前簨虡及几形
　　　制尺寸俱同鎛鐘上簨下趺俱同第一簨虡第十
　　　一無射第十二應鍾亦同此簨虡
社稷壇
帝王廟
文廟秋祭特磬
夕月壇特磬皆同燕饗中和韶樂特磬第十亦同
　
　
　
　
　
　
　
　
　　朝㑹中和韶樂特磬第十一無射　謹按
御製特磬第十一應無射之律九月用之股修八寸九
　　釐博六寸六釐七毫鼓修一尺二寸一分三釐五
　　毫博四寸四釐五毫厚一寸二分一釐三毫前鐫
御製銘後鐫特磬第十一無射年月俱如前燕饗中和
　　韶樂特磬第十一同
　
　
　
　
　
　
　
　
　　朝㑹中和韶樂特磬第十二應鍾　謹按
御製特磬第十二應應鍾之吕十月用之股修七寸六
　　分八釐博五寸七分六釐鼓修一尺一寸五分二
　　釐博三寸八分四釐厚一寸二分九釐六毫前鐫
御製銘後鐫特磬第十二應鍾年月俱如前燕饗中和
　　韶樂特磬第十二同
　
　
　
　
　
　
　
　
　　朝㑹中和韶樂編磬　謹按周禮春官磬師掌教
　　擊磬鄭康成注磬亦編儀禮大射儀樂人宿縣於
　　阼階東笙磬西面西階之西頌磬東面鄭康成注
　　皆編而縣之隋書音樂志磬用玉若石為之懸如
　　編鐘之法
　本朝定制朝㑹中和韶樂編磬靈璧石為之十六枚
　　同虡以厚薄應律如編鐘之法兩面繪雲龍形制
　　皆同股修俱七寸二分九釐博俱五寸四分六釐
　　　七毫鼓修俱一尺九分三釐五毫博俱三寸六分
　　　四釐五毫股側鐫康熈五十四年製鼓側各鐫律
　　　名中穿小孔以黄絨紃懸之上下各八簨虡形制
　　　尺寸皆同編鐘惟上簨左右刻鳯首脊樹金鳯五
　　　上業鏤鳯文趺飾卧鳬白羽朱喙祭祀燕饗中和
　　　韶樂編磬皆同惟
圜丘
祈榖壇以碧玉為之
　
　
　
　
　
　
　
　
　　朝㑹中和韶樂琴　謹按禮記明堂位大琴大瑟
　　中琴小瑟四代之樂器也爾雅釋樂大琴謂之離
　　邢昺疏琴長三尺六寸六分五絃者此常用之琴
　　也大絃為君小絃為臣文王武王加二絃以合君
　　臣之恩
　本朝定制朝㑹中和韶樂琴合桐梓為之髤以漆七
　　絃皆以朱前廣後狹上圓下方中虚通長三尺一
　　寸五分九釐額濶五寸一分三毫肩濶五寸八分
　　三釐一毫尾濶四寸三分七釐四毫岳山髙四分
　　八釐六毫厚二分四釐三毫龍口濶一寸二分龍
　　池長六寸二分三釐七毫鳯池長二寸五分一釐
　　一毫濶皆六分四釐八毫鳬掌髙一寸一分三釐
　　四毫雁足髙八分九釐一毫軫七長一寸五分三
　　釐九毫軫池長三寸七分二釐六毫濶五分六釐
　　七毫穿孔以受軫軫末結黄絨紃上出以綰絃繞
　　龍口下繫雁足左四右三絃自岳山至龍口二尺
　　九寸一分六釐徽凡十三飾以蚌岳山焦尾皆以
　　檀髤金几承之黄縀羃祭祀燕饗中和韶樂琴皆
　　同
　
　
　
　
　
　
　
　
　　朝㑹中和韶樂瑟　謹按樂記清廟之瑟朱絃而
　　疏越鄭康成注越瑟厎孔也爾雅釋樂大瑟謂之
　　灑邢昺疏世本曰庖犧氏作五十絃黄帝破為二
　　十五絃
　本朝定制朝㑹中和韶樂瑟斵桐為之髤以漆二十
　　五絃前廣後狭上圓下方中虚而髙兩端俯通長
　　六尺五寸六分一釐前濶一尺四寸五分八釐足
　　髙二寸九分一釐六毫後濶一尺二寸三分九釐
　　三毫足髙二寸一分八釐七毫前後梁髙濶俱七
　　分二釐九毫越二前方徑四寸三分七釐四毫後上
　　圓下平徑如之下濶五寸一分三毫梁外各穿孔
　　二十五以受絃絃首出前梁外末入後梁外孔從
　　越逥至後梁上各於本絃綰之梁内絃長四尺三
　　寸七分四釐中一絃黄外十二絃為陽均内十二
　　絃為隂均皆朱各設柱以和之梁内繪雲龍前後
　　錦文側為流雲後端承絃以黄縀繡龍絃孔飾以
　　蚌梁以檀髤金座二承之祭祀燕饗中和韶樂瑟
　　皆同
　
　
　
　
　
　
　
　
　　朝㑹中和韶樂排簫　謹按周禮春官笙師掌教
　　龡竽笙塤籥簫箎篴管爾雅釋樂大簫謂之言小
　　者謂之筊郭璞注十六管長尺二寸
　本朝定制朝㑹中和韶樂排簫比竹為之十六管隂
　　陽各八自左而右列二倍律六正律以協陽均自
　　右而左列二倍吕六正吕以協隂均其長與徑皆
　　如本律管面各鐫律名以木為櫝中凹而虚以受
　　管外出一寸九分上齊下參差櫝髙九寸四分七
　　　釐七毫厚一寸九釐三毫口濶六寸九分九釐八
　　　毫肩濶一尺一寸六分一釐足相距一尺一寸三
　　　分三釐五毫隨管之長短左右漸張以掩之通髤
　　　以朱繪金龍中以金書康熙
御製下施小鐶垂五采流蘇祭祀燕饗中和韶樂排簫皆
　　　同
　
　
　
　
　
　
　
　
　　朝㑹中和韶樂簫　謹按周禮春官笙師鄭康成
　　注今時所吹五空竹篴沈括夣溪筆談後漢馬融
　　所賦長笛空洞無底剡其上孔五孔一孔出其背
　　正是今之尺八陳暘樂書簫管之制六孔或謂之
　　尺八管或謂之豎篴朱子語類今之簫乃古之笛
　　馬端臨文獻通考短簫鐃歌單吹鼓吹之樂也
　本朝定制朝㑹中和韶樂簫斷竹為之陽月用姑洗
　　簫以四倍黄鍾管為體長一尺七寸七分五毫徑
　　四分三釐五毫隂月用仲吕簫以三倍半黄鍾管
　　為體長一尺六寸九分三釐四毫徑四分一釐六
　　毫皆前五孔後一孔旁二孔相並以出音上開山
　　口徑二分通髤以朱繪雲龍旁孔垂五采流蘇朝
　　㑹丹陛大樂祭祀耕耤采桑燕饗凱旋樂凡用簫
　　者皆同
　
　
　
　
　
　
　
　
　　朝㑹中和韶樂笛　謹按許慎説文笛七孔筩也
　　智匠古今樂錄横吹張騫入西域始𫝊之宋史樂
　　志六竅為篴六律之聲備焉馬端臨文獻通考笛
　　首為龍頭有綬帯下垂元史禮樂志龍笛横吹之
　　管首制龍頭
　本朝定制朝㑹中和韶樂笛斷竹為之陽月用姑洗
　　笛徑四分三釐五毫吹孔至末一尺二寸五分一
　　釐七毫隂月用仲吕笛徑四分一釐六毫吹孔至
　　末一尺一寸九分七釐二毫通長俱一尺八寸二
　　分八釐六毫體長徑各與簫同左第一為吹孔次
　　加竹膜焉右六孔以協律旁二孔相對以出音末
　　二孔向上間纒以絲兩端加龍首龍尾皆木質首
　　長二寸四分尾减二分通髤以朱繪花文旁孔垂
　　五采流蘇朝㑹丹陛大樂鹵簿
巡幸祭祀耕耤采桑燕饗凱旋樂凡用笛者皆同
　
　
　
　
　
　
　
　
　　朝㑹中和韶樂篪　謹按爾雅釋樂大篪謂之沂
　　郭璞注篪以竹為之長尺四寸張揖廣雅篪八孔
　　陳𤾉樂書篪之為器有底之笛也
　本朝定制朝㑹中和韶樂篪斷竹為之陽月用姑洗
　　篪以三十二倍黄鍾管為體徑八分七釐吹孔至
　　末九寸九分五釐隂月用仲吕篪以二十八倍黄
　　鍾管為體徑八分三釐二毫吹孔至末九寸五分
　　二釐五毫皆通長一尺四寸上為吹孔向外五孔
　　向内一孔下二孔相並為一以出音管末有底竅
　　其中吹孔上留竹節以閉音間纒以絲髤朱繪雲
　　龍出音孔垂五采流蘇祭祀燕饗中和韶樂篪皆
　　同
　
　
　
　
　
　
　
　
　　朝㑹中和韶樂笙　謹按書益稷笙鏞以間禮記
　　明堂位女媧氏之笙簧爾雅釋樂大笙謂之巢小
　　者謂之和周禮春官笙師鄭康成注鄭司農云笙
　　十三簧馬端臨文獻通考唐樂圗所𫝊十七管之
　　笙通黄鍾均聲清樂用之宋朝大樂所𫝊之笙並
　　十七簧陳𤾉樂書其簧十二以應十二律其一以
　　象閏也
　本朝定制朝㑹中和韶樂笙竹管匏身大笙十七管
　　皆有簧以黄鍾三十二分積七之管為體徑一分
　　六釐五毫小笙亦十七管惟十三簧以黄鍾八分
　　積一之管為體徑一分三釐七毫匏靣穿孔環植
　　之左右分列束以竹絲中管最長以次短象鳯翼
　　本豐末斂象鳳身管本以檀竅其中而有底削半
　　以薄銅葉障孔開簧口㸃以蠟珠其上各按律分
　　穿出音孔管端穿氣孔匏之半接吹管端為吹孔
　　匏身及吹管髤漆鏤雲龍文填以金吹管外垂五
　　采流蘇朝㑹丹陛大樂鹵簿
巡幸祭祀耕耤采桑燕饗凱旋樂凡用笙者皆同
　
　
　
　
　
　
　
　
　　朝㑹中和韶樂壎　謹按爾雅釋樂大塤謂之􁅭
　　郭璞注燒土為之大如鵞子鋭上平底形如秤錘
　　陳𤾉樂書今太樂舊塤七孔
　本朝定制朝㑹中和韶樂壎埏土為之陽月用黄鍾
　　壎以八倍黄鍾積為體内髙二寸二分三釐腰内
　　徑一寸七分一釐七毫底内徑一寸一分六釐八
　　毫隂月用大吕壎以七倍黄鍾積為體内髙二寸
　　一分三釐三毫腰内徑一寸六分四釐二毫底内
　　徑一寸一分一釐七毫皆七孔上為吹孔前四後
　　二以叶律通髤以朱繪金雲龍合樂時樂工以手
　　捧壎底懸五采流蘇於指間祭祀燕饗中和韶樂
　　壎皆同
　
　
　
　
　
　
　
　
　　朝㑹中和韶樂鼓　謹按禮記明堂位夏后氏之
　　鼓足殷楹鼓鄭康成注足謂四足也楹謂之柱貫
　　中上出也儀禮大射儀建鼓在阼階西鄭康成注
　　建猶樹也以木貫而載之樹之跗也賈公彦疏周
　　人縣鼓今言建鼓用殷法也
　本朝定制朝㑹中和韶樂鼔木匡冐革靣徑二尺三
　　寸四釐圍九尺六寸五分一釐厚三尺四寸五分
　　七釐面繪雲龍縁邉繪花文俱五采兩端塗金釘
　　二層匡兩旁飾六角鏤金盤龍各二銜金鐶匡半
　　穿方孔貫以柱上出擎葢下植至趺葢上穹下方
　　髙一尺四寸三分徑四尺四寸羃以黄縀繡雲龍
　　曲梁四垂加龍首出幨一尺二寸重幨四周深一
　　尺三寸一分中繡正龍旁行龍葢頂髙九寸三分
　　塗金上植金鸞承鼓以曲木四岐抱匡鏤金雲文
　　其下髙二尺四寸三分末為圎座髙一尺九寸二
　　分趺四出有垣各飾伏獅鐶及鸞咮龍口並垂五
　　采流蘇擊以桴髤朱直柄圎首凡鼓皆如之祭祀
　　燕饗中和韶樂鼓皆同
　
　
　
　
　
　
　
　
　　朝㑹中和韶樂搏拊　謹按書益稷搏拊琴瑟孔
　　安國𫝊搏拊以韋為之實之以糠所以節樂孔頴
　　達正義搏拊形如鼓擊之以節樂漢初相𫝊為然
　　也周禮春官大師令奏擊拊鄭康成注拊形如鼓
　　賈公彦疏先鄭之意擊拊謂若尚書云擊石拊石
　　皆是作用之名拊非樂器後鄭不從者此擊拊謂
　　若下文鼓􁇭及擊應鼙之類彼􁇭鼙是樂器則知
　　此拊亦樂器也白虎通引尚書大𫝊云拊革裝之
　　以糠
　本朝定制朝㑹中和韶樂搏拊如鼔而小面徑七寸
　　二分九釐中圍三尺五分三釐六毫厚一尺四寸
　　五分八釐繪飾與鼓同匡旁飾六角鏤金盤龍二
　　銜金鐶繫黄絨紃卧置趺上垣為雲紋以承之趺
　　凡三層通髤以金髙一尺一寸五分二釐縱一尺
　　三寸六分五釐二毫横九寸一分二毫凡合樂以
　　紃懸於項擊以左右手鼓一搏拊二以為節祭祀
　　燕饗中和韶樂搏拊皆同
　
　
　
　
　
　
　
　
　　朝㑹中和韶樂柷　謹按書益稷合止柷敔孔頴
　　達正義柷如漆桶爾雅釋樂所以鼓柷謂之止郭
　　璞注止者其椎名顔師古漢書注柷與俶同俶始
　　也樂將作先鼓之故謂之柷舊唐書音樂志方靣
　　各二尺餘旁開圎孔宋史樂志先儒之説曰有柄
　　連底挏之鄭康成以為設椎其中撞之撞擊之法
　　宜用康成之説陳𤾉樂書舊柷四面畫山卉
　本朝定制朝㑹中和韶樂柷斵木為之形方如斗上
　　廣下狹上方二尺一寸八分七釐下方一尺六寸
　　九分四毫厚七分二釐九毫深一尺四寸五分八
　　釐邊徑二寸二釐厚一寸二分一釐外繪山水樓
　　閣口及柱皆塗金裏髤以漆三面中隆起為鼔形
　　以受擊一靣中穿孔以出音趺髙三寸三釐方二
　　尺四分八釐亦塗金止長四寸八分六釐髤以綠
　　柄一尺二寸一分三釐髤以朱其端為金雲繫黄
　　絨紃祭祀燕饗中和韶樂柷皆同
　
　
　
　
　
　
　
　
　　朝㑹中和韶樂敔　謹按周禮春官小師掌教鼔
　　鼗柷敔爾雅釋樂所以鼔敔謂之籈郭璞注敔如
　　伏虎背上有二十七鉏鋙刻以木長尺櫟之籈者
　　其名舊唐書音樂志碎竹以擊其首而逆刮之以
　　止樂也
　本朝定制朝㑹中和韶樂敔雕木為之如伏虎形紅
　　黑斑文齟齬在背上具五色以三相間凡二十七
　　首髙九寸四分七釐尾髙八寸一分濶六寸四分
　　八釐通長二尺一寸八分七釐齟齬之分七寸二
　　分九釐以崇牙承之趺髙一尺二分四釐縱二尺
　　一寸八分四釐横一尺二寸一分三釐旁施兩耳
　　長三寸六分四釐以置籈通塗以金籈以竹長二
　　尺四寸三分圍四寸五分六釐四毫柝其半為二
　　十四莖于齟齬上横櫟之祭祀燕饗中和韶樂敔
　　皆同
　
　
　
　
　
　
　
　
　　朝㑹丹陛大樂戲竹　謹按元史禮樂志戲竹制
　　如籈上繫流蘇香囊執而偃之以止樂
　本朝定制朝㑹丹陛大樂戲竹析竹為之髤以朱凡
　　五十莖長三尺六寸四分五釐承以塗金葫蘆垂
　　五采流蘇柄亦髤朱長六尺四寸八分二人執之
　　立丹陛上合則樂作分則樂止燕饗丹陛大樂戲
　　竹同
　
　
　
　
　
　
　
　
　　朝㑹丹陛大樂雲鑼　謹按元史禮樂志雲璈制
　　以銅為小鑼王圻三才圗㑹雲鑼即雲璈十面同
　　一木架
　本朝定制朝㑹丹陛大樂雲鑼範銅為之形如小銅
　　盤十枚同懸應四正律六半律分厚薄如編鐘之
　　法靣徑三寸五分二釐厎徑二寸六分三釐深五
　　分四釐四周穿竅繫以黄絨紃中四左右各三合
　　三行為九宫形上加一焉架髤以朱頂飾火珠兩
　　端龍首左右兩端亦如之垂五采流蘇通髙二尺
　　濶一尺五寸承以塗金雲龍柄長五寸五分擊以
　　小椎綠色朱柄鹵簿
巡幸祭祀燕饗凱旋樂凡用雲鑼者皆同
　
　
　
　
　
　
　
　
　　朝㑹丹陛大樂管　謹按爾雅釋樂大管謂之簥
　　其中謂之篞小者謂之􁓽唐書禮樂志八曰竹有
　　管杜佑通典以蘆為首竹為管元史禮樂志頭管
　　制以竹為管卷蘆葉為首竅七唐順之稗編大樂
　　以此先諸樂謂之頭管
　本朝定制朝㑹丹陛大樂管以堅木或骨角為之大
　　小各二大管以姑洗律管為體徑二分七釐四毫
　　通長五寸七分六釐小管以黄鍾半積同形管為
　　體徑二分一釐七毫通長五寸六分二毫前七孔
　　後一孔間束以絃兩端象牙為飾以蘆哨入管端
　　吹之垂五采流蘇鹵簿
巡幸燕饗凱旋樂凡用管者皆同
　
　
　
　
　
　
　
　
　　朝㑹丹陛大樂大鼓　謹按隋書禮儀志鼓吹一
　　部大鼓十八具馬端臨文獻通考以交龍為筍虡
　　下有趺中懸鼓元史禮樂志庭中設則有大木架
　　又有擊撾髙座
　本朝定制朝㑹丹陛大樂大鼓木匡冐革面徑三尺
　　六寸四分五釐中圍一丈五尺二寸六分八釐一
　　毫厚三尺二寸四分面髤以黄繪五采雲龍匡髤
　　朱繪交龍上下塗金釘二層匡半塗金鐶四腹施
　　銅膽承以髤朱架髙六尺四柱相距五尺五寸繪
　　蟠龍柱半各有塗金鈎附鐶平懸之柱端蹲金獅
　　髙一尺一寸下横木交十字以樞合之鼓衣紅縀
　　為之綠垂幨並銷金雲龍燕饗丹陛大樂大鼔同
　
　
　
　
　
　
　
　
　　朝㑹丹陛大樂杖鼓　謹按陳暘樂書唐有正鼓
　　和鼓之别後周有三等之制右擊以杖左拍以手
　　後世謂之杖鼓拍鼔馬端臨文獻通考震鼔之制
　　廣首而纎腹即杖鼓也漢人所用之鼔元史禮樂
　　志杖鼓制以木為匡細腰以皮冐之上施五采繡
　　帶
　本朝定制朝㑹丹陛大樂杖鼓木匡細腰厚一尺九
　　寸四分四釐上下規鐵匡以冐革徑一尺二寸九
　　分六釐縁以綠皮綴金鈎各八以黄絨紃交絡腰
　　加束焉徑各八寸一分髤黄繪雲龍匡亦髤黄為
　　正龍相向腰飾綠皮蕉葉紋以髤朱片竹擊之衣
　　與大鼓同架為六柱相距以横木交貫凡二層髤
　　以朱
先蠶壇樂燕饗丹陛大樂凱旋凱歌樂杖鼓皆同
　
　
　
　
　
　
　
　
　　朝㑹丹陛大樂拍板　謹按舊唐書音樂志拍板
　　長濶如手厚寸餘以韋連之擊以代抃馬端臨文
　　獻通考大者九板小者六板陳暘樂書以檀若桑
　　木為之
　本朝定制朝㑹丹陛大樂拍板斵木為之左右各三
　　近上横穿二孔聨以黄絨紃長一尺一寸五分二
　　釐上濶二寸一分六釐中濶一寸九分二釐下濶
　　二寸五分六釐外二板厚四分五釐内四板厚三
　　分八釐鹵簿
先蠶壇樂耕耤禾詞樂采桑桑歌樂燕饗丹陛大樂清
　　樂拍板皆同
　
　
　
　
　
　
　
　
　
　
　
　
皇朝禮器圖式卷八
欽定四庫全書
皇朝禮器圖式卷九
　　樂器二(鹵簿/)
廵幸耕耤采桑祭祀燕饗凱旋諸樂器
　
　
　
　
　
　
　
　
　　鹵簿鼓吹大樂金　謹按劉熙釋名金禁也為進
　　退之禁也
　本朝定制鹵簿鼓吹大樂金範銅為之面平徑一尺
　　四寸五分深二寸二分旁穿二孔以黄絨紃繫於
　　木柄提之柄髤以朱擊以椎形如瓜黄韋為之柄
　　亦髤朱
廵幸鐃吹樂凱旋鐃歌樂金皆同
　
　
　
　
　
　
　
　
　　鹵簿鼓吹大樂鉦　謹按杜佑通典近世有如大
　　銅叠縣而擊之以節鼓呼曰鉦馬端臨文獻通考
　　鼓吹鉦其来尚矣今太常鼓吹部用之鉦形圓如
　　銅鑼遼史樂志鼓吹前部第一金鉦十二元史禮
　　樂志金鉦二制如銅槃
　本朝定制鹵簿鼓吹大樂鉦範銅為之形如槃面平
　　徑八寸六分深一寸二分邊濶八分穿六孔兩孔
　　相比周以木匡亦穿孔以黄絨紃聫属之匡左右
　　銅鐶二繫黄絨紃懸之於項擊以椎髤朱圓首
　
　
　
　
　
　
　
　
　　鹵簿鼓吹大樂大銅角　謹按隋書音樂志長鳴
　　色角一百二十具供大駕唐書禮樂志平髙昌收
　　其樂有銅角王圻三才圖會古角以木為之今以
　　銅即古角之變體也其本細其末鉅本常納於腹
　　中用即出之
　本朝定制鹵簿鼓吹大樂大銅角範銅為之上斂下
　　豐通長三尺六寸七分二釐平分各一尺九寸四
　　分中為圓球銜其上納之於筩用則引而伸之上
　　口徑四分下口徑六寸四分相銜處徑一寸四分
　　上半藏二寸二分喙長一寸四分懸紅黄緌
廵幸鐃吹樂凱旋鐃歌樂大銅角皆同
　
　
　
　
　
　
　
　
　　鹵簿鼓吹大樂小銅角　謹按隋書音樂志次鳴
　　色角一百二十具供大駕
　本朝定制鹵簿鼓吹大樂小銅角範銅為之上直下
　　哆通長四尺一寸上二尺三寸七分下一尺九寸
　　四分各有圓球相銜引納如大銅角上口徑二分
　　下口徑四寸三分相銜處徑五分上半藏二寸一
　　分亦繫紅黄緌
廵幸鐃吹樂凱旋鐃歌樂小銅角皆同
　
　
　
　
　
　
　
　
　　鹵簿鼓吹大樂龍鼔　謹按隋書音樂志大鼔小
　　鼓大駕鼓吹並朱漆畫元史儀衛志崇天鹵簿雲
　　和樂仗鼓三十
　本朝定制鹵簿鼓吹大樂龍鼓木匡冒革面徑一尺
　　五寸三分中圍五尺四寸三釐五毫厚六寸四分
　　面髤以黄緑縁朱匡並繪雲龍上下皆塗金釘旁
　　金鐶四繫黄絨紃行則懸於項陳則置於架架為
　　朱攢竹三兩端塗金貫以樞而搘之近下約以黄
　　絨紃鼔衣如朝會中和韶樂大鼔之制
　
　
　
　
　
　
　
　
　　鹵簿鼓吹大樂杖鼓　謹按
　本朝定制鹵簿鼓吹大樂杖鼔面繪流雲中為太極
　　上下綴金鈎各六匡髤以漆繪金花文腰繪金蕉
　　葉文餘俱如朝會丹陛大樂杖鼓之制
　
　
　
　
　
　
　
　
　　鹵簿鼓吹大樂畫角　謹按晉書樂志黄帝始命
　　吹角為龍鳴又云乗輿以為武樂
　本朝定制鹵簿鼓吹大樂畫角規木為之中虚腹廣
　　兩端鋭長五尺四寸六分中圍一尺三寸五分九
　　毫上徑外一寸二分一釐内七分六釐下徑外一
　　寸四分四釐内八分六釐上下束以銅中束以藤
　　五重塗金通髤以漆上為花文中為雲龍下為海
　　馬兩端雲文並繪以金以木哨入角端吹之長七
　　寸二分九釐亦髤以漆
　
　
　
　
　
　
　
　
　　鹵簿導迎樂鼓　謹按隋書音樂志鼔吹部十六
　　人鼓一人
　本朝定制鹵簿導迎樂鼔木匡冒革面徑二尺四分
　　中圍七尺六寸三分四釐髙一尺六寸二分面匡
　　繪飾金鐶俱如龍鼓之制鼔衣紅縀為之緑垂幨
　　皆繡雲龍鐶相對繫黄絨紃二人以朱杠舁行
　
　
　
　
　
　
　
　
廵幸鐃吹樂銅鼔　謹按王圻三才圖會銅鼓鑄銅為
　　之虚其一面懸而擊之
　本朝定制
廵幸鐃吹樂銅鼓範銅為之形如金面徑九寸七分二
　　釐深一寸六分一釐中隆起八分一釐徑二寸六
　　分七釐邊穿圓孔二以黄絨紃懸之擊以椎木質
　　通結黄線凱旋鐃歌樂銅鼔同
　
　
　
　
　
　
　
　
廵幸鐃吹樂銅㸃　謹按王圻三才圖會㸃即古之更
　　㸃以之配銅鼔謂之㸃子
　本朝定制
廵幸鐃吹樂銅㸃範銅為之如銅鼓而小面徑四寸八
　　分六釐深一寸八釐中隆起四分八釐徑一寸六
　　分二釐穿孔繫紃亦如銅鼓擊以椎如鎛鐘擊具
　　之制凱旋凱歌樂銅㸃同
　
　
　
　
　
　
　
　
廵幸鐃吹樂正鈸　謹按馬端臨文獻通考正銅鈸亦
　　謂之銅盤南齊穆士素所造其圓數寸中間隆起
　　如浮漚
　本朝定制
廵幸鐃吹樂正鈸範銅為之左右合擊面徑俱六寸四
　　分八釐中隆起一寸二分九釐六毫徑三寸二分
　　四釐各穿圓孔以黄絨紃貫之凱旋鐃歌凱歌樂
　　正鈸皆同
　
　
　
　
　
　
　
　
廵幸鐃吹樂金口角　謹按陳𤾉樂書陶侃表有奉獻
　　金口角之説謂之吹金豈以金其口而名之耶
　本朝定制
廵幸鐃吹樂金口角規木為管兩端銅口上弇下哆管
　　長九寸八分九釐管上内徑三分一釐金口長二
　　寸一分六釐為葫蘆形如小銅盤二管下内徑九
　　分三釐金口長四寸八分六釐外徑四寸三分二
　　釐前七孔後一孔刻管如竹節相間以蘆哨入管
　　端吹之銅盤上小鐶各一繫黄絨紃末垂五采流
　　蘇凱旋鐃歌樂金口角同
　
　
　
　
　
　
　
　
廵幸鐃吹樂蒙古角　謹按
　本朝定制
廵幸鐃吹樂蒙古角規木為之中虚末哆上長四尺七
　　寸三分下長三尺五寸二分金口長一尺六寸七
　　分徑七寸二分九釐内徑微大而聲濁者雄微小
　　而聲清者雌長短若一以角哨入管端吹之通髤
　　以黄繪雲龍以銅束之凡銅飾皆塗金結黄絨紃
　　垂紅黄粧縀小幡各一
　
　
　
　
　
　
　
　
廵幸鐃吹樂平笛　謹按元史禮樂志笛二斷竹為之
　　七孔亦號長笛
　本朝定制
廵幸鐃吹樂平笛通長一尺八寸二分八釐六毫首尾
　　不加龍飾餘俱如朝會中和韶樂笛之制
　
　
　
　
　
　
　
　
廵幸鐃吹樂行鼔　謹按唐書南蠻𫝊雍羌獻其國樂
　　有三面鼓二形如酒缸首廣下鋭冒以虺皮元史
　　輿服志馬鼓凡行幸負鼓於馬以先馳
　本朝定制
廵幸鐃吹樂行鼓一名陁羅鼓木匡冒革上豐下斂面
　　徑一尺八分中圍四尺五分二釐底徑五寸一分
　　厚一尺五寸一分面匡繪飾俱如龍鼓之制塗金
　　釘二層塗金鐶四如半月形繫黄絨紃行則跨於
　　馬上陳則置於架架為三柱髙三尺髤朱繪金雲
　　龍貫以鐡樞懸以鐡鈎
　
　
　
　
　
　
　
　
　　祭祀中和韶舞節　謹按周禮春官旄人鄭康成
　　注旄牛尾舞者所持以指麾馬端臨文獻通考爾
　　雅曰和樂謂之節盖樂之聲有鼓以節之其樂之
　　容有節以節之故先代之舞有執節二人之説至
　　今因之
　本朝定制祭祀中和韶舞節結旄為之朱杠長七尺
　　二寸九分圍三寸二分七釐上曲為塗金龍首長
　　九寸七分二釐銜旄九重各六寸四分八釐盖以
　　　金葉束以緑皮繫長五寸七分六釐緌長七寸二
　　　分九釐司樂執以居前凡
壇
廟文武舞皆用之
　
　
　
　
　
　
　
　
　　祭祀中和韶舞干　謹按周禮春官司干掌舞器
　　鄭康成注干舞者所持謂楯也春秋公羊𫝊萬者
　　何干舞也馬端臨文獻通考朱質而繪以龍龍之
　　外又繪以雜羽其繫之也以繡韋其屬繡韋也以
　　紛舞者所執之干其制如此
　本朝定制祭祀中和韶舞干木質圭首中髙三尺六
　　寸四分五釐旁髙三尺二寸四分上濶七寸二分
　　九釐下濶六寸四分八釐上繪龍首加五采下繪
　　　交龍縁以五色羽文中心粉地朱書佾各四字曰
　　　雨𤾉時若四海永清倉箱大有八方敉寧奉三永
　　　奠得一為正百神受職萬國来庭背髤朱有曲木
　　　柄執以左手凡
壇
廟武舞皆用之
　
　
　
　
　
　
　
　
　　祭祀中和韶舞戚　謹按禮記明堂位朱干玉戚
　　冕而舞大武鄭康成注戚斧也馬端臨文獻通考
　　玉戚剥玉以飾其柄
　本朝定制祭祀中和韶舞戚木質髤以黑刃白自背
　　至刃五寸一分二釐背濶一寸八分二釐刃濶四
　　寸五分五釐厚一寸二分一釐柲自戚以上黑圭
　　首如刃色長二寸八分八釐下朱長一尺五寸七
　　分七釐圍三寸五分五釐執以右手凡
壇
廟武舞皆用之
　
　
　
　
　
　
　
　
　　祭祀中和韶舞羽　謹按周禮春官舞師掌教羽
　　舞鄭康成注羽析白羽為之詩邶風右手秉翟孔
　　頴達正義翟翟羽謂雉之羽也馬端臨文獻通考
　　舞之所取者特鸐山雉耳以其羽尤可用為儀故
　　也今太樂以雉羽攢叠為之而髤畫其柄
　本朝定制祭祀中和韶舞羽木柄植雉羽長二尺九
　　寸一分六釐銜以塗金龍首四寸八分六釐柄髤
　　朱長一尺九寸四分四釐圍九分七釐執以右手
　　　凡
壇
廟文舞皆用之
　
　
　
　
　
　
　
　
　　　祭祀中和韶舞籥　謹按詩小雅籥舞笙鼓毛萇
　　　𫝊秉籥而舞春秋公羊𫝊籥者何籥舞是也馬端
　　　臨文獻通考呉季札見舞象箾南籥者象箾舞所
　　　執南籥以籥舞也
　　本朝定制祭祀中和韶舞籥截竹為之長一尺七寸
　　　五分一釐徑四分六釐八毫六孔髤朱執以左手
　　　凡
壇
廟文舞皆用之
　
　
　
　
　
　
　
　
　　耕耤禾詞樂鑼　謹按陳暘樂書後魏宣武以後
　　有打沙鑼
　本朝定制耕耤禾詞樂鑼範銅為之通塗以金面平
　　徑一尺三寸深一寸六分旁穿二孔結黄絨紃提之
　　擊以椎如鹵簿鼔吹大樂金椎之制采桑桑歌樂
　　鑼同
　
　
　
　
　
　
　
　
　　耕耤禾詞樂鼔　謹按詩小雅琴瑟擊鼔以御田
　　祖周禮春官籥章掌土鼓豳籥鄭康成注所擊者
　　田鼔
　本朝定制耕耤禾詞樂鼔木匡冒革如龍鼔而微小
　　面徑一尺三寸九分中圍五尺二分六釐厚六寸
　　一分面匡及衣繪飾俱如龍鼔之制匡旁塗金鐶
　　二繫黄絨紃懸之於項采桑桑歌樂鼔同
　
　
　
　
　
　
　
　
　　燕饗清樂手鼔　謹按馬端臨文獻通考聒鼔和
　　鼔有柄王圻三才圖會手鼔制匾而小
　本朝定制燕饗清樂手鼓木匡冒革以柄貫而擎之
　　面徑九寸一分中圍三尺二寸四釐厚二寸一分
　　面素匡髤以朱並繪花文緑縁塗金釘上下銜金
　　雲兩旁金鐶垂五彩流蘇頂髙五寸柄通長一尺
　　五寸髤朱末飾金雲桴髤檀色
　
　
　
　
　
　
　
　
　　燕饗清樂小杖鼓　謹按元史禮樂志札鼓制如
　　杖鼓而小左手持而右手擊之
　本朝定制燕饗清樂小杖鼓制如朝會丹陛大樂杖
　　鼓而半之或為三之二綴金鈎上下各六面繪花
　　文匡髤朱繪以金擊以杖亦同
　
　
　
　
　
　
　
　
　　燕饗慶隆舞樂節　謹按
　本朝定制燕饗慶隆舞
　殿廷用之
　盛京則曰世德舞凱旋則曰德勝舞隨所用樂章而
　　異其名樂器皆同節編竹為之形如箕中徑一尺
　　五寸七分旁徑一尺三寸六分口濶一尺九寸四
　　分深一寸九分掌濶一尺五寸三分深三寸二分
　　通髤以朱背繪虎形圓竹二上合下岐相距一寸
　　九分通長一尺一寸五分亦髤朱舞時劃之以節
　　樂
　
　
　
　
　
　
　
　
　　燕饗慶隆舞樂筝　謹按應劭風俗通筝形如瑟
　　劉熙釋名筝施絃髙急筝筝然傅元筝賦序上崇
　　似天下平似地中空凖六合
　本朝定制燕饗慶隆舞樂筝刳桐為之髤以黄縁緑
　　十四絃通長四尺七寸三分八釐五毫前濶七寸
　　二分九釐足髙八分一釐後濶六寸四分八釐足
　　髙一寸二釐六毫前後梁髙濶俱四分三釐七毫
　　厎穿孔二前四出徑二寸九分一釐六毫後上圓
　　下平徑如之長三寸六分四釐施絃如瑟之制梁
　　内絃長三尺六寸四分五釐各設柱以和之梁髤
　　以緑旁周皆以赭繪藍䕫龍絃孔以象牙座四足
　　斜交以樞搘之髤朱下有趺
　
　
　
　
　
　
　
　
　　燕饗慶隆舞樂琵琶　謹按劉熙釋名推手前曰
　　琵引手却曰琶因以為名傅元琵琶賦序中虚外
　　實天地象也盤員柄直陰陽叙也四絃法四時也
　本朝定制燕饗慶隆舞樂琵琶刳桐為之項曲槽橢
　　面平背圓四絃惟第一絃朱通長三尺一寸一分
　　五釐七毫槽濶八寸八釐厚一寸二分項濶八分
　　八毫中厚一寸二分一釐三毫邊厚四分八釐五
　　毫上端鑿空内絃以四軸綰之左右各二長三寸
　　八分八釐絃自山口至槽面覆手二尺一寸六分
　　山口上有四象下有十三品旁為兩新月形邊繪
　　藍花文鋼條為膽匙頭以樟象以黄楊品以竹山
　　口及軸以檀絃孔飾魚牙背繫黄絨紃
　
　
　
　
　
　
　
　
　　燕饗慶隆舞樂三絃　謹按馬端臨文獻通考蛇
　　皮琵琶以蛇皮為槽厚一寸餘亦以楸木為面
　本朝定制燕饗慶隆舞樂三絃斵檀為之修柄方槽
　　而刓其角冒以虺皮通長三尺二寸四分八釐柄
　　長二尺九寸一分六釐上濶九分一釐厚如之下
　　濶一寸七釐厚九分六釐槽長六寸六釐八毫濶
　　五寸三分九釐三毫厚二寸六分九釐六毫匙頭
　　鑿空内絃以三軸綰之左二右一長四寸四釐五
　　毫槽面設柱絃自山口至柱長二尺五寸九分二
　　釐柱以竹軸以檀或牙背繫黄絨紃燕饗畨部合
　　樂三絃同
　
　
　
　
　
　
　
　
　　燕饗慶隆舞樂奚琴　謹按陳𤾉樂書奚琴出於
　　弦鼗而形亦類焉其制兩弦間以竹片軋之
　本朝定制燕饗慶隆舞樂奚琴刳桐為之髤以朱龍
　　首方柄長槽中凹半覆以木通長二尺八寸八分
　　柄長一尺一寸五分二釐上濶一寸一釐下濶二
　　寸八分八釐厚一寸五分槽長與柄等濶四寸九
　　分九釐厚二寸二分七釐龍首後鑿空内絃以兩
　　軸綰之左右各一長四寸四釐槽面設柱絃自山
　　口至柱長二尺四分八釐以直木繫馬尾八十一
　　莖施絃間軋之龍首塗金柄面髤赭緑二色繪䕫
　　龍槽面髤赭繪正龍柱及軸皆以檀繫黄絨紃燕
　　饗瓦爾喀部舞樂奚琴同
　
　
　
　
　
　
　
　
　　燕饗慶隆舞樂拍板　謹按
　本朝定制燕饗慶隆舞樂拍板制如朝會丹陛大樂
　　拍板而微小長一尺一寸一分上濶二寸中濶一
　　寸六分下濶二寸四分厚三分五釐板四左右各
　　二
　
　
　
　
　
　
　
　
　　燕饗笳吹樂口琴　謹按陳暘樂書民間有鐡葉
　　簧削銳其首塞以蠟蜜横之於口呼吸成音
　本朝定制燕饗笳吹樂口琴鑄鐡為之中簧旁股有
　　柄簧長二寸八分八釐末上曲七分二釐㸃以蠟
　　珠股長如簧其端相距三分六釐末相距七釐柄
　　長三分二釐横銜於口以指撥簧轉舌嘘吸以諧
　　音
　
　
　
　
　
　
　
　
　　燕饗笳吹樂筝　謹按
　本朝定制燕饗笳吹樂筝六絃通髤金漆前後梁俱
　　髤以黑邊繪䕫龍及回紋餘俱如慶隆舞樂筝之
　　制
　
　
　
　
　
　
　
　
　　燕饗笳吹樂胡琴　謹按元史禮樂志胡琴卷頸
　　龍首二絃用弓捩之弓之絃以馬尾
　本朝定制燕饗笳吹樂胡琴刳木為之髤以金漆龍
　　首方柄槽橢而下鋭冒以革後有棱二絃通長三
　　尺二分三釐柄長一尺三寸六分五釐上濶八分
　　一釐下濶二寸三分厚九分七釐槽長一尺二寸
　　五分二釐濶七寸二分九釐厚三寸五分二釐龍
　　首後鑿空内絃以兩軸綰之左右各一長三寸八
　　分四釐槽面設柱絃自山口至柱二尺二寸三分
　　軋以馬尾如奚琴之制龍首塗金軸以檀柄上半
　　及接槽處皆以梨柄後為流雲槽後雙鳯皆塗金
　　下垂黄緌
　
　
　
　
　
　
　
　
　　燕饗笳吹樂胡笳　謹按應劭風俗通箛吹鞭也
　　馬端臨文獻通考漢有吹鞭之號笳之類也其狀
　　大類鞭馬者
　本朝定制燕饗笳吹樂胡笳木管三孔兩端加角末
　　翹而上口哆管長二尺三寸九分六釐内徑五分
　　七釐角哨長三寸八分四釐徑三分六釐口徑一
　　寸七分二釐長八寸九釐管以樺皮飾之
　
　
　
　
　
　
　
　
　　燕饗番部合樂筝　謹按
　本朝定制燕饗兼用番部合樂筝通髤金漆前後梁
　　髤以黑餘俱如燕饗慶隆舞樂筝之制
　
　
　
　
　
　
　
　
　　燕饗番部合樂琵琶　謹按
　本朝定制燕饗兼用番部合樂琵琶通髤金漆匙頭
　　繪金圓䕫龍邊亦繪金䕫龍餘俱如燕饗慶隆舞
　　樂琵琶之制
　
　
　
　
　
　
　
　
　　燕饗畨部合樂胡琴　謹按
　本朝定制燕饗兼用番部合樂胡琴竹柄椰槽面以
　　桐二絃通長三尺三寸四分八毫柄長二尺七寸
　　八分四釐槽徑三寸八分四釐厚二寸一分五釐
　　曲首鑿空内絃以両軸綰之俱在右長三寸三釐
　　槽面設柱絃自山口至柱二尺三分五釐二毫軋
　　以竹弓繫馬尾如奚琴之數柱軸以檀山口及柄
　　兩端以駝骨匡縁亦如之柄垂黄緌
　
　
　
　
　
　
　
　
　　燕饗番部合樂月琴　謹按馬端臨文獻通考月
　　琴形圎項長上按四絃十三品象琴之徽轉弦應
　　律晉阮咸造也
　本朝定制燕饗兼用番部合樂月琴斵檀為之槽面
　　以桐八角曲項四絃通長三尺五分柄長一尺八
　　寸二分上濶七分六釐八毫下濶九分一釐槽面
　　徑七寸五釐八毫厚俱一寸二分九釐六毫曲項
　　鑿空内絃以四軸綰之左右各二長三寸六分四
　　釐五毫槽面施覆手絃自山口至覆手二尺三寸
　　四釐山口下十四品以象牙軸端絃孔及覆手上
　　飾魚牙
　
　
　
　
　
　
　
　
　　燕饗番部合樂二絃　謹按陳暘樂書二絃形如
　　琵琶四隔一孤柱
　本朝定制燕饗兼用番部合樂二絃斵樟為之槽面
　　以桐正方底有孔通長二尺九寸四分八釐九毫
　　柄長一尺七寸二分八釐上濶九分一釐下濶一
　　寸七釐八毫厚俱九分五釐槽長六寸八分一釐
　　六毫濶五寸三分九釐三毫厚一寸九分曲項鑿
　　空内絃以兩軸綰之左右各一長四寸四釐槽面
　　施覆手絃自山口至覆手二尺三寸四釐山口下
　　十三品通髤以金漆曲首槽匡俱繪金䕫龍品軸
　　覆手俱以檀山口軸端絃孔覆手上俱飾象牙
　
　
　
　
　
　
　
　
　　燕饗番部合樂提琴　謹按
　本朝定制燕饗兼用番部合樂提琴竹柄木槽冒以
　　虺皮龍首四絃通長二尺三寸四分七釐柄長二
　　尺一寸一分七釐槽徑二寸三分厚二寸一分四
　　軸穿柄以綰絃俱在右長四寸五分五釐束以金
　　鐶繋於柄中間纏以絲槽面設柱絃自第一軸至
　　柱一尺五寸七分竹弓繋馬尾二束於四絃間軋
　　之龍首以梨軸以檀柄端軸端俱飾象牙柄本繋
　　黄緌
　
　
　
　
　
　
　
　
　　燕饗番部合樂火不思　謹按元史禮樂志火不
　　思如琵琶直頸無品有小槽圓腹如半瓶榼以皮
　　為面四絃皮絣同一孤柱
　本朝定制燕饗兼用番部合樂火不思桐柄梨槽半
　　冒虺皮四絃通長二尺七寸三分柄長一尺二寸
　　一分三釐六毫上濶九分一釐厚一寸四分五釐
　　六毫下濶一寸五分三釐六毫厚如之槽長四寸
　　五分五釐一毫厚二寸四釐八毫曲首鑿空内絃
　　以四軸綰之俱在右長二寸六分九釐六毫槽面
　　設柱絃自山口至柱一尺七寸七分四釐曲首旁
　　繪䕫龍柄本繋黄絨紃垂緌
　
　
　
　
　
　
　
　
　　燕饗番部合樂軋筝　謹按唐書音樂志軋筝以
　　片竹撋其端而軋之
　本朝定制燕饗兼用番部合樂軋筝刳桐為之似筝
　　而小十絃通長二尺二寸二分四釐七毫五絲前
　　濶四寸四分二釐二毫足髙七分一毫後濶三寸
　　四分五釐一毫足髙一寸二釐四毫前後梁髙濶
　　俱三分二釐三毫底穿孔二前四出徑一寸八分
　　八釐七毫後上圓下平徑如之長二寸四分二釐
　　六毫施絃如瑟之制梁内絃長一尺六寸六分八
　　釐各設柱以和之通髤檀色旁周繪金䕫龍以小
　　圓木軋之
　
　
　
　
　
　
　
　
　　燕饗番部合樂拍板　謹按
　本朝定制燕饗兼用番部合樂拍板制如朝會丹陛
　　大樂拍板而小長八寸九釐上濶一寸四分五釐
　　下濶一寸九分四釐中濶一寸二分一釐厚一分
　　九釐板三束其二以一拍之
　
　
　
　
　
　
　
　
　　燕饗朝鮮國俳樂鼔　謹按杜佑通典髙麗國樂
　　器有齊鼓擔鼔馬端臨文獻通考齊鼓設齊於鼓
　　面如麝臍然髙麗之器也
　本朝定制燕饗兼用朝鮮國俳樂鼔木匡冒革面徑
　　一尺二寸九分六釐中圍四尺二寸八分四釐厚
　　四寸三分二釐面繪正龍上下塗金釘匡髤以朱
　　繪行龍金鐶二繋黄絨紃懸之於項
　
　
　
　
　
　
　
　
　　燕饗瓦爾喀部舞樂觱篥　謹按陳𤾉樂書觱篥
　　一名笳管以竹為管以蘆為首狀類胡笳馬端臨
　　文獻通考唐九部遺樂有漆觱篥又蘆管截蘆為
　　之大概與觱篥相類出於北國
　本朝定制燕饗兼用瓦爾喀部舞樂觱篥蘆管三孔
　　金口下哆管端開簧管長五寸三分七釐徑二分
　　四釐九毫金口長二寸三分二釐中有小孔末徑
　　一寸七分四釐
　
　
　
　
　
　
　
　
　　燕饗囘部樂巴拉滿　謹按乾隆二十五年西域
　　耆定得囘部樂器八
欽定燕饗兼設於諸部樂之末巴拉滿木管飾以銅形
　　如頭管而有底開小孔以出音管長九寸四分上
　　徑八分下徑一寸三分前出七孔上接木管微豐
　　亦以銅飾後出一口加蘆哨吹之其長二寸七分
　　三釐哨近上夾以横銅片兩端及管口繋絨紃三
　　共結一鐶懸之下端銅口小鐶四垂雜采流蘇
　
　
　
　
　
　
　
　
　　燕饗囘部樂蘇爾奈　謹按乾隆二十五年
欽定燕饗兼設囘部樂蘇爾奈木管兩端飾銅上斂下
　　哆形如金口角而小管長一尺四寸一分四釐上
　　徑八分一毫九絲下徑三寸一釐九孔前七後一
　　左側一上接小銅管三寸一分五毫入木管内一
　　寸三分三釐加蘆哨吹之其長三分五釐銅管近
　　上有銅盤下鐶流蘇如巴拉滿之制
　
　
　
　
　
　
　
　
　　燕饗囘部樂哈爾扎克　謹按乾隆二十五年
欽定燕饗兼設囘部樂哈爾扎克木柄椰槽冒以馬革
　　形如胡琴柄端如旋螺通長二尺六寸七分二釐
　　槽徑二寸五分六釐厚三寸九分下承方鉞柄其
　　末圓長五寸一分二釐馬尾絃二山口後鑿空内
　　絃以兩軸綰之左右各一結於鐡柄雙鐶槽面設
　　柱絃自山口至柱一尺四寸五分八釐鋼絲絃十
　　左右各五軸當木柄之半穿柱間小孔結於鐡柄
　　長短各有差槽底穿孔一側穿孔三以木弓繋馬
　　尾八十餘莖軋中二絃應鋼絃以取聲柄端垂流
　　蘇朱緌
　
　
　
　
　
　
　
　
　　燕饗囘部樂喀爾奈　謹按乾隆二十五年
欽定燕饗兼設囘部樂喀爾奈刳木為之左平右曲前
　　廣後削形如世俗洋琴鋼絲絃十六第一獨絃自
　　二以下皆雙前濶二尺五寸一分五釐後濶九寸
　　一分二釐厚三寸七分一釐七毫九絲左梁髙六
　　分九釐以繋絃右綰以軸斜柱承之絃長短惟稱
　　軸及柱皆以木旁飾螺鈿以木撥彈之
　
　
　
　
　
　
　
　
　　燕饗囘部樂塞他爾　謹按乾隆二十五年
欽定燕饗兼設囘部樂塞他爾木柄通槽下冒以革面
　　平背圓形如七通長三尺四寸二分五釐柄長二
　　尺六寸四釐九毫上濶一寸二分八釐下濶八分
　　六釐四毫厚九分五釐槽長八寸二分八毫濶三
　　寸三分三釐七毫厚一寸一分三釐七毫以九軸
　　綰絃柄端二軸綰絲絃槽面設柱絃自山口至柱
　　二尺八寸四分三釐一毫面二軸左側四軸綰鋼
　　絲雙絃一獨絃六長短各有差柄纒絲二十三道
　　以代品以木撥彈絲絃應鐡絃取聲柄端髤朱繪
　　緑花文
　
　
　
　
　
　
　
　
　　燕饗囘部樂喇巴卜　謹按乾隆二十五年
欽定燕饗兼設囘部樂喇巴卜木柄通槽下冒以革形
　　如半瓶通長二尺七分七釐六毫五絲柄長一尺
　　五寸九分一釐上濶七分五毫厚八分下濶一寸
　　一分三釐七毫厚一寸一分八釐槽長四寸八分
　　六釐濶六寸厚三寸一分絲絃五曲首鑿空内絃
　　側以五軸綰之左二右三槽面設柱絃自山口至
　　柱一尺六寸八分鐡絃二柄右側兩軸綰之長短
　　有差以木撥彈絲絃應鐡絃取聲柄端垂朱緌
　
　
　
　
　
　
　
　
　　燕饗囘部樂逹卜　謹按乾隆二十五年
欽定燕饗兼設回部樂逹卜木匡上冒以革形如手鼓
　　而無柄徑一尺三寸六分五釐厚二寸二分七釐
　　五毫通髤以黄面繪采獅二以手撃之
　
　
　
　
　
　
　
　
　　燕饗回部樂那噶喇　謹按乾隆二十五年
欽定燕饗兼設回部樂那噶喇鐡匡冒革上廣下削形
　　如行鼓面徑俱六寸四分八釐底徑二寸六分二
　　釐厚四寸八分六釐左右手各以杖撃之旁有小
　　鐶繋黄絨紃兩具相聨屬末垂五采流蘇
　
　
　
　
　
　
　
　
　　燕饗用安南國樂丐鼔　謹按乾隆五十四年戡
　　定安南得其樂器八
欽定燕饗陳於諸部樂之末安南土語凡樂器之名俱
　　以丐字建首丐鼔木匡冒革空其一面四圍宻釘
　　徑八寸四分承以文竹三足之架桴二用竹或以
　　左手承鼓右手以桴擊之以為樂節
　
　
　
　
　
　
　
　
　　燕饗用安南國樂丐拍　謹按丐拍以檀為之共
　　三板均長八寸五分廣八分厚二分五釐其一上
　　方有二銅釘綴以連錢其一背面刻作鴈齒其一
　　右面如鋸牙工歌時左手執二板相擊連錢激響
　　右手執鋸牙者引擊鴈齒錯落成聲
　
　
　
　
　
　
　
　
　　燕饗用安南國樂丐哨　謹按丐哨即横笛有二
　　俱長一尺九寸五分徑七分截竹為䇶髤漆為節
　　共二十有一左第一為吹孔次加竹膜右六孔以
　　協律末二孔向上出音又旁二孔對出垂以黄緌
　　兩端以角為飾工歌並吹之
　
　
　
　
　
　
　
　
　　燕饗用安南國樂丐彈弦子　謹按丐彈弦子斵
　　檀為之槽方而橢兩目冐以虺皮通長二尺九寸
　　四分柄長二尺四寸九分上濶八分下濶九分六
　　釐厚八分槽長四寸五分一釐濶四寸四釐厚二
　　寸四分匙頭鑿空納弦以三軸綰之左二各一各
　　長三寸六分六釐弦自山口至柱二尺四寸背系
　　黄緌
　
　
　
　
　
　
　
　
　　燕饗用安南國樂丐彈胡琴　謹按丐彈胡琴竹
　　柄槽形如筩刻檀為之面冒虺皮二弦通長二尺
　　二寸六分柄長二尺一寸三分槽面徑一寸九分
　　底微豐徑二寸四分二釐厚三寸一分二釐曲首
　　鑿空背出兩軸綰之長五寸面設竹柱弦自山口
　　至柱一尺八寸柄端以銅為縁背有銅紐垂黄緌
　　餘如番部合樂胡琴之制
　
　
　
　
　
　
　
　
　　燕饗用安南國樂丐彈雙韻　謹按丐彈雙韻即
　　月琴斵檀為之槽面以桐形如滿月曲項四弦通
　　長二尺八寸六分六釐柄長一尺一寸濶九分槽
　　面徑一尺一寸六分厚一寸八分鑿空納弦以四
　　軸綰之左右各二長三寸六分槽面施覆手山口
　　下布七品弦自山口至覆手長一尺八寸二分覆
　　手軸象俱用檀背繫黄緌
　
　
　
　
　
　
　
　
　　燕饗用安南國樂丐彈琵琶　謹按丐彈琵琶刳
　　桐為之背面通以髤漆繪泥金花草四絃通長三
　　尺槽濶七寸三分厚一寸二分頂濶八分中厚一
　　寸二分邊厚四分上端鑿空納弦以四軸綰之左
　　右各二長三寸四分弦自山口至覆手二尺一寸
　　四分上有四象下有十品山口弦孔俱飾魚牙
　
　
　
　
　
　
　
　
　　燕饗用安南國樂丐三音鑼　謹按丐三音鑼範
　　銅為之外綰鐵絲為規徑四寸五分聨係如品字
　　鑼形似雲鑼上一徑二寸四分五釐右一徑二寸
　　三分八釐左一徑二寸三分四方俱有孔用銅絲
　　繫鐵圏中下以二鐵絲總綰之承以檀木柄柄口
　　飾銅下垂流蘇槌用角
　
　
　
　
　
　
　
　
　　燕饗用緬甸國樂接内塔兜呼　謹按乾隆五十
　　三年緬甸投誠内附獻樂器凡五
欽定燕饗設於諸部樂之末接内塔兜呼製與手鼓畧
　　同規木為匡長一尺四寸六分兩面冒革鼓面徑
　　五寸一分六釐革之四圍俱以韋縧兩端相系如
　　纓絡狀上有左右二紐繫以帛横懸於項以手擊
　　之為節
　
　
　
　
　
　
　
　
　　燕饗用緬甸國樂稽灣斜枯　謹按稽灣斜枯範
　　銅為之木為方格上下各四分繫其間面中起如
　　浮漚上左第一徑四寸七分第二徑四寸三分第
　　三四俱徑四寸二分四邊脊起下右第一徑四寸
　　九分第二三四徑三寸九分八分七分以次逓減
　　木架上方背有牡􁁉植以二木用角槌擊之
　
　
　
　
　
　
　
　
　　燕饗用緬甸國樂聶兜姜　謹按聶兜姜規木為
　　管範銅為口如竹節式近下漸哆管長一尺三寸
　　二分徑九分五釐前七孔後一孔銅長六寸八分
　　口徑五寸九分管端如盤有銅哨插入以象牙盤
　　為飾加蘆哨於上吹之上下俱用綵紃環系旁有
　　銅簽一以彌管與銅聨接罅隙之處
　
　
　
　
　
　
　
　
　　燕饗用緬甸國樂聶聶兜姜　謹按聶聶兜姜形
　　如金口角而小木管木口管長八寸六分口長二
　　寸徑三寸三分餘與聶兜姜之製同
　
　
　
　
　
　
　
　
　　燕饗用緬甸國樂結莽聶兜布　謹按結莽聶兜
　　布範銅為之左右合擊面徑三寸五分中隆起一
　　寸三分空其中各穿圓孔以韋貫之
　
　
　
　
　
　
　
　
　　燕饗用廓爾喀部樂達布拉　謹按乾隆五十七
　　年剿平廓爾喀其王拉特納巴都爾悔罪投誠恭
　　進表貢獻樂器凡五
欽定燕饗列於諸部樂之末逹布拉二俱刳木為一之
　　面冒革其一面豐底鋭徑六寸七分八釐髙四寸
　　五分其一底微豐而漸削徑四寸八分髙六寸六
　　分四圍俱系韋縧聨以綵縷繫之腰間以左右手
　　合擊為節
　
　
　
　
　
　
　
　
　　燕饗用廓爾喀部樂薩朗濟　謹按薩朗濟有三
　　俱刻木為之頂為壺盧項長三寸廣二寸五分厚
　　如之刳其中面以魚牙刻佛為飾柄長五寸二分
　　上濶一寸八分下濶二寸二分厚二寸一分槽面
　　濶三寸自上刳之冒以革中削如缺月束以黄韋
　　底橢鑿空於項以納四絃左右各二軸柄面鑿九
　　孔自右至左鱗次斜列各納鐵絃列韋絃下層軸
　　九俱在右上五下四槽面設柱髙八分中為九孔
　　納鐵絃上承韋絃山口至柱絃長八寸二分以柔
　　木施鬃尾挼挲之聲如胡琴鐵絃亦錚然應響
　
　
　
　
　
　
　
　
　　燕饗用廓爾喀部樂丹布拉　謹按丹布拉刻桐
　　為之通長三尺一寸六分直柄面平背圓厚一寸
　　七分長二尺三寸一分上廣一寸六分二釐近槽
　　面漸豐至三寸槽長八寸五分廣如之以大匏為
　　槽背厚六寸五分鐵絃四上二軸左右各一綰之
　　長三寸九分軸下以二鐵為山口一穿孔納絃一
　　以承絃柱用角廣一寸二分
　
　
　
　
　
　
　
　
　　燕饗用廓爾喀部樂達拉　謹按達拉製如鈸而
　　小範銅為之徑二寸一分中隆起如小浮漚穿以
　　孔綵縷系之左右相擊
　
　
　
　
　
　
　
　
　　燕饗用廓爾喀部樂公古哩　謹按公古哩範銅
　　為鈴徑四分面劃開十字紋中置銅片背為紐以
　　綵縷聨系之五十枚為一串共四串工歌時二人
　　各以繫於股雙足騰趯以出聲
　
　
　
　
　
　
　
　
　　凱旋鐃歌樂鑼　謹按太宗李靖問對破陣樂金
　　鼔各有其節乾隆二十五年平定西域凱旋
上親行郊勞禮奏鐃歌樂
欽定樂器鑼範銅為之制如
廵幸鐃吹樂銅鼓以厚薄分聲較銅鼓低小
　
　
　
　
　
　
　
　
　　凱旋鐃歌樂鐃　謹按律書樂圗鐃軍器也馬端
　　臨文獻通考浮漚器小而聲清世俗謂之鐃其名
　　雖與四金之鐃同其實固異矣乾隆二十五年
欽定凱旋鐃歌樂鐃範銅為之左右合撃面徑俱一尺
　　二寸中隆起一寸三分徑二寸四分五釐各穿圎
　　孔以黄絨紃貫之聲揚而大與鈸異
　
　
　
　
　
　
　
　
　　凱旋鐃歌樂小和鈸　謹按馬端臨文獻通考唐
　　合諸樂撃小銅鈸子合曲乾隆二十五年
欽定凱旋鐃歌樂小和鈸範銅為之左右合撃面徑俱
　　七寸九分中隆起一寸三分徑二寸四分五釐各
　　穿圎孔以黄絨紃貫之
　
　
　
　
　
　
　
　
　　凱旋鐃歌樂海笛　謹按乾隆二十五年
欽定凱旋鐃歌樂海笛木管兩端銅口制如
廵幸鐃吹樂金口角而小管長六寸二分上徑三分金
　　口長一寸六分下徑八分金口長一寸七分外徑
　　二寸二分
　
　
　
　
　
　
　
　
　　凱旋鐃歌樂腰鼔　謹按范成大桂海器志有花
　　腔腰鼓乾隆二十五年
欽定凱旋鐃歌樂腰鼓木匡冒革面徑一尺五寸二分
　　中圍六尺一寸六分厚一尺六寸匡髤以漆繪花
　　紋座以檀四柱交趺銅鐶懸之柱髙二尺三寸一
　　分
　
　
　
　
　
　
　
　
　　凱旋鐃歌樂得勝鼓　謹按馬端臨文獻通考桴
　　鼓唐燕樂用之今太常鐃吹前部用之乾隆二十
　　五年
欽定凱旋鐃歌樂得勝鼓木匡冒革面徑一尺六寸一
　　分中圍五尺七寸八分厚五寸八分座為四柱葫
　　蘆頂銅鐶懸之柱髙三尺一寸五分匡髤以朱通
　　繪雲龍鼓衣紅縀緑垂幨並銷金雲龍
　
　
　
　
　
　
　
　
　　凱旋凱歌樂方響　謹按乾隆二十五年平定西
　　域凱旋
郊勞禮畢還行宫馬上奏凱歌樂
欽定樂器方響用朝會丹陛大樂方響十六枚之一厚
　　薄形制皆同繋黄絨紃以手擎而撃之
　
　
　
　
　
　
　
　
　　凱旋凱歌樂大和鈸　謹按馬端臨文獻通考銅
　　鈸大者圓數尺以韋貫之相撃以和樂乾隆二十
　　五年
欽定凱旋凱歌樂大和鈸範銅為之左右合撃面徑俱
　　一尺一寸八分中隆起二寸五分徑五寸七分各
　　穿圎孔以黄絨紃貫之
　
　
　
　
　
　
　
　
　　凱旋凱歌樂鐋　謹按乾隆二十五年
欽定凱旋凱歌樂鐋範銅為之面徑二寸七分口徑三
　　寸一分五釐深六分穿孔二黄絨紃結之撃以木
　　片
　
　
　
　
　
　
　
　
　　凱旋凱歌樂星　謹按唐書驃國傳鈴鈸四周圍
　　三寸貫以韋撃礚應節乾隆二十五年
欽定凱旋凱歌樂星範銅為之左右合撃口徑一寸八
　　分髙一寸厚一分中隆起四分腰圍三寸各穿圓
　　孔以白綿紃貫之
　
　
　
　
　
　
　
　
　　凱旋凱歌樂拍板　謹按乾隆二十五年
欽定凱旋凱歌樂拍板制如朝會丹陛大樂拍板而小
　　長一尺七分上濶二寸下濶二寸三分五釐中濶
　　一寸九分五釐厚二分五釐板三束其二以一拍
　　之
　
　
皇朝禮器圖式卷九
欽定四庫全書
皇朝禮器圗式卷十
　　鹵簿一
皇帝鹵簿一
　
　
　
　
　
　
　
　
皇帝大駕鹵簿玉輦　謹按劉熙釋名輦人所輦也潘
　　岳耤田賦天子乃御玉輦隋書禮儀志輦制象軺
　　車而不施輪通幰朱絡飾以金玉用人荷之宋史
　　儀衛志唐制輦有七六曰大玉輦七曰小玉輦馬
　　端臨文獻通考夏后始制輦乾隆十三年
欽定大駕鹵簿玉輦木質髤朱圓蓋方座通髙一丈一
　　尺一寸蓋髙二尺飾以青銜玉圓版四冠金圓頂
　　七寸鏤金垂雲承之曲梁四垂端為金雲葉簷方
　　　徑六尺二寸青緞重幨各深五寸五分周為襞積
　　　繡金雲龍繫黄絨紃四屬於座隅四柱髙五尺三
　　　寸距各五尺繪雲龍門髙四尺八寸濶二尺三寸
　　　五分冬垂青氊幃夏易以朱簾黒緞縁四面各三
　　　座髙二尺四寸下方七尺七寸上方七尺六寸綴
　　　版二層上繪彩雲下繪金雲環以朱䦨飾間金彩
　　　其髙一尺六寸八分各闕其中二尺一寸䦨内周
　　　布花毯中設金雲龍寶座髙一尺三寸濶二尺七
　　　寸左列銅鼎右植服劍轅四内二轅長三丈八寸
　　　五分外長二丈九尺兩端銜金龍首尾升用納陛
　　　五級左右䦨皆髤朱亦飾金彩舁以三十六人冬
　　　至
大祀孟春
祈糓孟夏
常雩
　詣壇皆御之凡大朝㑹設鹵簿則陳於
　太和門外
　
　
　
　
　
　
　
　
皇帝大駕鹵簿導蓋　謹按晉書輿服志次曲華蓋中
　　道宋史儀衛志大駕鹵簿導蓋一元史輿服志導
　　蓋制如曲蓋緋羅瀝水繡龍乾隆十三年
欽定大駕鹵簿導蓋黄緞為之綢裏通髙八尺六寸三
　　分蓋徑五尺一寸五分繡八寶彩雲冠以金頂七
　　寸三分垂幨三層各深一尺繡金龍九間以流雲
　　火珠旁垂彯帶二長三尺一寸濶二寸五分如蓋
　　色垂五采流蘇曲柄為木質塗金交龍徑二尺上
　　下攅竹髤朱上長二尺五寸下長五尺四寸圍四
　　寸七分鐓以銅􁰱銀長二寸二分凡大朝會設鹵
　　簿則陳於
　丹陛正中
法駕
鑾駕
騎駕鹵簿導蓋皆同
　
　
　
　
　
　
　
　
皇帝大駕鹵簿拂塵　謹按宋史儀衛志宫中導從執
　　紅絲拂二人金史儀衛志拂子四人元史輿服志
　　金拂紅氂牛尾為之黄金塗龍頭柄乾隆十三年
欽定大駕鹵簿拂塵朱氂為之長二尺結於木柄其長
　　二尺一寸二分圍一寸五分七釐通髤以金上飾
　　鏤金龍首二寸五分銜小金鐶以綴拂下飾鏤金
　　龍尾三寸三分末屬金鐶垂朱緌立夏始陳之處
　　暑後不用凡大朝㑹設鹵簿則列仗於
　丹陛上達於
　墀下自拂塵至引仗以次排列
法駕鹵簿拂塵同
　
　
　
　
　
　
　
　
皇帝大駕鹵簿提鑪　謹按唐書儀衛志香蹬一宋史
　　儀衛志香蹬唐制也朱漆案緋繡花龍衣上設金
　　塗香鑪乾隆十三年
欽定大駕鹵簿提鑪笵金為之形圓有蓋通髙七寸八
　　分深四寸六分口徑三寸二分腹圍一尺七寸六
　　分項鈒花文銜珊瑚耳為雙龍三足各髙一寸二
　　分蓋髙二寸徑與口徑同環鏤芙蕖下垂雲葉頂
　　鏤蟠龍提以金索四三屬於鑪一屬蓋並繋雲葉
　　上提杆攅竹髤朱長四尺五寸圍三寸一分四釐
　　兩端飾金龍首尾上綴金鈎以懸鑪行則提之陳
　　設時承以八角盤口徑一尺三寸五分底徑一尺
　　一寸一分通髤朱繪金花文置方几上几髙一尺
　　四寸五分上徑一尺四寸四分下徑一尺四寸八
　　分四足鏤螭首虎爪承以圓珠下周横距通髤以
　　朱分繪金雲龍火珠
法駕鹵簿提鑪同
　
　
　
　
　
　
　
　
皇帝大駕鹵簿香合　謹按宋史儀衛志宫中導從捧
　　龍腦合二人金史儀衛志香盒二人元史輿服志
　　香合制以銀塗黄金鈒雲龍於上乾隆十三年
欽定大駕鹵簿香合笵金為之形圎有蓋通髙三寸五
　　分口徑六寸三分蓋髙一寸四分面為蟠龍周為
　　雲龍口為囘文下深一寸六分亦鏤雲龍囘文足
　　髙五分飾以雜寶陳設時盤及几如提鑪之制
法駕鹵簿香合同
　
　
　
　
　
　
　
　
皇帝大駕鹵簿盥盆　謹按金史儀衛志鐁鑼一人元
　　史輿服志水盆黄金塗銀粧鈒為之乾隆十三年
欽定大駕鹵簿盥盆笵金為之形圓十二棱髙四寸五
　　分口徑一尺五寸邉鈒花文飾以雜寶底徑一尺
　　六寸鏤雲龍中銜紅玻璃陳設時盤及几如提鑪
　　之制
法駕鹵簿盥盆同
　
　
　
　
　
　
　
　
皇帝大駕鹵簿唾壺　謹按宋書百官志漢武帝世孔
　　安國為侍中以其儒者特聽掌御唾壺金史儀衛
　　志唾壺一人元史輿服志唾壺制以銀寛縁虚腹
　　有蓋黄金塗之乾隆十三年
欽定大駕鹵簿唾壺笵金為之形圓有蓋通髙五寸口
　　徑一寸五分蓋髙二寸五分頂為蟠龍下深二寸
　　五分底徑二寸一分座髙四寸徑三寸三分四足
　　鏤螭首虎爪承以圓珠下周横距飾以雜寶陳設
　　時盤及几如提鑪之制
法駕鹵簿唾壺同
　
　
　
　
　
　
　
　
皇帝大駕鹵簿水瓶　謹按宋史儀衛志宫中導從紫
　　衣分執灌器唾壺金史儀衛志水罐一人元史輿
　　服志水瓶制如湯瓶銀為之塗以黄金乾隆十三
　　年
欽定大駕鹵簿水瓶笵金為之有蓋大小各一大者通
　　髙一尺五寸七分深一尺三寸五分口徑四寸四
　　分鈒花文腹圍二尺八寸八分鈒雲龍火珠下為
　　波紋耳為螭首銜鐶厎徑七寸蓋髙一寸五分徑
　　九寸四分飾以雜寶小者通髙一尺四寸五分深
　　一尺二寸五分口徑四寸一分腹圍二尺六寸六
　　分厎徑五寸四分蓋髙一寸五分徑八寸六分形
　　制花文皆同陳設時盤及几俱如提鑪之制
法駕鹵簿水瓶同
　
　
　
　
　
　
　
　
皇帝大駕鹵簿馬杌　謹按元史輿服志杌子四脚小
　　牀銀飾之塗以黄金乾隆十三年
欽定大駕鹵簿馬杌枬質髤朱髙一尺五寸方一尺八
　　寸面繪金雙龍間以流雲中為火珠四足鏤螭首
　　虎爪承以圓珠下周横距雜繪八寶
法駕鹵簿馬杌同
　
　
　
　
　
　
　
　
皇帝大駕鹵簿交椅　謹按金史儀衛志交椅一人元
　　史輿服志交椅銀飾之塗以黄金乾隆十三年
欽定大駕鹵簿交椅枬質塗金曲扶箕張倚上仰交足
　　横距貫以鐵樞雙疊舉之通髙二尺九寸二分縱
　　一尺一寸五分横二尺二寸座面織黄絲倚刻花
　　草雲龍文踏几髙三寸三分縱九寸五分横一尺
　　八寸六分亦塗金
法駕鹵簿交椅同
　
　
　
　
　
　
　
　
皇帝大駕鹵簿儀刀　謹按唐書儀衛志左右廂有主
　　帥三十八人執儀刀宋史儀衛志御刀晉宋以來
　　有之黑鞘金花銀飾靶軛紫絲絛帉錔儀刀制同
　　此悉以銀飾金史儀衛志班劍儀刀隊二百人元
　　史輿服志儀刀制以銀飾紫絲帉錔横刀制如儀
　　刀而曲鞘以沙魚皮飾乾隆十三年
欽定大駕鹵簿儀刀錬鐵為之通長三尺七寸三分刃
　　長二尺四寸八分木柄長一尺二寸五分端垂緑
　　緌鞘長二尺七寸五分通鞔緑沙魚皮銎及鉆皆
　　塗金鏤花文繫以黄鹿皮懸於革帶帶飾亦塗金
法駕
鑾駕
騎駕鹵簿儀刀皆同
　
　
　
　
　
　
　
　
皇帝大駕鹵簿櫜鞬　謹按春秋左傳右屬櫜鞬杜預
　　注櫜以受箭鞬以受弓晉書輿服志次弓矢熊渠
　　佽飛督領之宋史儀衛志弓矢有靫同􁏢弩元史
　　輿服志服制以虎豹皮或暴緑文金銅装靫制以
　　黑革乾隆十三年
欽定大駕鹵簿櫜鞬以革為之黒色綠縁櫜長一尺一
　　寸四分圍一尺四寸三分厎木質髤朱徑五寸五
　　分盛矢十有二鞬長二尺三寸三分上徑一尺一
　　寸五分中徑七寸七分下徑二寸五分韜弓及半
　　皆飾鏤金鉸具銜以雜寶繫以黄鹿皮懸於革帶
　　鞬左櫜右帶飾皆塗金銜緑松石
法駕
鑾駕
騎駕鹵簿櫜鞬皆同
　
　
　
　
　
　
　
　
皇帝大駕鹵簿豹尾槍　謹按蔡邕獨斷最後一車懸
　　豹尾崔豹古今注豹尾車周制也象君子豹變宋
　　史輿服志上載朱漆竿首綴豹尾乾隆十三年
欽定大駕鹵簿豹尾槍鍛鐵為之通長一丈一尺七分
　　刄長一尺五分冒以木黄油繪行龍銎塗金鏤垂
　　雲文下綴朱氂垂鐶懸豹尾長三尺三寸柄攅竹
　　髤朱繪金雲龍長九尺五寸圍四寸九分五釐鐏
　　以鐵鋄銀長七寸
法駕
鑾駕
騎駕鹵簿豹尾槍皆同
　
　
　
　
　
　
　
　
皇帝大駕鹵簿殳　謹按考工記廬人凡為殳五分其
　　長以其一為之被而圍之鄭康成注被把中也圍
　　之圜之也凡矜八觚毛萇詩傳殳長丈二而無刄
　　唐書儀衛志二百五十人執殳宋史儀衛志殳無
　　刃而短元史輿服志殳制如矟而短黒飾兩末中
　　畫雲氣乾隆十三年
欽定大駕鹵簿殳鍛鐵為之通長一丈一尺首長一尺
　　四寸八棱上徑一寸一分下徑六分鋄金龍文銎
　　長九寸鏤龍首上下鉆以鐵塗金鏤花柄長八尺
　　餘俱如豹尾槍之制
法駕鹵簿殳同
　
　
　
　
　
　
　
　
皇帝大駕鹵簿㦸　謹按考工記冶氏㦸廣寸有半寸
　　内三之胡四之援五之漢書司馬相如傳建干將
　　之雄㦸張揖注雄㦸胡中有􁏁者干將所造劉熙
　　釋名㦸觡也旁有枝觡也晉書輿服志次大㦸一
　　隊唐書儀衛志第一行長㦸第四行小㦸第五行
　　短㦸宋史儀衛志㦸有枝兵也木為刃赤質畫雲
　　氣元史輿服志鈒㦸制如㦸無飛掌而有横木乾
　　隆十三年
欽定大駕鹵簿㦸鍛鐵為之通長一丈一尺援長一尺
　　三寸胡外曲徑七寸三分中有􁏁􁏁上横二寸五
　　分下横五寸内外各半外鏤龍首銎長九寸鏤龍
　　首上銜通塗以金柄長八尺如豹尾槍之制
法駕鹵簿㦸同
　
　
　
　
　
　
　
　
皇帝大駕鹵簿九龍曲蓋　謹按崔豹古今注太公因
　　折蓋之形而製曲蓋自漢朝乘輿用四乾隆十三
　　年
欽定大駕鹵簿九龍曲蓋黃緞為之通髙一丈二尺二
　　寸蓋徑五尺繡彩雲上冠金頂一尺一寸垂幨三
　　層各深一尺一寸繡金龍九間以流雲火珠下綴
　　金鈴各十五旁垂彯帶二長三尺五寸濶二寸五
　　分如蓋色亦繡彩雲綴鈴各三曲柄為木質塗金
　　龍首徑二尺三寸上下攅竹髤朱上長三尺七寸
　　下長五尺二寸圍四寸七分鐓以銅鋄銀長八分
法駕鹵簿九龍曲蓋同
　
　
　
　
　
　
　
　
皇帝大駕鹵簿翠華蓋　謹按揚雄甘泉賦咸翠蓋而
　　鸞旂李善注翠羽飾蓋宋元嘉起居注訶羅國奉
　　孔雀蓋一具元史輿服志孔雀蓋朱漆竿首建小
　　蓋蓋頂以孔雀毛徑尺許下垂孔雀尾乾隆十三
　　年
欽定大駕鹵簿翠華蓋緑緞為之通繡孔雀翎旁無彯
　　帶餘俱如九龍曲蓋之制
法駕鹵簿翠華蓋同
　
　
　
　
　
　
　
　
皇帝大駕鹵簿紫芝蓋　謹按漢書揚雄傳翳華芝服
　　䖍注華芝華蓋也張衡西京賦芝蓋九葩薛綜注
　　以芝為蓋有九葩之采魏書禮志前驅芝蓋乾隆
　　十三年
欽定大駕鹵簿紫芝蓋紫緞為之通繡五色芝二十四
　　旁無彯帶餘俱如九龍曲蓋之制
法駕鹵簿紫芝蓋同
　
　
　
　
　
　
　
　
皇帝大駕鹵簿九龍蓋　謹按遼史儀衛志直柄華蓋
　　乾隆十三年
欽定大駕鹵簿九龍蓋黄緞為之直柄餘俱如九龍曲
　　蓋之制
法駕
鑾駕鹵簿九龍蓋皆同
　
　
　
　
　
　
　
　
皇帝大駕鹵簿五色花蓋　謹按崔豹古今注華蓋黄
　　帝所作也與蚩尤戰於涿鹿之野有五色雲氣金
　　枝玉葉於帝上有花蘤之象故因而作華蓋唐書
　　儀衛志花蓋二元史輿服志華蓋制如繖而圓頂
　　隆起赤質繡雜花乾隆十三年
欽定大駕鹵簿五色花蓋五色緞為之各四每間以龍
　　蓋二通繡雜花直柄餘俱如九龍曲蓋之制
法駕
騎駕鹵簿五色花蓋皆同
　
　
　
　
　
　
　
　
皇帝大駕鹵簿五色龍蓋　謹按桓譚新論三蓋之屬
　　皆元黄五色乾隆十三年
欽定大駕鹵簿五色龍蓋五色緞為之各二與花蓋相
　　間直柄餘俱如九龍曲蓋之制
法駕鹵簿五色龍蓋同
　
　
　
　
　
　
　
　
皇帝大駕鹵簿方繖　謹按宋史儀衛志繖古張帛避
　　雨之制今有大繖方繖皆赤質紫表朱裏四角銅
　　螭首元史輿服志紫方繖制如大繖而表以紫羅
　　紅方繖制如大繖而表以緋羅乾隆十三年
欽定大駕鹵簿方繖紅紫二色緞為之各四方五尺不
　　施繡文四角出銅龍首垂五采流蘇直柄頂及柄
　　尺寸俱如九龍曲蓋之制
法駕鹵簿方繖同
　
　
　
　
　
　
　
　
皇帝大駕鹵簿夀扇　謹按崔豹古今注舜作五明扇
　　秦漢公卿士大夫皆得用之魏晉非乗輿不得用
　　明㑹典大駕鹵簿夀扇二乾隆十三年
欽定大駕鹵簿夀扇黄緞為之通髙一丈一尺八寸扇
　　圎徑三尺二寸繡青夀字一夾以五彩雙龍間流
　　雲火珠中貫柄處飾藍緞上繡花文中繡流雲蝙
　　蝠下繡山水文縁亦以藍週繡金囘文背黄緞銷
　　金龍二約以金花翠葉柄攅竹髤朱長八尺五寸
　　圍四寸六分鐓以銅髙一寸五分
法駕鹵簿夀扇同
　
　
　
　
　
　
　
　
皇帝大駕鹵簿雙龍扇一　謹按宋史儀衛志殿庭立
　　仗有雙盤龍扇明㑹典大駕鹵簿紅雙龍扇二十
　　黄雙龍扇二十乾隆十三年
欽定大駕鹵簿雙龍扇黄紅二色緞為之各八通髙一
　　丈八寸扇圎徑三尺五寸繡五彩升降龍間以流
　　雲紅緑暈二重周為襞積中貫柄處飾以藍上下
　　為金蹲龍背為金團龍約以金花翠葉柄攅竹髤
　　朱長七尺五寸圍四寸六分鐓以銅髙一寸五分
法駕鹵簿雙龍扇同
　
　
　
　
　
　
　
　
皇帝大駕鹵簿雙龍扇二　謹按乾隆十三年
欽定大駕鹵簿雙龍扇黄緞為之藍縁餘俱如雙龍扇
　　一之制
鑾駕鹵簿雙龍扇同
　
　
　
　
　
　
　
　
皇帝大駕鹵簿雙龍扇三　謹按乾隆十三年
欽定大駕鹵簿雙龍扇黄緞為之藍縁銷金升降龍二
　　餘俱如雙龍扇一之制
騎駕鹵簿雙龍扇同
　
　
　
　
　
　
　
　
皇帝大駕鹵簿單龍扇　謹按元史輿服志朱團扇緋
　　羅繡盤龍朱漆柄明㑹典大駕鹵簿紅單龍扇十
　　黄單龍扇十乾隆十三年
欽定大駕鹵簿單龍扇黄紅二色緞為之各八繡盤龍
　　一餘俱如雙龍扇一之制
法駕鹵簿單龍扇同
騎駕鹵簿紅單龍扇亦同
　
　
　
　
　
　
　
　
皇帝大駕鹵簿孔雀扇　謹按宋史儀衛志古者扇翣
　　皆編次雉羽或尾為之故於文從羽唐開元改為
　　孔雀乾隆十三年
欽定大駕鹵簿孔雀扇緑緞為之通髙一丈一尺八寸
　　扇上歛下橢徑三尺上濶三寸中濶二尺七寸下
　　濶二尺通繡孔雀尾下約以金花翠葉銜寶石四
　　柄如夀扇之制
法駕鹵簿孔雀扇同
　
　
　
　
　
　
　
　
皇帝大駕鹵簿雉尾扇　謹按崔豹古今注雉尾扇起
　　於殷世髙宗時有雊雉之祥服章多用翟羽漢朝
　　乗輿服之唐書百官志左尚署掌供翟扇宋史儀
　　衛志雉尾皆方繡雉尾之狀有三等乾隆十三年
欽定大駕鹵簿雉尾扇霞色緞為之通繡雉尾餘俱如
　　孔雀扇之制
法駕鹵簿雉尾扇同
　
　
　
　
　
　
　
　
皇帝大駕鹵簿鸞鳳扇　謹按晉書輿服志執方扇羽
　　林郎十人開元禮大駕鹵簿方扇十二宋史儀衛
　　志殿庭立仗鳳扇二十二人明㑹典紅繡方扇十
　　二面繡鸞鳳花文乾隆十三年
欽定大駕鹵簿鸞鳳扇紅緞為之通髙一丈一尺二寸
　　扇上橢下方徑三尺四寸上濶二尺八寸下濶二
　　尺五寸繡五采鸞鳳各一間以花文周繡孔雀翎
　　緑縁中貫柄處繡流雲上為金蹲龍下如之承以
　　波文横飾青緞繡金花文雙鳳相對柄髤以黒如
　　夀扇之制
法駕鹵簿鸞鳳扇同
　
　
　
　
　
　
　
　
皇帝大駕鹵簿長夀幢　謹按開元禮大駕鹵簿有長
　　夀幢馬端臨文獻通考幢制如節而五層韜以袋
　　宋史儀衛志紹興鹵簿中道隊長夀幢一金史儀
　　衛志殿庭内仗第三行長夀幢一乾隆十三年
欽定大駕鹵簿長夀幢朱紃貫朱旄五韜以黄紗長八
　　尺圍二尺七寸通繡青夀字篆文下垂五采流蘓
　　葢髙九寸徑一尺穹曲下覆黄緞羃之緑縁垂幨
　　青緑二重皆繡金雲龍四角飾銅龍首懸雲佩五
　　就綴以金索杆攅竹髤朱長一丈圍四寸三分上
　　為曲項加塗金龍首銜環繫幢鐓以銅鋄銀髙五
　　分通髙一丈一尺一寸
法駕鹵簿長夀幢同
　
　
　
　
　
　
　
　
皇帝大駕鹵簿紫幢　謹按隋書禮儀志安車紫油幢
　　乾隆十三年
欽定大駕鹵簿紫幢韜以紫紗通繡花蝶下垂金黄流
　　蘓餘俱如長夀幢之制
法駕鹵簿紫幢同
　
　
　
　
　
　
　
　
皇帝大駕鹵簿霓幢　謹按漢書司馬相如傳拖蜺旌
　　張揖注析羽毛染五采綴以縷為旌有似虹蜺之
　　氣也乾隆十三年
欽定大駕鹵簿霓幢韜以月白紗通繡五色虹霓餘俱
　　如長夀幢之制
法駕鹵簿霓幢同
　
　
　
　
　
　
　
　
皇帝大駕鹵簿羽葆幢　謹按爾雅釋言翿纛也郭璞
　　注今之羽葆幢漢書韓延夀傳建幢棨植羽葆師
　　古注幢麾也羽葆析翟羽為之乾隆十三年
欽定大駕鹵簿羽葆幢朱紃貫朱旄五上各銜金葉冒
　　以緑革綴金鈴四下屬朱緌繋於杆不加韜蓋緑
　　緞羃之紅縁垂幨紅黄二重不飾龍首餘俱如長
　　夀幢之制
法駕鹵簿羽葆幢同
　
　
　
　
　
　
　
　
皇帝大駕鹵簿信旛　謹按崔豹古今注信旛古之徽
　　號也晉書輿服志鈴下信旛軍校並駕宋史儀衛
　　志信旛絳帛錯采為字上有朱緑小蓋四角垂羅
　　文佩繋龍頭竿上元史輿服志信旛錯采為信字
　　乾隆十三年
欽定大駕鹵簿信旛紅緞為之長六尺一寸濶六寸五
　　分通繡花文中銜黄緞一尺三寸濶四寸荷首蓮
　　趺繡金信旛清漢文下綴版四寸髤以五彩蓋紅
　　緞羃之藍縁垂幨青黄紅三重餘俱如長夀幢之
　　制
法駕鹵簿信旛同
　
　
　
　
　
　
　
　
皇帝大駕鹵簿絳引旛　謹按唐書儀衛志黄麾仗首
　　尾廂皆絳引旛二十宋史儀衛志絳引旛作五色
　　間暈無字兩角垂佩中興為六角蓋垂珠佩元史
　　輿服志綘引旛四角乾隆十三年
欽定大駕鹵簿絳引旛五色緞相間為之長六尺五寸濶
　　六寸五分中繡金龍夾以雲文下綴金鈴五蓋紅
　　緞羃之藍縁垂幨青紫黄三重餘俱如長夀幢之制
法駕鹵簿絳引旛同
　
　
　
　
　
　
　
　
皇帝大駕鹵簿豹尾旛　謹按元史輿服志豹尾竿繫
　　豹尾朱漆竿乾隆十三年
欽定大駕鹵簿豹尾旛懸豹尾長八尺上銜金葉冒以
　　緑革綴金鈴四髙二寸五分徑三寸三分加金鐶
　　繫旛杆如長夀幢之制
法駕鹵簿豹尾旛同
　
　
　
　
　
　
　
　
皇帝大駕鹵簿龍頭竿旛　謹按宋史儀衛志大駕鹵
　　簿龍頭竿繡氅二十掲以朱竿上如㦸加横木龍
　　首以繫之元史輿服志龍頭竿垂朱綠蓋每角綴
　　珠佩垂帶帶末有金銅鈴乾隆十三年
欽定大駕鹵簿龍頭竿旛五色緞為之尺寸及繡文如
　　絳引旛之制下綴金鈴五蓋紅緞為之藍縁垂幨
　　紫緑黄三重杆首為㦸形横刻龍首繋旛下斜出
　　搘之皆木質塗金餘俱如長夀幢之制
法駕鹵簿龍頭竿旛同
　
　
　
　
　
　
　
　
皇帝大駕鹵簿教孝表節旌　謹按乾隆十三年
欽定大駕鹵簿教孝表節旌紅緞為之長七尺三寸濶
　　六寸五分通繡金花草文下剡綴金鈴三中銜黄
　　緞緑縁荷首蓮趺長一尺三寸濶四寸繡金教孝
　　表節清漢文蓋鈒銅朶雲三髙五寸五分濶九寸
　　中豐下歛旁垂青緞彯帶二各綴鈴三杆攅竹髤
　　朱長一丈圍四寸五分上為矛形木質塗金下注
　　朱旄飾塗金龍首銜鐶繋旌鐓以銅鋄銀髙五分
　　通髙一丈一尺一寸
法駕鹵簿教孝表節旌同
　
　
　
　
　
　
　
　
皇帝大駕鹵簿明刑弼教旌　謹按乾隆十三年
欽定大駕鹵簿明刑弼教旌繡金明刑弼教清漢文餘
　　俱如教孝表節旌之制
法駕鹵簿明刑弼教旌同
　
　
　
　
　
　
　
　
皇帝大駕鹵簿行慶施惠旌　謹按乾隆十三年
欽定大駕鹵簿行慶施惠旌繡金行慶施惠清漢文餘
　　俱如教孝表節旌之制
法駕鹵簿行慶施惠旌同
　
　
　
　
　
　
　
　
皇帝大駕鹵簿褒功懐逺旌　謹按乾隆十三年
欽定大駕鹵簿褒功懐逺旌繡金褒功懐逺清漢文餘
　　俱如教孝表節旌之制
法駕鹵簿褒功懐逺旌同
　
　
　
　
　
　
　
　
皇帝大駕鹵簿振武旌　謹按乾隆十三年
欽定大駕鹵簿振武旌繡金振武清漢文餘俱如教孝
　　表節旌之制
法駕鹵簿振武旌同
　
　
　
　
　
　
　
　
皇帝大駕鹵簿敷文旌　謹按乾隆十三年
欽定大駕鹵簿敷文旌繡金敷文清漢文餘俱如教孝
　　表節旌之制
法駕鹵簿敷文旌同
　
　
　
　
　
　
　
　
皇帝大駕鹵簿納言旌　謹按乾隆十三年
欽定大駕鹵簿納言旌繡金納言清漢文餘俱如教孝
　　表節旌之制
法駕鹵簿納言旌同
　
　
　
　
　
　
　
　
皇帝大駕鹵簿進善旌　謹按漢書文帝紀朝有進善
　　之旌應劭注堯設之五達之道令民進善乾隆十
　　三年
欽定大駕鹵簿進善旌繡金進善清漢文餘俱如教孝
　　表節旌之制
法駕鹵簿進善旌同
　
　
　
　
　
　
　
　
皇帝大駕鹵簿金節　謹按周禮秋官小行人山國用
　　虎節土國用人節澤國用龍節皆以金為之晉書
　　輿服志左右節郎各四人宋史儀衛志金節隋制
　　也黑漆竿上施圎盤周綴紅絲拂八層黄繡龍袋
　　籠之元史輿服志崇天鹵簿武衛鈒㦸隊金節八
　　乾隆十三年
欽定大駕鹵簿金節朱紃貫朱旄八下繫朱緌屬於杆
　　韜以黄紗通繡雲龍蓋緑緞羃之紅縁垂幨紅緑
　　二重餘俱如長夀幢之制
法駕鹵簿金節同
　
　
　
　
　
　
　
　
皇帝大駕鹵簿儀鍠氅　謹按唐書儀衛志黄麾仗第
　　二行儀鍠五色幡宋史儀衛志氅本緝鳥毛為之
　　今制有青緋皁白黄五色儀鍠鉞屬也秦漢有之
　　唐用為儀仗刻木如斧上綴小錦幡五色帶乾隆
　　十三年
欽定大駕鹵簿儀鍠氅五色緞相間為之如絳引旛之
　　制蓋如教孝表節旌而無彯帶儀鍠髙二尺五寸
　　竹節刃銜以龍首貫金鈑形如雙鉞相背龍首繋
　　氅杆如長夀幢之制
法駕鹵簿儀鍠氅同
　
　
　
　
　
　
　
　
皇帝大駕鹵簿黄麾　謹按葛洪西京雜記漢大駕前
　　黄麾崔豹古今注麾所以指麾乘輿以黄開元禮
　　太宗制大麾色黄唐書儀衛志次後黄麾仗執者
　　一人夾二人皆騎宋史儀衛志絳帛為之如幡錯
　　采成黄麾字下繡交龍朱漆竿金龍首上垂朱緑
　　小蓋元史輿服志黄麾幡制如信幡乾隆十三年
欽定大駕鹵簿黄麾紅緞為之如信幡之制繡金黄麾
　　清漢文蓋紅緞羃之黄縁垂幨紫緑黄三層餘俱
　　如長夀幢之制
法駕鹵簿黄麾同
　
　
　
　
　
　
　
　
　
　
　
　
　
皇朝禮器圖式卷十
欽定四庫全書
皇朝禮器圖式卷十一
　　鹵簿二
皇帝鹵簿二
　
　
　
　
　
　
　
　
皇帝大駕鹵簿八旗驍騎纛　謹按乾隆十三年
欽定大駕鹵簿八旗驍騎纛俱以縀為之各從其色鑲
　　黄旗鑲白旗鑲藍旗皆紅縁鑲紅旗白縁俱左平
　　右剡繡金雲龍縿徑四尺二寸斿中徑四尺上下
　　各徑三尺斜徑各二尺二寸五分縁繡火燄周濶
　　八寸正黄旗正白旗正紅旗正藍旗俱正幅亦繡
　　金雲龍不加縁縿徑六尺斿徑四尺杆攢竹髤朱
　　長一丈五尺五分圍四寸三分首冠鏤金火燄頂
　　注朱旄鐓以鐡鋄銀髙五分通髙一丈六尺一寸
　　五分
法駕鹵簿八旗驍騎纛同
　
　
　
　
　
　
　
　
皇帝大駕鹵簿八旗䕶軍纛　謹按乾隆十三年
欽定大駕鹵簿八旗䕶軍纛俱以縀為之各從其色鑲
　　黄旗鑲白旗鑲藍旗皆紅縁鑲紅旗白縁正黄旗
　　正白旗正紅旗正藍旗縁如旗色俱斜幅繡金雲
　　龍縿徑四尺八寸斿徑六尺五寸斜徑八尺五寸
　　縁為火燄形旁垂彯帶九尺五寸色與縁同亦火
　　燄形杆如驍騎纛之制
法駕鹵簿八旗䕶軍纛同
　
　
　
　
　
　
　
　
皇帝大駕鹵簿八旗前鋒纛　謹按乾隆十二年
欽定大駕鹵簿八旗前鋒纛竿頂金盤植豹尾餘俱如
　　驍騎纛之制
法駕鹵簿八旗前鋒纛同
　
　
　
　
　
　
　
　
皇帝大駕鹵簿五色金龍纛　謹按宋史儀衛志五龍
　　旗五元史輿服志五色龍旗五色質五色直脚無
　　火燄大四色龍旗青赤黄白四色質乾隆十三年
欽定大駕鹵簿五色金龍纛五色縀為之各八俱斜幅
　　銷金雲龍不加縁縿徑五尺二寸斿徑六尺四寸
　　五分斜徑九尺一寸杆如八旗驍騎纛之制
法駕
鑾駕
騎駕鹵簿五色金龍纛皆同
　
　
　
　
　
　
　
　
皇帝大駕鹵簿儀鳯旗　謹按書益稷鳯皇來儀孔安
　　國傳儀有容儀唐書儀衛志大駕鹵簿諸衛馬隊
　　第十鳯旗元史輿服志金鳯旗赤質青火燄脚繪
　　鳯而金色鳯旗制同前而繪以五采乾隆十三年
欽定大駕鹵簿儀鳯旗月白緞為之斜幅繡鳯間以彩
　　雲縁及彯帶俱藍色為火燄形尺寸如八旗䕶軍
　　纛杆如八旗驍騎纛之制
法駕鹵簿儀鳯旗同
　
　
　
　
　
　
　
　
皇帝大駕鹵簿翔鸞旗　謹按山海經女牀之山有鳥
　　焉其狀如翟而五彩文名曰鸞鳥見則天下安寧
　　漢書賈捐之傳鸞旗在前唐書儀衛志大駕鹵簿
　　諸衛馬隊第九鸞旗宋史儀衛志大駕鹵簿步甲
　　前隊第八鸞旗二元史輿服志金鸞旗赤質火燄脚
　　繪鸞而金色鸞旗制同前而繪以五采乾隆十三年
欽定大駕鹵簿翔鸞旗月白縀為之斜幅繡鸞間以彩
　　雲縁及彯帶俱藍色為火燄形尺寸如八旗䕶軍
　　纛杆如八旗驍騎纛之制
法駕鹵簿翔鸞旗同
　
　
　
　
　
　
　
　
皇帝大駕鹵簿瑞鶴旗　謹按宋史儀衛志政和二年
　　詔製瑞鶴旗乾隆十三年
欽定大駕鹵簿瑞鶴旗月白縀為之斜幅繡鶴間以彩
　　雲縁及彯帶俱藍色為火燄形尺寸如八旗䕶軍
　　纛杆如八旗驍騎纛之制
法駕鹵簿瑞鶴旗同
　
　
　
　
　
　
　
　
皇帝大駕鹵簿孔雀旗　謹按山海經巴國有孔鳥郭
　　璞注孔雀也宋史儀衛志大駕鹵簿步甲後隊第
　　六孔雀旗二乾隆十三年
欽定大駕鹵簿孔雀旗月白縀為之斜幅繡孔雀間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿孔雀旗同
　
　
　
　
　
　
　
　
皇帝大駕鹵簿黄鵠旗　謹按漢書昭帝紀黄鵠下建
　　章宫太液池中公卿上夀顔師古注黄鵠大鳥也一
　　舉千里乾隆十三年
欽定大駕鹵簿黄鵠旗月白縀為之斜幅繡黄鵠間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿黄鵠旗同
　
　
　
　
　
　
　
　
皇帝大駕鹵簿白雉旗　謹按孝經援神契周成王時
　　越裳獻白雉乾隆十三年
欽定大駕鹵簿白雉旗月白縀為之斜幅繡白雉間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿白雉旗同
　
　
　
　
　
　
　
　
皇帝大駕鹵簿赤烏旗　謹按史記周本紀武王渡河
　　有火自上復扵下至扵王屋流為烏其色赤唐書
　　儀衛志大駕鹵簿諸衛馬隊第二十一蒼烏旗宋
　　史儀衛志大駕鹵簿後部馬隊第九蒼烏旗二元
　　史輿服志蒼烏旗赤質青火燄脚繪鳥如烏而色
　　蒼乾隆十三年
欽定大駕鹵簿赤烏旗月白縀為之斜幅繡赤烏間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿赤烏旗同
　
　
　
　
　
　
　
　
皇帝大駕鹵簿華蟲旗　謹按書益稷華蟲孔安國傳
　　雉也爾雅釋禽鷩雉郭璞注似山雞而小背毛黄
　　腹下赤項緑色鮮明邢昺䟽尚書謂之華蟲乾隆
　　十三年
欽定大駕鹵簿華蟲旗月白縀為之斜幅繡華蟲間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿華蟲旗同
　
　
　
　
　
　
　
　
皇帝大駕鹵簿振鷺旗　謹按詩周頌振鷺于飛宋史
　　儀衛志政和鹵簿白鷺旗一乾隆十三年
欽定大駕鹵簿振鷺旗月白縀為之斜幅繡振鷺間以
　　彩雲縁及彯帶俱藍色為火燄形尺寸如八旗䕶
　　軍纛杆如八旗驍騎纛之制
法駕鹵簿振鷺旗同
　
　
　
　
　
　
　
　
皇帝大駕鹵簿鳴鳶旗　謹按禮記曲禮前有塵埃則
　　載鳴鳶孔頴達正義鳶今時鴟也鴟鳴則風生風
　　生則塵埃起前有塵埃起則畫鴟於旌首而載之
　　宋史輿服志鳴鳶車載鳴鳶旌以絳帛為之畫鳴
　　鳶於其上乾隆十三年
欽定大駕鹵簿鳴鳶旗月白縀為之斜幅繡鳴鳶間以
　　以彩雲縁及彯帶俱藍色為火燄形尺寸如八旗
　　䕶軍纛杆如八旗驍騎纛之制
法駕鹵簿鳴鳶旗同
　
　
　
　
　
　
　
　
皇帝大駕鹵簿遊麟旗　謹按淮南子昔者黄帝治天
　　下鳯凰翔於庭麒麟逰於郊唐書儀衛志大駕鹵
　　簿諸衛馬隊第七飛麟旗第十二麟旗宋史儀衛
　　志大駕鹵簿步甲前隊第六飛麟旗二第九麟旗
　　二元史輿服志麟旗赤質青火燄脚繪麒麟乾隆
　　十三年
欽定大駕鹵簿遊麟旗黄縀為之斜幅繡麒麟髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿遊麟旗同
　
　
　
　
　
　
　
　
皇帝大駕鹵簿馴獅旗　謹按爾雅釋獸狻麑如虦貓
　　食虎豹郭璞注即師子也宋史儀衛志太祖詔造
　　獅子旗乾隆十三年
欽定大駕鹵簿馴獅旗黄縀為之斜幅繡馴獅髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿馴獅旗同
　
　
　
　
　
　
　
　
皇帝大駕鹵簿白澤旗　謹按宋書符瑞志黄帝時廵
　　狩至扵東濱澤獸出能言達於萬物之情唐書儀
　　衛志大駕鹵簿清游隊建白澤旗二乾隆十三年
欽定大駕鹵簿白澤旗黄縀為之斜幅繡白澤髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿白澤旗同
　
　
　
　
　
　
　
　
皇帝大駕鹵簿角端旗　謹按宋書符瑞志角端者日
　　行萬八千里又曉四裔之語聖主在位明達外方
　　幽逺之事則捧書而至唐書儀衛志大駕鹵簿諸
　　衛馬隊第十三角端旗宋史儀衛志後部馬隊第
　　一角端旗二元史輿服志角端旗青質赤火燄脚
　　繪獸如羊而小尾頂有獨角乾隆十三年
欽定大駕鹵簿角端旗黄縀為之斜幅繡角端髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿角端旗同
　
　
　
　
　
　
　
　
皇帝大駕鹵簿赤熊旗　謹按孝經援神契赤熊神靈
　　滋液百珍唐書儀衛志大駕鹵簿諸衛馬隊第十
　　四赤熊旗宋史儀衛志大駕鹵簿後部馬隊第二
　　赤熊旗二元史輿服志赤熊旗赤質赤火燄脚繪
　　獸如熊乾隆十三年
欽定大駕鹵簿赤熊旗黄縀為之斜幅繡赤熊𫝊兩翼
　　髃起火燄間以彩雲縁及彯帶俱紅色為火燄形
　　尺寸如八旗䕶軍纛杆如八旗驍騎纛之制
法駕鹵簿赤熊旗同
　
　
　
　
　
　
　
　
皇帝大駕鹵簿黄羆旗　謹按詩大雅赤豹黄羆爾雅
　　釋獸羆如熊黄白文宋史儀衛志政和鹵簿羽林
　　有赤豹黄熊旗宣和黄熊旗改黄羆乾隆十三年
欽定大駕鹵簿黄羆旗黄縀為之斜幅繡黄羆𫝊兩翼
　　髃起火燄間以彩雲縁及彯帶俱紅色為火燄形
　　尺寸如八旗䕶軍纛杆如八旗驍騎纛之制
法駕鹵簿黄羆旗同
　
　
　
　
　
　
　
　
皇帝大駕鹵簿辟邪旗　謹按漢書西域𫝊烏弋有桃
　　㧞師子犀牛孟康注桃拔一名符拔似鹿長尾一
　　角者或為天鹿兩角者或為辟邪唐書儀衛志大
　　駕鹵簿諸衛馬隊第一辟邪旗宋史儀衛志大駕鹵
　　簿步甲前隊第十二辟邪旗二元史輿服志辟邪旗
　　赤質赤火燄脚繪獸形似鹿長尾二角乾隆十三年
欽定大駕鹵簿辟邪旗黄縀為之斜幅繡辟邪髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿辟邪旗同
　
　
　
　
　
　
　
　
皇帝大駕鹵簿犀牛旗　謹按爾雅釋獸犀似豕郭璞
　　注形似水牛唐書儀衛志大駕鹵簿諸衛馬隊第
　　十七犀牛旗宋史儀衛志紹興鹵簿步甲前隊第
　　六犀旗二元史輿服志犀牛旗赤質青火燄脚繪
　　犀牛乾隆十三年
欽定大駕鹵簿犀牛旗黄縀為之斜幅繡犀牛髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿犀牛旗同
　
　
　
　
　
　
　
　
皇帝大駕鹵簿天馬旗　謹按山海經馬成之山有獸
　　焉其狀如白犬而黒頭見人則飛其名曰天馬史
　　記大宛列𫝊多善馬馬汗血其先天馬子也漢書
　　禮樂志天馬徠從西極唐書儀衛志大駕鹵簿諸
　　衛馬隊第三玉馬旗第十一飛黄旗宋史儀衛志
　　大駕鹵簿掩尾天馬旗二元史輿服志玉馬旗赤
　　質青火燄脚繪白馬兩膊有火燄飛黄旗赤質赤
　　火燄脚形如馬色黄有兩翼乾隆十三年
欽定大駕鹵簿天馬旗黄縀為之斜幅繡天馬𫝊兩翼
　　髃起火燄間以彩雲縁及彯帶俱紅色為火燄形
　　尺寸如八旗䕶軍纛杆如八旗驍騎纛之制
法駕鹵簿天馬旗同
　
　
　
　
　
　
　
　
皇帝大駕鹵簿天鹿旗　謹按宋書符瑞志天鹿者純
　　靈之獸也五色光耀洞明王者道備則至唐書儀
　　衛志大駕鹵簿諸衛馬隊第六黄鹿旗王應麟玉
　　海開寳時瓊州獻白鹿加仙鹿旗宋史儀衛志大
　　駕鹵簿步甲前隊第五黄鹿旗二步甲後隊第三
　　仙鹿旗二元史輿服志黄鹿旗赤質青火燄脚繪
　　獸如鹿而色深黄乾隆十三年
欽定大駕鹵簿天鹿旗黄縀為之斜幅繡天鹿髃起火
　　燄間以彩雲縁及彯帶俱紅色為火燄形尺寸如
　　八旗䕶軍纛杆如八旗驍騎纛之制
法駕鹵簿天鹿旗同
　
　
　
　
　
　
　
　
皇帝大駕鹵簿青龍旗　謹按禮記曲禮行前朱鳥而
　　後元武左青龍而右白虎陳澔集説四方宿名也
　　以為旗章馬端臨文獻通考唐制左青龍旗一宋
　　史儀衛志大駕鹵簿次青龍白虎旗各一左右道
　　元史輿服志青龍旗青質繪蹲龍乾隆十三年
欽定大駕鹵簿青龍旗青縀為之斜幅不加縁繡金蹲
　　龍銜火珠間以流雲縿徑五尺二寸五分斿徑六
　　尺四寸五分斜徑九尺杆如八旗驍騎纛之制
法駕鹵簿青龍旗同
　
　
　
　
　
　
　
　
皇帝大駕鹵簿白虎旗　謹按馬端臨文獻通考唐制
　　右白虎旗一元史輿服志白虎旗白質繪蹲虎乾
　　隆十三年
欽定大駕鹵簿白虎旗白縀為之斜幅不加縁繡金蹲
　　虎髃起火燄間以流雲尺寸如青龍旗杆如八旗
　　驍騎纛之制
法駕鹵簿白虎旗同
　
　
　
　
　
　
　
　
皇帝大駕鹵簿朱雀旗　謹按馬端臨文獻通考唐制
　　朱雀旗一宋史儀衛志次朱雀旗一中道元史輿
　　服志朱雀旗赤質繪朱雀其形如鸞乾隆十三年
欽定大駕鹵簿朱雀旗紅縀為之斜幅不加縁繡金朱
　　雀間以流雲尺寸如青龍旗杆如八旗驍騎纛之
　　制
法駕鹵簿朱雀旗同
　
　
　
　
　
　
　
　
皇帝大駕鹵簿神武旗　謹按馬端臨文獻通考唐制
　　元武旗一宋史儀衛志次真武隊中道仙童螣蛇
　　真武神龜旗各一宣和改真武為元武又去仙童
　　龜蛇旗元史輿服志元武旗黒質繪龜蛇乾隆十
　　三年
欽定大駕鹵簿神武旗黒縀為之斜幅不加縁繡金龜
　　蛇相糾間以流雲尺寸如青龍旗杆如八旗驍騎
　　纛之制
法駕鹵簿神武旗同
　
　
　
　
　
　
　
　
皇帝大駕鹵簿江瀆旗　謹按爾雅釋水江淮河濟為
　　四瀆宋史儀衛志陶榖作四瀆旗大駕鹵簿四瀆
　　神旗各一紹興鹵簿四瀆旗江淮在左河濟在右
　　元史輿服志江瀆旗赤質乾隆十三年
欽定大駕鹵簿江瀆旗紅縀為之斜幅不加縁中正方
　　繡江瀆尺寸如青龍旗杆如八旗驍騎纛之制
法駕鹵簿江瀆旗同
　
　
　
　
　
　
　
　
皇帝大駕鹵簿河瀆旗　謹按元史輿服志河瀆旗黒
　　質明㑹典白質乾隆十三年
欽定大駕鹵簿河瀆旗白縀為之斜幅不加縁中正方
　　繡河瀆尺寸如青龍旗杆如八旗驍騎纛之制
法駕鹵簿河瀆旗同
　
　
　
　
　
　
　
　
皇帝大駕鹵簿淮瀆旗　謹按元史輿服志淮瀆旗素
　　質明㑹典青質乾隆十三年
欽定大駕鹵簿淮瀆旗藍縀為之斜幅不加縁中正方
　　繡淮瀆尺寸如青龍旗杆如八旗驍騎纛之制
法駕鹵簿淮瀆旗同
　
　
　
　
　
　
　
　
皇帝大駕鹵簿濟瀆旗　謹按元史輿服志濟瀆旗青
　　質明㑹典黒質乾隆十三年
欽定大駕鹵簿濟瀆旗黑縀為之斜幅不加縁中正方
　　繡濟瀆尺寸如青龍旗杆如八旗驍騎纛之制
法駕鹵簿濟瀆旗同
　
　
　
　
　
　
　
　
皇帝大駕鹵簿東嶽旗　謹按爾雅釋山泰山為東嶽
　　華山為西嶽霍山為南嶽恒山為北嶽嵩髙為中
　　嶽宋史儀衛志大駕鹵簿五嶽神旗各一宣和去
　　神字元史輿服志東嶽旗青質乾隆十三年
欽定大駕鹵簿東嶽旗青縀為之斜幅不加縁中繡東
　　嶽尺寸如青龍旗杆如八旗驍騎纛之制
法駕鹵簿東嶽旗同
　
　
　
　
　
　
　
　
皇帝大駕鹵簿西嶽旗　謹按元史輿服志西嶽旗白
　　質乾隆十三年
欽定大駕鹵簿西嶽旗白緞為之斜幅不加縁中繡西
　　嶽尺寸如青龍旗杆如八旗驍騎纛之制
法駕鹵簿西嶽旗同
　
　
　
　
　
　
　
　
皇帝大駕鹵簿南嶽旗　謹按元史輿服志南嶽旗赤
　　質乾隆十三年
欽定大駕鹵簿南嶽旗紅緞為之斜幅不加縁中繡南
　　嶽尺寸如青龍旗杆如八旗驍騎纛之制
法駕鹵簿南嶽旗同
　
　
　
　
　
　
　
　
皇帝大駕鹵簿北嶽旗　謹按元史輿服志北嶽旗黒
　　質乾隆十三年
欽定大駕鹵簿北嶽旗黒緞為之斜幅不加縁中繡北
　　嶽尺寸如青龍旗杆如八旗驍騎纛之制
法駕鹵簿北嶽旗同
　
　
　
　
　
　
　
　
皇帝大駕鹵簿中嶽旗　謹按元史輿服志中嶽旗黄
　　質乾隆十三年
欽定大駕鹵簿中嶽旗黄緞為之斜幅不加縁中繡中
　　嶽尺寸如青龍旗杆如八旗驍騎纛之制
法駕鹵簿中嶽旗同
　
　
　
　
　
　
　
　
皇帝大駕鹵簿土星旗　謹按史記天官書水火金木
　　填星此五者天之五佐為經緯漢書天文志填星
　　曰中央季夏土宋史儀衛志木火土金水星旗各
　　一元祐七年太常寺言二十八宿五星攝提旗按
　　鹵簿圖畫人形及牛虎頭婦人小兒之類扵禮無
　　據元豐三年禮文所上言乞改製各著其象以則
　　天文後有司循舊儀未曾改正今欲改造從之元
　　史輿服志土星旗黄質乾隆十三年
欽定大駕鹵簿土星旗黄緞為之斜幅不加縁中繡金
　　土星尺寸如青龍旗杆如八旗驍騎纛之制
法駕鹵簿土星旗同
　
　
　
　
　
　
　
　
皇帝大駕鹵簿木星旗　謹按漢書天文志嵗星曰東
　　方春木元史輿服志木星旗青質乾隆十三年
欽定大駕鹵簿木星旗青緞為之斜幅不加縁中繡金
　　木星尺寸如青龍旗杆如八旗驍騎纛之制
法駕鹵簿木星旗同
　
　
　
　
　
　
　
　
皇帝大駕鹵簿金星旗　謹按漢書天文志太白曰西
　　方秋金元史輿服志金星旗素質乾隆十三年
欽定大駕鹵簿金星旗白緞為之斜幅不加縁中繡金
　金星尺寸如青龍旗杆如八旗驍騎纛之制
法駕鹵簿金星旗同
　
　
　
　
　
　
　
　
皇帝大駕鹵簿火星旗　謹按漢書天文志熒惑曰南
　　方夏火元史輿服志火星旗赤質乾隆十三年
欽定大駕鹵簿火星旗紅緞為之斜幅不加縁中繡金
　　火星尺寸如青龍旗杆如八旗驍騎纛之制
法駕鹵簿火星旗同
　
　
　
　
　
　
　
　
皇帝大駕鹵簿水星旗　謹按漢書天文志辰星曰北
　　方冬水元史輿服志水星旗黑質乾隆十三年
欽定大駕鹵簿水星旗黑緞為之斜幅不加縁中繡金
　　水星尺寸如青龍旗杆如八旗驍騎纛之制
法駕鹵簿水星旗同
　
　
　
　
　
　
　
　
皇帝大駕鹵簿角宿旗　謹按周禮春官馮相氏二十
　　有八星之位賈公彦䟽東方角亢氐房心尾笡北
　　方斗牛之等為二十八星也晉書天文志角二星
　　宋史儀衛志陶榖作二十八宿旗大駕鹵簿前部
　　馬隊第一隊角亢斗牛旗各一元史輿服志角宿
　　旗青質外仗繪二星乾隆十三年
欽定大駕鹵簿角宿旗藍緞為之斜幅不加縁中繡金
　　角宿二星尺寸如青龍旗杆如八旗驍騎纛之制
法駕鹵簿角宿旗同
　
　
　
　
　
　
　
　
皇帝大駕鹵簿亢宿旗　謹按晉書天文志亢四星元
　　史輿服志亢宿旗青質外仗繪四星乾隆十三年
欽定大駕鹵簿亢宿旗藍緞為之斜幅不加縁中繡金
　　亢宿四星尺寸如青龍旗杆如八旗驍騎纛之制
法駕鹵簿亢宿旗同
　
　
　
　
　
　
　
　
皇帝大駕鹵簿氐宿旗　謹按晉書天文志氐四星宋
　　史儀衛志大駕鹵簿前部馬隊第二氐房女虚旗
　　各一元史輿服志氐宿旗青質外仗繪四星乾隆
　　十三年
欽定大駕鹵簿氐宿旗藍緞為之斜幅不加縁中繡金
　　氐宿四星尺寸如青龍旗杆如八旗驍騎纛之制
法駕鹵簿氐宿旗同
　
　
　
　
　
　
　
　
皇帝大駕鹵簿房宿旗　謹按晉書天文志房四星北
　　二小星曰鈎鈐元史輿服志房宿旗青質外仗繪
　　四星乾隆十三年
欽定大駕鹵簿房宿旗藍緞為之斜幅不加縁中繡金
　　房宿四星附以鈎鈐二星尺寸如青龍旗杆如八
　　旗驍騎纛之制
法駕鹵簿房宿旗同
　
　
　
　
　
　
　
　
皇帝大駕鹵簿心宿旗　謹按晉書天文志心三星宋
　　史儀衛志大駕鹵簿前部馬隊第三心危旗各一
　　元史輿服志心宿旗青質外仗繪三星乾隆十三
　　年
欽定大駕鹵簿心宿旗藍緞為之斜幅不加縁中繡金
　　心宿三星尺寸如青龍旗杆如八旗驍騎纛之制
法駕鹵簿心宿旗同
　
　
　
　
　
　
　
　
皇帝大駕鹵簿尾宿旗　謹按晉書天文志尾九星旁
　　一星曰神宫宋史儀衛志大駕鹵簿前部馬隊第
　　四尾室旗各一元史輿服志尾宿旗青質外仗繪
　　九星乾隆十三年
欽定大駕鹵簿尾宿旗藍緞為之斜幅不加縁中繡金
　　尾宿九星附以神宫一星尺寸如青龍旗杆如八
　　旗驍騎纛之制
法駕鹵簿尾宿旗同
　
　
　
　
　
　
　
　
皇帝大駕鹵簿箕宿旗　謹按晉書天文志箕四星宋
　　史儀衛志大駕鹵簿前部馬隊第五箕壁旗各一
　　元史輿服志箕宿旗青質外仗繪四星乾隆十三
　　年
欽定大駕鹵簿箕宿旗藍縀為之斜幅不加縁中繡金
　　箕宿四星尺寸如青龍旗杆如八旗驍騎纛之制
法駕鹵簿箕宿旗同
　
　
　
　
　
　
　
　
皇帝大駕鹵簿斗宿旗　謹按晉書天文志南斗六星
　　元史輿服志斗宿旗青質外仗繪六星乾隆十三
　　年
欽定大駕鹵簿斗宿旗藍緞為之斜幅不加縁中繡金
　　斗宿六星尺寸如青龍旗杆如八旗驍騎纛之制
法駕鹵簿斗宿旗同
　
　
　
　
　
　
　
　
皇帝大駕鹵簿牛宿旗　謹按晉書天文志牽牛六星
　　元史輿服志牛宿旗青質外仗繪六星乾隆十三
　　年
欽定大駕鹵簿牛宿旗藍緞為之斜幅不加縁中繡金
　　牛宿六星尺寸如青龍旗杆如八旗驍騎纛之制
法駕鹵簿牛宿旗同
　
　
　
　
　
　
　
　
皇帝大駕鹵簿女宿旗　謹按晉書天文志須女四星
　　元史輿服志女宿旗青質外仗繪四星乾隆十三
　　年
欽定大駕鹵簿女宿旗藍縀為之斜幅不加縁中繡金
　　女宿四星尺寸如青龍旗杆如八旗驍騎纛之制
法駕鹵簿女宿旗同
　
　
　
　
　
　
　
　
皇帝大駕鹵簿虚宿旗　謹按晉書天文志虚二星元
　　史輿服志虚宿旗青質外仗繪二星乾隆十三年
欽定大駕鹵簿虚宿旗藍緞為之斜幅不加縁中繡金
　　虚宿二星尺寸如青龍旗杆如八旗驍騎纛之制
法駕鹵簿虚宿旗同
　
　
　
　
　
　
　
　
皇帝大駕鹵簿危宿旗　謹按晉書天文志危三星元
　　史輿服志危宿旗青質外仗繪三星乾隆十三年
欽定大駕鹵簿危宿旗藍縀為之斜幅不加縁中繡金
　　危宿三星尺寸如青龍旗杆如八旗驍騎纛之制
法駕鹵簿危宿旗同
　
　
　
　
　
　
　
　
皇帝大駕鹵簿室宿旗　謹按晉書天文志營室二星
　　離宫六星元史輿服志室宿旗青質外仗繪二星
　　乾隆十三年
欽定大駕鹵簿室宿旗藍縀為之斜幅不加縁中繡金
　　室宿二星附以離宫六星尺寸如青龍旗杆如八
　　旗驍騎纛之制
法駕鹵簿室宿旗同
　
　
　
　
　
　
　
　
皇帝大駕鹵簿壁宿旗　謹按晉書天文志東壁二星
　　元史輿服志壁宿旗青質外仗繪二星乾隆十三
　　年
欽定大駕鹵簿壁宿旗藍縀為之斜幅不加縁中繡金
　　壁宿二星尺寸如青龍旗杆如八旗驍騎纛之制
法駕鹵簿壁宿旗同
　
　
　
　
　
　
　
　
皇帝大駕鹵簿奎宿旗　謹按晉書天文志奎十六星
　　宋史儀衛志大駕鹵簿前部馬隊第六奎井旗各
　　一元史輿服志奎宿旗青質外仗繪十六星乾隆
　　十三年
欽定大駕鹵簿奎宿旗藍縀為之斜幅不加縁中繡金
　　奎宿十六星尺寸如青龍旗杆如八旗驍騎纛之
　　制
法駕鹵簿奎宿旗同
　
　
　
　
　
　
　
　
皇帝大駕鹵簿婁宿旗　謹按晉書天文志婁三星宋
　　史儀衛志大駕鹵簿前部馬隊第七婁鬼旗各一
　　元史輿服志婁宿旗青質外仗繪二星乾隆十三
　　年
欽定大駕鹵簿婁宿旗藍縀為之斜幅不加縁中繡金
　　婁宿三星尺寸如青龍旗杆如八旗驍騎纛之制
法駕鹵簿婁宿旗同
　
　
　
　
　
　
　
　
皇帝大駕鹵簿胃宿旗　謹按晉書天文志胃三星宋
　　史儀衛志大駕鹵簿前部馬隊第八胃桞旗各一
　　元史輿服志胃宿旗青質外仗繪三星乾隆十三
　　年
欽定大駕鹵簿胃宿旗藍緞為之斜幅不加縁中繡金
　　胃宿三星尺寸如青龍旗杆如八旗驍騎纛之制
法駕鹵簿胃宿旗同
　
　
　
　
　
　
　
　
皇帝大駕鹵簿昴宿旗　謹按晉書天文志昴七星宋
　　史儀衛志大駕鹵簿前部馬隊第九昴星旗各一
　　元史輿服志昴宿旗青質外仗繪七星乾隆十三
　　年
欽定大駕鹵簿昴宿旗藍縀為之斜幅不加縁中繡金
　　昴宿七星尺寸如青龍旗杆如八旗驍騎纛之制
法駕鹵簿昴宿旗同
　
　
　
　
　
　
　
　
皇帝大駕鹵簿畢宿旗　謹按晉書天文志畢八星附
　　耳一星在畢下宋史儀衛志大駕鹵簿前部馬隊
　　第十畢張旗各一元史輿服志畢宿旗青質外仗
　　繪八星乾隆十三年
欽定大駕鹵簿畢宿旗藍緞為之斜幅不加縁中繡金
　　畢宿八星附以附耳一星尺寸如青龍旗杆如八
　　旗驍騎纛之制
法駕鹵簿畢宿旗同
　
　
　
　
　
　
　
　
皇帝大駕鹵簿觜宿旗　謹按晉書天文志觜觽三星
　　宋史儀衛志大駕鹵簿前部馬隊第十一觜翼旗
　　各一元史輿服志觜宿旗青質外仗繪三星乾隆
　　十三
欽定大駕鹵簿觜宿旗藍緞為之斜幅不加縁中繡金
　　觜宿三星尺寸如青龍旗杆如八旗驍騎纛之制
法駕鹵簿觜宿旗同
　
　
　
　
　
　
　
　
皇帝大駕鹵簿參宿旗　謹按晉書天文志參十星中
　　央三小星曰伐宋史儀衛志大駕鹵簿前部馬隊
　　第十二參軫旗各一元史輿服志參宿旗青質外
　　仗繪十星乾隆十三年
欽定大駕鹵簿參宿旗藍縀為之斜幅不加縁中繡金
　　參宿七星附以伐三星尺寸如青龍旗杆如八旗
　　驍騎纛之制
法駕鹵簿參宿旗同
　
　
　
　
　
　
　
　
皇帝大駕鹵簿井宿旗　謹按晉書天文志東井八星
　　鉞一星附井之前元史輿服志井宿旗青質外仗
　　繪八星乾隆十三年
欽定大駕鹵簿井宿旗藍縀為之斜幅不加縁中繡金
　　井宿八星附以鉞一星尺寸如青龍旗杆如八旗
　　驍騎纛之制
法駕鹵簿井宿旗同
　
　
　
　
　
　
　
　
皇帝大駕鹵簿鬼宿旗　謹按晉書天文志輿鬼五星
　　元史輿服志鬼宿旗青質外仗繪五星乾隆十三
　　年
欽定大駕鹵簿鬼宿旗藍縀為之斜幅不加縁中繡金
　　鬼宿五星尺寸如青龍旗杆如八旗驍騎纛之制
法駕鹵簿鬼宿旗同
　
　
　
　
　
　
　
　
皇帝大駕鹵簿桞宿旗　謹按晉書天文志桞八星元
　　史輿服志桞宿旗青質外仗繪八星乾隆十三年
欽定大駕鹵簿栁宿旗藍縀為之斜幅不加縁中繡金
　　栁宿八星尺寸如青龍旗杆如八旗驍騎纛之制
法駕鹵簿栁宿旗同
　
　
　
　
　
　
　
　
皇帝大駕鹵簿星宿旗　謹按晉書天文志星七星元
　　史輿服志星宿旗青質外仗繪七星乾隆十三年
欽定大駕鹵簿星宿旗藍縀為之斜幅不加縁中繡金
　　星宿七星尺寸如青龍旗杆如八旗驍騎纛之制
法駕鹵簿星宿旗同
　
　
　
　
　
　
　
　
皇帝大駕鹵簿張宿旗　謹按晉書天文志張六星元
　　史輿服志張宿旗青質外仗繪六星乾隆十三年
欽定大駕鹵簿張宿旗藍縀為之斜幅不加縁中繡金
　　張宿六星尺寸如青龍旗杆如八旗驍騎纛之制
法駕鹵簿張宿旗同
　
　
　
　
　
　
　
　
皇帝大駕鹵簿翼宿旗　謹按晉書天文志翼二十二
　　星元史輿服志翼宿旗青質外仗繪二十二星乾
　　隆十三年
欽定大駕鹵簿翼宿旗藍縀為之斜幅不加縁中繡金
　　翼宿二十二星尺寸如青龍旗杆如八旗驍騎纛
　　之制
法駕鹵簿翼宿旗同
　
　
　
　
　
　
　
　
皇帝大駕鹵簿軫宿旗　謹按晉書天文志軫四星轄
　　星傅軫兩旁長沙一星在軫之中元史輿服志軫
　　宿旗青質外仗繪四星乾隆十三年
欽定大駕鹵簿軫宿旗藍縀為之斜幅不加縁中繡金
　　軫宿四星附以左右轄二星長沙一星尺寸如青
　　龍旗杆如八旗驍騎纛之制
法駕鹵簿軫宿旗同
　
　
　
　
　
　
　
　
皇帝大駕鹵簿甘雨旗　謹按宋史儀衛志風伯雨師
　　旗各一元史輿服志雨師旗青質赤火燄脚明㑹
　　典雨旗一畫畢星乾隆十三年
欽定大駕鹵簿甘雨旗淺黒縀為之斜幅繡龍簇以水
　　雲紅縁彯帶黑色為火燄形尺寸如八旗䕶軍纛
　　杆首冠鈒金垂雲頂餘俱如八旗驍騎纛之制
法駕鹵簿甘雨旗同
　
　
　
　
　
　
　
　
皇帝大駕鹵簿乾風旗　謹按春秋左傳夫舞所以節
　　八音而行八風杜預注八方之風孔頴達正義服
　　䖍以為八卦之風乾音石其風不周坎音革其風
　　廣莫艮音匏其風融震音竹其風明庶㢲音木其
　　風清明離音絲其風景坤音土其風凉兌音金其
　　風閶闔元史輿服志風伯旗青質赤火燄脚明㑹
　　典風旗一畫箕星乾隆十三年
欽定大駕鹵簿乾風旗黒縀為之斜幅中繡金乾卦縁
　　及彯帶俱白色為火燄形尺寸如八旗䕶軍纛杆
　　首冠相風烏餘俱如八旗驍騎纛之制
法駕鹵簿乾風旗同
　
　
　
　
　
　
　
　
皇帝大駕鹵簿坎風旗　謹按乾隆十三年
欽定大駕鹵簿坎風旗黒縀為之斜幅中繡金坎卦縁
　　及彯帶俱如其色為火燄形尺寸如八旗䕶軍纛
　　杆首冠相風烏餘俱如八旗驍騎纛之制
法駕鹵簿坎風旗同
　
　
　
　
　
　
　
　
皇帝大駕鹵簿艮風旗　謹按乾隆十三年
欽定大駕鹵簿艮風旗黑縀為之斜幅中繡金艮卦縁
　　及彯帶俱藍色為火燄形尺寸如八旗䕶軍纛杆
　　首冠相風烏餘俱如八旗驍騎纛之制
法駕鹵簿艮風旗同
　
　
　
　
　
　
　
　
皇帝大駕鹵簿震風旗　謹按乾隆十三年
欽定大駕鹵簿震風旗藍縀為之斜幅中繡金震卦縁
　　及彯帶俱如其色為火燄形尺寸如八旗䕶軍纛
　　杆首冠相風烏餘俱如八旗驍騎纛之制
法駕鹵簿震風旗同
　
　
　
　
　
　
　
　
皇帝大駕鹵簿㢲風旗　謹按乾隆十三年
欽定大駕鹵簿㢲風旗紅縀為之斜幅中繡金㢲卦縁
　　及彯帶俱藍色為火燄形尺寸如八旗䕶軍纛杆
　　首冠相風烏餘俱如八旗驍騎纛之制
法駕鹵簿㢲風旗同
　
　
　
　
　
　
　
　
皇帝大駕鹵簿離風旗　謹按乾隆十三年
欽定大駕鹵簿離風旗紅縀為之斜幅中繡金離卦縁
　　及彯帶俱如其色為火燄形尺寸如八旗䕶軍纛
　　杆首冠相風烏餘俱如八旗驍騎纛之制
法駕鹵簿離風旗同
　
　
　
　
　
　
　
　
皇帝大駕鹵簿坤風旗　謹按乾隆十三年
欽定大駕鹵簿坤風旗紅縀為之斜幅中繡金坤卦縁
　　及彯帶俱白色為火燄形尺寸如八旗䕶軍纛杆
　　首冠相風烏餘俱如八旗驍騎纛之制
法駕鹵簿坤風旗同
　
　
　
　
　
　
　
　
皇帝大駕鹵簿兌風旗　謹按乾隆十三年
欽定大駕鹵簿兌風旗白縀為之斜幅中繡金兌卦縁
　　及彯帶俱如其色為火燄形尺寸如八旗䕶軍纛
　　杆首冠相風烏餘俱如八旗驍騎纛之制
法駕鹵簿兌風旗同
　
　
　
　
　
　
　
　
皇帝大駕鹵簿五色雷旗　謹按宋史儀衛志大駕鹵
　　簿雷公電母旗各一宣和去公母字元史輿服志
　　雷公旗青質赤火燄脚明㑹典雷旗一金織雷文
　　乾隆十三年
欽定大駕鹵簿五色雷旗五色縀為之各一斜幅中繡
　　金雷文縁及彯帶各如其色為火燄形尺寸如八
　　旗䕶軍纛杆首冠鈒金垂雲頂餘俱如八旗驍騎
　　纛之制
法駕鹵簿五色雷旗同
　
　
　
　
　
　
　
　
皇帝大駕鹵簿五色雲旗　謹按周禮春官保章氏五
　　雲之物鄭康成注物色也視日旁雲氣之色宋史
　　儀衛志大駕鹵簿祥雲旗二元史輿服志祥雲旗
　　青質赤火燄脚繪五色雲氣乾隆十三年
欽定大駕鹵簿五色雲旗五色縀為之各一斜幅繡彩
　　雲縁及彯帶各如其色為火燄形尺寸如八旗䕶
　　軍纛杆首冠鈒金垂雲頂餘俱如八旗驍騎纛之
　　制
法駕鹵簿五色雲旗同
　
　
　
　
　
　
　
　
皇帝大駕鹵簿日旗　謹按宋史儀衛志太祖又詔别
　　造日旗一月旗一元史輿服志日旗青質繪日於
　　上乾隆十三年
欽定大駕鹵簿日旗藍縀為之斜幅不加縁中繡日内
　　為踆烏尺寸如青龍旗杆如八旗驍騎纛之制
法駕鹵簿日旗同
　
　
　
　
　
　
　
　
皇帝大駕鹵簿月旗　謹按元史輿服志月旗青質繪
　　月扵上乾隆十三年
欽定大駕鹵簿月旗藍縀為之斜幅不加縁中繡月内
　　為顧兎尺寸如青龍旗杆如八旗驍騎纛之制
法駕鹵簿月旗同
　
　
　
　
　
　
　
　
皇帝大駕鹵簿門旗　謹按周禮天官掌舍為帷宫旌
　　門鄭康成注張帷為宫則樹旌以表門三國志典
　　韋傳牙門旗長丈唐書儀衛志大駕鹵簿次衙門
　　旗二人執四人夾皆騎宋史儀衛志牙門旗中道
　　前後各一門左右道五門門二旗元史輿服志牙
　　門旗赤質明㑹典門旗中為門字乾隆十三年
欽定大駕鹵簿門旗紅縀為之斜幅不加縁中繡金門
　　字清漢文尺寸如青龍旗杆如八旗驍騎纛之制
法駕鹵簿門旗同
　
　
　
　
　
　
　
　
皇帝大駕鹵簿金鼓旗　謹按張守節史記正義兩旗
　　者左旗九星在河鼓左也右旗九星在河鼓右也
　　皆天之鼓旗所以為旌表元史輿服志金鼓旗黄
　　質書金鼓字乾隆十三年
欽定大駕鹵簿金鼓旗黄縀為之斜幅不加縁中繡金
　　金鼓清漢文尺寸如青龍旗杆如八旗驍騎纛之
　　制
法駕鹵簿金鼓旗同
　
　
　
　
　
　
　
　
皇帝大駕鹵簿翠華旗　謹按漢書司馬相如傳建翠
　　華之旗顔師古注以翠羽為旗上葆也乾隆十三
　　年
欽定大駕鹵簿翠華旗藍縀為之斜幅繡孔雀間以彩
　　雲縁及彯帶俱紅色為火燄形尺寸如八旗䕶軍
　　纛杆首冠鈒金垂雲頂注緑縀繡孔雀翎餘俱如
　　八旗驍騎纛之制
法駕鹵簿翠華旗同
　
　
　
　
　
　
　
　
皇帝大駕鹵簿五色金龍小旗　謹按張揖廣雅有翼
　　曰應龍唐書儀衛志大駕鹵簿諸衛馬隊第二應
　　龍旗元史輿服志小四色龍旗同大四色直脚無
　　火燄應龍旗繪飛龍乾隆十三年
欽定大駕鹵簿五色金龍小旗五色縀為之各八斜幅
　　不加縁中銷金應龍間以流雲縿徑二尺五寸斿
　　徑三尺斜徑四尺二寸杆攢竹髤朱長九尺五寸
　　二分圍三寸一分首為矛形塗金注朱旄鐏以鐵
　　塗金通髙一丈一尺七分
法駕
鑾駕
騎駕鹵簿五色金龍小旗皆同
　
　
　
　
　
　
　
　
皇帝大駕鹵簿出警旗　謹按漢書文三王傳出稱警
　　入言䟆顔師古注警者戒肅也䟆止行人也言出
　　入者互文耳乾隆十三年
欽定大駕鹵簿出警旗黄縀為之斜幅中繡金出警清
　　漢文縁及彯帶俱如其色為火燄形尺寸如八旗
　　䕶軍纛杆首冠塗金鏤花頂餘俱如八旗驍騎纛
　　之制
法駕鹵簿出警旗同
　
　
　
　
　
　
　
　
皇帝大駕鹵簿入蹕旗　謹按周禮天官宫正凡邦之
　　事蹕鄭康成注若今時衛士填街蹕也乾隆十三
　　年
欽定大駕鹵簿入蹕旗黄縀為之斜幅中繡金入蹕清
　　漢文縁及彯帶俱如其色為火燄形尺寸如八旗
　　䕶軍纛杆首冠塗金鏤花頂餘俱如八旗驍騎纛
　　之制
法駕鹵簿入蹕旗同
　
　
　
　
　
　
　
　
皇帝大駕鹵簿鉞　謹按崔豹古今注金斧黄鉞也今
　　為乗輿之􁂣後漢書輿服志後有金鉦黄鉞唐書
　　儀衛志次黄鉞車上建黄鉞元史輿服志鉞金塗
　　鐵鉞單刃乾隆十三年
欽定大駕鹵簿鉞雕木為之刃長八寸五分濶九寸背
　　刻龍首貫直刃長八寸為劒脊形銎上銜以龍首
　　皆塗金柄攢竹髤朱長六尺二寸二分圍四寸鐓
　　以銅鋄銀髙一寸五分通髙八尺九寸
法駕
鑾駕
騎駕鹵簿鉞皆同
　
　
　
　
　
　
　
　
皇帝大駕鹵簿星　謹按宋史儀衛志御龍骨朶子直
　　十二舖宋祁筆記骨朶有二色曰蒺藜曰蒜頭元
　　史輿服志骨朶朱漆棒首貫以金塗銅鎚乾隆十
　　三年
欽定大駕鹵簿星雕木為之首長六寸三分圍五寸四
　　分六瓣交攢鏤雲蝙蝠上為圓頂如星髙一寸四
　　分旁亦如之差小銎上銜以龍首皆塗金柄如鉞
　　之制通髙八尺七寸
法駕
鑾駕
騎駕鹵簿星皆同
　
　
　
　
　
　
　
　
皇帝大駕鹵簿卧𤓰　謹按程大昌演繁露宋景文筆
　　記曰江左有瓝槊為其首大如瓝案字書㼎小𤓰
　　也字或為瓝同一音也元史輿服志卧𤓰制形如
　　𤓰塗以黄金卧置朱漆棒首乾隆十三年
欽定大駕鹵簿卧𤓰雕木為之長四寸五分圍一尺四
　　寸二分六稜有蒂刻夔龍卧置柄首銎上銜以龍
　　首柄如鉞之制通髙七尺八寸五分
法駕
鑾駕
騎駕鹵簿卧𤓰皆同
　
　
　
　
　
　
　
　
皇帝大駕鹵簿立𤓰　謹按元史輿服志立𤓰制形如
　　𤓰塗以黄金立置朱漆棒首乾隆十三年
欽定大駕鹵簿立𤓰雕木為之形如卧𤓰立置柄首柄
　　如鉞之制通髙八尺二寸五分
法駕
鑾駕
騎駕鹵簿立𤓰皆同
　
　
　
　
　
　
　
　
皇帝大駕鹵簿吾仗　謹按崔豹古今注金吾棒也以
　　銅為之黄金塗兩末元史輿服志吾仗朱漆金飾
　　兩末乾隆十三年
欽定大駕鹵簿吾仗攢竹為之長七尺一寸圍四寸三
　　分髤朱兩端繪金雲龍鉆以銅塗金
法駕
鑾駕
騎駕鹵簿吾仗皆同
　
　
　
　
　
　
　
　
皇帝大駕鹵簿御仗　謹按明史儀衛志御仗二乾隆
　　十三年
欽定大駕鹵簿御仗攅竹為之長六尺九寸圍四寸三
　　分髤朱兩端鉆以銅
法駕
鑾駕
騎駕鹵簿御仗皆同
　
　
　
　
　
　
　
　
皇帝大駕鹵簿引仗　謹按乾隆十三年
欽定大駕鹵簿引仗削竹為之長四尺三寸八分闊一
　　寸七分厚二分髤朱首加圓木長九寸二分濶如
　　之厚五分髤黄繪金雲龍通髙五尺三寸
法駕鹵簿引仗同
　
　
　
　
　
　
　
　
皇帝大駕鹵簿紅燈　謹按宋史儀衛志政和鹵簿執
　　燭籠各四人香案寳輿各九燭籠二十六明㑹典
　　大駕鹵簿紅紗燈六對乾隆十三年
欽定大駕鹵簿紅燈銅盤承燭鐡絲籠之韜以紅紗髙
　　九寸圍一尺七寸杆攢竹髤朱長六尺二寸圍三
　　寸一分上加龍首曲項向前銜鐶懸燈通髙七尺
　　二寸
法駕鹵簿紅燈同
　
　
　
　
　
　
　
　
皇帝大駕鹵簿玉輅　謹按周禮春官巾車王之五路
　　一曰玉路錫樊纓十有再就建大常十有二斿以
　　祀鄭康成注玉路以玉飾諸末司常日月為常春
　　秋左𫝊三辰旂旗後漢書輿服志日月升龍象天
　　明也晉書輿服志叙注旂旗於車之左又加棨㦸
　　於車之右隋書禮儀志玉輅青質唐書輿服志青
　　葢三層繡飾宋史輿服志黄屋四柱皆油畫刻鏤
　　輪衣小帶絡並青羅四面周以闌而闕其中以備
　　登降儀衛志大常青質夾羅惟繡日月星而無龍
　　下有綱䰅謂之茀而竿頭為龍首玉輅建之元史
　　輿服志黄紵素絲瀝水下周垂朱絲結網青紵絲
　　繡小帶乾隆十三年
欽定大駕鹵簿玉輅木質髤朱圓蓋方軫通髙一丈二
　　尺一寸蓋髙三尺一分飾以青銜玉圓版四冠金
　　圓頂一尺二寸九分鏤金垂雲承之簷徑八尺一
　　寸周帖鏤金雲版三層青緞垂幨亦三層各深五
　　寸繡金雲龍及羽文相間繫繡金青段帶四屬于
　　軫四柱各髙六尺七寸九分相距各五尺六寸繪
　　以金龍門髙五尺一寸九分濶二尺四寸九分左
　　右門濶二尺二寸五分垂朱簾四面各三座縱八
　　尺五寸横八尺四寸環以朱闌飾間金彩其髙一
　　尺六寸五分各闕其中二尺四寸䦨内周布花毯
　　中設金雲龍寶座髙一尺三寸濶二尺九寸兩輪
　　徑各三尺三寸各十有八幅鏤花飾金貫以軸轅
　　二長二丈二尺九寸五分兩端飾金龍首尾軫長
　　一丈一尺一寸五分徑八尺四寸後建太常十有
　　二斿青段為之縿徑六尺六寸繡日月五星斿徑四
　　尺七寸五分繡二十八宿裏俱繡金龍下垂五彩
　　流蘇杆攢竹髤朱左加闟㦸右飾龍首並綴朱旄
　　五垂青緌升用納陛五級左右䦨皆髤朱亦飾金
　　彩駕象一靷以朱絨紃陳設時以行馬二承轅亦
　　髤朱直竿兩端鉆以銅凡大朝㑹設鹵簿則陳五
　　輅于
　午門外
法駕鹵簿玉輅同
　
　
　
　
　
　
　
　
皇帝大駕鹵簿金輅　謹按周禮春官巾車金輅鈎樊
　　纓九就建大旂以賔同姓以封鄭康成注金輅以
　　金飾諸末司常交龍為旂儀禮覲禮天子載大旂
　　象日月升龍降龍馬端臨文獻通考後周旂畫青
　　龍宋史輿服志金輅黄色飾以金大旂黄質九幅
　　每幅繡升龍一金輅建之乾隆十三年
欽定大駕鹵簿金輅圓葢方軫葢飾以黄銜金圓版四
　　黄縀垂幨三層繫黄縀帶四屬于軫後建大旂十
　　有二斿各繡交龍餘俱如玉輅之制
法駕鹵簿金輅同
　
　
　
　
　
　
　
　
皇帝大駕鹵簿木輅　謹按周禮春官巾車木路前樊
　　鵠纓建大麾以田以封蕃國鄭康成注木路不鞔
　　以革漆之而已大麾不在九旗中以正色言之則
　　黒司常龜蛇為旐馬端臨文獻通考後周旐畫龜蛇
　　宋史輿服志木輅黒色儀衛志大麾皂質四幅每
　　幅繡五采龜蛇木輅建之乾隆十三年
欽定大駕鹵簿木輅圓盖方軫通髙一丈一尺六寸五
　　分盖髙二尺六寸一分飾以黒銜花梨圓版四黒
　　縀垂幨三層繫黒縀帯四屬于軫四柱各髙六尺
　　五分方五尺一寸門髙五尺二寸濶二尺二寸五
　　分左右門濶二尺二寸座縱九尺横八尺八寸環
　　以朱䦨各闕其中二尺二寸轅三各長二丈一尺
　　軫長九尺徑八尺八寸後建大麾十有二斿各繡
　　神武服馬二驂馬四設斿環和鈴餘俱如玉輅之
　　制
法駕鹵簿木輅同
　
　
　
　
　
　
　
　
皇帝大駕鹵簿象輅　謹按周禮春官巾車象路朱樊
　　纓七就建大赤以朝異姓以封鄭康成注象路以
　　象飾諸末司常鳥隼為旟馬端臨文獻通考後周
　　旟畫朱鳥宋史輿服志象輅朱色飾以象儀衛志
　　大赤朱質七幅每幅繡鳥隼二象輅建之乾隆十
　　三年
欽定大駕鹵簿象輅圓葢方軫通髙一丈一尺三寸葢
　　髙二尺六寸五分飾以紅銜象牙圓版四紅縀垂
　　幨三層繫紅縀帯四屬於軫四柱各髙六尺四寸
　　九分相距各五尺八寸門髙五尺九分濶二尺四
　　寸五分座縱一丈五分横九尺一寸環以朱䦨各
　　闕其中二尺二寸五分轅三各長二丈二尺三寸軫
　　長一丈五分徑九尺一寸後建大赤十有二斿各繡
　　金鳳服馬二驂馬六設游環和鈴餘俱如玉輅之
　　制
法駕鹵簿象輅同
　
　
　
　
　
　
　
　
皇帝大駕鹵簿革輅　謹按周禮春官巾車革路龍勒
　　條纓五就建大白以即戎以封四衛鄭康成注革
　　路鞔之以革而漆之無他飾司常熊虎為旗馬端
　　臨文獻通考後周旗畫白虎宋史輿服志革輅淺
　　黄白色儀衛志大白素質五幅每幅繡熊一虎一
　　革輅建之乾隆十三年
欽定大駕鹵簿革輅圓葢方軫通髙一丈一尺三寸盖
　　髙二尺五寸五分飾以泥銀銜圓黄革四白縀垂
　　幨三層繫白縀帯四屬于軫四柱各髙五尺五寸
　　九分門髙五尺濶二尺二寸五分左右門闊二尺
　　一寸九分座縱一丈六寸横八尺三寸五分環以
　　朱闌各闕其中二尺三寸轅二各長一丈九尺五
　　分軫長一丈六寸徑八尺三寸五分後建大白十
　　有二斿各繡金虎服馬一驂馬三設游環和鈴餘
　　俱如玉輅之制
法駕鹵簿革輅同
　
　
　
　
　
　
　
　
皇帝大駕鹵簿寳象　謹按宋史儀衛志宋鹵簿以象
　　居先元史輿服志象鞴鞍五采裝明金木蓮花座
　　緋繡攀鞍絛紫繡䄡襦紅錚屜鍮石蓮花䟦塵錦
　　縁氊􁅦紅犛牛尾纓拂并胸攀鞦攀各帯紅犛牛
　　尾纓拂蓮花座上塗金銀香爐一乾隆十三年
欽定大駕鹵簿寳象絡首鈎膺鞦攀皆編黄絨紃為之
　　雜飾諸寳前後各綴朱纓二後絡珠綱流蘇膺懸
　　朱纓銅鈴各三白革為韀繪金龍彩雲周為花文
　　藉以朱㲲鞍髤朱飾金上載寳瓶銅質錂金亦飾
　　諸寳深一尺六寸五分口徑八寸六分腹圍五尺
　　七寸六分鏤垂珠文厎徑一尺一寸三分足徑一
　　尺七寸鏤朶雲文葢徑一尺三寸冠火燄頂座髙
　　一尺三寸凡大朝㑹設鹵簿則立於
　午門外
法駕鹵簿寳象同
　
　
　
　
　
　
　
　
皇帝大駕鹵簿導象　謹按宋史儀衛志紹興用象六
　　副象一乾隆十三年
欽定大駕鹵簿導象披藍屜不加覊飾凡大朝㑹設鹵
　　簿則立於
　天安門外
法駕鹵簿導象同
　
　
　
　
　
　
　
　
皇帝大駕鹵簿静鞭　謹按宋史儀衛志鳴鞭唐及五
　　代有之周官條狼氏執鞭趨辟之遺法也鞭梢用
　　紅絲而漬以蠟元史輿服志每乗輿出入則鳴其
　　鞭以警衆乾隆十三年
欽定大駕鹵簿静鞭黄絲為之長一丈三尺濶三寸梢
　　長三丈漬以蠟柄木質髤朱長一尺刻金龍首凡
　　大朝㑹陳於
　太和殿階下既
御殿鳴鞭者三
駕起亦如之
法駕鹵簿静鞭同
　
　
　
　
　
　
　
　
皇帝大駕鹵簿仗馬　謹按晉書輿服志次流蘇馬六
　　十匹唐書儀衛志大駕鹵簿次御馬二十四分左
　　右宋史儀衛志誕馬散馬也舊並施鞍韉景祐五
　　年去之御馬每日馬五匹供奉行幸則十四匹元
　　史輿服志圉人十人馭立仗馬乾隆十三年
欽定大駕鹵簿仗馬鞅及絡首鈎膺鞦攀皆編黄絨紃
　　為之飾以雜寳項及膺各懸朱纓黄縀為韉繡金
　　􁅦龍周為八寳藉以朱㲲鞍蹬皆銅質鋄金坐具
　　以黄氊青縁凡大朝㑹設鹵簿則立于
　丹陛下
法駕鹵簿仗馬同
　
　
　
　
　
　
　
　
皇帝大駕鹵簿黄龍大纛　謹按宋史儀衛志次駕後
　　東第五班大黄龍旗一乾隆十三年
欽定大駕鹵簿黄龍大纛黄縀為之中繡金龍環以流
　　雲不加縁縿徑四尺八寸斿徑六尺五寸斜徑八
　　尺五寸杆長一丈五尺五分首冠鈒花塗金頂餘
　　俱如八旗驍騎纛之制
法駕
鑾駕
騎駕鹵簿黄龍大纛皆同
　
　
　
　
　
　
　
　
皇帝法駕鹵簿金輦　謹按宋史輿服志建隆四年造
　　大輦赤質正方油畫金塗銀葉龍鳳裝又東都舊
　　制輦飾以玉帝欲簡素遂以塗金易玉乾隆十三
　　年
欽定法駕鹵簿金輦圓蓋方軫通髙一丈五寸葢髙一
　　尺九寸飾以泥金銜金圓版四冠金圓頂一尺簷
　　徑七尺一寸黄縀垂幨各深五寸柱髙五尺相距
　　各四尺九寸門髙四尺七寸五分濶二尺二寸五
　　　分冬垂黄氊愇夏易以朱簾黒縀縁四靣各三座
　　　下方七尺五寸上方七尺三寸環以朱䦨其髙一
　　　尺三寸各闕其中二尺三寸轅四内二轅長二丈
　　　八尺一寸外長二丈六尺一寸舁以二十八人餘
　　　俱如玉輦之制夏至祀
方澤四孟
時享嵗暮
祫祭春秋二仲祀
太社
太稷
　躬詣皆御之凡大朝㑹設鹵簿則陳於
　　太和門外
　
　
　
　
　
　
　
　
皇帝法駕鹵簿禮輿　謹按隋書禮儀志輿案説文箯
　　竹輿也周官曰周人尚輿漢室制度以雕玉為之
　　方徑六尺今輿制如輦而但小耳馬端臨文獻通
　　考唐制轝有三一曰五色轝二曰常平轝三曰腰
　　轝大駕鹵簿先五輅以行宋史輿服志腰輿前後
　　長竿各二金銅螭頭緋繡鳯裙襴上施錦褥别設
　　小牀緋繡花龍衣奉輿十六人乾隆十三年
欽定法駕鹵簿禮輿枬質通髙六尺三寸上為穹葢二
　　層髙一尺三寸上層八角飾金行龍下四角飾亦
　　如之冠金圓頂八寸九分鏤金垂雲承之銜以雜
　　寶簷縱四尺七寸横三尺五寸明黄緞重幨各深
　　八寸五分繡金雲龍四柱各髙五尺縱距三尺九
　　寸横三尺飾蟠龍門端及左右䦨飾雲龍皆鏤金
　　内為金龍寶座髙一尺七寸縱二尺一寸横二尺
　　七寸倚髙二尺二寸幃用明黄雲緞紗氊各惟其
　　時左右啟櫺夏以藍紗冬以玻璃直轅二各長一
　　丈七尺六寸五分大横杆二各長九尺小横杆四各
　　長二尺二寸五分肩杆八各長五尺八寸皆髤朱
　　繪金雲龍横鉆以銅縱加金龍首尾舁以十六人
朝日
夕月祭
文廟
耕耤諸中祀
躬詣皆御之
　
　
　
　
　
　
　
　
皇帝鑾駕鹵簿步輿　謹按魏書禮志步挽天子小駕
　　亦為副乗隋書禮儀志小輿自閣出升正殿則御
　　之宋史儀衛志小輿赤質中興後去其輻盖上設
　　御坐曲几踏子舁以長竿二竿為螭首宫殿從容
　　所乗乾隆十三年
欽定鑾駕鹵簿步輿木質塗金不施幰葢通髙三尺五
　　寸倚髙一尺六寸五分鏤花文中為蟠龍座髙一
　　尺八寸五分縱一尺八寸横二尺二寸冬施紫貂
　　坐具夏以明黄粧縀四足為螭首虎爪承以圓珠
　　周繪雲龍踏几髙三寸一分縱九寸五分横二尺
　　二寸籠以黄縀厎縱三尺四靣為横距直轅二各
　　長一丈五尺五寸大横杆二各長七尺六寸中為
　　雙龍首相對小横杆四各長二尺八寸肩杆八各
　　長五尺六寸飾如禮輿之制亦舁以十六人
駕出入常御之
　
　
　
　
　
　
　
　
皇帝騎駕鹵簿輕步輿　謹按宋史輿服志平輦亦曰
　　太平輦飾如逍遥輦而無屋常行幸所御東封别
　　造升山太平輦施機闗賜名曰登封輦中興之制
　　赤質正方形如一朱龍倚而加長竿二制尤簡素
　　乾隆十三年
欽定騎駕鹵簿輕步輿木質髤朱不施幰葢通髙三尺
　　四寸倚髙一尺五寸八分象牙為之座髙一尺八
　　寸二分縱一尺八寸三分横二尺一寸踏几髙三
　　寸縱九寸横二尺一寸五分髤以金直轅二各長
　　一丈五尺四寸五分加銅龍首尾大横杆二各長
　　九尺一寸小横杆四各長二尺八寸四分肩杆八
　　各長五尺八寸五分皆鉆以銅餘各如步輿之制
　　亦舁以十六人
行幸常御之
　
　
　
　
　
　
　
　
　
皇朝禮器圖式卷十一
　欽定四庫全書
　皇朝禮器圗式卷十二
　　　鹵簿三
皇太后
　皇后儀駕
　　皇貴妃
　　貴妃儀仗
　　妃
　　嬪采仗
　
　
　
　
　
　
　
　
皇太后儀駕萬夀輦　謹按乾隆十六年
崇慶慈宜康惠敦和裕夀純禧恭懿皇太后六十萬夀
　上尊養祝
釐鴻儀備舉預涓吉日自
　暢春園
　躬奉
慈駕入宫
皇太后御金輦明黄縀幃繡夀字篆文奉輦以二十八人
　　　乾隆二十六年
皇太后七十萬夀禮亦如之
慶典攸隆光昭奕禩敬登簡冊以冠
儀駕之首
　
　
　
　
　
　
　
　
皇太后儀駕龍鳳輿　謹按宋史輿服志龍輿皇太后所
　　　乗也元祐三年詔有司尋繹典故於是檐子飾以
　　　龍鳳九年羣臣議改檐子為輿乾隆十四年
　欽定
皇太后儀駕龍鳳輿木質髤以明黄通高七尺穹葢二重
　　　高一尺五寸五分上為八角各飾金鳳下正方四
　　　隅飾亦如之冠金圓頂七寸二分鏤雲文銜以雜
　　　寶簷縱五尺横三尺七寸六分明黄緞垂幨上深
　　三寸下深一尺一寸皆銷金龍鳳四柱各高四尺
　　七寸縱四尺上横二尺九寸下二尺三寸五分皆
　　繪金龍鳳櫺四啟青紃網之前為雙扉高二尺六
　　寸濶二尺一寸啟扉則舉櫺懸之内髤淺紅中置
　　朱座高一尺七寸倚髙一尺八寸坐具明黄緞彩
　　繡龍鳳前加撫式亦髤明黄繪金龍鳳直轅二各
　　長一丈七尺二寸五分大横杆二各長八尺中為
　　鐵鋄金雙鳳相向小横杆四各長三尺肩杆八各
　　長五尺一寸皆髤明黄横鉆以銅縱加銅鋄金鳳
　　首尾舁以十六人
　
　
　
　
　
　
　
　
皇太后儀駕龍鳳車　謹按後漢書輿服志皇太后法駕
　　　御金根加交路帳裳非法駕則乗紫罽軿車雲􁏡
　　　文畫輈黄金塗五末明㑹典太后鹵簿安車一抹
　　　金銅鳳頭鳳尾鳳翎葉片裝釘乾隆十四年
　欽定
皇太后儀駕龍鳳車木質髤以明黄通高九尺五寸穹葢
　　　二重高一尺七寸上繪八寶八角各飾金鳳下繪
　　　雲文四隅飾亦如之冠金圓頂八寸五分鏤雲文
　　銜以雜寶簷縱四尺九寸横四尺明黄緞垂幨上
　　深三寸下深一尺一寸葢明黄絡四隅繫明黄絨
　　紃屬於軫四柱各高三尺三寸縱四尺八寸横三
　　尺一寸左右及後皆繪金龍鳳中各啟櫺青紃網
　　之門高三尺闊一尺八寸五分上鏤金龍鳳相向
　　明黄緞幃黄裏坐具明黄緞彩繡龍鳳輪徑各四
　　尺九寸各十有八輻轅二各長一丈七尺五寸鉆
　　以鐵鋄金軫長六尺二寸闊三尺三寸駕馬一
　
　
　
　
　
　
　
　
皇太后儀駕儀輿　謹按馬端臨文獻通考唐制皇太后
　　　鹵簿腰輿一輿士八人乾隆十四年
　欽定
皇太后儀駕儀輿木質髤以明黄通髙六尺一寸上為穹
　　　葢髙七寸冠銀圓頂塗金髙六寸五分簷縱四尺
　　　九寸横三尺八寸四隅繫黄絨紃屬於直轅明黄
　　　緞垂幨深一尺二寸四柱各髙四尺八寸縱四尺
　　　二寸横三尺一寸門髙三尺九寸闊二尺七寸明
　　黄緞幃黄裏中置朱座髙一尺七寸倚髤明黄高
　　一尺八寸繪金龍鳳坐具明黄緞亦繡龍鳳直轅
　　二各長一丈五尺六寸横杆二各長七尺八寸中
　　為鐵鋄金雙鳳相向肩杆四各長五尺三寸俱髤
　　明黄兩端鉆以銅鋄金舁以八人
　
　
　
　
　
　
　
　
皇太后儀駕儀車　謹按乾隆十四年
　欽定
皇太后儀駕儀車木質髤以明黄通髙九尺九寸穹葢上
　　　圓下方髙一尺冠銀圓頂塗金髙七寸七分簷縱
　　　五尺六寸横四尺二寸五分四隅繫明黄絨紃屬
　　　於軫明黄緞垂幨深一尺二寸四柱各高二尺九
　　　寸縱四尺八寸横三尺三寸不加繪飾裏髤淺紅
　　　明黄緞幃黄裏坐具明黄緞彩繡龍鳳輪徑各四
　　尺各十有八輻轅二各長一丈五尺九寸鉆以鐵
　　鋄銀軫長五尺九寸闊三尺五寸駕馬一
　
　
　
　
　
　
　
　
皇太后儀駕九鳳曲葢　謹按馬端臨文獻通考唐制皇
　　　太后鹵簿次錦曲葢二十乾隆十四年
　欽定
皇太后儀駕九鳳曲葢明黄緞為之黄裏通高一丈二尺
　　　二寸葢徑五尺三寸繡流雲上冠金頂七寸五分
　　　垂幨三層各深一尺三寸繡彩鳳九間以花文旁
　　　垂彯帯二長三尺五寸闊二寸九分如葢色繡彩
　　　雲曲柄為木質塗金龍首二徑二尺三寸上下攢
　　竹髤朱上長三尺七寸下長五尺三寸圍七寸四
　　分
　
　
　
　
　
　
　
　
皇太后儀駕拂塵　謹按乾隆十四年
　欽定
皇太后儀駕拂塵朱氂為之長二尺三寸結於木柄其長
　　　二尺圍一寸三分通髤以金上飾鏤金鳳首三寸
　　　五分銜小金鐶以綴拂下飾鏤金鳳尾三寸三分
　　　末鏤金錢形垂朱緌
　
　
　
　
　
　
　
　
皇太后儀駕提鑪　謹按唐書儀衛志皇太后出香蹬一
　　　内給使四人轝之乾隆十四年
　欽定
皇太后儀駕提鑪笵金為之通高八寸六分深四寸五分
　　　口徑三寸二分腹圍一尺七寸六分葢高二寸一
　　　分環鏤芙蕖下垂雲葉頂為立鳳頂鏤花文雙鳳
　　　為耳三尺各高一寸五分提以金索三上冠雲葉
　　　旁繫索以屬葢提杆攢竹髤朱長三尺九寸圍三
　　寸三分兩端飾金鳳首尾上綴金鉤於雲葉提之
　　陳設時承以八角盤口徑一尺一寸二分底徑九
　　寸七分通髤朱繪金龍鳳置方几上几高一尺五
　　寸七分上徑一尺四寸六分下徑一尺四寸八分
　　四尺鏤螭首虎爪承以圓珠下周横距通髤以朱
　　面繪龍鳳周繪行龍
　
　
　
　
　
　
　
　
皇太后儀駕香合　謹按乾隆十四年
　欽定
皇太后儀駕香合笵金為之橢圓有葢通高五寸二分口
　　　縱七寸二分横四寸二分葢高一寸三分面為立
　　　鳳周為翔鳳四口為回文下深一寸二分亦鏤雲
　　　鳳回文間以火珠足高四分陳設時盤及几俱如
　　　提鑪之制
　
　
　
　
　
　
　
　
皇太后儀駕盥盆　謹按乾隆十四年
　欽定
皇太后儀駕盥盆笵金為之形圓十二棱高三寸九分口
　　　徑一尺二寸九分邊鈒花文八寶底徑一尺一寸
　　　鈒花文中立雙鳳陳設時盤及几俱如提鑪之制
　
　
　
　
　
　
　
　
皇太后儀駕唾壺　謹按乾隆十四年
　欽定
皇太后儀駕唾壺笵金為之通高六寸七分口徑四寸六
　　　分鈒雲文回文葢高二寸頂為立鳳高二寸五分
　　　旁為流雲下深一寸八分底徑二寸二分座高四
　　　寸五分徑三寸三分四足鏤螭首虎爪承以圓珠
　　　下周圓距陳設時盤及几俱如提鑪之制
　
　
　
　
　
　
　
　
皇太后儀駕水瓶　謹按乾隆十四年
　欽定
皇太后儀駕水瓶笵金為之大小各一大者通高一尺五
　　　寸五分深一尺三寸口徑四寸鈒花文腹圍二尺
　　　七寸七分鈒雲鳳火珠下為如意雲文耳為螭首
　　　銜鐶底徑六寸葢高一寸徑六寸頂為立鳳高二
　　　寸七分小者通高一尺四寸五分深一尺一寸口
　　　徑三寸四分腹圍二尺五寸七分底徑五寸四分
　　葢髙一寸徑五寸七分形制花文皆同陳設時盤
　　及几俱如提鑪之制
　
　
　
　
　
　
　
　
皇太后儀駕馬杌　謹按乾隆十四年
　欽定
皇太后儀駕馬杌木質塗金高一尺六寸方一尺九寸面
　　　繪金龍鳳間以流雲中為火珠四角飾鏤金花文
　　　四足為螭首虎爪承以圓珠下周横距雜繪八寶
　
　
　
　
　
　
　
　
皇太后儀駕交椅　謹按乾隆十四年
　欽定
皇太后儀駕交椅木質塗金曲扶箕張倚上仰交足横距
　　　貫以鐵樞雙疊舉之通高二尺九寸五分縱一尺
　　　一寸五分横二尺二寸四角飾鏤金花文座面織
　　　明黄絲縧倚刻龍鳳踏几高三寸三分縱九寸五
　　　分横一尺八寸六分亦塗金
　
　
　
　
　
　
　
　
皇太后儀駕九鳳葢　謹按乾隆十四年
　欽定
皇太后儀駕九鳳葢五色緞為之各二鳳及雲文花文皆
　　　銷金直柄長一丈一尺餘俱如九鳳曲葢之制
　
　
　
　
　
　
　
　
皇太后儀駕花葢　謹按馬端臨文獻通考唐制皇太后
　　　鹵簿次錦花葢二乾隆十四年
　欽定
皇太后儀駕花葢明黄緞為之彩繡八寶雜花直柄長一
　　　丈一尺餘俱如九鳳曲葢之制
　
　
　
　
　
　
　
　
皇太后儀駕方繖　謹按馬端臨文獻通考唐制皇太后
　　　鹵簿次大繖四宋元祐三年詔有司尋繹典故繖
　　　用紅乾隆十四年
　欽定
皇太后儀駕方繖紅緞為之方五尺垂幨三層不施繡文
　　　旁垂彯帯直柄長一丈一尺
　
　
　
　
　
　
　
　
皇太后儀駕龍鳳扇　謹按馬端臨文獻通考唐制皇太
　　　后鹵簿次偏扇團扇各二十四分左右乾隆十四
　　　年
　欽定
皇太后儀駕龍鳳扇明黄紅二色緞為之各四通髙一丈
　　　九寸扇圓徑三尺三寸繡龍鳳各一間以流雲周
　　　為襞積中貫柄處飾以藍上下約以金花翠葉中
　　　鏤鳳背亦如之柄攢竹髤朱長七尺五寸圍四寸
　　六分
　
　
　
　
　
　
　
　
皇太后儀駕鸞鳳扇　謹按馬端臨文獻通考唐制皇太
　　　后鹵簿次方扇二十四分左右乾隆十四年
　欽定
皇太后儀駕鸞鳳扇明黄紅二色緞為之各四通髙一丈
　　　一尺九寸扇上橢下方徑二尺四寸五分上闊二
　　　尺九寸五分下闊二尺五寸五分繡五彩鸞鳳各
　　　一間以花文緑縁闊四寸七分周繡孔雀翎上下
　　　約以金花翠葉下綴横木髙四寸一分髤黒繪金
　　鸞鳳柄攢竹髤黒長七尺八寸五分圍四寸四分
　
　
　
　
　
　
　
　
皇太后儀駕金節　謹按乾隆十四年
　欽定
皇太后儀駕金節朱紃貫朱旄八下繫朱緌屬於杆韜以
　　　黄紗長八尺圍二尺九寸通繡五色龍鳳葢髙九
　　　寸徑一尺二寸緑緞羃之紅縁垂幨黄紅二重杆
　　　攢竹髤朱長一丈圍四寸三分上為曲項加塗金
　　　鳳首銜鐶屬銅葢繫節通髙一丈一尺二寸
　
　
　
　
　
　
　
　
皇太后儀駕龍鳳旗　謹按乾隆十四年
　欽定
皇太后儀駕龍鳳旗五色緞為之各二斜幅銷金龍鳳各
　　　一間以流雲縿徑四尺七寸斿徑六尺斜徑八尺
　　　二寸杆攢竹髤朱長一丈三尺三寸圍四寸七分
　　　首冠鏤金火燄頂注朱旄鐏以鐵塗金通髙一丈
　　　四尺九寸
　
　
　
　
　
　
　
　
皇太后儀駕卧瓜　謹按乾隆十四年
　欽定
皇太后儀駕卧瓜雕木為之長六寸九分圍一尺五寸六
　　　棱有蒂刻雲文卧置柄首銎上銜以龍首皆塗金
　　　柄攢竹髤朱長五尺九寸圍三寸八分鐓以銅鋄
　　　銀高一寸六分通髙七尺五寸
　
　
　
　
　
　
　
　
皇太后儀駕立瓜　謹按乾隆十四年
　欽定
皇太后儀駕立瓜雕木為之長七寸圍一尺四寸形如卧
　　　瓜立置柄首柄長五尺七寸八分如卧瓜之制通
　　　髙七尺八寸
　
　
　
　
　
　
　
　
皇太后儀駕吾仗　謹按乾隆十四年
　欽定
皇太后儀駕吾仗攢竹為之圍四寸二分髤朱兩端繪金
　　　雲通髙六尺九寸
　
　
　
　
　
　
　
　
皇后儀駕鳳輿　謹按宋史輿服志檐子南渡後所製
　　也東都皇后備厭翟車常乗則白藤輿明㑹典鳳
　　轎抹金銅珠頂四角抹金銅飛鳳三面繪翟文抹
　　金銅鳳頭鳳尾裝飾乾隆十四年
欽定
皇后儀駕鳳輿木質髤以明黄通髙七尺穹葢二重髙
　　一尺五寸五分上為八角各飾金鳳下方四隅飾
　　亦如之冠金圓頂七寸二分鏤雲銜以雜寶簷縱
　　五尺横三尺七寸六分明黄緞垂幨上深三寸下
　　深一尺一寸皆銷金鳳四柱各髙四尺七寸縱四
　　尺上横二尺九寸下二尺三寸五分皆繪金鳳櫺
　　四啟青紃網之前為雙扉髙二尺六寸闊二尺一
　　寸啟扉則舉櫺懸之内髤淺紅中置朱座髙一尺
　　七寸倚髤明黄髙一尺八寸繪金鳳坐具明黄緞
　　繡彩鳳前加撫式亦髤明黄繪金鳳直轅二各長
　　一丈七尺二寸五分大横杆二各長八尺中為鐵
　　鋄金雙鳳相向小横杆四各長三尺肩杆八各長
　　五尺皆髤明黄横鉆以銅縱加銅鋄金鳳首尾舁
　　以十六人
親蠶御之
　
　
　
　
　
　
　
　
皇后儀駕鳳車　謹按唐書輿服志皇后車則有重翟
　　厭翟翟車安車四望車金根車六等明會典中宫
　　鹵簿安車一抹金銅鳳頭鳳尾鳳翎葉片裝釘乾
　　隆十四年
欽定
皇后儀駕鳳車木質髤以明黄通高九尺五寸穹葢二
　　重髙一尺七寸上繪八寶八角各飾金鳳下繪雲
　　文四隅飾亦如之冠金圓頂八寸五分鏤雲銜以
　　雜寶簷縱四尺九寸横四尺明黄緞垂幨上深三
　　寸下深一尺一寸葢明黄絡四隅繫明黄絨紃屬
　　於軫四柱各髙三尺三寸縱四尺八寸横二尺一
　　寸左右及後皆繪金鳳中各啟櫺青紃網之門髙
　　三尺闊一尺八寸五分上鏤金鳳相向明黄緞幃
　　黄裏坐具黄緞繡彩鳳輪徑各四尺九寸各十有
　　八幅轅二各長一丈七尺五寸兩端鉆以鐵鋄金
　　軫長六尺二寸闊三尺三寸駕馬一
　
　
　
　
　
　
　
　
皇后儀駕儀輿　謹按宋史輿服志皇后常日止用副
　　金塗銀裝白藤輿乾隆十四年
欽定
皇后儀駕儀輿木質髤以明黄通髙五尺九寸上為穹
　　葢髙六寸七分冠銀圓頂塗金髙六寸三分簷縱
　　四尺八寸横三尺六寸四隅繋黄絨紃屬於直轅
　　明黄緞垂幨深一尺一寸四柱各髙四尺七寸縱
　　四尺横三尺門髙三尺七寸濶二尺五寸明黄緞
　　幃紅裏中置朱座髙一尺五寸倚髤明黄髙一尺
　　六寸繪金鳯坐具明黄緞繡彩鳯直轅二各長一
　　丈五尺五寸横杆二各長七
　
　
　
　
　
　
　
　
皇后儀駕儀車　謹按隋書禮儀志皇后副車三十六
　　乗乾隆十四年
欽定
皇后儀駕儀車木質髤以明黄通髙九尺五寸穹葢上
　　圓下方髙九寸冠銀圓頂塗金髙七寸簷縱五尺
　　五寸横四尺一寸四隅繫明黄絨紃屬於軫明黄
　　緞垂幨深一尺二寸四柱各髙二尺八寸縱四尺
　　七寸横三尺二寸不加繪飾裏髤淺紅明黄緞幃
　　黄裏坐具明黄緞繡彩鳳輪徑各四尺各十有八
　　輻轅二各長一丈五尺鉆以鐵鋄軫長五尺八寸
　　闊三尺四寸駕馬一
　
　
　
　
　
　
　
　
皇后儀駕九鳳曲葢　謹按元史輿服志中宫導從執
　　繖一人由中道行乾隆十四年
欽定
皇后儀駕九鳳曲葢明黄緞為之黄裏通高一丈二尺
　　葢徑五尺二寸繡流雲上冠金頂七寸四分垂幨
　　三層各深一尺二寸繡彩鳳九間以花文旁垂彯
　　帯二長三尺五寸闊二寸五分如葢色亦繡彩雲
　　曲柄為木質塗金龍首二徑二尺二寸上下攢竹
　　髤朱上長三尺六寸下長五尺二寸圍七寸三分
　
　
　
　
　
　
　
　
皇后儀駕拂塵　謹按元史輿服志中宫導從執金拂
　　四人乾隆十四年
欽定
皇后儀駕拂塵朱氂為之長二尺二寸結於木柄其長
　　二尺圍一寸二分通髤以金上飾鏤金鳳首三寸
　　三分銜小金鐶以綴拂下飾鏤金鳳尾二寸二分
　　末鏤金錢形垂朱緌
　
　
　
　
　
　
　
　
皇后儀駕提鑪　謹按宋史儀衛志皇后鹵簿次香蹬
　　一乾隆十四年
欽定
皇后儀駕提鑪笵金為之通髙八寸二分深四寸三分
　　口徑三寸二分腹圍一尺六寸七分葢髙二寸一
　　分環鏤芙蕖下垂雲葉頂為立鳳項鏤花文雙鳳
　　為耳三足各髙一寸三分提以金索三上冠雲葉
　　旁繫索以屬葢提杆攢竹髤朱長三尺八寸圍三
　　寸二分兩端飾金鳳首尾上綴金鉤於雲葉提之
　　陳設時承以八角盤口徑一尺一寸二分底徑九
　　寸七分通髤朱繪金鳳置方几上髙一尺五寸七
　　分上徑一尺四寸六分下徑一尺四寸八分四鏤
　　螭首虎爪承以圓珠下周横距通髤以朱面繪鳳
　　周繪流雲
　
　
　
　
　
　
　
　
皇后儀駕香合　謹按元史輿服志中宫導從捧金香
　　毬二人捧金香合二人分左右乾隆十四年
欽定
皇后儀駕香合笵金為之橢圓有葢通高五寸二分口
　　縱七寸二分横四寸二分葢髙一寸三分面為立
　　鳳周為翔鳳四口為回文下深一寸二分亦鏤雲
　　鳳回文間以火珠足髙四分陳設時盤及几俱如
　　提鑪之制
　
　
　
　
　
　
　
　
皇后儀駕盥盆　謹按元史輿服志中宫導從攜金盆
　　一人由左乾隆十四年
欽定
皇后儀駕盥盆笵金為之形圖十二棱高三寸六分口
　　徑一尺二寸邊鈒花文八寳底徑一尺鈒花文中
　　立雙鳯陳設時盤及几俱如提鑪之制
　
　
　
　
　
　
　
　
皇后儀駕唾壺　謹按元史輿服志中宫導從捧唾壺
　　一人由左乾隆十四年
欽定
皇后儀駕唾壺笵金為之通高六寸六分口徑四寸五
　　分鏤雲文回文葢髙二寸頂為立鳳高二寸三分
　　旁為流雲下深一寸八分底徑二寸二分座髙四
　　寸三分四足鏤螭首虎爪承以圓珠下周圓距陳
　　設時盤及几俱如提鑪之制
　
　
　
　
　
　
　
　
皇后儀駕水瓶　謹按元史輿服志中宫導從攜水瓶
　　金鹿盧一人由右乾隆十四年
欽定
皇后儀駕水瓶笵金為之大小各一大者通髙一尺五
　　寸三分深一尺一寸六分口徑四寸鈒花文腹圍
　　二尺七寸七分鈒雲鳳火珠下為如意雲文耳為
　　螭首銜鐶底徑六寸葢高一寸徑六寸頂為立鳳
　　髙二寸五分小者通高一尺四寸三分深一尺三
　　分口徑三寸四分腹圍二尺五寸七分底徑五寸
　　四分葢髙一寸徑五寸七分形制花文皆同陳設
　　時盤及几俱如提鑪之制
　
　
　
　
　
　
　
　
皇后儀駕馬杌　謹按乾隆十四年
欽定
皇后儀駕馬杌木質塗金髙一尺六寸方一尺九寸五
　　分面繪金鳳間以流雲中為火珠四角飾鏤金花
　　文四足為螭首虎爪承以圓珠下周横距雜繪八
　　寶
　
　
　
　
　
　
　
　
皇后儀駕交椅　謹按元史輿服志中宫導從負金椅
　　二人由右乾隆十四年
欽定
皇后儀駕交椅木質塗金曲扶箕張椅上仰交足横距
　　貫以鐵樞雙疊舉之通髙二尺九寸五分縱一尺
　　一寸五分横二尺二寸四角飾鏤金花文座面織
　　明黄絲縧倚刻鳳踏几髙三寸三分縱九寸五分
　　横一尺八寸六分皆塗金
　
　
　
　
　
　
　
　
皇后儀駕九鳳葢　謹按乾隆十四年
欽定
皇后儀駕九鳳葢五色緞為之各二鳳及雲文花文皆
　　銷金直柄長一丈一尺餘俱如九鳳曲葢之制
　
　
　
　
　
　
　
　
皇后儀駕花葢　謹按宋史儀衛志皇后鹵簿錦花葢
　　二元史輿服志中宫導從執葆葢四人皆分左右
　　行乾隆十四年
欽定
皇后儀駕花葢明黄緞為之繡八寶雜花直柄長一丈
　　一尺餘俱如九鳳曲葢之制
　
　
　
　
　
　
　
　
皇后儀駕方繖　謹按宋史儀衛志皇后鹵簿次大繖
　　四乾隆十四年
欽定
皇后儀駕方繖紅緞為之方五尺垂幨三層不施繡文
　　旁垂彯帯直柄長一丈五寸
　
　
　
　
　
　
　
　
皇后儀駕龍鳳扇　謹按宋史儀衛志皇后鹵簿團扇
　　二十四朱畫團扇十二乾隆十四年
欽定
皇后儀駕龍鳳扇明黄紅二色緞為之各四通髙一丈
　　九寸扇圓徑三尺二寸五分繡龍鳳各一間以流
　　雲周為襞積中貫柄處飾以藍上下約以金花翠
　　葉中鏤鳳背亦如之柄攢竹髤朱長七尺五寸圍
　　四寸六分
　
　
　
　
　
　
　
　
皇后儀駕鸞鳳扇　謹按宋史儀衛志皇后鹵簿方扇
　　二十四乾隆十四年
欽定
皇后儀駕鸞鳳扇明黄紅二色緞為之各四通髙一丈
　　一尺八寸扇上橢下方徑三尺四寸五分上闊二
　　尺九寸五分下闊二尺五寸五分繡五彩鸞鳳各
　　一間以花文緑縁闊四寸七分周繡孔雀翎上下
　　約以金花翠葉下綴横木高四寸一分髤黒繪金
　　鸞鳳柄攢竹髤黒長七尺八寸五分圍四寸四分
　
　
　
　
　
　
　
　
皇后儀駕金節　謹按乾隆十四年
欽定
皇后儀駕金節朱紃貫朱旄八下繫朱緌屬於杆韜以
　　黄紗長七尺九寸圍二尺七寸通繡五色龍鳳葢
　　髙九寸徑一尺一寸緑縁羃之紅縁垂幨黄紅二
　　重杆攢竹髤朱長一丈圍四寸三分上為曲項加
　　塗金鳳首銜鐶屬銅葢繫節通髙一丈一尺
　
　
　
　
　
　
　
　
皇后儀駕龍鳳旗　謹按乾隆十四年
欽定
皇后儀駕龍鳳旗五色緞為之各二斜幅銷金龍鳳各
　　一間以流雲縿徑四尺七寸斿徑六尺斜徑八尺
　　二寸杆攢竹髤朱長一丈三尺一寸圍四寸五分
　　首冠鏤金火燄頂注朱旄鐏以鐵塗金通髙一丈
　　四尺七寸
　
　
　
　
　
　
　
　
皇后儀駕卧瓜　謹按元史輿服志中宫導從執骨朶
　　二人乾隆十四年
欽定
皇后儀駕卧瓜雕木為之長六寸八分圍一尺四寸六
　　棱有蒂刻雲文卧置柄首銎上銜以龍首皆塗金
　　柄攢竹髤朱長五尺七寸圍三寸八分鐓以銅鋄
　　銀髙一寸四分通髙七尺三寸
　皇貴妃　貴妃儀仗　妃　嬪采仗卧瓜皆同
　
　
　
　
　
　
　
　
皇后儀駕立瓜　謹按乾隆十四年
欽定
皇后儀駕立瓜雕木為之長七寸圍一尺四寸形如卧
　　瓜立置柄首柄長五尺五寸五分如卧瓜之制通
　　髙七尺五寸
　皇貴妃　貴妃儀仗　妃　嬪采仗立瓜皆同
　
　
　
　
　
　
　
　
皇后儀駕吾仗　謹按乾隆十四年
欽定
皇后儀駕吾仗攢竹為之圍四寸髤朱兩端繪金雲通
　　髙六尺八寸
　皇貴妃　貴妃儀仗　妃　嬪采仗吾仗皆同
　
　
　
　
　
　
　
　
　皇貴妃儀仗翟輿　謹按明會典皇妃儀仗鳳轎一
　　抹金銅珠頂四角抹金銅飛鳳三面繪以翟文抹
　　金銅鈒花葉片裝釘抹金銅鳳頭鳳尾裝飾乾隆
　　十四年
欽定
　皇貴妃儀仗翟輿木質髤以明黄繪飾彩繡皆金翟
　　横杆中為鐵鋄銀雙翟相向翟首鋄金凡杆皆縱
　　加銅鋄金翟首尾肩杆四舁以八人餘俱如
皇后儀駕鳯輿之制
　
　
　
　
　
　
　
　
　皇貴妃儀仗翟車　謹按乾隆十四年
欽定
　皇貴妃儀仗翟車木質髤以明黄葢飾金翟左右及
　　後繪金翟門上鏤金翟相向坐具繡彩翟轅鉆以
　　鐵鋄銀餘俱如
皇后儀駕鳳車之制
　
　
　
　
　
　
　
　
　皇貴妃儀仗儀輿　謹按乾隆十四年
欽定
　皇貴妃儀仗儀輿木質髤以明黄倚繪金翟坐具繡
　　彩翟横杆中為鐵鋄銀雙翟相向翟首鋄金餘俱
　　如
皇后儀駕儀輿之制
　
　
　
　
　
　
　
　
　皇貴妃儀仗儀車　謹按乾隆十四年
欽定
　皇貴妃儀仗儀車木質髤以明黄坐具繡彩翟餘俱
　　如
皇后儀駕儀車之制
　
　
　
　
　
　
　
　
　皇貴妃儀仗七鳳曲葢　謹按乾隆十四年
欽定
　皇貴妃儀仗七鳳曲葢明黄緞為之黄裏繡彩鳳七
　　曲柄為木質塗金龍首一徑一尺八寸餘俱如
皇后儀駕九鳳曲葢之制
　
　
　
　
　
　
　
　
　皇貴妃儀仗拂塵　謹按乾隆十四年
欽定
　皇貴妃儀仗拂塵朱氂為之柄兩端飾金翟首尾餘
　　俱如
皇后儀駕拂塵之制
　貴妃儀仗拂塵同
　
　
　
　
　
　
　
　
　皇貴妃儀仗提鑪　謹按乾隆十四年
欽定
　皇貴妃儀仗提鑪笵金為之葢頂為翔翟耳為雙翟
　　提杆兩端飾金翟首尾盤及几面皆繪金翟餘俱
　　如
皇后儀駕提鑪之制
　貴妃儀仗提鑪同
　
　
　
　
　
　
　
　
　皇貴妃儀仗香合　謹按乾隆十四年
欽定
　皇貴妃儀仗香合笵金為之面為翔翟周為花草下
　　亦鏤花草回文盤及几面皆繪金翟餘俱如
皇后儀駕香合之制
　貴妃儀仗香合同
　
　
　
　
　
　
　
　
　皇貴妃儀仗盥盆　謹按乾隆十四年
欽定
　皇貴妃儀仗盥盆笵金為之中立雙翟盤及几面皆
　　繪金翟餘俱如
皇后儀駕盥盆之制
　貴妃儀仗盥盆同
　
　
　
　
　
　
　
　
　皇貴妃儀仗唾壺　謹按乾隆十四年
欽定
　皇貴妃儀仗唾壺笵金為之頂為翔翟盤及几面皆
　　繪金翟餘俱如
皇后儀駕唾壺之制
　貴妃儀仗唾壺同
　
　
　
　
　
　
　
　
　皇貴妃儀仗水瓶　謹按乾隆十四年
欽定
　皇貴妃儀仗水瓶笵金為之大小各一腹鈒雲翟頂
　　為翔翟盤及几面皆繪金翟餘俱如
皇后儀駕水瓶之制
　貴妃儀仗水瓶同
　
　
　
　
　
　
　
　
　皇貴妃儀仗馬杌　謹按乾隆十四年
欽定
　皇貴妃儀仗馬杌木質塗金面繪金翟四角飾銅鏤
　　雲文塗金餘俱如
皇后儀駕馬杌之制
　
　
　
　
　
　
　
　
　皇貴妃儀仗交椅　謹按乾隆十四年
欽定
　皇貴妃儀仗交椅木質塗金倚銅質鏤翟餘俱如
皇后儀駕交椅之制
　
　
　
　
　
　
　
　
　皇貴妃儀仗花葢　謹按乾隆十四年
欽定
　皇貴妃儀仗花葢黄紅藍三色緞為之各二繡八寶
　　雜花直柄長一丈一尺餘俱如
皇后儀駕九鳳曲葢之制
　
　
　
　
　
　
　
　
　皇貴妃儀仗瑞草葢　謹按乾隆十四年
欽定
　皇貴妃儀仗瑞草葢紅黒二色緞為之各一繡瑞草
　　直柄長一丈一尺餘俱如
皇后儀駕九鳳曲葢之制
　貴妃儀仗瑞草葢同
　
　
　
　
　
　
　
　
　皇貴妃儀仗鸞鳳扇　謹按乾隆十四年
欽定
　皇貴妃儀仗鸞鳳扇紅黒二色緞為之各二通髙一
　　丈一尺七寸扇上橢下方徑三尺上闊二尺九寸
　　下闊二尺五寸繡五彩鸞鳳各一間以花文緑縁
　　闊四寸五分上下約以金花翠葉下綴横木高四
　　寸髤黒繪金翟柄木質髤黒長七尺五寸圍四寸
　　三分
　貴妃儀仗鸞鳳扇同
　
　
　
　
　
　
　
　
　皇貴妃儀仗團扇　謹按乾隆十四年
欽定
　皇貴妃儀仗團扇黄紅黒三色雲緞為之各二通高
　　一丈一尺七寸扇圓徑三尺五寸不施繡周為襞
　　積中貫柄處飾以藍上下約以金花翠葉背亦如
　　之柄木質髤朱長七尺五寸圍四寸三分
　貴妃儀仗團扇同
　
　
　
　
　
　
　
　
　皇貴妃儀仗金節　謹按乾隆十四年
欽定
　皇貴妃儀仗金節朱紃貫朱旄八下繫朱緌屬於杆
　　韜以紅紗長七尺六寸圍二尺六寸通繡五彩翟
　　葢紅緞羃之緑縁杆上曲項加塗金翟首餘俱如
皇后儀駕金節之制
　貴妃儀仗　妃　嬪采仗金節皆同
　
　
　
　
　
　
　
　
　皇貴妃儀仗鳳旗　謹按乾隆十四年
欽定
　皇貴妃儀仗鳳旗黄紅黒三色緞為之各二斜幅中
　　銷金鳳一縿徑四尺斿徑六尺斜徑八尺杆攢竹
　　髤朱長一丈三尺圍四寸三分首冠塗金銅頂注
　　朱旄通高一丈四尺五寸
　
　
　
　
　
　
　
　
　皇貴妃儀仗彩旗　謹按乾隆十四年
欽定
　皇貴妃儀仗彩旗紅黒二色雲緞為之各二斜幅不
　　繡餘俱如鳳旗之制
　貴妃儀仗彩旗同
　
　
　
　
　
　
　
　
　貴妃儀仗翟輿　謹按乾隆十四年
欽定
　貴妃儀仗翟輿木質髤以金黄葢幨坐具皆用金黄
　　緞繪飾彩繡皆金翟横杆中為鐵鋄銀雙翟相向
　　翟首鋄金凡杆皆縱加金翟首尾肩杆四舁以八
　　人餘俱如
皇后儀駕鳳輿之制
　
　
　
　
　
　
　
　
　貴妃儀仗儀輿　謹按乾隆十四年
欽定
　貴妃儀仗儀輿木質髤以金黄幨幃坐具皆用金黄
　　緞繪飾彩繡皆金翟横杆中為鐵鋄銀雙翟相向
　　翟首鋄金餘俱如
皇后儀駕儀輿之制
　
　
　
　
　
　
　
　
　貴妃儀仗儀車　謹按乾隆十四年
欽定
　貴妃儀仗儀車木質髤以金黄幨幃皆用金黄緞坐
　　具亦如之繡彩翟餘俱如
皇后儀駕儀車之制
　
　
　
　
　
　
　
　
　貴妃儀仗七鳳曲葢　謹按乾隆十四年
欽定
　貴妃儀仗七鳳曲葢金黄緞為之黄裏繡彩鳳七曲
　　柄為木質塗金龍首一徑一尺八寸餘俱如
皇后儀駕九鳳曲葢之制
　妃　嬪采仗七鳳曲葢皆同
　
　
　
　
　
　
　
　
　貴妃儀仗馬杌　謹按乾隆十四年
欽定
　貴妃儀仗馬杌木質髤金黄飾以銅繪金翟餘俱如
皇后儀駕馬杌之制
　妃　嬪采仗馬杌皆同
　
　
　
　
　
　
　
　
　貴妃儀仗交椅　謹按乾隆十四年
欽定
　貴妃儀仗交椅木質飾以銅座面織金黄絲縧餘俱
　　如
皇后儀駕交椅之制
　妃　嬪采仗交椅皆同
　
　
　
　
　
　
　
　
　貴妃儀仗花葢　謹按乾隆十四年
欽定
　貴妃儀仗花葢金黄紅黒三色緞為之各二繡八寶
　　雜花直柄長一丈一尺餘俱如
皇后儀駕九鳳曲葢之制
　
　
　
　
　
　
　
　
　貴妃儀仗鳳旗　謹按乾隆十四年
欽定
　貴妃儀仗鳳旗紅黒二色緞為之各二餘俱如
　皇貴妃儀仗鳳旗之制
　妃采仗鳳旗同
　
　
　
　
　
　
　
　
　妃采仗翟輿　謹按乾隆十四年
欽定
　妃采仗翟輿木質髤以金黄冠銅圓頂塗金葢幨坐
　　具皆用金黄緞繪飾彩繡皆金翟横杆中為鐵鋄
　　銀雙翟相向翟首鋄金直杆加銅髤金翟首尾肩
　　杆四鏤翟首尾髤以金舁以八人餘俱如
皇后儀駕鳳輿之制
　嬪采仗翟輿同
　
　
　
　
　
　
　
　
　妃采仗儀輿　謹按乾隆十四年
欽定
　妃采仗儀輿木質髤以金黄冠銅圓頂塗金幨幃坐
　　具皆用金黄緞繪飾彩繡皆金翟肩杆二舁以四
　　人餘俱如
皇后儀駕儀輿之制
　嬪采仗儀輿同
　
　
　
　
　
　
　
　
　妃采仗儀車　謹按乾隆十四年
欽定
　妃采仗儀車木質髤以金黄冠銅圓頂塗金幨幃皆
　　用金黄緞坐具亦如之繡彩翟餘俱如
皇后儀駕儀車之制
　嬪采仗儀車同
　
　
　
　
　
　
　
　
　妃采仗提鑪　謹按乾隆十四年
欽定
　妃采仗提鑪銀質飾以金縷繪皆金翟餘俱如
皇后儀駕提鑪之制
　嬪采仗提鑪同
　
　
　
　
　
　
　
　
　妃采仗香合　謹按乾隆十四年
欽定
　妃采仗香合銀質飾以金縷繪皆金翟餘俱如
皇后儀駕香合之制
　嬪采仗香合同
　
　
　
　
　
　
　
　
　妃采仗盥盆　謹按乾隆十四年
欽定
　妃采仗盥盆銀質飾以金鏤繪皆金翟餘俱如
皇后儀駕盥盆之制
　嬪采仗盥盆同
　
　
　
　
　
　
　
　
　妃采仗唾壺　謹按乾隆十四年
欽定
　妃采仗唾壺銀質飾以金鏤繪皆金翟餘俱如
皇后儀駕唾壺之制
　嬪采仗唾壺同
　
　
　
　
　
　
　
　
　妃采仗水瓶　謹按乾隆十四年
欽定
　妃采仗水瓶銀質飾以金鏤繪皆金翟餘俱如
皇后儀駕水瓶之制
　嬪采仗水瓶同
　
　
　
　
　
　
　
　
　妃采仗黄葢　謹按乾隆十四年
欽定
　妃采仗黄葢黄雲緞為之不施繡文直柄長一丈一
　　尺餘俱如
皇后儀駕九鳳曲葢之制
　
　
　
　
　
　
　
　
　妃采仗花葢　謹按乾隆十四年
欽定
　妃采仗花葢紅黒二色緞為之各二繡八寶雜花直
　　柄長一丈一尺餘俱如
皇后儀駕九鳳曲葢之制
　
　
　
　
　
　
　
　
　嬪采仗花葢　謹按乾隆十四年
欽定
　嬪采仗花葢金黄紅二色緞為之各二繡八寶雜花
　　直柄長一丈一尺餘俱如
皇后儀駕九鳳曲葢之制
　
　
　
　
　
　
　
　
　嬪采仗團扇　謹按乾隆十四年
欽定
　嬪采仗團扇紅雲緞為之餘俱如
　皇貴妃儀仗團扇之制
　
　
　
　
　
　
　
　
　嬪采仗鳳旗　謹按乾隆十四年
欽定
　嬪采仗鳳旗紅緞為之餘俱如
　皇貴妃儀仗鳳旗之制
　
　
　
皇朝禮器圖式卷十二
欽定四庫全書
皇朝禮器圖式卷十三
　　武備一(甲胄/)

皇帝大閱胄一　謹按周禮春官司服王之吉服凡兵
　　事韋弁服賈公彦疏以韋為冕書費誓善敹乃甲
　　胄孔頴達正義說文云胄兠鍪首鎧也經典皆言
　　甲胄秦世以來始有鎧兠鍪之文古之作甲用皮
　　秦漢以來用鐵鎧鍪二字皆從金葢用鐵為之而
　　因以作名也詩魯頌貝胄朱綅毛萇𫝊貝飾也以
　　朱綅綴之
　本朝定制
皇帝大閱胄制革為之髤以漆頂東珠一承以金雲下
　　為金升龍三各飾紅寳石三又下為金圓珠鏤龍
　　三飾碧䃁㺨三珍珠四又下為金垂雲寳葢飾青
　　紅寳石六貫槍植管鏤蟠龍周垂薫貂纓二十有
　　四長六寸五分紅片金裏管末承雲葉五亦鏤龍
　　下為圓座鏤正龍四飾珠八紅寳石四座下金盤
　　鏤行龍四飾珠四紅寳石八自頂至盤髙一尺一
　　寸胄前後梁亦鏤龍各飾珠三貓睛石二紅藍寳
　　石各二正龍銜黄寳石一梁左右鏤金梵文三重
　　上重八次十有八間以金瓔珞次二十有四前為
　　舞擎鏤龍四飾珠五紅寳石四䕶額髤金龍二中
　　間火珠自胄梁至䕶額髙八寸五分後垂䕶項明
　　黄縀表月白裏青倭縀縁繡五采金龍左右䕶耳
　　䕶頸亦如之以明黄縧四相屬當耳處為鏤空金
　　圓花以達聰上繡金行龍各一下繡金正龍各三
　　俱中敷棉外布金釘繫青縀帶六胄襯石青縀表
　　紅縀裏亦敷棉上綴紅絨頂

皇帝大閱胄二　謹按乾隆二十一年
欽定大閱胄頂珍珠一圓珠鏤龍三飾東珠各一胄前
　　後梁中飾金剛石螣蛇梁左右梵文上重十有二
　　次八次二十有四凡飾皆用東珠餘俱如
　大閱胄一之制

皇帝大閲甲一　謹按世本輿作甲考工記函人為函
　　權其上旅與其下旅而重若一賈公彦疏上旅為
　　衣下旅為裳許慎說文臂鎧謂之釬頸鎧謂之錏
　　鍜劉熙釋名甲亦曰介曰函曰鎧皆堅重之名孔
　　頴達尚書正義甲之有鍱則考工所謂札也
　本朝定制
皇帝大閱甲明黄縀表月白裏青倭縀縁中敷棉外布
　　金釘上衣下裳左右䕶肩左右䕶腋左右袖裳間
　　前襠左襠裳亦分左右凡十有一屬皆以明黄縧
　　金鉸聮綴服之衣前繡五采金升龍二後正龍一
　　䕶肩䕶腋前襠左襠各正龍一裳幅金線相比為
　　金鍱五重間以青倭縀繡行龍各二四周亦如之
　　袖以金絲縀下縁黄縀繡五采金龍各二運肘處
　　為方空縱一寸七分横二寸一分袖端月白縀繡
　　金行龍各一向外各綴明黄縧約於中指䕶肩接
　　衣處月白縀金線縁各繡金升龍二行龍六飾珠
　　二紅寳石一後横浴鐵雲葉鏤金行龍一周鏤花
　　文前懸䕶心鏡徑五寸五分周錽金花以金鉸四
　　屬之

皇帝大閱甲二　謹按乾隆二十一年
欽定大閱甲左右袖接衣處屬以藍縀飾用東珠餘俱
　　如
　大閱甲一之制

皇帝隨侍胄　謹按
　本朝定制
皇帝隨侍胄石青縀表加縁紅裏如常服冠之制中敷
　　以鐵上綴朱緯紅絨結頂簷繡金行龍四中為金
　　壽字篆文環以金花文後垂䕶項繡金正龍左右
　　䕶耳繡行龍亦環以金花文當耳鏤空金圓花以
　　達聰俱石青縀表加縁月白縀裏

皇帝隨侍甲　謹按
　本朝定制
皇帝隨侍甲石青縀表加縁月白綢裏通繡金龍環以
　　花文䕶肩後横石青縀雲葉亦繡金龍裳幅各繡
　　金升龍一並屬横幅繫之裳後中豐上下歛不懸
　　䕶心鏡餘俱如
　大閱甲一之制
　
　
　
　
　
　
　
　
　　親王胄　謹按
　本朝定制親王胄鍊鐵為之或以革髤漆其制下達
　　庶官頂鏤金火燄銜紅寳石或藍寳石及珊瑚緑
　　松石惟不得用東珠承以金雲下為金立龍二飾
　　紅藍寳石各一又下為金銜珊瑚圓珠又下為金
　　垂雲寳盖貫槍植管周垂薫貂纓十有八紅縀裏
　　管銜金葉四承以圓盤皆鏤龍盤下鏤龍金座胄
　　前後梁亦鏤龍其飾雜寳惟宜梁左右金梵文三
　　重上重八次七間以金瓔珞次二十舞擎亦鏤龍
　　飾雜寳䕶額浴鐵錽金龍䕶項石青鏁子錦表月
　　白縀裏石青倭縀縁左右䕶耳䕶頸亦如之俱中
　　敷鐵鍱外布金釘繫青縀帶六胄襯石青縀表月
　　白綢裏頂綴絨郡王亦冠之
　
　
　
　
　
　
　
　
　　親王甲　　謹按
　本朝定制親王甲石青鏁子錦表月白綢裏中敷鐵
　　鍱外布金釘青倭縀縁裳幅鐵鍱四重䕶肩接衣
　　處鐵鍱十有四周以錽金雲龍飾珊瑚緑松青金
　　石各一前懸䕶心鏡甲縧金黄色郡王亦被之
　
　
　
　
　
　
　
　
　　貝勒胄　謹按
　本朝定制貝勒胄頂銜素金寳葢盤座俱鏤花金不
　　加飾垂薰貂纓十有四餘俱如親王胄之制貝子
　　固倫額駙皆冠之
　
　
　
　
　
　
　
　
　　貝勒甲　謹按
　本朝定制貝勒甲縧石青色餘俱如親王甲之制貝
　　子固倫額駙入八分公皆被之
　
　
　
　
　
　
　
　
　　入八分公胄　謹按
　本朝定制入八分公胄頂植蜜鼠尾寳葢盤座俱髤
　　以漆鋟金花及雲龍垂貂尾纓十有二梁及舞擎
　　亦髤漆鋟金雲龍梁左右無梵文餘俱如親王胄
　　之制
　
　
　
　
　
　
　
　
　　職官胄一　謹按
　本朝制職官胄頂植鵰翎二銜鏤花金葉寳葢盤
　　座俱髤以漆鋟金花及雲龍周垂貂尾纓十有二
　　梁及舞擎亦髤漆鋟金雲龍梁左右無梵文䕶項
　　䕶耳䕶頸皆石青縀表藍布裏通繡蟒五中敷鐵
　　鍱外布銀釘繫石青縀帶二胄襯石青縀表藍綢
　　裏頂綴紅絨領侍衛内大臣八旗都統前鋒統領
　　䕶軍統領直省總督提督巡撫皆冠之
　
　
　
　
　
　
　
　
　　職官胄二　謹按
　本朝定制職官胄頂植蜜鼠尾周垂朱氂餘俱如職
　　官胄一之制内大臣和碩額駙郡主額駙内大臣
　　裏行之公侯伯散秩大臣皆冠之
　
　
　
　
　
　
　
　
　　職官胄三　謹按
　本朝定制職官胄頂植薫獺尾周垂朱氂餘俱如職
　　官胄一之制隨旗行之公侯伯子男文武一品文
　　二品八旗副都統鎮國將軍輔國將軍奉國將軍
　　奉恩將軍縣主額駙直省總兵皆冠之
　
　
　
　
　
　
　
　
　　職官胄四　謹按
　本朝定制職官胄頂植獺尾周垂朱氂寳葢盤座前
　　後梁及舞擎俱錽銀雲龍餘俱如職官胄一之制
　　文三品至五品驍騎叅領郡君額駙縣君額駙鄉
　　君額駙直省副將皆冠之
　
　
　
　
　
　
　
　
　　職官胄五　謹按
　本朝定制職官胄頂植豹尾周垂朱氂寳葢盤座前
　　後梁及舞擎俱錽銀雲龍餘俱如職官胄一之制
　　侍衛鑾儀衛所屬官皆冠之
　
　
　
　
　
　
　
　
　　職官胄六　謹按
　本朝定制職官胄頂植獺尾周垂黒氂寳葢盤座前
　　後梁及舞擎俱錽銀雲龍餘俱如職官胄一之制
　　前鋒叅領䕶軍叅領前鋒侍衛䕶軍侍衛皆冠之
　
　
　
　
　
　
　
　
　　職官胄七　謹按
　本朝定制職官胄頂植獺尾周垂朱氂不加鋟飾䕶
　　項䕶耳䕶頸均不施繡文餘俱如職官胄一之制
　　文六品至九品直省叅將以下皆冠之
　
　
　
　
　
　
　
　
　　職官甲一謹按
　本朝定制職官甲石青縀表藍布裏中敷鐵鍱外布
　　銀釘石青倭縀縁前後及䕶肩䕶腋前襠左襠各
　　繡團蟒一裳幅團蟒二䕶肩接衣處鐵鍱二十髤
　　漆鋄金龍甲縧石青色領侍衛内大臣八旗都統
　　前鋒統領䕶軍統領直省總督提督巡撫内大臣
　　和碩額駙郡主額駙内大臣裏行之公侯伯散秩
　　大臣隨旗行之公侯伯子男文武一品文二品八
　　旗副都統鎮國將軍輔國將軍奉國將軍奉恩將
　　軍縣主額駙直省總兵皆被之
　
　
　
　
　
　
　
　
　　職官甲二　謹按
　本朝定制職官甲前後及䕶肩各繡團蟒一裳幅團
　　蟒二餘俱如職官甲一之制文三品以下驍騎參
　　領郡君額駙縣君額駙鄉君額駙直省副將以下
　　皆被之
　
　
　
　
　
　
　
　
　　職官甲三　謹按
　本朝定制職官甲前後及䕶肩各繡團蟒一裳幅鐵
　　鍱四重䕶肩接衣處錽銀雲龍餘俱如職官甲一
　　之制侍衛鑾儀衛所屬官前鋒叅領䕶軍叅領前
　　鋒侍衛䕶軍侍衛王府長史䕶衛典儀皆被之
　
　
　
　
　
　
　
　
　　王府長史胄　謹按
　本朝定制王府長史胄頂植猞猁猻周垂黒氂梁及
　　舞擎俱錽銀雲龍餘俱如職官胄一之制
　
　
　
　
　
　
　
　
　　王府䕶衛胄　謹按
　本朝定制王府䕶衛胄頂植猞猁猻周垂朱氂梁及
　　舞擎俱錽銀雲龍餘俱如職官胄一之制典儀亦
　　冠之
　
　
　
　
　
　
　
　
　　前鋒校胄　謹按
　本朝定制前鋒校胄鍊鐵為之頂植鐵鍱周垂朱氂
　　寳葢以下俱素鐵不加鋟飾䕶項䕶耳俱白縀表
　　素裏紅片金及石青布縁二重繡蓮花中敷鐵鍱
　　外布黄銅釘胄襯石青縀表藍布裏頂綴紅絨䕶
　　軍校亦冠之
　
　
　
　
　
　
　
　
　　驍騎校胄　謹按
　本朝定制驍騎校胄頂周垂黒氂䕶項䕶耳俱表以
　　縀各從旗色鑲黄旗鑲白旗鑲藍旗紅縁鑲紅旗
　　石青縁正黄旗正紅旗正白旗正藍旗皆如表色
　　餘俱如前鋒校胄之制
　
　
　
　
　
　
　
　
　　前鋒校甲　謹按
　本朝定制前鋒校甲白縀表素裏無袖中敷鐵鍱外
　　布黄銅釘紅片金及石青布縁二重前後繡蟒各
　　一通繡蓮花裳幅鐵鍱三重䕶軍校亦被之
　
　
　
　
　
　
　
　
　　驍騎校甲　謹按
　本朝定制驍騎校甲表以縀各從旗色如胄制縁亦
　　如之餘俱如前鋒校甲之制
　
　
　
　
　
　
　
　
　　前鋒胄　謹按
　本朝定制前鋒胄䕶項䕶耳俱青布表月白裏縁如
　　表色不施采繡餘俱如前鋒校胄之制䕶軍緑營
　　兵皆冠之
　
　
　
　
　
　
　
　
　　驍騎胄　謹按
　本朝定制驍騎胄頂周垂黒氂䕶項䕶耳俱表以布
　　各從旗色鑲黄旗鑲白旗鑲藍旗紅縁鑲紅旗石
　　青縁正黄旗正紅旗正白旗正藍旗皆如表色餘
　　俱如前鋒校胄之制
　
　
　
　
　
　
　
　
　　前鋒甲　謹按
　本朝定制前鋒甲青布表月白裏縁如表色不施采
　　繡餘俱如前鋒校甲之制䕶軍緑營兵皆被之
　
　
　
　
　
　
　
　
　　驍騎甲　謹按
　本朝定制驍騎甲表以布各從旗色如胄制縁亦如
　　之餘俱如前鋒校甲之制
　
　
　
　
　
　
　
　
　　䕶軍校棉胄　謹按乾隆二十一年
欽定䕶軍校棉胄制革為之髤以漆頂植銅鍱周垂朱
　　氂惟正紅旗黒氂飾皆黄銅䕶項䕶耳俱白縀表
　　藍綢裏縁如表色中敷棉外布黄銅釘胄襯石青
　　縀表藍布裏頂綴紅絨
　
　
　
　
　
　
　
　
　　驍騎校棉胄　謹按乾隆二十一年
欽定驍騎校棉胄頂周垂黒氂䕶項䕶耳皆石青縀表
　　餘俱如䕶軍校棉胄之制
　
　
　
　
　
　
　
　
　　䕶軍校棉甲　謹按乾隆二十一年
欽定䕶軍校棉甲白縀表藍綢裏縁如表色中敷棉外
　　布黄銅釘上衣下裳左右袖䕶肩䕶腋前襠左襠
　　皆全
　
　
　
　
　
　
　
　
　　驍騎校棉甲　謹按乾隆二十一年
欽定驍騎校棉甲石青縀表餘俱如䕶軍校棉甲之制
　
　
　
　
　
　
　
　
　　前鋒棉胄　謹按乾隆二十一年
欽定前鋒棉胄頂用垂朱氂䕶項䕶耳皆綢表布裏外
　　布白銅釘胄襯石青布表餘俱如䕶軍校棉胄之
　　制䕶軍亦冠之
　
　
　
　
　
　
　
　
　　驍騎棉胄　謹按乾隆二十一年
欽定驍騎棉胄周垂黒氂䕶項及䕶耳皆綢表各從旗
　　色藍布裏鑲黄旗鑲白旗鑲藍旗俱紅縁鑲紅旗
　　白縁正白旗正藍旗正黄旗正紅旗縁如表色外
　　布白銅釘餘俱如䕶軍校棉胄之制胄襯用石青
　　布表藍裏頂綴紅絨鹿角兵礟手皆冠之
　
　
　
　
　
　
　
　
　　前鋒棉甲　謹按乾隆二十一年
欽定前鋒棉甲石青綢表藍布裏外布白銅釘餘俱如
　　䕶軍校棉甲之制䕶軍亦被之
　
　
　
　
　
　
　
　
　　驍騎棉甲　謹按乾隆二十一年
欽定驍騎棉甲綢表各如旗色藍布裏縁如胄制中敷
　　棉外布白銅釘上衣下裳䕶肩䕶腋前襠左襠全
　
　
　
　
　
　
　
　
　　鹿角兵棉甲　謹按乾隆二十一年
欽定鹿角兵棉甲無裳及左襠餘俱如驍騎棉甲之制
　　礟手亦被之
　
　
　
　
　
　
　
　
　　藤牌營兵虎㡌　謹按
　本朝定制藤牌營兵虎㡌制革為之形如虎頭後垂
　　䕶項下為䕶耳皆黄布為之通繪斑文緑營藤牌
　　兵亦冠之
　
　
　
　
　
　
　
　
　　藤牌營兵虎衣　謹按
　本朝定制藤牌營兵虎衣黄布為之其長半身下袴
　　如其色通繪斑文袖端白布以象虎掌鞾亦以黄
　　布繪斑文緑營藤牌兵亦被之
　
　
　
　
　
　
　
　
　　武狀元胄　謹按
　本朝定制武狀元胄鍊銅為之不鏤花文頂植三刃
　　如古㦸形下為圓珠貫鎗植管周垂朱氂前後梁
　　加鳳首尾旁為鳳翼䕶項及䕶耳俱貝文銅鍱紅
　　片金縁紅布裏
　
　
　
　
　
　
　
　
　　武狀元甲　謹按
　本朝定制武狀元甲鍊銅為之紅綢裏紅片金縁通
　　簇貝文銅鍱兩袖銅鍱四重裾下周結緑縧下垂
　　紅緌前後各四十行
　
　
　
　
　
　
　
　
　　鏁子甲　謹按乾隆二十四年平定西域俘獲軍
　　器無算
上命皆藏
　紫光閣以紀
武成鏁子甲鍊鐵為之上衫下袴皆為鐵連鐶相屬衫
　　不開襟白布縁領貫首被之西師罙入屢得兹甲
　　即被以擊賊殊方異製克底
膚功敬登於册以附甲胄之末
　
　
　
　
　
　
　
　
皇帝行冠一　謹按
　本朝定制
皇帝行冠冬以黒狐如常服冠之制
　
　
　
　
　
　
　
　
皇帝行冠二　謹按
　本朝定制
皇帝行冠秋以黒羊皮如常服冠之制
　
　
　
　
　
　
　
　
皇帝行冠三　謹按
　本朝定制
皇帝行冠秋以青絨如常服冠之制
　
　
　
　
　
　
　
　
皇帝行冠四　謹按
　本朝定制
皇帝行冠夏織藤絲為之或織竹絲為之紅紗裏縁如
　其色上綴雨纓頂及梁皆黄色前綴珍珠一
　
　
　
　
　
　
　
　
皇帝行褂　謹按
　本朝定制
皇帝行褂色用石青長與坐齊袖長及肘棉袷紗裘各
　　惟其時
　
　
　
　
　
　
　
　
皇帝行袍　謹按
　本朝定制
皇帝行袍制如常服袍長減十之一右裾短一尺色及
　　花文隨所御棉袷紗裘各惟其時
　
　
　
　
　
　
　
　
皇帝行帶　謹按
　本朝定制
皇帝行帶色用明黄左右佩繫以紅香牛皮為之飾金
　　花文錽銀鐶各三佩帉以髙麗布視常服帶帉㣲
　　濶而短中約以香牛皮束綴銀花文佩囊明黄圓
　　縧飾珊瑚結削燧雜珮各惟其時
　
　
　
　
　
　
　
　
皇帝行裳　謹按
　本朝定制
皇帝行裳色隨所用左右各一前平後中豐上下歛如隨
　　侍甲裳之制並屬横幅石青布為之氊袷各惟其
　　時冬用鹿皮或黒狐為表
　
　
　
　
　
　
　
　
　　親王以下冬行冠　謹按
　本朝定制親王以下冬行冠如冬吉服冠之制氊貂
　　各惟其時其制下達庶官凡扈行者皆冠之翎頂
　　各隨其所得用
　
　
　
　
　
　
　
　
　　親王以下夏行冠　謹按
　本朝定制親王以下夏行冠織玉草或藤絲為之上
　　綴雨纓其制下達庶官凡扈行者皆冠之翎頂各
　　從其所得用
　
　
　
　
　
　
　
　
　　親王以下行褂　謹按
　本朝定制親王以下行褂色用石青長與坐齊䄂長
　　及肘棉袷紗裘各惟其時其制下達庶官凡扈行
　　者皆服之
　
　
　
　
　
　
　
　
　　親王以下行袍　謹按
　本朝定制親王以下行袍制如常服袍長減十之一
　　右裾短一尺色隨所用棉袷紗裘各惟其時其制
　　下達庶官凡扈行者皆服之
　
　
　
　
　
　
　
　
　　親王以下行帶　謹按
　本朝定制親王以下行帶佩帉素布視常服帶帉㣲
　　濶而短版飾惟宜縧皆圓結其制下達庶官凡扈
　　行者皆用之帶色金黄石青各從其所得用
　
　
　
　
　
　
　
　
　　親王以下行裳　謹按
　本朝定制親王以下行裳藍及諸色隨所用左右各
　　一前平後中豐上下歛並屬横幅氊祫各惟其時
　　冬以皮為表其制下達庶官凡扈行者皆用之
　
　
　
　
　
　
　
　
　　領侍衛内大臣行褂　謹按
　本朝定制領侍衛内大臣行褂色用明黄
御前大臣侍衛班長䕶軍統領健銳營翼領及凡諸臣
　　之曽
賜黄褂者皆得服之
　
　
　
　
　
　
　
　
　　八旗副都統行褂　謹按
　本朝定制八旗副都統行褂正黄旗色用金黄正白
　　旗正紅旗正藍旗各如旗色鑲黄旗鑲白旗鑲藍
　　旗紅縁鑲紅旗白縁前鋒叅領䕶軍叅領火器營
　　官皆服之
　
　
　
　
　
　
　
　
　　豹尾班侍衛行褂　謹按
　本朝定制豹尾班侍衛行褂色用明黄左右及肩前
　　施雙帶以結之
　
　
　
　
　
　
　
　
　　健鋭營前鋒叅領行褂　謹按乾隆十四年
欽定健鋭營前鋒叅領行褂色用明黄藍縁
　
　
　
　
　
　
　
　
　　健鋭營兵行褂　謹按乾隆十四年
欽定健鋭營兵行褂色用藍明黄縁
　
　
　
　
　
　
　
　
　　虎槍營縂統縂領行褂　謹按
　本朝定制虎槍營縂統縂領行褂色用金黄領左右
　　端青縁直下至前裾
　
　
　
　
　
　
　
　
　　虎槍營槍長行褂　謹按
　本朝定制虎槍營槍長行褂色用紅領左右端青縁
　　直下至前裾
　
　
　
　
　
　
　
　
　　虎槍營兵行褂　謹按
　本朝定制虎槍營兵行褂色用白領左右端青縁直
　　下至前裾
　
　
　
　
　
　
　
　
　　火器營兵行褂　謹按
　本朝定制火器營兵行褂色用藍白縁
　
　
　
　
　
皇朝禮器圖式巻十三
欽定四庫全書
皇朝禮器圖式巻十四
　　武備二(武具一/)
　
　
　
　
　
　
　
　
皇帝大閲櫜鞬　謹按周禮夏官繕人掌王之用弓弩
　　矢箙
　本朝定制
皇帝大閱櫜鞬鞬以銀絲縀為之緑革縁天鵞絨裏面
　　綴金鐶繫明黄緌櫜以革䝉銀絲縀後輭壺三以
　　革為之皆飾金絲花銜東珠鞬弢弓及半櫜盛鈚
　　箭五梅鍼箭五骲箭二懸以明黄帶紅片金裏襯
　　石青縀繫鏤花金鈎飾金鉤孔三左右及後各金
　　版三左旁加金版一皆銜東珠
　
　
　
　
　
　
　
　
皇帝大禮隨侍櫜鞬　謹按
　本朝定制
皇帝大禮隨侍櫜鞬鞬以青倭縀為之櫜以革䝉青倭
　　縀餘俱如
　大閱櫜鞬之制盛箭如
　大閲之數而異其制凡祭祀朝㑹
駕出則以從
　
　
　
　
　
　
　
　
皇帝吉禮隨侍櫜鞬　謹按
　本朝定制
皇帝吉禮隨侍櫜鞬鞬以金銀絲縀為之櫜以革䝉金
　　銀絲縀皆銜紅寳石或藍寳石盛鈚箭七骲箭一
　　哨箭二懸以明黄帶繫鏤花金鈎飾金鈎孔三左
　　右各飾金雲文磬形旁各加金版銜鐶後亦為金
　　雲文磬形一凡吉禮
駕出具吉服則以從
　
　
　
　
　
　
　
　
皇帝隨侍櫜鞬一　謹按
　本朝定制
皇帝隨侍櫜鞬鞬以黑布為之櫜以黑革為之不加銜
　　飾盛鈚箭五梅鍼箭五骲箭一哨箭一兎乂箭一
　　懸以明黄帶繫鏤花金鉤飾金鈎孔三左右及後
　　金版各一左右旁金版銜鐶各一
行幸常以從
　
　
　
　
　
　
　
　
皇帝隨侍櫜鞬二　謹按
　本朝定制
皇帝隨侍櫜鞬皆以朱革為之結金絲花盛箭與吉禮
　　隨侍同帶如隨侍櫜鞬一之制
駕詣圓明園及還
　宫則以從行圍
啟蹕
迴鑾皆用之
　
　
　
　
　
　
　
　
皇帝隨侍櫜鞬三　謹按
　本朝定制
皇帝隨侍櫜鞬皆以黒革為之結銀絲花盛箭與吉禮
　　隨侍同帶如隨侍櫜鞬一之制凡令節朔望
駕出則以從
　
　
　
　
　
　
　
　
皇帝行圍櫜鞬　謹按
　本朝定制
皇帝行圍櫜鞬皆以黄革為之緑革縁櫜面綴金鐶繫
　　明黄緌鞬布金釘十九皆雜飾金花銜緑松石盛
　　鈚箭七哨箭三懸以明黄帶繫素金鈎綴於革版
　　鈎孔三左右及後圓版各一左右旁加版銜鐶各
　　一皆以黒革飾緑松石行圍
躬佩之
　
　
　
　
　
　
　
　
皇帝大閱弓　謹按周禮夏官司弓矢中春獻弓弩王
　　弓弧弓以授射考工記弓人天子之弓合九而成
　　規凡為弓冬析幹而春液角夏治筋秋合三材寒
　　奠體氷析灂
　本朝定制
皇帝大閱弓桑木為幹面傅以角背傅筋䝉金桃皮弣
　　加煖木皮置矢處加黒桃皮兩弰以檀木飾樺皮
　　刻其末為弦彄外加角弦牀鹿角飾緑革弦以絲
　　長四尺九寸五分置括處裹以革
　
　
　
　
　
　
　
　
皇帝大禮隨侍弓　謹按
　本朝定制
皇帝大禮隨侍弓背飾金紅樺皮兩弰飾紅鯊魚皮弦
　　以五采絲置括處不裹革餘俱如
　大閱弓之制
　
　
　
　
　
　
　
　
皇帝隨侍弓　謹按
　本朝定制
皇帝隨侍弓弦置括處不裹革餘俱如
　大閱弓之制
　
　
　
　
　
　
　
　
皇帝大閱鈚箭　謹按考工記矢人夾其隂陽以設其
　　比夾其比以設其羽爾雅釋器金鏃剪羽謂之鏃
　　揚雄方言凡廣長而薄䥥謂之錍劉熙釋名其末
　　曰括言與弦㑹也唐六典靃葉曰鈚
　本朝定制
皇帝大閱鈚箭楊木為笴長三尺一寸鐵鏃長三寸薄
　　而濶錽金藻文笴首飾黒桃皮皂雕羽括髤朱
　
　
　
　
　
　
　
　
皇帝大閱梅鍼箭　謹按茅元儀武備志有眉鍼箭
　本朝定制
皇帝大閲梅鍼箭楊木為笴長三尺鐵鏃長三寸八分
　　厚而前鋭後修笴首飾黒桃皮皂鵰羽羽間朱括
　　旁裹緑繭
　
　
　
　
　
　
　
　
皇帝大閲骲箭　謹按爾雅釋器骨鏃不剪羽謂之志
　　唐六典骨鏃曰骲開元文字平題今戱射箭也題
　　頭也
　本朝定制
皇帝大閲骲箭楊木為笴長三尺一寸骨骲長二寸九
　　分起棱環穿八孔髤朱鏤緑雲文皂鵰羽括旁裹
　　緑繭
　
　
　
　
　
　
　
　
皇帝大禮隨侍鈚箭　謹按
　本朝定制
皇帝大禮隨侍鈚箭楊木為笴長三尺一寸鐵鏃長二
　　寸九分中濶一寸六分前後閷錽金花文笴首飾
　　黑桃皮皂鵰羽羽間朱括髤朱旁裹緑繭
　
　
　
　
　
　
　
　
皇帝大禮隨侍骲箭　謹按
　本朝定制
皇帝大禮隨侍骲箭楊木為笴長三尺一寸角骲長二
　　寸二分四棱環穿八孔斑文鵰羽羽間朱括髤朱
　　旁裹緑繭
　
　
　
　
　
　
　
　
皇帝吉禮隨侍鈚箭　謹按
　本朝定制
皇帝吉禮隨侍鈚箭鸞羽羽間繪藻文蟠䕫五采相間
　　括旁裹緑繭餘俱如
　大閱鈚箭之制
　
　
　
　
　
　
　
　
皇帝吉禮隨侍骲箭　謹按
　本朝定制
皇帝吉禮隨侍骲箭骲環穿四孔鸞羽羽間繪藻文蟠
　　䕫五采相間括旁裹緑繭餘俱如
　大閲骲箭之制
　
　
　
　
　
　
　
　
皇帝吉禮隨侍哨箭　謹按唐六典鐵鏃曰鏑鳴箭曰
　　骹
　本朝定制
皇帝吉禮隨侍哨箭楊木為笴長三尺骹以骨為之長
　　一寸二分環穿四孔銜鐵鏃長一寸四分制如鈚
　　箭鏃鸞羽羽間繪藻文蟠䕫五采相間括旁裹緑
　　繭
　
　
　
　
　
　
　
　
皇帝隨侍鈚箭　謹按
　本朝定制
皇帝隨侍鈚箭笴全素餘如
　大閲鈚箭之制
　
　
　
　
　
　
　
　
皇帝隨侍梅鍼箭　謹按
　本朝定制
皇帝隨侍梅鍼箭笴全素餘俱如
　大閱梅鍼箭之制
　
　
　
　
　
　
　
　
皇帝隨侍骲箭　謹按
　本朝定制
皇帝隨侍骲箭角骲不髤朱鏤文笴全素餘俱如
　大閱骲箭之制
　
　
　
　
　
　
　
　
皇帝隨侍哨箭　謹按
　本朝定制
皇帝隨侍哨箭笴全素餘俱如吉禮隨侍哨箭之制
　
　
　
　
　
　
　
　
皇帝隨侍兎义箭　謹按
　本朝定制
皇帝隨侍兎义箭楊木為笴長二尺九寸角骲長一寸
　　六分圓而前鋭起棱環穿五孔下接樺木長二寸
　　五分施鐵齒四為二重上齒長一寸一分下齒長
　　一寸二分末揱倒鈎向外笴全素皂鵰羽
　
　
　
　
　
　
　
　
皇帝行圍鈚箭　謹按
　本朝定制
皇帝行圍鈚箭楊木為笴長二尺九寸鐵鏃長二寸五
　　分濶一寸三分笴首飾黒桃皮皂鵰羽羽間朱括
　　髤朱旁裹緑繭
　
　
　
　
　
　
　
　
皇帝行圍哨箭　謹按
　本朝定制
皇帝行圍哨箭楊木為笴長二尺八寸骹以角為之形
　　扁環穿四孔長一寸二分至二寸銜鐵鏃長二寸
　　如鈚不鏤文皂鵰羽括髤朱旁裹紅樺皮以射鹿
　　麅麞諸獸
　
　
　
　
　
　
　
　
皇帝御用射侯箭一　謹按
　本朝定制
皇帝御用射侯箭楊木為笴長二尺九寸鐵鏃長二寸
　　一分濶一寸四分形如鈚笴首飾黑桃皮鸛羽擰
　　之微曲以取聲括髤朱
　
　
　
　
　
　
　
　
皇帝御用射侯箭二　謹按
　本朝定制
皇帝御用射侯箭楊木為笴長二尺九寸鐵鏃長一寸
　　二分濶七分形如鈚而小笴首飾黑桃皮孔雀羽
　　羽間朱括髤朱旁裹緑繭射能及逺
　
　
　
　
　
　
　
　
皇帝御用射鵠骲箭　謹按
　本朝定制
皇帝御用射鵠骲箭楊木為笴長二尺八寸羊角骲長
　　一寸環穿五孔笴首飾黒桃皮花鵰羽括飾緑繭
　　旁亦如之
　
　
　
　
　
　
　
　
皇帝御用馬射骲箭一　謹按
　本朝定制
皇帝御用馬射骲箭楊木為笴長三尺黒角加樺木骲
　　長二寸七分起棱穿四孔斑文鵰羽括髤朱旁裹
　　緑繭
　
　
　
　
　
　
　
　
皇帝御用馬射骲箭二　謹按
　本朝定制
皇帝御用馬射骲箭楊木為笴長三尺骨骲長二寸二
　　分前起棱而鋭環穿五孔花鵰羽羽間朱括髤朱
　　旁裹緑繭
　
　
　
　
　
　
　
　
皇帝御用馬射骲箭三　謹按
　本朝定制
皇帝御用馬射骲箭楊木為笴長三尺樺木骲長三寸
　　端起棱四孔斑文鵰羽括髤朱旁裹緑繭
　
　
　
　
　
　
　
　
　　梅鍼箭　謹按
　本朝定制梅鍼箭樺木為笴長二尺八寸鐵鏃長三
　　寸二分濶四分笴首飾黒桃皮皂鵰羽羽間朱括
　　髤朱旁裹黑樺皮軍事用之
　
　
　
　
　
　
　
　
　　齊梅鍼箭　謹按
　本朝定制齊梅鍼箭鏃端横平餘俱如梅鍼箭之制
　　軍事用之可穿鏁子甲
　
　
　
　
　
　
　
　
　　厄魯特梅鍼箭　謹按
　本朝定制厄魯特梅鍼箭楊木為笴長二尺九寸鐵
　　鏃長一寸九分濶四分後微短笴首飾黒桃皮皂
　　鵰羽括髤朱射能及逺
　
　
　
　
　
　
　
　
　　槍頭箭　謹按
　本朝定制槍頭箭楊木為笴長二尺九寸鐵鏃長三
　　寸濶四分形如槍刃笴首飾黒桃皮皂鵰羽羽間
　　朱括髤朱旁裹白樺皮軍事用之
　
　
　
　
　
　
　
　
　　角頭箭　謹按
　本朝定制角頭箭角鏃長三寸五分形如梅鍼餘俱
　　如槍頭箭之制軍事用之
　
　
　
　
　
　
　
　
　　火燎竿箭　謹按
　本朝定制火燎竿箭鐵鏃長二寸二分笴炙以火餘
　　俱如槍頭箭之制軍事用之耐隂濕
　
　
　
　
　
　
　
　
　　遵化長鈚箭　謹按
　本朝定制遵化長鈚箭楊木為笴長三尺鐵鏃長三
　　寸五分濶五分形如梅鍼笴首飾黒桃皮皂鵰羽
　　括髤朱旁裹白樺皮軍事用之亦用以宿衛鋭可
　　貫札
　
　
　
　
　
　
　
　
　　索倫鈚箭　謹按
　本朝定制索倫鈚箭楊木為笴長二尺九寸鐵鏃長
　　二寸八分濶五分形如鈚箭而微狹笴首飾黒桃
　　皮花鵰羽括髤朱軍事用之亦可射熊及野豕
　
　
　
　
　
　
　
　
　　大鈚箭　謹按
　本朝定制大鈚箭楊木為笴長二尺九寸鐵鏃長二
　　寸五分濶一寸五分笴首飾黒桃皮皂鵰羽羽間
　　髤朱及黒旁裹緑繭挽强中有力以射虎熊及牡
　　鹿
　
　
　
　
　
　
　
　
　　小鈚箭　謹按
　本朝定制小鈚箭鐵鏃長二寸四分形如鈚而微小
　　羽間朱旁裹白樺皮餘俱如大鈚箭之制射獸為
　　良
　
　
　
　
　
　
　
　
　　鏽鐵鈚箭　謹按
　本朝定制鏽鐵鈚箭楊木為笴長二尺九寸鐵鏃長
　　二寸六分濶一寸四分形如鈚鏽澀不磨笴首飾
　　紅桃皮皂鵰羽括髤朱旁裹黒樺皮射獸創大不
　　能逸
　
　
　
　
　
　
　
　
　　射虎鈚箭　謹按
　本朝定制射虎鈚箭楊木為笴長二尺九寸鐵鏃長
　　一寸五分濶九分圭首後修鏽澀不磨笴首飾黒
　　桃皮皂鵰羽括髤朱以射卧虎能及逺
　
　
　
　
　
　
　
　
　　齊鈚箭　謹按
　本朝定制齊鈚箭楊木為笴長二尺九寸鐵鏃長一
　　寸七分濶一寸二分鏃端横平後以次剡笴首飾
　　黑桃皮皂鵰羽微曲括髤朱旁裹緑繭射獸其鋒
　　莫禦墮能卓地
　
　
　
　
　
　
　
　
　　月牙鈚箭　謹按
　本朝定制月牙鈚箭楊木為笴長二尺九寸鐵鏃長
　　一寸五分前徑一寸三分形如月牙鏟笴首飾黒
　　桃皮皂鵰羽微曲括髤朱旁裹白樺皮射獸左右
　　莫禦
　
　
　
　
　
　
　
　
　　燕尾鈚箭　謹按
　本朝定制燕尾鈚箭楊木為笴長二尺九寸鐵鏃長
　　二寸五分前濶一寸五分岐兩刃如燕剪形鏽澀
　　不磨笴首飾黒桃皮皂鵰羽括髤朱旁裹緑繭夏
　　獵以射灌叢中獸
　
　
　
　
　
　
　
　
　　梳脊鈚箭　謹按
　本朝定制梳脊鈚箭鐵鏃長一寸九分濶二寸一分
　　三角而鋭後形如梳脊笴首飾黒桃皮皂鵰羽括
　　髤朱旁裹白樺皮射鹿麅為良創大而箭不墮
　
　
　
　
　
　
　
　
　　抹角鈚箭　謹按
　本朝定制抹角鈚箭楊木為笴長二尺九寸鐵鏃長
　　二寸濶如之三角兩旁剡笴首飾黒桃皮皂鵰羽
　　括髤朱旁飾以角射猛獸中而不墮
　
　
　
　
　
　
　
　
　　尖鈚箭　謹按
　本朝定制尖鈚箭鐵鏃長二寸三分濶一寸四分圭
　　首後削括旁不加飾餘俱如齊鈚箭之制以射諸
　　獸皆宜
　
　
　
　
　
　
　
　
　　义鈚箭　謹按
　本朝定制义鈚箭鐵鏃長一寸濶七分如魚尾形下
　　接樺木一寸三分前狹後豐花鵰羽括髤朱旁裹
　　白樺皮射麞兎黄羊鋭能透骨
　
　
　
　
　
　
　
　
　　索倫哨箭　謹按
　本朝定制索倫哨箭楊木為笴長二尺八寸骹以骨
　　為之微扁長一寸五分環穿四孔銜鐵鏃長一寸
　　七分濶二寸二分皂鵰羽括髤朱音利而清以射
　　諸獸
　
　
　
　
　
　
　
　
　　角哨箭　謹按
　本朝定制角哨箭楊木為笴長二尺八寸骹以角為
　　之長一寸八分環穿四孔銜鐵鏃長一寸二分濶
　　一寸八分前鋭後平旁剡皂鵰羽括髤朱旁裹白
　　樺皮以射麞麅
　
　
　
　
　
　
　
　
　　方哨箭　謹按
　本朝定制方哨箭角骹長一寸五分中微方而扁環
　　穿四孔銜鐵鏃長二寸濶如之形如鈚餘俱如角
　　哨箭之制以射諸獸皆宜
　
　
　
　
　
　
　
　
　　鴨觜哨箭　謹按
　本朝定制鴨觜哨箭骹長一寸三分前閷後豐微扁
　　環穿四孔銜鐵鏃長一寸八分濶如之形如鈚括
　　旁裹緑繭餘俱如角哨箭之制射鹿及諸獸其勢
　　勁直
　
　
　
　
　
　
　
　
　　合包哨箭　謹按
　本朝定制合包哨箭楊木為笴長二尺九寸骹以角
　　為之長一寸環穿四孔銜鐵鏃長二寸一分濶一
　　寸五分形如鈚皂鵰羽羽間髤朱及黑括髤朱旁
　　裹緑繭以射近鹿
　
　
　
　
　
　
　
　
　　齊哨箭　謹按
　本朝定制齊哨箭楊木為笴長二尺九寸骹以鐵為
　　之長八分環穿四孔銜鐵鏃長一寸七分濶一寸
　　四分形如齊鈚箭繡澀不磨皂鵰羽括髤朱射鹿
　　麅麞狐狼諸獸其鋒莫禦堕能卓地
　
　
　
　
　
　
　
　
　　圓哨箭　謹按
　本朝定制圓哨箭骹以角為之長九分環穿三孔銜
　　鐵鏃長二寸濶一寸九分形如鈚括旁裹白樺皮
　　餘俱如齊哨箭之制以射鹿麅利而易入
　
　
　
　
　
　
　
　
　　長哨箭　謹按
　本朝定制長哨箭骹以角為之長二寸前修後圓微
　　扁四孔鐵鏃長一寸濶一寸五分三用兩旁剡括
　　旁裹白樺皮餘俱如齊哨箭之制聲清而逺以射
　　諸獸皆宜
　
　
　
　
　
　
　
　
　　榛子哨箭　謹按
　本朝定制榛子哨箭骹以骨為之長三分形如榛子
　　環穿三孔銜鐵鏃長二寸濶一寸五分餘俱如齊
　　哨箭之制以射諸獸其鋒易入
　
　
　
　
　
　
　
　
　　榛子哨鈚箭　謹按
　本朝定制榛子哨鈚箭骹以鐵為之長三分形如榛
　　子􁰱金環鏤三孔銜鐵鏃長二寸濶一寸七分餘
　　俱如齊哨箭之制射鹿為良
　
　
　
　
　
　
　
　
　　擰翎箭　謹按
　本朝定制擰翎箭楊木為笴長二尺九寸不加鏃皂
　　鵰羽括髤朱備以易骲箭之笴折者
　
　
　
　
　
　
　
　
　　尖骲箭　謹按
　本朝定制尖骲箭楊木為笴長二尺九寸骲長三寸
　　三分前骨後角五棱環穿十孔斑文鵰羽括髤朱
　　射兎鋭而能洞
　
　
　
　
　
　
　
　
　　方骲箭　謹按
　本朝定制方骲箭楊木為笴長二尺九寸樺木骲長
　　一寸九分四棱穿孔皂鵰羽括髤朱旁裹緑繭以
　　射石上兎馬射亦用之
　
　
　
　
　
　
　
　
　　射虎骲箭　謹按
　本朝定制射虎骲箭楊木為笴長二尺九寸樺木骲
　　長一寸七分起棱環穿四孔花鵰羽括髤朱以逐
　　卧虎使起
　
　
　
　
　
　
　
　
　　齊骲箭　謹按
　本朝定制齊骲箭楊木為笴長二尺九寸角骲長一
　　寸九分其半起棱環穿四孔端平方廣一寸一分
　　皂鵰羽括髤朱旁裹白樺皮以射兎
　
　
　
　
　
　
　
　
　　實心骲箭　謹按
　本朝定制實心骲箭楊木為笴長二尺九寸樺木骲
　　端加象皮長一寸七分方廣一寸起棱不穿孔花
　　鵰羽括髤朱旁裹白樺皮以射飛雀䳺鶉
　
　
　
　
　
　
　
　
　　尖頭箭　謹按
　本朝定制尖頭箭楊木為笴長二尺九寸鐵鏃長一
　　寸一分如梅鍼而短笴首飾黒桃皮孔雀羽括髤
　　朱旁裹緑繭應弦而速
　
　
　
　
　
　
　
　
　　快箭　謹按
　本朝定制快箭楊木為笴長二尺九寸鐵鏃長一寸
　　一分濶四分前如鈚箭而小後如梅鍼笴首飾黒
　　桃皮雉羽括髤朱旁裹緑繭以射飛禽能及逺
　
　
　
　
　
　
　
　
　　墩箭　謹按
　本朝定制墩箭樺木為笴長二尺九寸笴首微大而
　　平不加鏃雉羽括髤朱以射石上禽習射亦用之
　
　
　
　
　
　
　
　
　　鐵兎义箭　謹按
　本朝定制鐵兎义箭楊木為笴長二尺九寸鐵鏃長
　　二寸五分端為四棱雲葉中為圓椎後週施鐵齒
　　四長一寸四分末揱倒鉤向外笴首飾黑桃皮皂
　　鵰羽括髤朱以射雉兎易於探取
　
　
　
　
　
　
　
　
　　木兎义箭　謹按
　本朝定制木兎义箭樺木加象牙鏃長七寸前鋭後
　　修四棱施鐵齒四為二重上齒長一寸三分下齒
　　長一寸九分括旁裹白樺皮餘俱如鐵兎义箭之
　　制用與鐵兎义同
　
　
　
　
　
　
　
　
　　鴨觜箭　謹按
　本朝定制鴨觜箭樺木為笴及鏃通長二尺九寸首
　　㣲豐八棱端如鴨觜形笴通塗以油括髤朱旁裹
　　白樺皮花鵰羽以射鴨
　
　
　
　
　
　
　
　
　　水箭　謹按
　本朝定制水箭楊木為笴長二尺九寸骹以梨木為
　　之長一寸如骲箭而不穿孔加鐵鏃長五分濶七
　　分形如鏟笴通塗以油皂鵰羽四出括髤朱以射
　　鴨
　
　
　
　
　
　
　
　
　　魚义箭　謹按
　本朝定制魚义箭楊木為笴長二尺九寸鐵鏃如鈀
　　横一寸四分五齒縱一寸九分末揱倒鈎笴首飾
　　黑桃皮雁羽羽間塗黄油括旁亦飾黑桃皮以射
　　魚
　
　
　
　
　
　
　
　
皇帝御用布侯　謹按詩小雅大侯既抗考工記梓人
　　張獸侯則王以息燕鄭康成注獸侯謂畫獸之侯
　　也
　本朝定制
皇帝御用布侯植木如屏䝉以素布髙三尺六寸至四
　　尺六寸濶九寸至一尺中繪鹿
　
　
　
　
　
　
　
　
皇帝御用皮鵠　謹按周禮天官司裘設其鵠考工記
　　梓人張皮侯而棲鵠孔頴逹疏綴于中央似鳥之
　　棲故云棲鵠也鄭康成禮記注棲皮曰鵠
　本朝定制
皇帝御用皮鵠以革為之凡十大者徑九寸以次遞减
　　至二寸堊白中銜圓的髤朱中則應矢而墜
　
　
　
　
　
　
　
　
皇帝御用布鵠　謹按考工記梓人張五采之侯則逺
　　國屬鄭康成注五采之侯謂以五采畫正之侯也
　　宋史兵志畫的暈五重
　本朝定制
皇帝御用布鵠以布為之徑一尺二寸凡五重相比如
　　暈外紅次白次藍次黄其的紅牛革貫的及暈則
　　應矢而墜亦有用外紅中白二重者徑七寸至四
　　寸
　
　
　
　
　
　
　
　
皇帝御用馬射地球　謹按
　本朝定制
皇帝御用馬射地球白氊為之髙九寸徑五寸上綴朱
　　氂置地射之
　
　
　
　
　
　
　
　
　　如意弩　謹按周禮夏官司弓矢掌六弓四弩八
　　矢之法凡弩夾庾利攻守唐大利車戰野戰許慎
　　説文弩弓有臂者劉熙釋名弩怒也有勢怒也其
　　柄曰臂似人臂也鈎弦者曰牙似齒牙也牙外曰
　　郭為牙之規郭也下曰懸刀其形然也合名之曰
　　機言如機之巧也亦言如門户樞機開闔有節也
　本朝定制如意弩木弓傅角背飾紅樺皮兩弰圓曲
　　朱絲弦徑五寸三分弦中施扣臂以鸂鶒木為之
　　通長一尺二寸四分面平末俯首飾象牙微凹弩
　　牙及機俱以鐵中以鐵鍱束弓之弣弣向内别以
　　鐵鈎着扣挽弦加於牙上注矢入括矢當臂中撥
　　機發之鈎長二寸五分下施圓木横二寸四分
　
　
　
　
　
　
　
　
　　䨇機弩　謹按
　本朝定制䨇機弩木弓傅角背飾紅樺皮兩弰飾角
　　弦牀以骨白絲弦徑三尺四寸臂以樺木為之背
　　飾椿皮通長二尺四寸七分面平末俯弩牙􁰱金
　　鏤花左右各一旁飾瑇瑁素鐵機前飾象牙鐫四
　　力半䨇機弩清漢文臂靣通凹端亦飾象牙以革
　　束弓之弣弣向外手挽弦加於牙上注矢入括撥
　　機發之
　
　
　
　
　
　
　
　
　　䨇機貫鳬神弩　謹按
　本朝定制䨇機貫鳬神弩牙前鐫五力䨇機貫鳬神
　　弩清漢文餘俱如䨇機弩之制
　
　
　
　
　
　
　
　
　　射虎弩　謹按
　本朝定制射虎弩弓如䨇機弩弓之制臂以柟木為
　　之長三尺二寸二分面平通凹背空半以限弓弣
　　向外後開孔横笴貫之以木片扣弦入括置地覆
　　葦繋繩為機觸之則發臂下平銜直木前後設樁
　　如凳式
　
　
　
　
　
　
　
　
　　如意弩箭　謹按周禮鄭康成注八矢者弓弩各
　　有四焉絜矢鍭矢茀矢痺矢弩所用也
　本朝定制如意弩箭樺木為笴長七寸八分鐵鏃長
　　六分如鈚箭之制笴首飾黑桃皮皂鵰羽左右相
　　對羽間書一錢漢文括髤黑
　
　
　
　
　
　
　
　
　　弩鈚箭　謹按
　本朝定制弩鈚箭楊木為笴長二尺一寸四分鐵鏃
　　長一寸二分圭首後修鏽澀不磨笴首飾黑桃皮
　　皂鵰羽
　
　
　
　
　
　
　
　
　　弩骲箭　謹按
　本朝定制弩骲箭骨骲長九分環穿五孔餘俱如弩
　　鈚箭之制
　
　
　
　
　
　
　
　
　　射虎弩箭　謹按
　本朝定制射虎弩箭樺木為笴長二尺九寸鐵鏃長
　　三寸前㣲圓後為兩却刃如燕尾笴首飾黑桃皮
　　皂鵰羽左右相對括髤朱
　
　
　
　
　
　
　
　
　　親王郡王櫜鞬　謹按
　本朝定制親王郡王櫜鞬皆以青倭緞為之紅氊裹
　　緑革縁飾皆鏤金花文銜紅寳石緑松石青金石
　　惟便繫金黄緌懸以金黄帶紅片金裏金版九銜
　　飾亦如之
　
　
　
　
　
　
　
　
　　貝勒至入八分公櫜鞬　謹按
　本朝定制貝勒至入八分公櫜鞬繫石青緌餘俱如
　　親王櫜鞬之制
　
　
　
　
　
　
　
　
　　親王以下弓　謹按
　本朝定制親王以下弓樺木為幹面傅黒角背傅筋
　　䝉樺皮弣加煖木兩弰以桑木飾白樺皮牀飾角
　　紉皮為弦長四尺九寸凡官造親王十世子九郡
　　王八長子七貝勒貝子皆六鎮國公輔國公皆四
　　鎮國將軍至奉恩將軍皆二
　
　
　
　
　
　
　
　
　　親王以下箭　謹按
　本朝定制親王以下箭樺木為笴長三尺鐵鏃長三
　　寸笴首飾樺皮皂鵰羽羽間親王郡王書爵貝勒
　　以下書名括髤朱凡官造或以鈚箭或以梅鍼親
　　王三千世子二千五百郡王二千長子千七百貝
　　勒千五百貝子千鎮國公七百輔國公六百鎮國
　　將軍四百輔國將軍三百奉國將軍二百奉恩將
　　軍百七十
　
　
　
　
　
　
　
　
　　職官一等櫜鞬　謹按
　本朝定制職官一等櫜鞬均以革為之白罽裏緑革
　　縁加紅黄線三道各綴鐶二懸革帶藍布裏前繫
　　以鈎左右及後帶版各一帶及櫜鞬鐶飾皆鐵質
　　􁰱金一二品職官佩之
　
　
　
　
　
　
　
　
　　職官二等櫜鞬　謹按
　本朝定制職官二等櫜鞬紅織絨裏帶及鐶飾皆鐵
　　質􁰱銀塗金餘俱如一等櫜鞬之制三品至五品
　　職官佩之
　
　
　
　
　
　
　
　
　　職官三等櫜鞬　謹按
　本朝定制職官三等櫜鞬縁加紅黄線二道紅織絨
　　裏凡帶及鐶飾皆銅質鏤花餘俱如一等櫜鞬之
　　制六品至九品職官佩之
　
　
　
　
　
　
　
　
　　兵丁櫜鞬　謹按
　本朝定制兵丁櫜鞬黑革縁不加線紅織絨裏帶及
　　鐶飾皆銅質不鏤花餘俱如職官一等櫜鞬之制
　
　
　
　
　
　
　
　
　　職官兵丁弓一　謹按
　本朝定制職官兵丁弓榆木為幹傅以黑角背傅筋
　　䝉樺皮弣加煖木兩弰以桑木刻其末為弦彄弦
　　牀飾鯊魚皮弦以絲長四尺九寸習射用之
　
　
　
　
　
　
　
　
　　職官兵丁弓二　謹按説選遼志契丹弓以皮為
　　弦宋史夏國𫝊弓皮弦
　本朝定制職官兵丁弓弦紉鹿皮為之餘俱如弓一
　　之制軍事用之
　
　
　
　
　
　
　
　
　　職官兵丁箭　謹按
　本朝定制職官兵丁箭樺木或栁木為笴長三尺鐵
　　鏃長三寸笴首飾樺皮鸛羽羽間職官書銜名兵
　　丁書名括髤朱凡官造或以鈚箭或以梅鍼八旗
　　世職民公五百五十侯伯子男各以五十為差輕
　　車都尉二百五十騎都尉雲騎尉各以五十為差
　　武職一品至五品視子男以下六品以下百文職
　　一二品視子男三品京堂視武二品四品京堂科
　　道郎中視武三品員外郎視武四品主事鳴贊廕
　　監生視武五品筆帖式視武六品䕶軍前鋒領催
　　人七十驍騎人五十馬軍步軍以十為差直省督
　　撫提鎮武職兵丁各視其品級所得與八旗同
　
　
　
　
　
　
　
　
　
　
　
皇朝禮器圖式卷十四
欽定四庫全書
皇朝禮器圖式卷十五
　　武備三(武具二/)
　
　
　
　
　
　
　
　
皇帝大閲佩刀　謹按詩小雅鞞琫有珌毛萇𫝊琫上
　　飾珌下飾大雅鞞琫容刀孔穎達疏容飾之刀鞞
　　者刀鞘之名後漢書輿服志佩刀乗輿黄金通身
　　貂錯半鮫魚鱗金漆錯雌黄室五色罽隠室華百
　　官志尚方令掌作御刀劒乾隆十三年
欽定大閲佩刀錬鐵為之通長二尺七寸七分刃長二
　　尺三寸濶一寸五分右􁰱銀横為天字一號縱為
　　錬精皆𨽻書左横為乾隆年製亦𨽻書下為鼓冶
　　鑄刀形銎為金盤厚二分週飾紅寶石綠松石青
　　金石相間各四外銜珍珠柄長四寸五分木質纒
　　明黄絲末鉆鐵塗金周飾紅寶石緑松石青金石
　　三道銜珍珠繫明黄緌中飾緑松石室長二尺五
　　寸木質飾金桃皮琫珌皆􁰱金花文飾紅寶石緑
　　松石青金石各一中横束􁰱金二道飾亦如之背
　　為金提梁左右各飾紅寶石四青金石二緑松石
　　二繫明黄緌屬於金鐶加革版懸之版亦飾金
　
　
　
　
　
　
　
　
皇帝吉禮隨侍佩刀　謹按乾隆十五年
欽定吉禮隨侍佩刀錬鐵為之劒首單刃通長三尺刃
　　長二尺五寸濶一寸四分中起脊三道背銜金龍
　　龍口外刃二寸二分近柄􁰱銀花文左為神鋒右
　　為乾隆年製皆𨽻書銎為銀盤􁰱金花厚二分柄
　　長四寸八分木質蒙白鯊魚皮横飾九行中緑松
　　石兩旁青金石紅寶石相間上圍飾緑松石紅寶
　　石貫明黄緌室長二尺七寸木質中蒙緑鯊魚皮
　　旁以鐵皆綴金花文琫珌皆綴銀花文亦飾緑松
　　石青金石紅寶石
　
　
　
　
　
　
　
　
皇帝隨侍佩刀　謹按
　本朝定制
皇帝隨侍佩刀錬鐵為之通長三尺銜金龍口刃長二
　　尺一寸七分濶九分銎為􁰱金龍盤厚二分柄長
　　八寸一分木質纒明黄絲室長二尺五寸木質蒙
　　緑革凡飾皆􁰱金花
　
　
　
　
　
　
　
　
　　親王郡王佩刀　謹按
　本朝定制親王郡王佩刀錬鐵為之通長二尺七寸
　　刃長二尺二寸五分濶一寸四分銎為鐵盤􁰱金
　　厚二分柄長四寸三分木質纏金黄絲末鉆以鐵
　　亦􁰱金繫金黄緌室長二尺五寸木質髤漆繪五
　　色蓮花雜飾珊瑚珍珠青金石緑松石惟不得用
　　東珠
　
　
　
　
　
　
　
　
　　貝勒至入八分公佩刀　謹按
　本朝定制貝勒至入八分公佩刀柄纒青絲繫石青
　　緌餘俱如親王郡王佩刀之制
　
　
　
　
　
　
　
　
　　職官佩刀　謹按
　本朝定制職官佩刀錬鐵為之通長二尺六寸四分
　　刃長二尺二寸濶一寸三分銎為鐵盤􁰱金厚二
　　分柄長四寸二分木質纒線藍色末鉆以鐵亦􁰱
　　金繫藍緌室長二尺五寸木質裹革飾皆鐵質􁰱
　　金
　
　
　
　
　
　
　
　
　　兵丁佩刀　謹按
　本朝定制兵丁佩刀飾皆黄銅餘俱如職官佩刀之
　　制
　
　
　
　
　
　
　
　
　　虎槍營虎槍　謹按
　本朝定制虎槍營虎槍錬鐵為之通長八尺三寸刃
　　長九寸圭首中起棱柄長七尺四寸白蠟木為之
　　柄首横繫鹿角二長一寸末角鐓刃䝉革囊樺皮
　　裹繫革帶負之
　
　
　
　
　
　
　
　
　　健銳營雲梯　謹按乾隆十四年
欽定健鋭營雲梯規木為之通髙二丈二尺旁植木二
　　中施横木二十四道上濶一尺二寸下濶二尺每
　　間一道稍長穿出植木左右首横木兩端施鐵輪
　　别以木柄鐵义二推之
　
　
　
　
　
　
　
　
　　健鋭營雲梯刀　謹按乾隆十四年
欽定健鋭營雲梯刀錬鐵為之刃長二尺三寸柄長三
　　寸二分飾皆黄銅餘俱如職官佩刀之制
　
　
　
　
　
　
　
　
　　健銳營長槍　謹按乾隆十四年
欽定健銳營長槍錬鐵為之通長一丈三寸刃長九寸
　　圭首中起棱木柄長九尺圍四寸六分旁銜鐵刃
　　如刀貼於槍下長一尺四寸濶五分下綴木圓珠
　　黒氂末鐵鐏長四寸
　
　
　
　
　
　
　
　
　　健銳營鞭　謹按乾隆十四年
欽定健銳營鞭錬鐵為之横棱如竹節長二尺三寸五
　　分銎為鐵盤厚一分五釐柄長六寸圍三寸木質
　　髤以漆末鉆以鐵室木質裹緑革􁰱金飾
　
　
　
　
　
　
　
　
　　前鋒左翼順刀　謹按
　本朝定制前鋒左翼順刀錬鐵為之銳首中起脊如
　　劒形通長一尺二寸刃長八寸濶一寸柄長四寸
　　木質塗黄油末鉆以鐵室長九寸木質裹革兩端
　　鉆以鐵中束鐵二道
　
　
　
　
　
　
　
　
　　前鋒右翼順刀　謹按
　本朝定制前鋒右翼順刀錬鐵為之鋭首中不起脊
　　通長一尺一寸刃長八寸濶一寸梨木柄長三寸
　　末鉆以鐵繫藍緌室長九寸木質裹革近口束鐵
　
　
　
　
　
　
　
　
　　前鋒左翼鐮　謹按
　本朝定制前鋒左翼鐮錬鐵為之形如鋤刃削背俯
　　横置柄首自刃至背五寸八分榆木柄長一尺三
　　寸圍二寸二分末穿孔繫藍緌
　
　
　
　
　
　
　
　
　　前鋒右翼鐮　謹按
　本朝定制前鋒右翼鐮錬鐵為之形如左翼鐮而濶
　　横置柄首自刃至背五寸樺木柄長一尺二寸圍
　　二寸末裹煖木皮亦穿孔繫藍緌
　
　
　
　
　
　
　
　
　　前鋒左翼斧　謹按
　本朝定制前鋒左翼斧錬鐵為之刃如半月背削而
　　脩刃徑四寸􁰱銀龍火珠背濶一寸一分自刃至
　　背四寸五分横置柄首榆木柄長一尺二寸圍二
　　寸四分末鉆以鐵
　
　
　
　
　
　
　
　
　　前鋒右翼斧　謹按
　本朝定制前鋒右翼斧錬鐵為之刃平背微狹刃濶
　　三寸四分背濶二寸自刃至背三寸二分横置柄
　　首樺木柄長一尺圍三寸末裹煖木皮穿孔繫藍
　　緌
　
　
　
　
　
　
　
　
　　䕶軍驍騎長槍　謹按
　本朝定制䕶軍驍騎長槍錬鐵為之通長一丈三尺
　　七寸刃長一尺一寸銎為鐵盤厚二分下注朱氂
　　木柄長一丈二尺二寸末鐵鐏長四寸䕶軍驍騎
　　二人合給長槍一
　
　
　
　
　
　
　
　
　　藤牌營藤牌　謹按戚繼光紀效新書圓長二色
　　其來尚矣主衛而不主刺國初木加以革重而不
　　利步以藤為牌近出福建銃子雖不能隔而矢石
　　鎗刀皆可蔽所以代甲胄之用茅元儀武備志老
　　粗藤如指用之為骨藤篾纒聨中心突向外内空
　　庶箭入不及手腕也週簷髙出雖矢至不能滑泄
　　及人内以藤為上下二環以容手肱執持
　本朝定制藤牌營藤牌編藤為之形圓中凸簷徑二
　　尺六寸髙八寸采繪虎頭中綴朱纓背施鐶二以
　　挽之漢軍藤牌營每旗百直省綠營各隨其地有
　　差
　
　
　
　
　
　
　
　
　　藤牌營㓲刀　謹按宋書宗越𫝊刀楯步出挺身
　　單戰景祐集韻㓲削也茅元儀武備志近世南兵
　　率用圓牌而間之以腰刀
　本朝定制藤牌營㓲刀錬鐵為之形如佩刀通長二
　　尺八寸刃長二尺二寸濶一寸銎為鐵盤厚二分
　　柄長五寸八分木質髤朱末鉆以鐵繫藍緌漢軍
　　藤牌營每旗百直省緑營各隨其地有差
　
　
　
　
　
　
　
　
　　藤牌營挑刀　謹按
　本朝定制藤牌營挑刀錬鐵為之通長七尺六寸二
　　分刃長二尺二寸濶一寸五分上鋭而仰銎為鐵
　　盤厚二分柄長五尺圍四寸六分木質髤朱末鐵
　　鐏長四寸漢軍藤牌營每旗五十直省緑營各隨
　　其地有差
　
　
　
　
　
　
　
　
　　漢軍連耞棒　謹按杜佑通典衛公兵法守城篇
　　曰連耞如打禾連耞狀用打女牆外上城敵人宋
　　史狄青𫝊馬上縱鐵連耞擊之茅元儀武備志本
　　出西戎馬上用之以敵步兵其狀如農家打麥之
　　耞以鐵飾之利於自上擊下
　本朝定制漢軍連耞棒規木為之左右雙持棒長一
　　尺五寸八分耞長七寸五分圍俱二寸五分皆塗
　　黄油兩端鉆以鐵首各加鐶以鐵索相連為一具
　　漢軍每佐領四直省綠營各隨其地有差
　
　
　
　
　
　
　
　
　　漢軍鹿角　謹按魏志徐晃𫝊鹿角十重晉書馬
　　隆𫝊地廣則為鹿角車營南史韋叡𫝊樹鹿角為
　　城
　本朝定制漢軍鹿角規木為之横木一長八尺圍四
　　寸斜木八長五尺五寸圍一寸五分皆貫横木當
　　斜木之半首末相屬塗以黄油漢軍每佐領一直
　　省緑營各隨其地有差
　
　
　
　
　
　
　
　
　　金　謹按六韜凡領軍者必有金鼓之節唐六典
　　金之制有四一曰錞二曰鐲三曰鐃四曰鐸
　本朝定制金範銅為之面平徑一尺五寸三分深二
　　寸旁穿二孔以繩繫於木柄提之擊以椎形如𤓰
　　以韋為之末穿藍緌漢軍鳥槍營每旗五直省緑
　　營各隨其地有差
　
　
　
　
　
　
　
　
　　鼓　謹按詩小雅鉦人伐鼔司馬法奏鼓輕舒鼓
　　重周髀經萬人之將執大鼔吳子一鼓整兵二鼓
　　習陳三鼓趨食四鼓嚴辦五鼓就行李筌太白陰
　　經警嚴鼓十二面
　本朝定制鼔木匡冒革面徑一尺六寸二分中圍一
　　尺八寸二分厚七寸二分面繪龍匡緑緣朱繪花
　　文上下銅釘二層匡半銅鐶四承以髤朱架髙三
　　尺五寸五分四柱相距二尺七分繪花文柱半各
　　以銅鉤附鐶平懸之柱端刻花文髙四寸四分下
　　横木交十字以樞合之擊以雙木椎漢軍鳥槍營
　　每旗一直省緑營各隨其地有差
　
　
　
　
　
　
　
　
　　海蠡　謹按
　本朝定制海蠡刳蠡吹之以為進止之節凡
　大閲設親軍海蠡十二於纛前設𫝊令海蠡於臺下
　　前鋒營左右翼各八䕶軍營每旗三十六驍騎營
　　每㕘領二佐領一火器營隨礟每旗五鳥槍䕶軍
　　驍騎十四藤牌營每旗五直省緑營各隨其地有
　　差
　
　
　
　
　
　
　
　
　　緑營偃月刀　謹按王充論衡當與刀劒偃月鉤
　　為比茅元儀武備志偃月刀以之操習示雄實不
　　可施於戰陳也
　本朝定制緑營偃月刀錬鐵為之通長七尺刃長二
　　尺四寸五分上豐而仰背為岐刄銜以龍口髙一
　　寸五分銎為鐵盤厚二分柄長四尺二寸八分圍
　　五寸二分木質髤朱末鐵鐏長四寸
　
　
　
　
　
　
　
　
　　緑營撲刀　謹按劉熙釋名短刀曰拍髀帶時拍
　　髀旁也又曰露拍言露見也
　本朝定制緑營撲刀錬鐵為之通長一尺九寸二分
　　刃長一尺四寸上濶二寸四分下半之銎為鐵盤
　　厚二分柄長五寸木質纒紅黄革末鉆以鐵繫藍
　　緌
　
　
　
　
　
　
　
　
　　緑營斬馬刀　謹按王應麟玉海熙寧五年作坊
　　造斬馬刀長三尺餘首為大環上出以示蔡挺挺
　　奏制作精巧便於操擊戰陳之利器也
　本朝定制緑營斬馬刀錬鐵為之形如佩刀而長通
　　長四尺八寸刃長三尺四寸濶一寸五分銎為鐵
　　盤厚二分柄長一尺三寸八分木質纒紅黄革末
　　鉆以鐵繫藍緌室長三尺五寸木質裹革髤朱飾
　　以鐵
　
　
　
　
　
　
　
　
　　緑營長刃大刀　謹按茅元儀武備志長刀倭奴
　　之製甚利於步刃長五尺
　本朝定制緑營長刃大刀錬鐵為之通長五尺一寸
　　刃長三尺三寸濶一寸五分柄長一尺八寸室長
　　三尺二寸髤以漆餘俱如斬馬刀之制
　
　
　
　
　
　
　
　
　　緑營寛刃大刀　謹按茅元儀武備志掉刀刃首
　　上濶長柄施鐏
　本朝定制緑營寛刃大刀錬鐵為之形如偃月刀而
　　無岐刃通長六尺九寸二分刃長二尺五寸上濶
　　三寸下半之銎為鐵盤厚二分柄長四尺圍四寸
　　六分木質髤朱末鐵鐏長四寸
　
　
　
　
　
　
　
　
　　綠營寛刃㓲刀　謹按
　本朝定制綠營寛刃㓲刀錬鐵為之通長四尺六寸
　　二分刃長二尺四寸上濶二寸四分下濶一寸四
　　分銎為鐵盤厚二分柄長二尺二寸圍三寸一分
　　木質纒紅藍線末鉆以鐵
　
　
　
　
　
　
　
　
　　綠營雙手帶刀　謹按
　本朝定制綠營雙手帶刀錬鐵為之形如斬馬刀而
　　微短通長四尺二寸二分刃長二尺七寸濶一寸
　　五分銎為鐵盤厚二分柄長一尺五寸木質纒紅
　　藍線末鉆以鐵室長二尺八寸木質裹綠革飾以
　　鐵
　
　
　
　
　
　
　
　
　　綠營背刀　謹按
　本朝定制綠營背刀錬鐵為之形如斬馬刀而短通
　　長三尺二寸二分刃長二尺三寸濶一寸三分銎
　　為鐵盤厚二分柄長八寸木質纒緑線末鉆以鐵
　　繫藍緌室長二尺四寸木質髤朱飾以鐵
　
　
　
　
　
　
　
　
　　綠營片刀　謹按
　本朝定制綠營片刀鍊鐵為之通長七尺一寸二分
　　刃長二尺濶一寸三分上鋭而仰銎為鐵盤厚二
　　分柄長四尺七寸圍四寸木質髤朱末鐵鐏長四
　　寸
　
　
　
　
　
　
　
　
　　綠營虎牙刀　謹按
　本朝定制綠營虎牙刀錬鐵為之形如寛刃大刀而
　　上銳通長五尺四寸二分刃長二尺七寸濶一寸
　　一分銎為鐵盤厚二分柄長與刃等圍三寸七分
　　木質髤朱末鐵鐓
　
　
　
　
　
　
　
　
　　綠營窩刀　謹按茅元儀武備志倭刀所用刀制
　　略同但短而重程宗猷少林棍法闡宗倭刀竹節
　　鞭同一類
　本朝定制綠營窩刀錬鐵為之形如佩刀通長三尺
　　四寸二分刃長二尺六寸濶一寸銎為鐵盤厚二
　　分柄長八寸木質縳藤或纒革髤綠末鉆以鐵繫
　　藍緌室長二尺七寸木質裹綠革飾以鐵
　
　
　
　
　
　
　
　
　　綠營船尾刀　謹按
　本朝定制綠營船尾刀錬鐵為之形如寛刃大刀而
　　上鋭通長三尺四寸二分刃長二尺二寸濶一寸
　　銎為鐵盤厚二分柄長一尺二寸圍三寸一分木
　　質髤朱末鐵鐓
　
　
　
　
　
　
　
　
　　綠營割刀　謹按茅元儀武備志鈎鐮刃濶一寸
　　舟中或割其繚或勾其船或割其棚間繩索刃彎
　　而利乃得實用
　本朝定制綠營割刀錬鐵為之形如刈鈎通長五尺
　　二寸刃横長一尺四寸濶一寸前曲而俯銎長二
　　寸柄長五尺圍三寸一分木質髤朱
　
　
　
　
　
　
　
　
　　綠營繚風刀　謹按
　本朝定制綠營繚風刀錬鐡為之形如割刀刃閷柄
　　脩通長一丈二寸刃横長一尺濶一寸銎長二寸
　　柄長一丈圍三寸一分木質髤朱
　
　
　
　
　
　
　
　
　　緑營長槍　謹按衛公兵法聽角第二聲諸隊一
　　時捺槍第三聲舉槍第四聲籠槍唐書羅士信執
　　長槍立於馬上通鑑宋紀吳璘叠陣法每戰以長
　　槍居前
　本朝定制緑營長槍錬鐵為之通長一丈四尺刃長
　　七寸柄長一丈三尺圍三寸七分木質髤朱注朱
　　氂末鐵鐏長三寸
　
　
　
　
　
　
　
　
　　綠營火燄槍　謹按
　本朝定制綠營火燄槍錬鐵為之通長六尺六寸直
　　刃上出旁刃十為火燄形中空如鐶銎長四寸柄
　　長五尺五寸圍四寸木質髤朱末鐵鐏長四寸
　
　
　
　
　
　
　
　
　　綠營鈎鐮槍　謹按六韜飛鉤長八寸鈎芒長四
　　寸柄長六尺以上千二百枚大鐮長七尺以上三
　　百枚茅元儀武備志鐵鉤槍挨牌而進甚利
　本朝定制綠營鈎䥥槍錬鐵為之通長七尺二寸刃
　　長八寸上鋭旁刃曲向内徑二寸柄長六尺圍四
　　寸木質髤朱末鐵鐏長四寸
　
　
　
　
　
　
　
　
　　緑營雙鈎鐮槍　謹按劉熙釋名鈎鑲兩頭曰鉤
　　中央曰鑲或推鑲或鈎引用之之宜也杜佑通典
　　鈎竿如槍刃兩旁有曲刃可以鉤搭
　本朝定制綠營雙鈎鐮槍錬鐵為之兩旁刃曲向内
　　餘俱如鈎鐮槍之制柄長七尺圍二寸七分木質
　　裹樺皮
　
　
　
　
　
　
　
　
　　綠營虎牙槍　謹按
　本朝定制綠營虎牙槍錬鐵為之通長九尺一寸刃
　　長七寸圭首起棱兩旁短刄向内如虎牙各一寸
　　七分注朱氂柄長八尺圍二寸八分木質髤朱末
　　鐵鐏長四寸
　
　
　
　
　
　
　
　
　　綠營蛇鐮槍　謹按
　本朝定制綠營蛇䥥槍錬鐵為之通長七尺二寸刄
　　長八寸圭首下閷兩旁横刃三折如蛇行徑七寸
　　柄長六尺圍四寸木質髤朱末鐵鐏長四寸
　
　
　
　
　
　
　
　
　　綠營雁翎槍　謹按
　本朝定制緑營雁翎槍錬鐵為之通長七尺二寸刃
　　長八寸圭首下平兩旁刃如雙鉤鐮槍而濶徑五
　　寸柄如蛇鐮槍之制
　
　
　
　
　
　
　
　
　　綠營十字䥥槍　謹按
　本朝定制綠營十字鐮槍錬鐵為之通長四尺六寸
　　直刃長六寸横刃徑一尺皆圭首相交如十字形
　　柄長四尺圍三寸一分木質髤朱
　
　
　
　
　
　
　
　
　　綠營火䥥槍　謹按茅元儀武備志火槍柄長六
　　尺槍頭長尺許木柄下有鐵鑽兩邊义上作鈎鐮
　　夾槍有二噴筒用時先放一筒藥線引轉復放一
　　筒完即作短兵此槍有二噴筒故名火槍頭長尺
　　許槍也兩刃向上钂也兩刃向下鐮也一器而四
　　用之
　本朝定制綠營火鐮槍錬鐵為之通長九尺二寸管
　　長八寸以受火藥管端横鐵兩末加刃一前一却
　　前刃為槍長四寸却刃為䥥長三寸銎長四寸周
　　傅小筩四各長二寸以藏蒺藜下鉆以鐵柄長八
　　尺徑三寸一分攢竹髤朱
　
　
　
　
　
　
　
　
　　綠營梨花槍　謹按茅元儀武備志用梨花一筒
　　繫於長槍之首臨敵時用之一發可逺去數丈火
　　盡槍仍可以刺賊李全嘗用之以雄山東所謂二
　　十年梨花槍天下無敵手是也
　本朝定制綠營梨花槍通長七尺三寸錬鐵為雙刃
　　相並各長五寸旁為横刃二各徑六寸下施竹筩
　　長二尺六寸彩繪花文束鐵三道中藏狼烟柄長
　　三尺八寸圍四寸木質髤朱末鐵鐏長四寸
　
　
　
　
　
　
　
　
　　緑營手槍　謹按
　本朝定制緑營手槍錬鐵為之通長三尺四寸二分
　　刃長五寸七分上鋭柄長二尺九寸圍一寸七分
　　攢竹裹樺皮末骨鐓
　
　
　
　
　
　
　
　
　　綠營釘槍　謹按戚繼光紀效新書過船釘槍一
　　百根
　本朝定制綠營釘槍錬鐵為之通長一丈四尺九寸
　　五分刃長一尺上鋭以藤縳於柄端柄長一丈四
　　尺圍三寸七分攢竹髤朱
　
　
　
　
　
　
　
　
　　綠營矛　謹按詩秦風厹矛鋈錞劉熙釋名矛冒
　　也刃下冒矜也諸葛亮集勅作部皆作十折矛以
　　給之
　本朝定制綠營矛錬鐵為之通長一丈一尺刃長七
　　寸上鋭中豐下閷如栁葉形柄長一丈圍三寸七
　　分木質髤朱末鐵鐏長三寸
　
　
　
　
　
　
　
　
　　綠營㦸　謹按六韜矛㦸扶胥七十二具
　本朝定制綠營㦸錬鐵為之通長七尺五寸援首三
　　折長一尺一寸胡外曲徑八寸中二􁏁各横二寸
　　五分柄長六尺圍四寸木質髤朱末鐵鐏長四寸
　
　
　
　
　
　
　
　
　　緑營雙􁰰　謹按宋史兵志楊偕獻所製鐵􁰰張
　　玊𫝊玉單持鐵􁰰出鬭金史烏延察喇𫝊察喇左
　　右手持兩鐵􁰰􁰰重數十觔人號為鐵􁰰萬户茅
　　元儀武備志四棱者謂之鐵􁰰言方棱似簡形
　本朝定制緑營雙􁰰錬鐵為之左右雙持通長各二
　　尺七寸一分五釐􁰰長各二尺一寸圭首方棱銎
　　為鐵盤厚一分五釐重各一觔六兩有奇柄各長
　　六寸圍三寸木質髤朱末鉆以鐵
　
　
　
　
　
　
　
　
　　綠營雙椎　謹按六韜椓杙大鎚重五觔柄長二
　　尺以上百二十具劉熙釋名椎推也許慎説文椎
　　繁也齊謂之􁀙揆宋書朱齡石𫝊别齎大鎚
　本朝定制緑營雙椎錬鐵為之左右雙持通長各一
　　尺九寸椎圍各六寸形如𤓰棱重各一觔三兩柄
　　各長一尺三寸圍二寸五分木質髤朱繫藍緌
　
　
　
　
　
　
　
　
　　緑營馬义　謹按六韜方胷兩枝鐵义柄長七尺
　　以上三百枚明㑹典軍器局造馬軍义俞大猷劒
　　經馬义者屮上可义人下可义馬
　本朝定制緑營馬义錬鐵為之通長六尺六寸中刃
　　長一尺二寸圭首兩旁刃岐出各横四寸縱一尺
　　銎穿鐵盤三相擊作聲柄長五尺圍四寸木質髤
　　朱末鐵鐏長四寸
　
　
　
　
　
　
　
　
　　緑營鳳翅攩　謹按
　本朝定制緑營鳳翅攩錬鐵為之通長七尺一寸直
　　刃如㦸長七寸横刃如蛇鐮徑一尺二寸銎穿鐵
　　盤三相擊作聲柄長六尺圍四寸木質髤朱末鐵
　　鐏長四寸
　
　
　
　
　
　
　
　
　　緑營五齒攩　謹按
　本朝定制緑營五齒攩錬鐵為之形如馬义而旁多
　　二刃餘俱如馬义之制
　
　
　
　
　
　
　
　
　　緑營月牙鈀　謹按戚繼光紀效新書鈀自有倭
　　時始用乃軍中最利者茅元儀武備志鈀上用利
　　刃横以彎股刃用兩鋒中有一脊仍用一釘關之
　本朝定制緑營月牙鈀錬鐵為之通長四尺三寸八
　　分中刃長四寸八分上鋭兩旁刃如月上弦距五
　　寸柄長三尺九寸圍四寸木質髤朱
　
　
　
　
　
　
　
　
　　緑營通天鈀　謹按茅元儀武備志扒以木為之
　　而外施鐵
　本朝定制緑營通天鈀劚木為之通長七尺中為圭
　　首長一尺横為半規皆塗銀兩旁施鐵齒上下各
　　三各長一寸四分柄長六尺圍四寸六分髤朱
　
　
　
　
　
　
　
　
　　緑營長柄斧　謹按六韜大柯斧刄長八寸重八
　　觔柄長五尺以上千二百枚一名天槌唐書李嗣
　　業𫝊以陌刀長柯斧堵進所向無前
　本朝定制緑營長柄斧錬鐵為之自背至刃八寸五
　　分刃徑七寸背徑四寸厚一寸横置柄首柄長四
　　尺圍四寸木質髤朱
　
　
　
　
　
　
　
　
　　緑營雙斧　謹按
　本朝定制緑營雙斧錬鐵為之左右雙持刃如半月
　　背方刃徑各四寸六分背徑一寸五分厚四分自
　　刃至背各四寸五分重各一觔横置柄首柄各長
　　一尺六寸圍三寸一分木質髤朱
　
　
　
　
　
　
　
　
　　緑營雙鉞　謹按劉熙釋名鉞豁也所用莫敢當
　　前豁然破散也
　本朝定制緑營雙鉞錬鐵為之左右雙持刄如半月
　　背圓而俯刃徑各四寸六分背徑二寸四分厚四
　　分自刃至背四寸七分横置柄首柄如雙斧之制
　
　
　
　
　
　
　
　
　　緑營三鬚鈎　謹按茅元儀武備志撩鈎三筲長
　　一丈五尺須用三勾
　本朝定制緑營三鬚鈎錬鐵為之通長一丈五尺七
　　寸鈎各長七寸分置三面下曲如雞距竹柄長一
　　丈五尺圍一寸八分髤朱束藤八道
　
　
　
　
　
　
　
　
　　緑營鐵挽　謹按
　本朝定制緑營鐵挽錬鐵為之形如鋤長五寸斜置
　　柄首竹柄長一丈二尺圍三寸二分
　
　
　
　
　
　
　
　
　　緑營犁頭􁖭　謹按後漢書注通俗文曰刀鋒曰
　　􁖭或省作鏢茅元儀武備志斗手遇賊則上斗用
　　犁頭鏢下射
　本朝定制緑營犁頭􁖭錬鐵為之形如犁通長三尺
　　五寸刃長五寸上鋭下濶三寸柄長三尺圍四寸
　　木質髤朱
　
　
　
　
　
　
　
　
　　緑營鐵斗􁖭　謹按茅元儀武備志小鏢重四兩
　　首徑六分擲之如雨
　本朝定制緑營鐵斗􁖭錬鐵為之通長三尺四寸刃
　　長四寸上鋭兩旁曲刃向内徑二寸七分柄長三
　　尺圍二尺七分木質髤朱
　
　
　
　
　
　
　
　
　　緑營棒　謹按史記天官紫宫右三星曰天棓晉
　　宣帝教諸圍上守者皆作棒人一枚魏書尒朱榮
　　𫝊人馬逼戰刀不如棒茅元儀武備志今之棍即
　　古之桿棒白棒也
　本朝定制綠營棒規木為之長五尺四寸圍四寸六
　　分通髤黄兩端鉆以鐵
　
　
　
　
　
　
　
　
　　緑營虎頭棒　謹按
　本朝定制緑營虎頭棒規木為之長四尺圍四寸六
　　分通髤黄繪虎文
　
　
　
　
　
　
　
　
　　緑營盾　謹按詩秦風龍盾之合毛𫝊畫龍其盾
　　也
　本朝定制綠營盾削木為之長二尺六寸上濶一尺
　　六寸下濶一尺三寸通髤藍繪龍首背髤朱横木
　　二道繫藤挽之
　
　
　
　
　
　
　
　
　　緑營虎頭牌　謹按王應麟玉海元魏以虎頭楯
　　破蠕蠕
　本朝定制緑營虎頭牌木質䝉革長二尺九寸上濶
　　一尺五寸下濶一尺一寸面繪虎頭雙爪背横木
　　二道挽之
　
　
　
　
　
　
　
　
　　緑營燕尾牌　謹按茅元儀武備志燕尾牌其長
　　與手牌相似但濶不滿尺背如鯽魚以柁木桐木
　　為之
　本朝定制緑營燕尾牌削木為之上正方下岐出如
　　燕尾長二尺三寸濶九寸通髤藍面繪虎頭雙爪
　　背髤朱穿帶挽之
　
　
　
　
　
　
　
　
　　緑營挨牌　謹按茅元儀武備志捱牌亦用白楊
　　木為之每面長五尺濶一尺五寸用繩索及木橄
　　欖挽之
　本朝定制緑營挨牌削木為之長六尺四寸上為仰
　　月形濶二尺四寸下濶一尺八寸通髤黄繪虎頭
　　雙爪背髤朱穿帶挽之
　
　
　
　
　
　
　
　
　　緑營圓木牌　謹按唐書黠戛斯𫝊以圓盾傅肩
　　可捍矢刃
　本朝定制緑營圓木牌削木為之圓徑二尺一寸中
　　髤藍繪虎頭週髤紅加黄斑文背亦髤朱繫藤挽
　　之
　
　
　
　
　
　
　
　
　　緑營戰被　謹按
　本朝定制緑營戰被墨色布為之凡三等長一丈至
　　一丈五尺濶一丈至一丈二尺面繪飛虎週以火
　　燄中敷以棉背綴革以挽之
　
　
　
　
　
　
　
　
　　緑營滚被　謹按
　本朝定制緑營滚被藍布為之長五尺五寸濶四尺
　　背綴革繫藤以挽之餘俱如戰被之制
　
　
　
　
　
　
　
　
　　緑營滚被雙刀　謹按
　本朝定制緑營滚被雙刀左右雙持通長各二尺一
　　寸一分刃長一尺六寸濶一寸銎為半規厚二分
　　並納於室柄長四寸九分木質纏紅絲末鉆以鐵
　　繫藍緌室長一尺七寸木質裹革飾以銅繫藍緌
　　以銅鈎佩之
　
　
　
　
　
　
　
　
　　武科弓　謹按
　本朝定制武科弓徑三尺七寸鹿皮弦分為三等一
　　等十二力次十力次八力視所挽以較力復有强
　　弓六自十三力至十八力能挽者聽
　
　
　
　
　
　
　
　
　　武科刀　謹按
　本朝定制武科刀制如偃月刀刄及柄俱以鐵下圓
　　如椎末為鐏亦分三等一等重百二十觔長八尺
　　一寸五分次百觔長七尺八寸七分次八十觔長
　　七尺四寸視所舉以較力
　
　
　
　
　
　
　
　
　　武科石　謹按
　本朝定制武科石形如方礎左右鑿孔以容手亦分
　　三等一等重三百觔髙一尺七寸八分濶一尺三
　　寸厚八寸次二百五十觔髙一尺六寸濶一尺八
　　分厚七寸六分次二百觔髙一尺五寸濶一尺五
　　分厚七寸視所舉以較力
　
皇朝禮器圖式卷十五
欽定四庫全書
皇朝禮器圖式卷十六
　　武備四(火器/)
　
　
　
　
　
　
　
　
御製金龍礟　謹按明史兵志古所謂礟皆以機發石元
　　　初得西域礟攻金蔡州城始用火然造法不𫝊後
　　　亦罕用至明成祖平交阯得神機鎗礟法特置神
　　　機營肄習製用生熟赤銅相間其用鐵者建鐵柔
　　　為最西鐵次之大小不等大者發用車次及小者
　　　用架用樁用托大利於守小利於戰隨宜而用為
　　　行軍要器嘉靖八年造佛郎機礟謂之大將軍發
　　　諸邊鎮佛郎機者國名也正徳末其國舶至廣東
　　　得其制以銅為之長五六尺大者重千餘斤小者
　　　百五十斤萬厯中大西洋船至復得巨礟曰紅夷
　　　長二丈餘重者至三千斤能洞裂石城震數十里
　　　邱濬大學衍義補元人始造礟以攻破襄陽世因
　　　目曰襄陽礟今礟之制用銅或鐵如筒状中實以
　　　藥而以石子塞其口旁通一線用火發之
聖祖仁皇帝御製金龍礟鑄銅為之前弇後豐厎如覆笠
　　　重自二百八十觔至三百七十觔長自五尺八寸
　　　至六尺通髤以漆前􁰱金龍火珠後􁰱金回文蕉
　　葉文䕫龍厎􁰱金花文隆起四道旁為雙耳左右鐫
　大清康熈二十年
御製清漢文受藥自六兩五錢至八兩鐵子自十三兩至
　　　十六兩載以雙輪車通髤朱箱繪蟠䕫中加鐵盤
　　　􁰱銀花文施機使可低昂上為鐵鋬承礟耳礟口
　　　背轅轅長一丈有五寸兩端飾銅龍首鳳尾中繪
　　　雲文輪各十有八輻
　
　
　
　
　
　
　
　
御製制勝將軍礟　謹按
聖祖仁皇帝御製制勝將軍礟鑄銅為之前弇後豐底分
　　　𤓰棱重五百觔長五尺不鍥花文隆起四道近口
　　　為照星面鐫
　大清康熈三十四年景山内
御製制勝將軍用藥一觔八兩生鐵子三觔星髙五分逺
　　　放酌量加藥移與斗上眼用之總管監造御前一
　　　等侍衛海清監造官員外郎巴福夀筆帖式碩思
　　泰噶爾圖匠役李文徳袁四漢文載以雙輪車通
　　髤以朱横梁承礟轅長一丈前横木二道輪各十
　　有八輻
　
　
　
　
　
　
　
　
御製威逺將軍礟　謹按
聖祖仁皇帝御製威逺將軍礟鑄銅為之前哆後歛形如
　　　仰鐘重七百五十觔長二尺五寸口鍥花文周鐫
　　　梵文中雙魚形間以荇藻隆起五道底横連鐵軸
　　　受藥自八兩至六觔鐵子自三十觔至三十五觔
　　　入藥礟内間以木加土寸許乃入鐵子復置藥子
　　　内以螺旋木繞藥線外裹朝鮮貢紙盛以竹筩入
　　　於子内後出線寸許以達礟藥前出六七寸以待
　　然子外仍實火藥隔以濕土鐵鍱掩礟口固以蠟
　　發時先然鐵子藥線再速然火門藥礟發子出迸
　　裂四散為用最烈逺近以受藥若干及礟尺若干
　　度為凖載以四輪車通髤朱軨長四尺九寸面立
　　木以限鐵軸前後横梁後梁當礟中下承兩軸貫
　　板輪不施輻
　
　
　
　
　
　
　
　
　　神威大將軍礟　謹按
　本朝制神威大將軍礟鑄銅為之前弇後豐厎少歛
　　長八尺五寸不鍥花文隆起四道面鐫神威大將
　　軍右鐫
大清崇徳八年十二月日造重三千八百觔漢文受藥
　　五觔鐵子十觔載以四輪車通髤朱横梁承礟耳
　　轅長一丈五寸輪各十有八輻轅間加直木二外
　　出端加横木鐵鐶九以挽之
　
　
　
　
　
　
　
　
　　神威無敵大將軍礟　謹按
　本朝制神威無敵大將軍礟鑄銅為之前弇後豐底
　　如覆盂重自二千觔至三千觔長自七尺三寸至
　　八尺不鍥花文隆起五道面鐫
大清康熈十五年三月日造漢文受藥自三觔至四觔
　　鐵子自六觔至八觔載以三輪車横梁承礟轅長
　　一丈二尺二寸後二輪轅間一輪各十有八輻轅
　　旁施鐵鐶以挽之
　
　
　
　
　
　
　
　
　　神威將軍礟　謹按
　本朝制神威將軍礟鑄銅為之前弇後豐厎如覆笠
　　重四百觔長六尺七寸不鍥花文隆起五道近口
　　為照星旁為雙耳中鐫
大清康熈二十年鑄造神威將軍用藥八九兩鉛子十
　　八兩星髙七分製法官南懐仁監造官法保錢齊
　　布陶三泰寜古塔吳喇代匠役李文德顔四漢文
　　載以雙輪車轅長九尺五寸不加繪飾端施鐵鐶
　　　餘俱如
御製金龍礟車之制
　
　
　
　
　
　
　
　
　　武成永固大將軍礟　謹按
　本朝制武成永固大將軍礟鑄銅為之前弇後微豐
　　底如竹節重自三千六百觔至七千觔長自九尺
　　六寸至一丈一尺一寸雜鍥花文蕉葉文回文隆
　　起十道皆鍥星文近口為照星厎左右鐫
大清康熙二十八年鑄造武成永固大將軍用藥十觔
　　生鐵礟子二十觔星髙四分九釐製法官南懐仁
　　監造官佛保碩思泰作官王之臣匠役李文徳顔
　　四清漢文小者受藥五觔鐵子十觔載以四輪車
　　轅長一丈五尺鐵鐶七餘俱如神威大將軍礟車
　　之制
　
　
　
　
　
　
　
　
　　神功將軍礟　謹按
　本朝制神功將軍礟鑄銅為之前弇後微豐厎如覆
　　笠重千觔長七尺不鍥花文隆起五道近口為照
　　星中鐫
大清康熙二十八年鑄造神功將軍用藥一觔十二兩
　　生鐵礟子三觔八兩星髙四分製法官南懐仁監
　　造官佛保碩思泰作官王之臣匠役李文徳顔四
　　漢文載以三輪車鐵索承礟轅長一丈二寸轅間
　　板輪一不施輻餘俱如神威無敵大將軍礟車之
　　制
　
　
　
　
　
　
　
　
　　得勝礟　謹按
　本朝制得勝礟鑄銅為之前弇後豐口如銅角重三
　　百六十五觔長六尺三寸通髤以漆不鍥花文隆
　　起三道旁為雙耳受藥六兩鐵子十二兩載以雙
　　輪車通髤朱正箱為鐵鋬以承礟耳轅前後出長
　　一丈二尺六寸端皆施鐵鐶輪在中各十有八輻
　
　
　
　
　
　
　
　
　　九節十成礟　謹按
　本朝制九節十成礟鑄銅為之前後若一前分九節
　　後加厎各有螺旋分負以涉險逺用時合成之重
　　自七百九十觔至七百九十八觔長自五尺一寸
　　至六尺九寸底環螭三每節飾獸面三分鐫重若
　　干受藥自一觔四兩至一觔八兩鐵子二觔八兩
　　載以四輪車通髤朱軫平施輪處少濶長六尺一
　　寸中加立木半規以承礟立木左右為鐵柱夾礟
　　右柱長倍左曲向前加立表以為凖板輪不施輻
　
　
　
　
　
　
　
　
　　　衝天礟　謹按
　　本朝制衝天礟鑄鐵為之前哆後歛形如仰鐘重自
　　　三百觔至三百八十觔長一尺九寸五分隆起五
　　　道旁為雙耳近耳鍥花文受藥自六兩至一觔鐵
　　　子二十觔用法如
御製威逺將軍礟載以四輪車亦如
御製威逺將軍礟車之制
　
　
　
　
　
　
　
　
　　鐵心銅礟　謹按
　本朝制鐵心銅礟鑄銅為體内以鐵前弇後微豐口
　　如螺旋重一百十觔長五尺六寸青緑色不鍥花
　　文隆起六道受藥二兩四錢鐵子四兩八錢載以
　　四輪車轅長一丈二尺一寸轅端横木加鐵鐶六
　　餘俱如神威大將軍礟車之制
　
　
　
　
　
　
　
　
　　子母礟一　謹按
　本朝制子母礟鑄鐵為之前弇後豐厎如覆笠重九
　　十五觔長五尺三寸通髤以漆不鍥花文隆起五
　　道加星斗旁為雙耳子礟五如管連火門各重八
　　觔受藥二兩二錢鐵子五兩礟面開孔與子礟相
　　稱用時内之固以鐵鈕遞發之相續而速載以四
　　輪車如凳形中貫鐵機以鐵鋬承礟耳下施四足
　　横直皆楔以木後加斜木搘之足施鐵輪輪各八
　　輻左右推挽惟所宜
　
　
　
　
　
　
　
　
　　子母礟二　謹按
　本朝制子母礟鑄鐵為之重八十五觔長五尺八寸
　　末加木柄後曲而俯以鐵索聨於車上用法如子
　　母礟一載以四輪車亦如子母礟一之制
　
　
　
　
　
　
　
　
　　　嚴威礟　謹按
　　本朝制嚴威礟鑄鐵為之前弇後豐厎如覆笠重三
　　　百十觔長五尺不鍥花文隆起五道旁為雙耳受
　　　藥十兩鐵子一觔四兩載以雙輪車如
御製制勝將軍礟車之制
　
　
　
　
　
　
　
　
　　紅衣礟　謹按
　本朝制紅衣礟鑄鐵為之前弇後豐厎圓而淺重自
　　一千五百觔至五千觔長自六尺六寸至一丈五
　　寸中鍥雲螭隆起八道旁為雙耳受藥自二觔六
　　兩至七觔八兩鐵子自五觔至十五觔載以三輪
　　車如神威無敵大將軍礟車之制
　
　
　
　
　
　
　
　
　　龍礟　謹按
　本朝制龍礟鑄鐵為之形如金龍礟重百觔長四尺
　　五寸通髤以漆口􁰱金蟬文中為雲龍近後為蟠
　　螭隆起六道加星斗旁為雙耳受藥二兩四錢鐵
　　子五兩二錢車如子母礟一之制
　
　
　
　
　
　
　
　
　　竒礟　謹按
　本朝制竒礟鑄鐵為之後通厎旁如牡鑰重三十觔
　　長五尺五寸六分通髤以漆不鍥花文近口為照
　　星中加斗素鐵火機旁為雙耳子礟四如管連火
　　門受藥自九錢至一兩鐵子二兩六錢後加木柄
　　曲而俯下為屈戍開柄以内子礟從牡鑰中固以
　　鐵鈕遞發之相續而速柄末綴立𤓰形青縀為之
　　載以鐵盤鐵鋬承礟耳下以三木搘之末鐵鐏
　
　
　
　
　
　
　
　
　　行營信礟　謹按
　本朝制行營信礟鑄鐵為之上下若一重自四十觔
　　至八十觔長自一尺六寸至一尺八寸不鍥花文
　　隆起四道受藥八兩置地發之
　
　
　
　
　
　
　
　
　　　渾銅礟　謹按康熙二十年
聖祖仁皇帝平定吳逆獲其所製渾銅礟蔵之武庫以備
　　　軍行之用礟鑄銅為之前弇後微豐底如覆笠重
　　　自一千二百觔至二千一百觔長自六尺至六尺
　　　一寸不鍥花文隆起九道旁為雙耳受藥自一觔
　　　十二兩至二觔八兩鐵子自三觔八兩至五觔載
　　　以雙輪車轅長九尺四寸端施横木餘俱如
御製金龍礟車之製
　
　
　
　
　
　
　
　
　　　臺灣礟謹按康熙二十二年
聖祖仁皇帝平定臺灣獲其所製礟蔵之武庫以備軍行
　　　之用礟鑄銅為之前弇後微豐口形如鉢重自三
　　　百觔至七千觔長自四尺三寸至一丈二寸雜鍥
　　　花文蕉葉文蟠螭人獸形間以畨書隆起十道中
　　　為龍文雙鈕可貫繩懸之受藥自一觔一兩至十
　　　觔鐵子自二觔二兩至二十觔載以四輪車通髤
　　　朱横梁承礟轅長一丈二尺七寸輪各十有八輻
　
　
　
　
　
　
　
　
　　回礟　謹按乾隆二十四年平定西域俘獲軍器
　　無算
上命皆蔵
　紫光閣以紀
武成回礟鑄鐵為之前弇後豐長五尺口鍥蕉葉文通
　　􁰱金銀花文隆起七道素鐵火機下屬於鞍木質
　　䝉以革槖駞負之西師罙入屢得兹器即用以擊
　　賊遐方異製克厎
膚功敬登於册以附諸礟之末
　
　
　
　
　
　
　
　
御製自來火大鎗　謹按
聖祖仁皇帝御製自來火大鎗鑄鐵為之重五觔九兩長
　　　三尺三寸六分口為蓮瓣微凹近口􁰱金回文藻
　　　文前起脊中面分四稜後圓皆􁰱金回文藻文􁰱
　　　金素火機銜石旁施􁰱金鏤花輪擊石發鎗受藥
　　　八分鐵子六分五釐芸香木牀末亦􁰱金义末飾
　　　羚羊角凡交鎗之制口加照星中加斗或於近火
　　　門加斗從斗中視星所指以為凖牀視鎗微短竅
　　其端以内搠杖以樺木或角為之飾以銅或角長
　　於鎗寸許牀下加木义曲而前鋭中施横梁前却
　　惟所宜牀面置鎗束以韋三道
　
　
　
　
　
　
　
　
御製自來火二號鎗　謹按
聖祖仁皇帝御製自來火二號鎗鑄鐵為之重三觔長二
　　　尺八寸口􁰱金獸面前起脊後四稜受藥一錢二
　　　分鐵子一錢八分五釐鸂鶒木牀牀末不加飾餘
　　　俱如
御製自來火大鎗之制
　
　
　
　
　
　
　
　
御製自來火小鎗　謹按
聖祖仁皇帝御製自來火小鎗鑄鐵為之重二觔十二兩
　　　長二尺四寸九分口􁰱金蕉葉文鍥索文星文前
　　　起脊中四稜周􁰱金如鐶二道後圓近火門為蟠
　　　螭受藥七分鐵子一錢烏拉松木牀牀末不加飾
　　　餘俱如
御製自來火大鎗之制
　
　
　
　
　
　
　
　
御製禽鎗　謹按
聖祖仁皇帝御製禽鎗鑄鐵為之重六觔長三尺五寸口
　　　􁰱金蓮瓣前起脊中四棱後圓近火門􁰱金雙螭
　　　環繞
御製禽鎗篆文􁰱金素火機加星斗受藥二錢鐵子三錢
　　　四分髙麗木牀义末飾以角
　
　
　
　
　
　
　
　
御製小禽鎗　謹按
聖祖仁皇帝御製小禽鎗鑄鐵為之重五觔七兩長三尺
　　　二寸八分受藥一錢五分鐵子二錢七分鸂鶒木
　　　牀牀末飾象牙花文餘俱如
御製禽鎗之制
　
　
　
　
　
　
　
　
皇帝御用虎神鎗　謹按
皇帝御用虎神鎗鑄鐵為之長四尺八寸口􁰱金蓮瓣
　　前圓起脊後四稜􁰱金花火機加星斗雲楸木牀
　　近斗處飾銀花文中􁰱金乾隆
御用漢文左右鐫
御製虎神鎗記清漢文牀末飾以角鏤花文底鐫虎神
　　鎗藥用二錢五分子用七錢鐵八觔十兩鞘三觔
　　十兩共重十二觔四兩漢文义以羚羊角為之
　
　
　
　
　
　
　
　
皇帝御用舊神鎗　謹按
皇帝御用舊神鎗鑄鐵為之長三尺九寸通起脊􁰱金
　　花火機加星斗雲楸木牀近斗飾銀花文中􁰱金
　　乾隆
御用末飾以角厎鐫舊神鎗藥用一錢六分子用三錢
　　三分鐵六觔二兩鞘二觔六兩共重八觔八兩皆
　　漢文义以羚羊角為之
　
　
　
　
　
　
　
　
皇帝御用花準鎗　謹按
皇帝御用花準鎗鑄鐡為之長四尺三寸口􁰱金蕉葉
　　文近口為索文前起脊中四稜周􁰱金如鐶四道
　　後圓牀厎鐫花準鎗藥用二錢子用四錢四分鐡
　　六觔八兩鞘二觔十二兩共重九觔四兩漢文餘
　　俱如
皇帝御用舊神鎗之制凡花鎗之制通冶鐡皺起為花
　　文
　
　
　
　
　
　
　
　
皇帝御用大凖鎗　謹按
皇帝御用大凖鎗鑄鐵為之長四尺三寸六分口􁰱金
　　星文下亦為星文間索文近火門為蟠䕫牀厎鐫
　　大凖鎗藥用二錢子用三錢八分鐵六觔六兩鞘
　　二觔十四兩共重九觔四兩漢文餘俱如
皇帝御用舊神鎗之制
　
　
　
　
　
　
　
　
御製竒凖神鎗　謹按
皇上御製竒凖神鎗鑄鐵為之口􁰱金回文蕉葉文前
　　起脊中四稜􁰱金為雙螭環繞􁰱金
大清乾隆年製漢文後圓加星斗􁰱金素火機雲楸木
　　牀牀末飾以角厎鐫特等第二鎗長四尺五寸重
　　七觔鞘重二觔二兩共重九觔二兩藥重二錢子
　　重五錢亦漢文樺木义末飾以角
　
　
　
　
　
　
　
　
御製凖正神鎗　謹按
皇上御製凖正神鎗鑄鐵為之口髤漆素鐵火機牀厎
　　鐫頭等第二鎗長四尺三寸重六觔八兩鞘重二
　　觔共重八觔八兩藥二錢子重四錢漢文餘俱如
　　奇凖神鎗之制
　
　
　
　
　
　
　
　
御製純正神鎗　謹按
皇上御製純正神鎗鑄鐵為之口髤漆素鐵火機牀厎
　　鐫頭等第三鎗長四尺五寸重七觔鞘重二觔二
　　兩共重九觔二兩藥二錢子重四錢五分漢文餘
　　俱如竒凖神鎗之制
　
　
　
　
　
　
　
　
御製連中鎗　謹按
皇上御製連中鎗鑄鐵為之口髤漆素鐵火機牀厎鐫
　　頭等第四鎗長四尺四寸重六觔十二兩鞘重二
　　觔一兩共重八觔十三兩藥二錢子重四錢五分
　　漢文餘俱如竒準神鎗之制
　
　
　
　
　
　
　
　
御製應手鎗　謹按
皇上御製應手鎗鑄鐵為之近口鍥索文花文中亦如
　　之近火門鍥花文素鐵火機髙麗木牀厎鐫頭等
　　第五鎗長四尺五寸重七觔鞘重三觔二兩共重
　　十觔二兩藥二錢子重五錢漢文餘俱如竒準神
　　鎗之制
　
　
　
　
　
　
　
　
御製威赫鎗　謹按
皇上御製威赫鎗鑄鐵為之前起脊􁰱金索文花文中
　　亦如之後四棱近火門鍥花文素鐵火機髙麗木
　　牀厎鐫頭等第六鎗長四尺五寸重七觔鞘重三
　　觔二兩藥二錢子重五錢漢文餘俱如竒凖神鎗
　　之制
　
　
　
　
　
　
　
　
御製威㨗鎗　謹按
皇上御製威㨗鎗鑄鐵為之口髤漆素鐵火機髙麗木
　　牀㡳鐫頭等第七鎗長四尺四寸重六觔十二兩
　　鞘重三觔一兩共重九觔十三兩藥二錢子重四
　　錢五分漢文餘俱如竒凖神鎗之制
　
　
　
　
　
　
　
　
　　舊神花鎗　謹按
　本朝制舊神花鎗鑄鐵為之長三尺六寸二分口爪
　　棱近口鍥花文前起脊三中六棱亦鍥花文近火
　　門㣲凹三道加星斗􁰱金花火機雲楸木牀飾銀
　　花文牀末飾以角厎鐫神花鎗藥用二錢子用二
　　錢八分鐵五觔九兩鞘二觔二兩共重七觔十一
　　兩漢文羚羊角义
　
　
　
　
　
　
　
　
　　素鐵大交鎗　謹按
　本朝制素鐵大交鎗鑄鐵為之重八觔長三尺七寸
　　五分通起脊不鍥花文素鐵火機受藥二錢鐵子
　　三錢六分樺木牀牀末飾以鹿角义末飾以銅
　
　
　
　
　
　
　
　
　　金口交鎗　謹按
　本朝制金口交鎗鑄鐵為之重六觔十四兩長三尺
　　四寸六分口錽金蓮瓣前起脊後八棱素鐵火機
　　受藥二錢鐵子三錢榆木牀牀末飾以鹿角樺木
　　义不加飾
　
　
　
　
　
　
　
　
　　素口花交鎗　謹按
　本朝制素口花交鎗鑄鐵為之重五觔八兩長三尺
　　三寸二分前起脊中四棱素鐵火機受藥二錢鐵
　　子四錢烏拉松木牀樺木义末飾以角
　
　
　
　
　
　
　
　
　　八棱口花鎗　謹按
　本朝制八棱口花鎗鑄鐵為之通八棱近口弦文重
　　五觔十兩長三尺二寸受藥二錢鐵子三錢四分
　　餘俱如素口花交鎗之制
　
　
　
　
　
　
　
　
　　仿神花大交鎗　謹按
　本朝制仿神花大交鎗鑄鐵為之重七觔十二兩長
　　三尺六寸二分口鍥蓮瓣近口為索文二重花文
　　前起脊中亦為索文花文後四棱微凹素鐵火機
　　受藥二錢鐵子三錢四分牀如素鐵大交鎗牀之
　　制
　
　
　
　
　
　
　
　
　　仿神花小交鎗　謹按
　本朝制仿神花小交鎗鑄鐵為之長三尺六寸受藥
　　二錢鐵子三錢餘俱如仿神花大交鎗之制牀如
　　素鐵大交鎗牀之制
　
　
　
　
　
　
　
　
　　仿神花鎗　謹按
　本朝制仿神花鎗鑄鐵為之雲楸木牀末飾以角厎
　　鐫仿神花鎗子重三錢六分藥重二錢長二尺六
　　寸鐵重五觔八兩鞘重一觔十二兩共重七觔四
　　兩漢文樺木义末亦飾角餘俱如仿神花大交鎗
　　之制
　
　
　
　
　
　
　
　
　　摺花交鎗　謹按
　本朝制摺花交鎗鑄鐵為之重七觔十二兩長三尺
　　七寸前起脊後四棱受藥二錢鐵子三錢六分錽
　　金素火機餘俱如金口交鎗之制烏拉松木牀樺
　　木义末飾以角
　
　
　
　
　
　
　
　
　　花口小交鎗　謹按
　本朝制花口小交鎗鑄鐵為之重五觔八兩長三尺
　　五寸受藥二錢鐵子三錢一分口棱微凹前起脊
　　中四棱後圓素鐵火機餘俱如金口交鎗之制樺
　　木牀末飾以角义末飾以銅
　
　
　
　
　
　
　
　
　　䝉古花大交鎗一　謹按
　本朝制䝉古花大交鎗鑄鐵為之重七觔十二兩長
　　三尺七寸通八棱口周鍥星文近口為星文索文
　　花文周為䝉古花文素鐵火機受藥二錢鐵子三
　　錢九分牀如素鐵大交鎗牀之制
　
　
　
　
　
　
　
　
　　䝉古花大交鎗二　謹按
　本朝制䝉古花大交鎗鑄鐵為之重八觔長三尺六
　　寸近口星文索文花文前起脊中四棱為花文横
　　鍥星文索文後圓亦如之受藥二錢鐵子四錢七
　　分牀如素鐵大交鎗牀之制
　
　
　
　
　
　
　
　
　　䝉古花小交鎗一　謹按
　本朝制䝉古花小交鎗鑄鐵為之重八觔長三尺六
　　寸前後八棱中起脊花文與䝉古花大交鎗一同
　　受藥二錢鐵子四錢二分牀如素鐵大交鎗牀之
　　制
　
　
　
　
　
　
　
　
　　䝉古花小交鎗二　謹按
　本朝制䝉古花小交鎗鑄鐵為之前起脊八稜後圓
　　花文與䝉古花大交鎗二同素鐵火機髙麗木牀
　　末飾以鹿角厎鐫䝉古花鎗子重三錢三分藥重
　　二錢長三尺五寸四分鐵重五觔四兩鞘重二觔
　　四兩共重七觔八兩漠文义末飾以角
　
　
　
　
　
　
　
　
　　回部花套鎗　謹按
　本朝制回部花套鎗鑄鐵為之重八觔二兩長三尺
　　四寸二分口蓮瓣内各鍥䕫龍近口亦鍥䕫龍二
　　重前起脊中亦鍥䕫龍後六棱近火門錽銀回部
　　花文加星斗素鐵火機受藥一錢五分鐵子二錢
　　雲楸木牀义末飾以角
　
　
　
　
　
　
　
　
　　新回部花套鎗　謹按
　本朝制新回部花套鎗鑄鐵為之重六觔十兩長三
　　尺五寸七分口錽金回文中起脊後四稜横周星
　　文二重近火門錽銀回部花文加星斗素鐵火機
　　受藥一錢五分鐵子一錢八分牀如摺花交鎗牀
　　之制
　
　
　
　
　
　
　
　
　　大線鎗　謹按
　本朝制大線鎗鑄鐵為之重八觔十四兩長五尺五
　　寸素鐵火機受藥一錢五分砂子八錢雲楸木牀
　　末飾以銅煖木托凡線鎗之制皆周為八棱不加
　　星斗牀及鎗之半不内搠杖牀下無义而有托束
　　銅鐶二道或錽金
　
　
　
　
　
　
　
　
　　小線鎗　謹按
　本朝制小線鎗鑄鐵為之重七觔十兩受藥一錢五
　　分砂子八錢餘俱如大線鎗之制
　
　
　
　
　
　
　
　
　　舊神花線鎗　謹按
　本朝制舊神花線鎗鑄鐵為之重七觔十五兩長五
　　尺七寸受藥一錢五分砂子八錢餘俱如大線鎗
　　之制
　
　
　
　
　
　
　
　
　　麗花線鎗　謹按
　本朝制麗花線鎗鑄鐵為之重六觔三兩長四尺八
　　寸受藥一錢二分砂子五錢餘俱如大線鎗之制
　
　
　
　
　
　
　
　
　　秀花線鎗　謹按
　本朝制秀花線鎗鑄鐵為之重七觔三兩長四尺八
　　寸受藥一錢二分砂子五錢餘俱如大線鎗之制
　
　
　
　
　
　
　
　
　　輕鋭花線鎗　謹按
　本朝制輕鋭花線鎗鑄鐵為之重四觔十兩長四尺
　　錽金素火機受藥一錢砂子四錢雲楸木牀束以
　　錽金鐶末飾錽金蟠螭煖木托輕便花線鎗同
　
　
　
　
　
　
　
　
　　輕㨗花線鎗　謹按
　本朝制輕㨗花線鎗鑄鐵為之受藥一錢砂子四錢
　　素鐵火機牀末飾以銅餘俱如輕鋭花線鎗之制
　
　
　
　
　
　
　
　
　　輕花線鎗　謹按
　本朝制輕花線鎗鑄鐵為之受藥一錢砂子四錢牀
　　末錽銀蟠螭餘俱如輕鋭花線鎗之制
　
　
　
　
　
　
　
　
　　落禽花線鎗　謹按
　本朝制落禽花線鎗鑄鐵為之重七觔十四兩長五
　　尺七寸通起棱素鐵火機受藥一錢五分砂子八
　　錢鸂鶒木牀牀及鎗之少半束以錽金鐶末亦錽
　　金煖木托賽海青花線鎗鵏神花線鎗連墜花線
　　鎗勝鴉鶻花線鎗皆同
　
　
　
　
　
　
　
　
　　神海青花線鎗　謹按
　本朝制神海青花線鎗鑄鐵為之重七觔十二兩長
　　五尺七寸受藥一錢五分砂子八錢餘俱如大線
　　鎗之制
　
　
　
　
　
　
　
　
　　鴈神花線鎗　謹按
　本朝制鴈神花線鎗鑄鐵為之重八觔一兩受藥一
　　錢五分砂子八錢餘俱如落禽花線鎗之制山鷄
　　花線鎗同
　
　
　
　
　
　
　
　
　　鳬神花線鎗　謹按
　本朝制鳬神花線鎗鑄鐵為之重七觔十三兩受藥
　　一錢五分砂子八錢餘俱如落禽花線鎗之制水
　　札子花線鎗同
　
　
　
　
　
　
　
　
　　孤頂花線鎗　謹按
　本朝制孤頂花線鎗鑄鐵為之重八觔八兩長五尺
　　五寸受藥一錢五分砂子八錢雲楸木牀餘俱如
　　落禽花線鎗之制
　
　
　
　
　
　
　
　
　　樹鷄神花竒鎗　謹按
　本朝制樹鷄神花竒鎗鑄鐵為之重六觔長三尺五
　　分口錽金蓮瓣前起脊後八棱加星斗錽金素火
　　機受藥二錢鐵子三錢八分核桃木牀末飾以鹿
　　角榆木叉末飾以羚羊角凡竒鎗皆通厎旁如牡
　　鑰連牀柄處下為屈戌可開闔藥子皆實子鎗内
　　開厎納之從牡鑰中固以鐵鈕子鎗六長二寸四
　　分如管連火門遞發之相續而速其制或如交鎗
　　或如線鎗皆不用搠杖
　
　
　
　
　
　
　
　
　　花竒鎗　謹按
　本朝制花竒鎗鑄鐵為之重五觔十二兩長三尺五
　　分口錽金蓮瓣前起脊中四棱錽金如鐶二道後
　　圓錽金素火機受藥二錢鐵子三錢八分餘俱如
　　樹雞神花竒鎗之制烏拉松木牀末飾以角樺木
　　义末亦如之
　
　
　
　
　
　
　
　
　　花線竒鎗　謹按
　本朝制花線竒鎗鑄鐵為之重四觔十二兩長三尺
　　三寸五分通八棱錽金素火機受藥二錢砂子三
　　錢二分烏拉松木牀末飾以金煖木托
　
　
　
　
　
　
　
　
　　兵丁鳥鎗　謹按
　本朝制兵丁鳥鎗鑄鐵為之重六觔長六尺一寸不
　　鍥花文素鐵火機受藥三錢鐵子一錢木牀滿洲
　　䝉古俱髤以黄漢軍髤以黒緑營髤以朱束鐵鐶
　　二鐵义長一尺
　
　
皇朝禮器圖式卷十六
欽定四庫全書
皇朝禮噐圖式卷十七
　　武備五
　
　
　
　
　
　
　
　
皇帝行營内旌門纛　謹按乾隆二十年
欽定行營内旌門纛三東鑲黄西正黄南正白俱以縀
　　為之各從旗色鑲黄以紅縁正黄正白不加縁皆
　　正幅銷金雲龍縿徑四尺八寸斿徑五尺縁銷金
　　火𦦨周濶八寸杆以竹髤朱束藤長一丈四尺五
　　寸圍六寸三分首冠金盤上植豹尾下注朱旄加
　　明黄彯帶剡角亦銷金火𦦨長五尺三寸濶九寸
　　杆末鐡鐏長四寸旁施鐡鐶穿革植纛
　
　
　
　
　
　
　
　
皇帝行營内城旗　謹按乾隆二十年
欽定行營内城旗四十有一俱明黄縀為之紅縁斜幅
　　銷金雲龍縿徑二尺二寸斿徑三尺三寸斜徑四
　　尺縁銷金火𦦨周濶三寸三分杆以竹髤朱束藤
　　長六尺七寸圍二寸一分首冠金盤上植豹尾下
　　注朱旄加明黄彯帶剡角亦銷金火𦦨長四尺濶
　　四寸杆末包革繫繩植旗
　
　
　
　
　
　
　
　
皇帝行營外旌門纛　謹按乾隆二十年
欽定行營外旌門纛五東鑲白西鑲紅南正藍鑲藍遞
　　用北正紅俱以縀為之各從旗色正紅正藍不加
　　縁鑲白鑲藍以紅縁鑲紅以白縁皆正幅銷金飛
　　虎環以火𦦨餘俱如
　内旌門纛之制
　
　
　
　
　
　
　
　
皇帝行營外城旗　謹按乾隆二十年
欽定行營外城旗六十東南正白西南正紅西北正黄
　　東北鑲黄俱以縀為之各從旗色鑲黄以紅縁正
　　黄正白正紅不加縁皆方幅銷金飛虎環以火燄
　　縿徑二尺斿徑三尺鑲黄縁亦銷金火𦦨周濶四
　　寸杆如内城旗之制
　
　
　
　
　
　
　
　
皇帝行圍吉爾丹纛　謹按
　本朝定制
皇帝行圍吉爾丹纛明黄縀為之不加縁斜幅銷金雲
　　龍周為火燄形亦銷金火𦦨縿徑七尺三寸斿徑
　　八尺斜徑一丈九尺杆以竹髤朱束藤長一丈六
　　尺五寸圍四寸九分首冠鋄金三棱火珠頂注朱
　　旄末鐡鐏長四寸旁施鋄金鐶穿革植纛
　
　
　
　
　
　
　
　
皇帝行圍後䕶旗　謹按
　本朝定制
皇帝行圍後䕶旗以縀為之八旗各一鑲黄鑲白鑲藍
　　以紅縁鑲紅白縁正黄正白正紅正藍不加縁皆
　　正幅銷金飛虎間以火燄縿徑一尺八寸斿徑二
　　尺九寸杆以竹髤朱束藤長六尺圍二寸一分首
　　冠金盤上植豹尾下注朱旄加明黄彯帶剡角銷
　　金火雲長二尺七寸濶三寸杆末包革繫繩植旗
　　如健鋭營扈行則以鑲黄正黄旗各四制如之
　
　
　
　
　
　
　
　
皇帝行圍纛　謹按
　本朝定制
皇帝行圍纛五鑲黄一正黄正白各二俱以縀為之鑲
　　黄以紅縁正黄正白不加縁皆正幅不施繪繡方
　　五尺五寸杆以竹長一丈四尺五寸圍六寸三分
　　首冠鋄銀鐡輪頂注朱旄末鐡鐏長四寸旁施鐡
　　鐶穿革植纛中鑲黄兩協正黄兩末正白環行相
　　遇則圍合
　南苑
行圍用之
　
　
　
　
　
　
　
　
皇帝行圍䝉古纛　謹按
　本朝定制
皇帝行圍䝉古纛五正黄正白正紅各一正藍二俱以
　　綢為之各如旗色不加縁正幅不施繪繡皆縿徑
　　六尺四寸斿徑六尺杆以竹髤朱束藤長一丈四
　　尺五寸圍六寸三分首冠鋄銀鐡輪頂注黒旄末
　　鐡鐏長四寸旁施鐡鐶穿革植纛中正黄兩協正
　　白正紅兩末正藍環行相遇則圍合木蘭
行圍用之
　
　
　
　
　
　
　
　
　　　得勝
　　靈纛一　謹按乾隆二十四年平定西域越歳振旅
　　　凱旋
　上命尊藏得勝
　　靈纛於
　　紫光閣用紀
　武成櫝以香楠高二尺四寸縱二尺五寸横二尺一寸
　　　上鐫得勝
　靈纛周鐫
御製詩並序皆清漢䝉古西番文承以白石趺凡藏纛
　　七一為定邊將軍武毅謀勇公兆恵纛黄雲緞為
　　之不加縁正幅銷金雲龍環以火燄縿徑四尺七
　　寸斿徑五尺六寸首冠鋄銀鐡頂注朱旄加黄緞
　　彯帶長五尺九寸濶八寸銷金如纛幅
　
　
　
　
　
　
　
　
　　得勝
　靈纛二　謹按得勝
　靈纛二為定邊右副將軍靖逺誠勇侯富徳纛黄雲
　　緞為之不加縁正幅銷金雲蟒環以火燄縿徑五
　　尺斿徑四尺八寸首冠鋄金鐡頂承以鐡盤注朱
　　旄
　
　
　
　
　
　
　
　
　　得勝
　靈纛三　謹按得勝
　靈纛三為參贊大臣毅勇承恩公明瑞纛黄雲緞為
　　之紅縁斜幅銷金雲蟒縿徑七尺九寸斿徑六尺
　　八寸斜徑一丈縁為火燄形亦銷金火燄周濶八
　　寸首冠鋄銀鐡頂承以鐡盤亦鋄銀注朱旄加紅
　　緞彯帶亦銷金如纛幅長一丈一尺五寸
　
　
　
　
　
　
　
　
　　得勝
　靈纛四　謹按得勝
　靈纛四為參贊大臣誠勇公巴禄纛黄雲緞為之紅
　　縁斜幅銷金雲蟒縿徑六尺二寸斿徑六尺七寸
　　斜徑九尺縁銷金火燄周濶六寸首冠鋄銀鐡頂
　　承以鐡盤亦鋄銀注朱旄
　
　
　
　
　
　
　
　
　　得勝
　靈纛五　謹按得勝
　靈纛五為領隊大臣副都統鄂傅什纛黄雲緞為之
　　不加縁正幅不施繪繡縿徑四尺一寸斿徑四尺
　　五寸首冠鋄銀鐡頂承以鐡盤亦鋄銀注朱旄
　
　
　
　
　
　
　
　
　　得勝
　靈纛六　謹按得勝
　靈纛六為領隊大臣副都統圖布巴圖魯温布纛白
　　雲緞為之斜幅繪五彩雲蟒縿徑六尺七寸斿徑
　　六尺四寸斜徑九尺三寸縁為火燄形亦繪火燄
　　周濶六寸首冠塗金革頂承以圓革亦塗金注朱
　　旄
　
　
　
　
　
　
　
　
　　得勝
　靈纛七　謹按得勝
　靈纛七為領隊大臣副都統克特爾克巴圖魯由屯
　　纛黄雲緞為之不加縁正幅不施繪繡縿徑五尺
　　二寸斿徑四尺九寸首冠鋄銀鐡頂承以鐡盤亦
　　鋄銀注朱旄
　
　
　
　
　
　
　
　
　　八旗都統纛　謹按
　本朝定制八旗都統纛俱以緞為之各從旗色鑲黄
　　旗鑲白旗鑲藍旗皆紅縁鑲紅旗白縁皆左平右
　　剡銷金流雲行龍縿徑五尺中徑六尺四寸上下
　　各徑四尺六寸斜徑各三尺縁銷金火燄周濶八
　　寸正黄旗正白旗正紅旗正藍旗不加縁俱正幅
　　亦銷金流雲行龍縿徑五尺斿徑五尺八寸杆以
　　竹髤朱束藤長一丈三尺圍五寸五分首冠鋄銀
　鈒花頂注朱旄惟正紅旗黑旄末鐡鐏長四寸旁
　　施鐡鐶穿革植纛滿洲䝉古漢軍都統皆用之
　
　
　
　
　
　
　
　
　　八旗佐領纛一　謹按
　本朝定制八旗佐領纛俱以緞為之不施繪繡注黑
　　旄餘俱如都統纛之制滿洲䝉古佐領皆用之
　
　
　
　
　
　
　
　
　　八旗佐領纛二　謹按
　本朝定制八旗佐領纛俱以緞為之銷金飛虎杆首
　　冠鋄銀鐡輪頂餘俱如都統纛之制漢軍佐領用
　　之
　
　
　
　
　
　
　
　
　　八旗領催旗一　謹按
　本朝定制八旗領催旗俱以緞為之色及縁俱如都
　　統纛之制鑲黄旗斜幅縿徑二尺二寸斿徑三尺
　　三寸斜徑四尺鑲白旗鑲紅旗鑲藍旗俱左平右
　　剡皆不施繪繡縿徑二尺二寸斿徑二尺九寸上
　　下各徑二尺斜徑各一尺四寸正黄旗正白旗正
　　紅旗正藍旗俱正幅亦不施繪繡縿徑一尺九寸
　　六分斿徑二尺九寸縁俱濶三寸三分杆以竹髤
　　朱束蕂長六尺七寸圍二寸一分首冠鋄銀鐡壺
　盧頂注黒旄末包革繫繩植旗滿洲䝉古領催皆
　用之
　
　
　
　
　
　
　
　
　　八旗領催旗二　謹按
　本朝定制八旗領催旗俱以緞為之色及縁俱如都
　　統纛之制鑲黄旗鑲白旗鑲紅旗鑲藍旗俱左平
　　右剡銷金飛虎縿徑二尺二寸中徑二尺九寸上
　　下各徑二尺斜徑各一尺五寸正黄旗正白旗正
　　紅旗正藍旗俱正幅亦銷金飛虎縿徑一尺九寸
　　六分斿徑二尺九寸杆首冠鋄銀鈒花頂注朱旄
　　餘俱如領催旗一之制漢軍領催用之
　
　
　
　
　
　
　
　
　　八旗前鋒校旗　謹按
　本朝定制八旗前鋒校旗俱以緞為之色及縁皆如
　　都統纛之制俱方幅銷金飛虎縿徑二尺三寸斿
　　徑一尺八寸杆以竹髤朱束藤長六尺圍二寸一
　　分首冠金盤上植豹尾下注朱旄杆末包革繫繩
　　植旗
　
　
　
　
　
　
　
　
　　八旗䕶軍統領纛　謹按
　本朝定制八旗䕶軍統領纛俱以緞為之色及縁皆
　　如都統纛之制俱斜幅銷金雲龍縿徑四尺八寸
　　斿徑五尺五寸斜徑七尺三寸縁為火𦦨形杆亦
　　如都統纛之制
　
　
　
　
　
　
　
　
　　八旗䕶軍校旗　謹按
　本朝定制八旗䕶軍校旗俱以緞為之色及縁皆如
　　都統纛之制俱斜幅不施繪繡縿徑一尺六寸斿
　　徑一尺七寸斜徑二尺三寸杆以竹髤朱束藤長
　　五尺五寸圍二寸一分首冠鈒花鐡頂注朱旄惟
　　正紅旗黒旗末包革繫繩植旗
　
　
　
　
　
　
　
　
　　健鋭營前鋒參領纛　謹按乾隆十四年
欽定健鋭營前鋒參領纛左翼鑲黄右翼正黄俱以緞
　　為之鑲黄旗紅縁俱正幅銷金雲龍環以火燄縿
　　徑五尺斿徑五尺一寸杆以竹髤朱束藤長一丈
　　一尺圍六寸三分首冠鋄銀鈒花頂注朱旄加黄
　　彯帶剡角亦銷金火燄長五尺八寸濶八寸五分
　　杆末鐡鐏長四寸旁施鐡鐶穿革植纛
　
　
　
　
　
　
　
　
　　健鋭營前鋒校旗　謹按乾隆十四年
欽定健鋭營前鋒校旗縿徑一尺九寸斿徑二尺二寸
　　杆長五尺二寸圍二寸一分首冠鋄金鐡盤上植
　　豹尾彯帶長二尺寛三分餘俱如纛之制
　
　
　
　
　
　
　
　
　　火器營䕶軍參領纛　謹按
　本朝定制火器營䕶軍參領纛以緞為之色及縁俱
　　如八旗都統纛之制俱斜幅銷金雲龍環以火燄
　　縿徑六尺五寸斿徑九尺一寸五分斜徑一丈一
　　寸二分縁濶八寸杆以竹髤朱束藤長一丈五寸
　　圍五寸六分首冠鋄銀鐡輪頂注朱旄惟正紅旗
　　黑旄加白緞彯帶為火𦦨形亦銷金雲龍長九尺
　　六寸濶九寸六分杆末鐡鐏長四寸旁施鐡環穿
　　革植纛
　
　
　
　
　
　
　
　
　　火器營䕶軍校旗　謹按
　本朝定制火器營䕶軍校旗以緞為之色及縁俱如
　　八旗都統纛之制皆斜幅銷金雲龍環以火燄縿
　　徑二尺二寸四分斿徑三尺五寸斜徑四尺二寸
　　縁濶三寸五分白緞彯帶亦銷金火燄長三尺五
　　寸四分寛四寸杆如八旗前鋒旗之制
　
　
　
　
　
　
　
　
　　火器營驍騎參領纛　謹按
　本朝定制火器營驍騎參領纛以緞為之色及縁俱
　　如八旗都統纛之制俱正幅三面為火燄形縿徑
　　四尺九寸斿徑六尺一寸五分餘俱如火器營䕶
　　軍纛之制
　
　
　
　
　
　
　
　
　　火器營驍騎校旗　謹按
　本朝定制火器營驍騎校旗以緞為之色及縁俱如
　　八旗都統纛之制皆正幅銷金雲龍縿徑一尺八
　　寸四分斿徑二尺六寸五分縁為火燄形濶三寸
　　五分白緞彯帶亦銷金火燄長三尺五寸四分寛
　　四寸杆如八旗前鋒旗之制
　
　
　
　
　
　
　
　
　　藤牌營參領纛　謹按
　本朝定制藤牌營參領纛以緞為之色及縁俱如八
　　旗都統纛之制皆正幅銷金飛熊環以火燄縿徑
　　五尺二寸斿徑五尺六寸縁濶八寸杆長一丈二
　　尺六寸首冠鋄銀鈒花頂加白緞彯帶長六尺六
　　寸濶六寸六分餘俱如火器營䕶軍纛杆之制
　
　
　
　
　
　
　
　
　　藤牌營領催旗　謹按
　本朝定制藤牌營領催旗縿徑一尺八寸四分斿徑
　　二尺六寸五分縁濶三寸五分杆長六尺七寸圍
　　二寸一分彯帶長三尺三寸濶四寸餘俱如纛之
　　制
　
　
　
　
　
　
　
　
王命旗牌　謹按
　本朝定制
王命旗牌旗以藍緞為之方二尺六寸中銷金令字清
　　漢文鈐以兵部印杆木質髤朱注朱旄長八尺牌
　　椴木為之髤朱圓徑七寸五分上刻蓮葉形髤緑
　　中鐫令字清漢文懸於槍上槍以榆木為之長八
　　尺鐡頂冒木髤黄繪龍亦注朱旄牌及槍旁俱鐫
　　令字第若干號清漢文塗金凡
頒給經略十二總督掛印總兵官十廵撫提督八總兵
　　官五
　
　
　
　
　
　
　
　
　　駐防将軍都統副都統纛　謹按
　本朝定制駐防將軍都統副都統纛
　盛京西安江寧綏逺城伊犁將軍天津察哈爾都統
　　熱河京口副都統皆用鑲黄吉林寧夏青州杭州
　　福州將軍歸化城右翼都統山海闗察哈爾右翼
　　副都統皆用正黄黑龍江凉州廣州荆州將軍歸
　　化城左翼都統成都察哈爾左翼副都統皆用正
　　白俱如八旗都統纛之制
　
　
　
　
　
　
　
　
　　駐防將軍都統副都統令旗　謹按
　本朝定制駐防將軍都統副都統令旗以緞為之各
　　從纛色皆正幅銷金令字及注銜皆清漢文縿徑
　　一尺五寸五分斿徑九寸五分貫以令箭笴長三
　　尺髤朱皂羽上括下鏃鏃面鋄銀令字分十二辰
　　皆清漢文
　
　
　
　
　
　
　
　
　　緑營督撫提鎭纛　謹按
　本朝定制緑營督撫提鎭纛緑緞為之斜幅銷金雲
　　蟒或飛熊縿徑八尺斿徑五尺八寸斜徑一丈斿
　　及斜徑皆為火燄形杆以竹髤朱長一丈四尺圍
　　四寸六分首冠鈒花鐡頂承以圓革注朱旄加緑
　　緞彯帶亦為火燄形銷金雲蟒長一丈五寸濶六
　　寸五分杆末鐡鐏長四寸旁施鐡環穿革植纛
　
　
　
　
　
　
　
　
　　緑營督撫提鎭令旗　謹按
　本朝定制緑營督撫提鎭令旗黄緞為之斜幅縿徑
　　一尺八寸斿徑二尺四寸斜徑三尺餘俱如駐防
　　令旗之制直省總督提督廵撫總兵皆得用
　
　
　
　
　
　
　
　
　　緑營大帥旗　謹按
　本朝定制緑營大帥旗黄布為之正幅書帥字漢文
　　縿徑一丈八寸斿徑一丈四尺杆以竹髤朱束藤
　　長一丈六尺圍四寸六分首冠木壺盧頂加藍布
　　彯帶剡角長一丈五尺濶一尺演武㕔將臺懸之
　
　
　
　
　
　
　
　
　　緑營什長旗　謹按
　本朝定制緑營什長旗緑緞為之縿徑二尺三寸六
　　分斿徑二尺九寸六分斜徑三尺八寸杆長六尺
　　九寸圍二寸一分彯帶長四尺濶四寸餘俱如纛
　　之制
　
　
皇朝禮器圖式卷十七
欽定四庫全書
皇朝禮器圖式卷十八
　　武備六
　
　
　
　
　
　
　
　
皇帝大閲黄幄　謹按
　本朝定制
皇帝大閲黄幄黄布為之白裏縱一丈九尺二寸横二
　　丈六尺中施横梁為脊濶九尺五寸梁兩端承以
　　柱高一丈二尺六寸門濶七尺簷四出高八尺四
　　寸周承以柱十二脊左右及簷四隅皆加䲭吻木
　　質塗金簷周重幨如幄色各深九寸柱所承處皆
　　綴青布雲文柱皆塗黄油鉆鐡鋄銀端施環穿朱
　　繩斜繫鐡橜幄内藉高麗蓆加白氊中設
御座金絲緞屏座高一尺五寸縱五尺横七尺六寸垂
　　黄綢幨藉紅氊青緞縁坐具貂及粧緞惟其時凱
　　旋
躬勞
賜宴亦設之
　
　
　
　
　
　
　
　
皇帝駐蹕大營　謹按
　本朝定制
皇帝駐蹕大營内方外圓度地縱二十丈六尺横十七
　　丈四尺建黄幔城外加網城索綯為之黄色貫之
　　以網高六尺濶八尺凡百六十有六距幔城東西
　　南各十八丈北十五丈設連帳百七十有五為内
　　城啟旌門三東鑲黄纛西正黄纛南正白纛各二
　　周建鑲黄金龍旗四十有一各以三旗䕶軍參領
　　二人䕶軍校䕶軍二十人門焉宿衛帳九司以三
　　旗䕶軍參領一人䕶軍校䕶軍十人外設連帳二
　　百五十有四為外城啟旌門四東鑲白纛西鑲紅
　　纛南正藍鑲藍纛浹日遞建之北正紅纛各二周
　　建方旗南北鑲黄西北正黄東南正白西南正紅
　　各十有五各以五旗䕶軍參領二人䕶軍校䕶軍
　　二十人門焉宿衛帳四司以五旗䕶軍參領一人
　䕶軍校䕶軍十人外城東面設内閣六部都察院
　　提督等衙門官帳距外城六十丈周設警蹕帳四
　　十各建䕶軍旗一東北鑲白西北鑲紅東南正藍
　　西南鑲藍司以䕶軍參領毎旗一人䕶軍校䕶軍
　　毎旗十五人度地由嚮導總統張具以䕶軍參領
　　三人䕶軍校䕶軍八十人重門拱衛星廬環布黄
　　幔城正中
御幄在焉
　
　
　
　
　
　
　
　
皇帝駐蹕御幄　謹按
　本朝定制
皇帝駐蹕御幄周建黄幔城門南向内樹黄布屏中建
　　圓幄高二丈徑三丈四尺上為穹盖頂圓木如樞
　　銜椽下覆皆髤朱羃以白氊藍布縁上加素布雨
　　盖縁藍布雲文以髤朱木杆四面分搘之承椽以
　　斜木相交為墻高五尺六寸亦髤朱外圍白氊藍
　　布縁下圍朱簾高一尺八寸内圍黄洋氊紅花文
　　左右分懸櫜鞬佩刀幄内藉高麗蓆加白氊門前
　　後各高四尺六寸濶二尺三寸幄正中設
御座五采刻絲屏青緞縁座高一尺六寸五分縱三尺
　　九寸五分横五尺七寸五分垂重幨上錦下黄綢
　　藉黄氊坐具貂及粧緞惟其時庭左右各設圓幄
　　一高九尺五寸徑一丈五尺牆高四尺五寸内圍
　　白氊餘制皆同座後達長幄直而深狹高七尺六
　　寸縱一丈二尺横八尺直梁横棟簷左右垂高五
　　尺四方啟門高濶如中圓幄蓋及牆皆圍白氊藍
　　布縁内藉高麗蓆加黒氊後達帳殿横列三楹高
　　一丈一尺縱一丈三尺横三丈東西室皆啟窓更
　　後為圓幄三幔城外左右連帳茶膳儲偫各庀其
　　事
　
　
　
　
　
　
　
　
皇帝停蹕頓營　謹按
　本朝定制
皇帝停蹕頓營度地縱横各二丈設黄幔城門南向外
　　加網城如大營之制凡二十有九幔城中設圓幄
　　盖高一丈牆高四尺門亦南向高三尺七寸濶二
　　尺三寸羃盖圍牆俱如
駐蹕御幄之制幄内藉高麗蓆加白氊正中設藍褥高
　　五寸縱五尺五寸加白氊黄花文
行圍看城亦如之
　
　
　
　
　
　
　
　
　　親王氊帳　謹按
　本朝定制親王氊帳穹頂銜椽羃以白氊承椽以斜
　　竹相交為牆皆髤朱外圍白氊下圍朱簾頂高九
　　尺牆高四尺徑一丈四尺帳外周設藍布城郡王
　　以下皆得用之職官扈行者亦得自備惟不許設
　　藍布城
　
　
　
　
　
　
　
　
　　職官帳房　謹按
　本朝定制職官帳房藍布為之如人字形單袷惟宜
　　縱六尺四寸横一丈二尺上施梁為脊承以兩柱
　　各高六尺五寸羃布斜垂至地下加垂幨七寸兩
　　端皆圍以布左當柱中分以便出入
　
　
　
　
　
　
　
　
　　兵丁帳房　謹按
　本朝定制兵丁帳房白布為之如職官帳房之制
　
　
　
　
　
　
　
　
　　凉棚　謹按
　本朝定制凉棚藍布為之單袷惟宜縱一丈八尺横
　　二丈七尺中施横梁為脊濶九尺兩端承以柱高
　　一丈七尺四寸盖縁青布雲文簷四出高七尺五
　　寸重幨以藍色周承以柱十皆髤朱圍布牆前啟
　　兩窓搘以木四窓角垂髤朱壺盧綴藍緌後樹白
　　布屏高七尺五寸濶一丈二尺繪五采麒麟内外
　　武職校閲用之
　
　
　
　
　
　
　
　
　
　
　
　
　
　
　
皇朝禮器圖式卷十八
