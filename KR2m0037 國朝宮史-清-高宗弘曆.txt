#+TITLE: 國朝宮史-清-高宗弘曆
#+DATE: 2016-06-11 12:22:35
#+SOURCE: github.com/kanripo/KR2m0037 master 29aea929                
欽定四庫全書　　　　　史部十三
國朝宫史目録　　　　　　政書類二(儀制之屬/)
　　卷一
　訓諭一
世祖章皇帝諭㫖
　　卷二
　訓諭二
聖祖仁皇帝諭㫖
　　卷三
　訓諭三
世宗憲皇帝諭㫖
　　卷四
　訓諭四
　皇上諭㫖
　　卷五
　　　典禮一
　　　　禮儀上
　　卷六
　　　典禮二
　　　　禮儀中
　　卷七
　　　典禮三
　　　　禮儀下
　　卷八
　　　典禮四
　　宫規
　　卷九
　　　典禮五
　　　　冠服
　　卷十
　　　典禮六
　　　　儀衛
　　卷十一
　　　宫殿一
　　外朝
　　卷十二
　　　宫殿二
　　内廷上
　　卷十三
　　　宫殿三
　　内廷下
　　卷十四
　　　宫殿四
　　景山
　　西苑上
　　卷十五
　　　宫殿五
　　西苑中
　　卷十六
　　　宫殿六
　　西苑下
雍和宫
　　卷十七
　　　經費一
　　　　鋪宫　年例　日用
　　卷十八
　　　經費二
　恭進
　　卷十九
　　　經費三
　恩賜　吉禮例用　嘉禮例用　筵宴例用　錢糧
　　　　事例
　　卷二十
　　　官制一
　　　　條例
　　卷二十一
　　　官制二
　　　　額數職掌
　　卷二十二
　　　書籍一
實錄
　　卷二十三
　　　書籍二
聖訓
　　卷二十四
　　　書籍三
　御製
　　卷二十五
　　　書籍四
　方略
　　卷二十六
　　　書籍五
　　　　典則
　　卷二十七
　　　書籍六
　　　　經學
　　卷二十八
　　　書籍七
　　　　史學
　　卷二十九
　　　書籍八
　　　　儀象
　　卷三十
　　　書籍九
　　　　志乗
　　卷三十一
　　　書籍十
　　　　字學
　　卷三十二
　　　書籍十一
　　　　類纂
　　卷三十三
　　　書籍十二
　　　　總集　目錄(附/)
　　卷三十四
　　　書籍十三
　　　　類書
　　卷三十五
　　　書籍十四
　　　　校刋
　　卷三十六
　　　書籍十五
　　　　石刻
　　　　(臣/)等謹案
　　　國朝宫史三十六卷乾隆七年
　　命内廷翰林等修纂二十四年以原書簡畧復
　　命増修訖二十六年書成凡六門首曰
　　訓諭恭載
　列朝聖訓
　　皇上諭㫖以重垂謨也次曰典禮備著
　　　内廷儀節規制冠服輿衞之節其外朝諸大禮
　　　　詳於㑹典者則畧之次曰宫殿按次方位詳
　　　　列規模凡
　　御筆榜書楹帖及諸
　　　篇詠悉載焉次曰經費凡獻賚禮宴服食器用
　　　　之等纎悉必載次曰官制具載内臣員品及
　　　　其所掌與其功罪賞罰之等次曰書籍部分
　　　　錄畧編目提要皆窮理致治之作而梵文貝
　　　　筴庋藏淨域者不與焉伏讀
　　諭㫖申明編輯是書之㫖拳拳於立綱陳紀聰聽
　　明訓為萬萬世遵循之本葢齊治平之道並具於
　　　　斯矣乾隆四十六年九月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官　(臣/)陸　費　墀
欽定四庫全書
國朝宫史卷一
訓諭
　　　記有之王言如絲其出如綸王言如綸其出如
　　　綍明乎由小及大自邇暨逺古帝王發號施令
　　　敷之則為政治載之則為典謨固莫不四方仰
　　　之萬世傳之也至於深嚴䆳密之地左右史所
　　　未能記者稽諸曩牒畧矣無聞詩周南為王化
　　　所基顧闗睢麟趾諸篇類皆宫中頌揚歸美之
　　　詞而當日所以端本善則垂訓於寢門以内者
　　　亦罕有述焉我
　朝内政修明垂裕奕葉
世祖章皇帝親政之初即創立戒詞笵金樹則鑒前代
　　　之已事昭家法於無窮仰惟
聖祖
世宗繼承光顯紹庭陟降之際崇訓聿彰我
　皇上懋修化原肅勤内治
　臨御以來飭紀釐工體國經野凡灼微鑒逺之謨惇
　　　大久長之計炳著於出納傳宣者固已薄海内
　　　外咸奉
　皇極之敷言乃敎本乎身化行自近即起居之地􁂎
　　　御之人其所職司不過灑掃使令之役而晨興
　　　夙寤諄誡所及雖纎悉而必謹亦嚬笑之皆嚴
　　　禁侍謹輯而識之臣等恭與編纂備載成帙然
　　　後知我
　　國家
聖
　聖相承言成官禮嚴宫府以昭肅清範禮法以辨等
　　　秩明賞罰以示勸勉崇節儉以戒踰越不遺於
　　　一人不懈於一事誠邁古而端齊治之源垂典
　　　以立訓行之準也夫敬拜手稽首錄
世祖訓諭為一卷
聖祖訓諭為一卷
世宗訓諭為一卷
　皇上訓諭為一卷
訓諭一
世祖章皇帝諭㫖
　　　順治十年六月二十九日
諭内院朕稽考古制唐虞夏商未用寺人自周以來始
　具其職所司者不過閽闥灑掃使令之役未嘗干預
　外事秦漢以後諸君不能防患乃委以事權加之爵
　祿典兵干政流禍無窮豈其君盡闇哉緣此輩小忠
　小信足以固結主心日近日親易致潛持朝政且其
　伯叔弟姪宗族親戚實繁有徒結納縉紳闗通郡縣
　朋比夤緣作奸受賄窺探喜怒以張威福當宮庭䆳
　密深居燕閒稍露端倪輙為假托或欲言而故黙或
　借公以行私顛倒賢姦混淆邪正依附者巧致雲霄
　迕抗者謀沉淵穽雖有英毅之主不覺墮其術中權
　既旁移變多中發歴觀覆轍可為鑑戒但宫禁役使
　此輩勢難盡革朕酌古因時量為設置首為乾清宫
　執事次為司禮監御用監内官監司設監尚膳監尚
　衣監尚寶監御馬監惜薪司鐘鼓司直殿局兵仗局
　滿洲近臣與寺人兼用各衙門官品雖有髙下寺人
　不過四品凡係内員非奉差遣不許擅出皇城職司
　之外不許干涉一事不許招引外人不許交結外官
　不許使弟姪親戚暗相交結不許假弟姪等人名色
　置買田産因而把持官府擾害民人其在外官貟亦
　不許與内官互相交結如有内外交結者同官覺舉
　院部察奏科道糾參審實一併正法防禁既嚴庶革
　前弊仍明諭中外以見朕酌用寺人之意内院即傳
　諭該衙門遵行著刋刻滿漢字告示自王以下及官
　吏軍民人等咸宜知悉
　　　順治十二年六月
命工部立内十三衙門鐵敕
諭曰中官之設雖自古不廢然任使失宜遂貽禍亂近
　如明朝王振汪直曹吉祥劉瑾魏忠賢等專擅威權
　干預朝政開厰緝事枉殺無辜出鎮典兵流毒邊境
　甚至謀為不軌陷害忠良煽引黨類稱功頌徳以致
　國事日非覆敗相尋足為鑑戒朕今裁定内官衙門
　及員數執掌法制甚明以後但有犯法干政竊權納
　賄囑托内外衙門交結滿漢官員越分擅奏外事上
　言官吏賢否者即行凌遲處死定不姑貸特立鐵板
　世世遵守
　　　順治十五年三月
上諭吏部曰内監吳良輔等交通内外官員作弊納賄
　罪狀顯著研審情真有王之綱王秉乾結交通賄請
　托營私良輔等已經供出即行逮問其餘行賄鑽營
　有見獲名帖書柬者有餽送金銀幣帛者若俱按跡
　窮究株連甚衆姑從寛免如此情弊朕已洞悉勿謂
　姦弊隱宻竊幸朕不及知嗣後務須痛改前非各供
　厥職凡交通請托行賄營求諸弊悉宜斷絶如仍蹈
　前轍作姦犯法者必從重治罪
　
　
　
　
　
　
　
　
　
　
　
　
　
國朝宫史卷一
欽定四庫全書
國朝宫史卷二
訓諭二
聖祖仁皇帝諭㫖
　　　康熙十二年九月十六日
上諭總首領太監宫内首領及各執事太監進宫五年
　有餘尚未考察勤惰爾等查明分别等次具奏
　　　康熙十三年六月初三日
上諭設立内藥房原以防急用藥餌乃嚴肅之地今視
　脉煎藥肆慢不前竝容匿閒雜之人甚非設立初意
　即着移出外藥房去外藥房相去原亦不逺待用藥
　之際臨時再傳著總首領傳宣
　　　康熙十三年六月十一日
上諭宫内衆太監及宫中行走人等如家中有出痘疹
　之人好者在家住一箇月不好者在家住一百日若
　鄰居甚近之家出痘疹好者忌半月不好者忌一箇
　月再入宫行走
　　　康熙十五年二月初六日
上諭朕在花園有哈哈珠子往來奏事必先著太監各
　處傳知然後逓行領送嚴宻闗防不可忽畧
　　　康熙十六年三月初一日
上諭顧問行崔藎忠翟霖嗣後凡各宫竝養心殿等處
　庫中取用錢粮等物即奉有㫖意亦當告之司房應
　覆奏者爾等即行覆奏或無庸覆奏實係應取者方
　准給與此事闗係太監等性命爾等傳與衆太監知
　之
　　　康熙十六年三月初五日
上諭顧問行凡大臣進宫奏事講書時先曾傳過不許
　放女人行走今朕親見女人仍有潛避行走者成何
　體制必係看守各門太監不行禁止爾等再傳如有
　仍前不改者著哈哈珠子參奏
　　　康熙十六年五月初九日
上諭總首領太監以後宫内各處有上傳將本處所管
　物件動用賜給某人其經管之人必隨手登記本處
　底簿務將受賜人之姓名逐一開寫清楚仍將物件
　另謄寫一紙移送懋勤殿不得有悞倘若物件開寫
　不清姓名參差不一者必從重治罪决不輕恕爾等
　即行傳示
　　　康熙十六年八月初一日
上諭著内務府總管傳與二十家内管領宫内一應服
　役行走女人凡有事進宫公事畢即應出外不許久
　停閒坐將外間事入内傳說竝竊聽宫内事往外傳
　說種種情弊皆所不免除已往不究外嗣後如有此
　等一經察出必重處不赦該管領一併治罪决不輕
　恕
　　　康熙十八年十二月初三日
上諭宫内各處燈火最為𦂳要凡有火之處必著人看
　守不許一時少人總管不時巡察
　　　康熙十九年四月二十四日
上諭凡放匠之處著總管用心關防妃嬪貴人等不許
　行走俟晚間放匠後方許行走如有錯悞必重懲爾
　等毋貽後悔
　　　康熙二十年正月初六日
上諭太監最為下賤蟲螘一般之人如何見大人侍衛
　竟不站立且斜身踞坐甚無規矩嗣後俱著恭敬站
　立如有仍前不遵者必重處不饒著通傳申飭
　　　康熙二十年二月十四日
上諭宫中女子不知禮體每有聲高角口者爾總管俱
　罷軟不能管束一味瞻徇不知禁約嗣後遇有不守
　宫規仍前喧詬者爾等指名據實㕘奏如徇私隱蔽
　察出一體治罪
　　　康熙二十一年七月初八日
上諭昨日在晾鷹臺筵宴諸王大臣尚未坐有太監王
　進程昬之楊進章霍承培俱不知規矩竟坐於棚下
　著交該管議處具奏總管顧問行等議將王進等各
　　　鞭五十奉
㫖毎人著鞭責八十
　　　康熙二十三年十月初一日
上諭奉
太皇太后懿㫖今隆冬有風之際各宫燈火著用心謹
　慎不許任意喫烟著不時嚴察
　　　康熙二十四年正月二十二日
上諭内務府總管吉徴房為三宫女子養病而設如何
　在皇城外寫逺之處又復汚穢不堪既係養病之所
　必當嚴宻潔淨此皆爾等所司之事何得如此粗率
　著將養病房移在皇城内幽僻處所掃除潔淨
　　　康熙二十四年二月
上諭滿洲家奴及太監家奴有逃走在外私自淨身者
　不宜内用其已經内用者查交禮部發囘原主嗣後
　著嚴禁止
　　　康熙二十八年三月二十五日
上諭太監毎月所闗銀米自皆足敷衣食披甲人等錢
　糧尚須贍養身家兼備盔甲器械鞍馬帳房太監乃
　一身一口又不置辦各項竟爾破衣爛帽形同乞丐
　深為可惡此由賭博之故可傳與内務府總管嚴行
　鑾儀衛掌儀司等處禁止賭博該管首領實心稽察
　如有仍然不顧身體賭錢花費定行嚴拏重處並傳
　知各處太監
　　　康熙二十八年四月
上諭太監賭錢酗酒鬭毆恣横等事發該管頭目内管
　領人等併領催等一併治罪
　　　康熙二十九年四月十二日
上諭蒼震門乃𦂳要門户大公主係已出嫁之人凡進
　内必湏告之總管奏明方可放進何得竟不阻攔任
　令出入殊屬非禮嗣後凡各處太監俱不許走蒼震
　門只許阿木孫章京祭神房太監行走
　　　康熙三十二年二月十五日
上諭朕見宫内太監衣服甚是襤褸若賞伊等幾月錢
　糧到手即行花費亦非經久之計朕思若照八旗之
　例借給官銀或隨侍出外急切需銀或死喪急用借
　銀二十兩者毎月扣一兩借十兩者毎月扣五錢遇
　病故免其退扣如此或者可以永久爾等總管詳確
　妥議具奏其外圍太監俱交與掌儀司總首領經管
　　　總管太監等公議查照旗下借銀之例支銀三
　　　千兩查明實係出外置辦之用或白事急用或
　　　誠實太監置買衣服之用借二十兩者每月扣
　　　銀一兩一錢借十兩者每月扣銀五錢五分算
　　　一分扣利以補逃亡之數日久庶不致虧缺其
　　　外圍太監交與掌儀司首領經管具奏奉
㫖好依議奉宸苑營造司等處太監著掌儀司官並首
　領經管慈寜宫寜壽宫南薰殿太監著總管並同房
　經管宫内銀兩向自嗚鐘處支領外圍向廣儲司支
　領再查各太監有賣錢糧及私債逋負者俱查明代
　伊清還凡領借官銀須用保人不許通同作弊倘有
　虚冒即令保人代賠仍治其罪若私借銀兩察出將
　銀入官本人重處嗣因總管太監口奏自鳴鐘支過
　　　銀一千兩敬事房扣除公費銀三百兩俱已放
　　　完尚有不敷今再支銀三千兩掌儀司亦支三
　　　千兩奉
㫖内外廣儲司共暫借銀六千兩如有餘及收還者多
　陸續交送還庫即先支過銀兩亦係暫借其收還餘
　賸一併陸續照原數交還
　　　康熙三十三年閏五月十四日三法司題太監
　　　錢文才打死民人徐二應絞監候奉
上諭凡太監殺人斷不可宥尤宜加等治罪朕觀古來
　太監良善者少要在人主防微杜漸慎之於始茍其
　始縱容姑息侵假事權迨其勢既張雖欲制之亦無
　如何漢之十常侍唐之北司竊弄威權甚至人主起
　居服食皆為所制此非一朝一夕之故由積漸使然
　也太監原屬陰類其心性與常人不同有年已衰老
　而言動尚若嬰兒外似謹厚中實叵測必人主英明
　此輩始無由弄權朕聞明代諸君將本章批答委之
　司禮監司禮監委之名下内監此輩素無學問不知
　義理委之以事其能免於斘謬耶錢文才此案爾等
　記之至秋審時勿令倖免
　　　康熙三十三年十月十四日
上諭
皇太后乘輿闗係甚重爾等總管自當細心查㸃朕見
　請轎太監髙矮不齊大小不等又使年老首領督領
　擺撥此輩自顧走路不暇豈能出力帮扶即扶掖轎
　桿轉致累墜掌儀司鑾儀衛太監頗多爾等細心查
　㸃將身量高者配為一班稍矮者配為一班每撥用
　强壯首領一名督領不時演習必須請轎平稳不許
　聲髙說話爾等或一二月查㸃一次自此𣲖定撥數
　不許頂名更替或有告病等事必量其身材頂補
　　　康熙三十六年九月初二日刑部以太監劉進
　　　朝逃出訛詐奏請議罪奉
㫖劉進朝乃禁中役使之人逃出已屬可惡況又於所
　逃處嚇詐有司宜照光棍例議罪嗣後太監有與同
　罪者以此為例
　　　康熙三十七年正月初一日
上諭宫内太監甚雜各執事處首領俱應時時稽察雖
　同係太監各有職掌不得擅離職守任意往來攙越
　凡一應太監行走各門俱應嚴查去向如不應行走
　地方即拏交重處嗣後朕若遇見或經查出將首領
　總管一併治罪
　　　康熙三十九年九月十五日
上諭皇太子朕從不用便捷伶俐言語不謹狂詐之太
　監用太監不過取其當差勤謹老實寡言稳重即如
　梁九功人甚伶俐凡有差遣處朕尚時加防範今看
　毓慶宫内俱是少年首領並無有年紀之人倘至爭
　競行兇火燭闗係𦂳要髙三變雖言語鈍拙而辦事
　誠實語言謹慎又識滿洲字可以當得總首領賈應
　選趙國士二人雖稍軟弱坐性好言語謹慎老實宫
　内可以用得吕有功郭朝用不拘何處可以當得首
　領爾等送與皇太子去
　　　康熙三十九年十二月十九日
上諭今日天氣甚冷應選秀女多係貧寒之家爾等帶
　至和暖處所賞給熱湯飯毋致凍餒
　　　康熙四十年三月初七日
上諭朕聞宫内太監三五成羣結盟聚黨此由總管不
　能壓服首領首領不能壓服㪚衆全無法度以致如
　此妄行甚至有偷竊為匪者爾等即速舉出不可隱
　瞞如日後發覺爾等尚能保全首領乎太監等或在
　外生事妄行爾等全不稽察爾等曾參過何人此皆
　畏懼屬下太監之故
　　　康熙四十四年二月初三日
上諭近來太監不守規矩與各宫内女子認親戚叔伯
　姊妹往來結識斷乎不可太監等在内廷當差女子
　等在宫内答應各有内外嗣後務當斷絶交結如仍
　不能斷絶總管與本宫首領即行置之重典自降㫖
　後若經察出奏不奏亦任爾等朕自有處置
　　　康熙四十五年十月二十二日
上諭可傳諭小阿哥小公主小格格處乳毋等各宜切
　實經心不許怠慢如有粗率怠慢之人現有十一公
　主乳母之例一家俱行充發乳母之夫現鎻禁慎刑
　司嗣後若不小心伺候即照此例
　　　康熙四十八年十一月十二日
上諭大學士等明季事蹟卿等所知往往皆紙上陳言
　萬厯以後所用内監曾有在御前服役者故朕知之
　獨詳正統間事史書所載不能明確其在沙漠嘗生
　一子今有裔孫現在旗下天啟呼魏忠賢為老伴凡
　事委之已竟不與楊漣左光斗受杖老内監猶有目
　擊者能具言之陳新甲所議本受指於崇禎及科道
　交章彈劾崇禎反畏人言歸咎於陳新甲實非其罪
　也明季諸帝俱不甚諳經史崇禎頗讀書流賊將至
　京營官兵俱分遣至真定保定居庸闗諸處堵禦其
　守城者惟内監數萬人而已賊兵破外羅城由西便
　門轉攻阜城門崇禎率内監數人微行至襄城伯家
　其家方閉門演戯不得入囘登萬壽山四顧無策猶
　欲出奔太監王承恩止之曰出恐受辱於賊崇禎乃
　止以身徇國明朝費用甚奢興作亦廣一日之費可
　抵今一年之用其宫中脂粉銀四十萬兩供應銀數
　百萬兩至
世祖皇帝登極始悉除之紫禁城内砌地磚横䜿七層
　一切工作俱派民間今則器用樸素工役皆現錢僱
　覔明季宫女至九千人内監至十萬人飯食不能遍
　及日有餓死者今則宫中不過四五百人而已明季
　宫中用馬口柴紅爐炭以數千萬觔計俱取諸昌平
　等州縣今此柴僅天壇焚燎用之爾等亦知所謂馬
　口柴乎大學士等奏曰不但不知亦所未聞
上曰其柴約長三四尺淨白無黑㸃兩端刻兩口故謂
　之馬口柴又明季所行多迂闊可笑建極殿後階石
　髙厚數丈方整一塊其費不貲採買搬運至京不能
　舁入午門運石太監參奏此石不肯入午門乃命將
　石綑打六十御棍崇禎曾學乘馬兩人執轡兩人捧
　鐙兩人扶鞦甫乘輙已墜馬乃責馬四十發苦驛當
　差馬猶有知識石何所知如此舉動豈不發噱總由
　生於深宫長於阿保之手不知人情物理故也
　　　康熙五十年五月初五日
上諭宫中各處首領凡有傲慢狂妄懶惰不堪者爾等
　總管即應責處參革嗣後總管等舉放首領宜加意
　斟酌
　　　康熙五十三年六月十七日
上諭大學士等曰太監等不可假以威權事發即殺之
　朕御極之年去明代不過二十年萬厯時太監以及
　官員朕俱曾任使伊等向朕奏明末時事謂流賊自
　南而來將兵盡發往保定後流賊從居庸闗入跳越
　京師南闗攻城城内無兵祇太監百姓官員家人防
　守七日城即陷平日太監等專權人主不出聽政大
　臣官員俱畏懼太監以致悞事此輩性情與常人異
　祇足備宫中使令耳天下大權惟一人操之不可旁
　落豈容假之此輩乎又萬厯年間太監奏庫内積銀
　二百萬兩有餘應入大内遂盡收養心殿後掘窖埋
　藏後欲取用已無有矣所以我朝耆舊常言明代蓄
　積徒資太監侵盜耳今我朝庫銀有數千萬兩若收
　進埋藏亦安所用朕常謂漢大臣云明代以爭議河
　套事曾殺大臣此亦小事何至殺戮大臣若當此時
　朕只須遣一筆帖式一撥什庫事即定矣漢大臣皆
　相顧驚愕朕幸寜夏過鄂爾多斯地方謂宋喇卜王
　云爾等祖宗不過欺侮漢人遂據河套耳若朕則自
　横城坐船帶糧從鄂爾多斯之後超出據守爾等將
　若之何宋喇卜王瞿然奏云今内外一家皇上奈何
　出此可畏之言囘鑾時朕由横城坐船計二十一日
　至湖灘河朔已將馬匹發往陸路此二十一日率步
　行圍獵打魚而囘
　　　康熙五十四年二月二十七日
上諭朕巡幸時由内廷發運行李什物往行營内太監
　等尚親自交出今住行營往外出行李時太監等竟
　不照管輙交與牽駝人衆任憑伊等進内運出殊不
　知牽駝人内即有僱覔當差者所僱之人又復轉僱
　頂替至為混雜倘有失悞伊等如何承受嗣後出行
　李時著劉進忠張起麟王以誠三人輪流察看傳諭
　武備院侍衛等行宫與大内無異乃將僱來之人任
　意帶領出入萬一滋生事端定將伊等正法竝傳與
　闗保海章及武備院侍衛速查此次牽駝人竝各處
　當差人内僱覔頂替者共若干人詳悉查明囘奏闗
　保等如不詳查經朕察出必將伊等重處
　　　康熙六十年十月十二日
上諭總管太監向來太監等出外陋習毎於裝載行李
　之車輛駝隻内將官用物件私自匀下另索抬夫應
　用二十名者即索三十名折銀入已嗣後用夫須告
　知内務府總管方准給用再者僱夫擡雀鳥牲口偶
　然放歇在地太監等即借端生發動云雀鳥牲口受
　傷撤潑訛詐勒索夫役銀錢朕南巡時跟縴太監向
　官員需索財物朕所深知不難徹底跟究此等事皆
　現有証據爾等尚不肯實說一經究出豈不累及爾
　等再内廷之事惟太監知之往往向外人傳說又有
　將外面說話傳進者太監等言語甚不謹慎爾等實
　力稽察嚴傳與各處首領各遞保結勿悞
　
國朝宫史卷二
欽定四庫全書
國朝宫史卷三
訓諭三
世宗憲皇帝諭㫖
　　　康熙六十一年十一月十五日
上諭近年來朕看内監等尚知規矩凡尊卑上下都要
　有禮即如王公宗室大臣皆係隨
列祖定天下功勲之後非比尋常之人不可輕視即内
　廷小阿哥前行走坐卧必當敬謹背擡什物不可肆
　行觸撞爾等總管實力嚴傳敎誨遵行倘無知之輩
　妄行干犯朕亦不能屈法矜全定當立置之法總管
　若不嚴傳首領若不敎誨爾總管首領等均屬有罪
　必按法重處
　　　康熙六十一年十一月二十一日
上諭現有大事内右門不時有諸王大臣出入茶膳房
　女人不便照常行走爾等傳與内務府總管將茶膳
　房女子暫行停止掌儀司現有内監傳喚入内帮同
　擡水送飯儘可敷用
　　　康熙六十一年十一月二十六日
上諭宫内地方火燭務要小心著總管嚴傳
　　　康熙六十一年十一月二十九日
上諭天無二日國無二主今朕新即大位凡事遵循典
　制率由舊章當年
皇太后見
太皇太后禮何等整齊嚴肅衆母妃皆所睹悉今
聖母皇太后慈善謙遜念舊情殷不遽令行大禮是
聖母皇太后之禮朕仰承
聖母皇太后之意盡心敬待衆母妃是朕之禮大事方
　出朕悲痛切至心神恍惚儀文所在未曾傳知但衆
　母妃自應照前遵行國禮即如宜妃母妃用人扶掖
　可以行走則應與衆母妃一同行禮或步履艱難隨
　處可以舉哀乃坐四人軟榻在
皇太后前與衆母妃先後攙雜行走甚屬僭越與國禮
　不合
皇考未登梓宫前倉猝之際宜妃母妃見朕時氣度竟
　與
皇太后相似全然不知國體此等處爾總管理當禀阻
　乃並無一言道及亦難免罪朕若不傳恐於國體乖
　違所闗重大自傳之後倘仍前不改定按國法重治
　爾等之罪
　　　康熙六十一年十二月初一日
上諭毎見八旗官員動輙罵及所屬人等父母薄俗如
　此所不忍聞先經
皇考常申訓誡至再至三尚未悛改夫該屬人等即有
　過失只可指斥其本身于其父母何預且凡事自有
　國法應笞責者笞責應題參者題參出言詬罵甚屬
　非理嗣後仍有辱罵人之父母者許被罵之人即行
　囘明該管大臣㕘奏再宫内太監等亦好罵人父母
　嗣後如有太監在街道中罵人者許即重打綑綁交
　與步軍統領轉交總管太監懲治著步軍統領傳示
　各城内務府總管傳示各首領太監通行曉諭永逺
　禁止
　　　康熙六十一年十二月初四日
上諭乾清宫等處太監俱係曽經効力之人今特頒恩
　諭凡係宫内當差太監本家俱免一丁當差嗣後如
　有年老囘家者丁差照舊免當身故之後再當丁差
　如有過犯退出太監丁差不得邀免查明交與内務
　府總管再行户部
　　　康熙六十一年十二月初八日
上諭爾等太監從前在外行走甚是狂妄自以為得意
　朕前居藩邸身為親王尚秉謙和爾等今後各宜改
　悔務要謙恭和順著傳與各處首領太監敬謹遵循
　禁止狂妄
　　　雍正元年正月十七日
上諭諸皇子入學之日與師傅預備杌子四張髙桌四
　張將書籍筆硯表裏安設桌上皇子行禮時爾等力
　勸其受禮如不肯受皇子向座一揖以師儒之禮相
　敬如此則皇子知隆重師傅師傅等得以盡心敎導
　此古禮也朕為藩王時在府中亦如此行至桌張飯
　菜爾等照例用心預備
　　　雍正元年三月初四日
上諭
聖母皇太后仁慈謙遜宫闈妃嬪一切行禮之處務當
　遵照從前見
皇太后典禮爾等總管應按定例奏明遵行不可稍有
　違錯若上下禮節不分闗係國家體統乖違典禮即
　屬總管之罪朕已嚴傳爾等敬謹遵奉庶不至貽罪
　戾
　　　雍正元年三月二十二日
上諭爾等太監自去年十一月十三日至今俱能循蹈
　規矩不敢妄為小心當差嗣後俱應如此遵守禮法
　今日太監等混亂行走言語聲髙又似曩時舉動倘
　更在外妄為無所不至經人拏獲朕自按法治罪并
　爾等總管首領亦屬難免爾等應嚴傳禁止此等小
　人必待懲儆方知畏法再者送
梓宫時太監等更宜循蹈規矩不許在外聲髙手舞足
　蹈口出不遜之言爾等𣲖出知事之首領太監令其
　不時察訪如有不法之徒即便鎻拏發解治罪俟囘
　京之日奏聞
　　　雍正元年六月二十二日
上諭近來新進太監俱不知規矩朕曾見伊等掃地時
　挾持苕帚竟從寶座前昂然直走全無敬畏之意爾
　等傳與乾清宫等處首領太監等嗣後凡有寶座之
　處行走經過必存一番恭敬之心急趨數步方合禮
　節若仍不改爾等即嚴切敎訓如屢誨不悛即將伊
　治罪至朕向爾等首領太監問話遇下雨有泥水之
　處只須躬身答應不必跪奏
　　　雍正元年八月十三日
上諭太監等見外間諸王大臣官員進内必須起身站
　立行走之際必然讓路存一番恭敬方是若科頭脫
　帽斜倚踞坐不但於禮不合即觀瞻亦甚不雅現今
　雖無此等之人恐日久懈怠漸至無禮爾總管不時
　嚴傳與衆太監日後倘有此等無禮之人經王大臣
　等㕘奏朕定不輕恕將爾總管奏事首領一併治罪
　　　雍正元年十月二十二日
上諭本月二十七日太和殿廷試日期天氣寒冷著總
　管將大火盆多為預備俾得稱意寫作免致筆硯凝
　凍
　　　雍正元年十一月二十八日
上諭自今以後凡王大臣及外國使臣進内爾太監等
　俱要整肅規矩不許斜倚跛立互相私語總管等用
　心經管時時嚴傳敎導規矩不可因日久懈怠務要
　一心歸向主上若朕不與爾等以管敎人之權爾等
　或不免有後言朕既責成爾等或㕘或處朕一一允
　行爾等更無可推諉且爾太監等不思向上轉向外
　人倘爾等有事外人豈能與爾等作主此等行事實
　乃至愚所有不守規矩内監朕已交與王大人查拏
　一經拏獲必併爾總管治以重罪悔之何及
　　　雍正元年正月
上諭嗣後十七歲以上太監不准收用
　　　雍正二年四月二十三日
上諭諭總管等宫内有官職首領太監凡有過犯一例
　革去官職首領重加杖責如此已非一次不思朕按
　品級賞太監官職原為賞伊等體面俾各盡心勉勵
　今爾等轉自輕視如戯場冠帶無闗榮辱不論品級
　大小不審情罪輕重動輙革退官職首領重杖四十
　似此問擬較徒流相去一間於情理殊未允協嗣後
　凡獲罪者量其輕重或應降一級二級三級或罰俸
　一年半年或兩箇月三箇月必按情罪以定處分爾
　總管等從容詳細斟酌議定宫規條例庶將來按例
　治罪有所遵循不致紊亂獲罪者各知所犯輕重其
　心亦服
　　　雍正二年五月二十日
上諭諭禮部内廷太監及王公家太監之為民者率多
　在京居住此輩最好生事不可容留俱著囘籍如内
　有六十五歲以上曽經効力因得殘疾而為民者許
　其在京居住令總管太監奏聞其應囘籍者著行文
　該地方官嚴查如不在本籍居住或住别省者該地
　方官一併從重治罪
　　　雍正二年五月二十四日
上諭張起麟王朝卿爾等與莊親王内務府總管來保
　商議除宫内太監不必挑將外圍太監中之年力壯
　健者揀選二百名在暢春園賞房居住令伊等學習
　弓箭籐牌鳥鎗鎗刀有學習優者賞以千總把總職
　分再加賞錢糧果能盡心學習武藝出衆朕可以隨
　時量賞職銜將來隨朕出外分作兩班宿衛即駐蹕
　暢春園時宿衛亦好
　　　雍正二年六月十二日
上諭諭膳房凡粥飯及肴饌等類食畢有餘者切不可
　抛棄溝渠或與服役下人食之人不可食者則哺猫
　犬再不可用則曬乾以飼禽鳥斷不可委棄朕𣲖人
　稽查如仍不悛改必治以罪
　　　雍正三年十二月二十五日
上諭刑部從前内外惡亂鑽營之人紊亂法紀朕知之
　甚悉是以登極以來不時敎訓宫内太監并外廷大
　臣等凡事無得欺隱有鑽營者斷不寛恕若被拏獲
　務必從重懲戒正法屢次諭㫖甚明乃有掃院太監
　傅國相向奏事太監劉裕探聽外邊有以廢官欲圗
　開復曾否保奏一事劉裕止告訴總管太監總管太
　監並不奏聞甚屬可惡著將總管太監並奏事太監
　劉裕問明情由凡有闗涉此案人犯俱行鎻拏查問
　治罪
　　　雍正四年八月初一日
上諭總管劉進忠王以誠蘇培盛徐起鵬及隨侍等處
　首領太監歴來做直隸州縣官甚難皆由書辦衙役
　作弊更兼本處土豪及旗下人庄園頭目借稱王公
　侯伯大人門下勢力在彼攪擾欺壓官員州縣官被
　其恐嚇不能治理政事易于廢弛深為可惡朕今已
　傳諭直隸州縣等官各限一年將此等作弊書辦衙
　役及土豪皆嚴行拏問至於旗下人庄園頭目等亦
　皆許其行文八旗該管官究治爾太監等在内廷當
　差豈知本鄉事務及爾伯叔兄弟子姪之賢不肖嗣
　後各當切實勸化本家人等居鄉不可仗内監勢力
　作非禮不法之事如有事犯潛逃來京者本處州縣
　行文到内務府衙門指名是某太監家屬内務府大
　人同總管商議即行按例發落不必奏知朕無非欲
　爾等畏法不致擾亂地方爾等其敬體朕意
　　　又
諭吏部户部直隸州縣太監之父兄弟姪在地方不無
　生事本人亦未必盡知可令該州縣大事照例詳報
　總督具題小事徑報内務府内務府傳該太監曉諭
　令其自行約束如仍不悛改内務府即酌量懲治
　　　雍正四年八月初九日
上諭夜間遇有開城門事件令爾等傳㫖者若無勘驗
　實據看門人等難以􁛫信著造辦處製合符四件一
　交乾清門該班内大臣一交左翼一交右翼其一爾
　等收貯凡夜間開門將符合對以為憑據
　　　雍正四年十一月十二日
上諭朕覽今日總管等所奏殘疾久病為民太監一事
　其中段成纔九歲情甚可憫至幾箇有年紀太監當
　差也有三十年也有二十年俱曾出力今雖年老有
　疾遽令外出朕實不忍即如犬馬尚要養活何況院
　内奴才爾等秉公酌量各隨伊等之便有願退出囘
　鄉者朕自有恩典或願在京居住者即著在京居住
　再太監等素日有家業無家業自己能存活不能存
　活爾總管等自必知之其有家業者聽其在京居住
　如無家業不能度日者或用自鳴鐘銀兩或用敬事
　房銀兩每人每月賞銀一兩以資養贍著内務府總
　管查官房百十餘間每人給一兩間居住其餘房屋
　𣲖首領二名經管將所收房租給伊等養老再似李
　國用在藝業地方多年亦算出力爾等問彼或願囘
　鄉或願在京朕自然加恩以後凡有為民太監俱各
　開明具奏
　　　雍正五年五月二十五日
上諭從前放出為民之太監并諸王貝勒等放出為民
　之太監潛住京師者不少此輩多係年老有病平昔
　怠惰不守本分之人既經放出除効力年久本管本
　主保留外不許仍留京師居住屢降諭㫖甚是明晰
　今仍有留京生事者可見向來全不查拏虚應故事
　且在京必有容留之家著交與内務府步軍統領五
　城御史似此放出為民之太監除有保留外在京潛
　住者著嚴緝發囘原籍嗣後仍然違㫖一經發覺將
　容留之人從重治罪内務府總管步軍統領巡視五
　城之御史一并交部議處如保留京師為民之太監
　有生事犯法者將保留之人亦著議處
　　　雍正五年七月十二日
上諭今日爾總管所奏補挑阿哥下太監一事不可將
　伶俐太監挑去恐致引誘阿哥干預外事寜可挑蠢
　笨老實者與阿哥使喚方好若挑給伶俐之人日後
　有不安靜處惟爾總管等是問
　　　雍正五年十月初三日
上諭内左門内右門兩邊板房原為王子大人等設立
　近來被粘竿上人及拜唐阿等作踐壞了現在延信
　岳鍾琪將到爾等將内左門外板房收拾出來給外
　省大人兩間六部大人三間延信岳鍾琪兩間此房
　俱著粘竿上人拜唐阿等看守打掃如大人等進内
　看守之人即便出去俟㪚後仍著拜唐阿粘竿上人
　看守打掃再内右門外板房除侍衛等兩間再收拾
　幾間給王子們住傳與拜唐阿粘竿上人俱不可作
　踐伊等外間各有地方如再作踐此房一定將伊等
　究治若遇天氣寒冷之日著粘竿上人拜唐阿等向
　􁊌火處量取􁊌火安在房内從前元二年間朕曾降
　㫖賞大人等飯今經日久恐其懈怠爾等復行傳與
　膳房總領等嚴諭本處人役小心備辦如天氣寒冷
　應用暖鍋時即行備用務使大人等如意若不經心
　經朕察出定不輕恕
　　　雍正五年十月二十四日
上諭朕從前不時敎訓上天降生五穀養育衆生人生
　賴以活命就是一粒亦不可輕棄即如爾等太監煑
　飯時將米少下寜使少有不足切不可多煑以致餘
　剰抛棄溝中不知愛惜朕屢屢傳過非止一次恐日
　久懈怠爾總管等再行嚴傳各處首領太監見有米
　粟飯粒即當揀起如此不但仰體朕惜福之意即爾
　等亦免暴殄天物應不時查拏如有輕棄米穀者無
　論首領太監重責四十板如爾等仍前縱容經朕察
　出將爾總管一體重責
　　　雍正五年十一月十四日
上諭昨日御河内淹斃一人朕即欲降㫖查察適番役
　拏獲兇犯訊問緣由乃係内管領下兩披甲人將此
　人衣服剝去攫取銀錢推入河内淹死看此竟是圗
　財害命朕本待察出情由重治内務府總管之罪今
　既係内府番役拏獲故將内務府總管處分寛免内
　府奴才乃敢為此不法之事總由平日約束不嚴所
　致著將該管各官俱按例治罪至内圍各處爾總管
　等務切實嚴傳太監内有喫酒賭博當差懶惰口出
　怨言不能自存者即著同伴之人在首領前供出首
　領將伊交與總管逐出為民如無此等之人亦著伊
　等夥伴互相連保本處首領呈送甘結日後遇此輩
　敗露將該管首領及同伴太監一併治罪即爾總管
　亦不輕恕
　　　雍正五年十一月二十三日
上諭宫中火燭最要小心如日精門月華門向南一帶
　圍房後俱有做飯值房雖爾等素知小心凡事不可
　不為之預防可將圍房後簷改為風火簷即十二宫
　中大房有相近做飯小房之處看其應改風火簷者
　亦行更改再舊年造辦處太監等擡水救火雖屬齊
　集但少統領約束之方可將宫内太監編集成隊每
　隊𣲖頭領一名每十隊立總頭領一名不但救火即
　掃雪搬運什物用人時只須㸃某頭領彼自齊集所
　屬同往料理縱使人多各有頭領㸃查約束必不至
　於紊亂
　　　雍正六年四月初一日
上諭乾清宫西暖閣陳設書畫古玩之格架上所有
　簾縀罩可用板箱裝貯封固收於西暖閣仙樓上使
　後輩子孫見之得知
聖祖皇考用物節儉淳朴知所仿效
　　　雍正六年四月二十一日
上諭今日總管等所奏易貴人之事似此貴人入
陵尚可
陵内闗係風水之地嗣後爾等宜加意斟酌如曾奉御
皇考之貴人尚可若隨常加封者則不可或在外圍周
　方左右或在蘇媽里姑之左右另建園寢爾等謹記
　若遇事出同内務府總管宻議具奏
　　　雍正六年五月初八日
上諭傳諭總管太監向來司房首領行杖最肯容情如
　獲罪之人素與爾等交好其杖責必輕若遇有嫌怨
　者往往儘力重責此等惡習朕所深知嗣後凡朕交
　下及總管等㕘奏應行杖責之人著總管一人親身
　驗看務存良心量罪之輕重責處不可賣法亦不可
　酷刑不過使獲罪者常思儆懼改過自新如執杖之
　人有心過重爾等即將伊照樣重責如有心過輕爾
　等亦即將伊責處自傳之後爾等如仍縱所屬人等
　任意輕重用刑經朕察出定行究治
　　　雍正六年十一月十九日
上諭齋戒之日例不謝恩嗣後凡遇齋戒日期朕賜茶
　與大臣官員不必叩頭其在朕前遞茶人員亦不必
　叩頭
　　　雍正七年二月二十日
上諭内務府所屬官員朕已賞與伊等生息銀兩爾太
　監等前此雖已加恩賞恐尚有不足之處今特賞爾
　等銀二萬兩永逺滋生衆太監内弟男子姪有可托
　者議出幾人俾各領本銀或城内或圓明園作何生
　息聽其經營每兩以一分起息切不可放債如經手
　之人將本銀虧空即扣衆太監錢糧償補彼懼受衆
　人怨恨自然不敢虧空本銀長久收貯所生利息即
　賞與爾等太監遇有紅白之事及出外當差需用爾
　等酌量動支此項銀兩陳福蘇培盛李英等謹奏奴
　　　才等屢蒙
聖恩厚加賞賚今復
恩賞生息銀兩俾得長久饒裕感戴
洪慈永永無既伏思(奴才/)等弟男子姪中可以委托者
　　　實難其人且(奴才/)等身在宫闈不能時加查考
　　　日久難免虧欠今謹議將此銀或於城内或於
　　　圓明園開設典當舖一座所得利息陸續收存
　　　嗣後凡有出外當差及遇𦂳急需費之事即將
　　　此銀酌量動支賞給仰懇
聖恩賞𣲖經理此事人員(奴才/)等亦𣲖首領二名輪流
　　　掌管庶無虧欠等弊謹奏五月二十九日奉
上諭爾等同内務府總管商議𣲖有身家閒㪚數人將
　此銀交與伊等聽其經營生息爾等亦𣲖二人照管
　　　雍正七年五月初六日
上諭爾等所奏在欽安殿為皇后建祝壽道塲一事既
　經奏聞則必稱奉㫖為皇后建祝壽道塲朕思以下
　敬上為禮若君上與臣下祝壽成何體統昔
聖祖皇考為寜壽宫
太后啟建道場原係孝思欲盡臣子之誠朕為
聖祖皇考
皇太后聖母啟建道場亦是朕之孝思今爾等為皇后
　在朕宫闈建立道場殊非典制且爾等願為皇后立
　道場不拘在何處俱可如在欽安殿則於體統有碍
　　　又奉
上問皇后千秋之日朕班賜表裏金銀等物如何接受
　再
　諸太妃千秋之日送去表裏金銀等物如何接受
　　　蘇培盛李英囘奏凡賜中宫表裏等
皇后跪接謝恩與
　諸太妃送去表裏俱在佛前焚香接受奉
㫖此皆
聖祖皇考遺留之恩
　諸太妃原不必向朕稱謝又奉
上問朕尋常賜賚之物皇后妃嬪如何接受蘇培盛李
　　　英囘奏
皇后妃嬪見物跪接
　諸太妃凡遇尋常送去等物件皆起立手扶接受奉
㫖是又奉
上諭昨日竹子院設座朕宴上所有之物中宫宴上俱
　有似此皆禮制所闗當有分别方於禮相合爾等傳
　與茶膳房人等凡外來進鮮之物原為朕進朕理天
　下事日夜焦勞時思節用不肯過分中宫所用如何
　與朕相同不但體統不合亦非撙節愛惜之道若無
　闗典禮中宫有需用之物遣人向茶膳房尋取則可
　即進御之物若有贏餘各宫内遣人尋取應用酌量
　給與亦無不可
　　　雍正七年六月初三日
上諭爾等留心切記嗣後凡挑選使令女子在皇后妃
　嬪貴人宫内者官員世家之女尚可挑入如遇貴人
　以下挑選女子不可挑入官員世家之女若係拜唐
　阿校尉䕶軍及披甲閒㪚人等之女均可挑入
　　　雍正七年十二月初十日
上諭爾等嚴諭御藥房首領知悉藥物闗係重大嗣後
　凡與妃嬪等送藥銀瓶上必須牌子標記至所用湯
　頭亦湏開清交與本宫首領太監即將伊名字記明
　庶不至於舛錯
　　　雍正八年三月初四日
上諭諭總管太監傳與各處首領太監知悉阿哥現居
　宫内年已長成爾等不可趨奉亦不可得罪竝不許
　向阿哥處往來行走即阿哥下太監亦不許與爾等
　所屬太監飲酒下棋鬬骨牌說閒話除趙進朝靳進
　忠趙運祥楊進朝四人奉㫖行走不必攔阻外其餘
　各處首領太監嚴加曉諭小心遵行不可日久懈怠
　嗣後如有玩法之人經朕察出係宫内太監治宫内
　總管之罪係圓明園太監治圓明園總管之罪
　　　雍正八年四月十一日
上諭從前太監等在
聖祖皇考時出外當差甚是均匀近來朕留心體察不
　過總管及隨侍等處首領數人常常在此伺候恐勞
　逸不均衆人俱不思勉力其各處首領太監不但不
　能常在左右量其中亦未必有盡心當差之人此輩
　識見甚小竊計所食錢糧所得賞賜俱與衆人相同
　縱然竭力不過如此誰肯盡心皆由爾等總管素日
　不能分别鼓舞致使所屬太監漸起狡猾懶惰之念
　縱使爾等專心盡力一切差使不至失悞其避重就
　輕之輩竟無人督責所以漸就寛縱即如今日伺候
　支傘之太監沈自明看來人尚可用乃差未經手先
　已露出愁苦不堪之狀至李文貴貌似無知却甚黽
　勉出力可知此輩稍有知識即思避難趨易嗣後爾
　等總管務思分别鼔舞挽囘積習其四執事等處首
　領太監所食錢糧及所得賞賜宜察其當差勤惰如
　有盡力當差之人即將猾懶之首領太監所有額外
　錢糧分給食用若自知改悔盡心當差仍將所食錢
　糧照例添給遇朕有恩賞之處亦要分出等次其當
　差勤謹之首領太監可分别頭二三等賞賜至狡猾
　懶惰者不但不必入等竟不必賞令其自知愧懼常
　思學好習勤勉力當差庶幾太監等勞逸均匀風俗
　漸次整頓
　　　雍正八年四月二十一日
上諭每年夏至祭
方澤壇朕在圓明園遣官行禮仍在圓明園設祭今年
　夏至如往圓明園去則照舊例祭祀如在宫内
北郊仍遣官恭代爾等俟夏至屆期可於宫内相視地
　方預行奏聞照圓明園之例設祭朕親敬謹行禮
　　　雍正九年八月初九日
上諭近來爾太監等私下相聚未嘗不圗歡笑及見主
　上時便似拘束太苦全無和顔悅色若以此為恭敬
　甚屬錯謬爾等嚴傳以後若是不改定將有心如此
　者處分幾人令衆人各知改悔
　　　雍正九年九月初五日
上諭坤寜宫祭
神肉近來頗覺無味朕向曾降㫖
神前祭肉甚有闗係理宜專心恭敬乃阿木孫章京等
　甚是懈弛竟似全不經心肉味如何一概不管只因
　阿木孫首領太監竊肉售賣以致於此今特交與總
　管安泰經管嚴查嗣後祭肉如仍前無味或有偷出
　私賣者一經查出將安泰責四十板從重治罪阿木
　孫章京首領太監等亦俱不輕恕
　　　雍正十年八月二十五日
上諭茶膳房行走之人甚雜爾等傳與兩處總領𣲖人
　嚴𦂳看守除茶膳房當差人等外一概不許混走爾
　等亦不時嚴查如仍前混雜即將茶膳房總領指名
　㕘處
　　　雍正十年十一月初七日
上諭朕前曾降㫖坤寜宫鍋上女人等伺候差使俱宜
　齋潔太監等不可背立并朝上執持小刀今再嚴行
　傳諭勿因朕進肉只圗備辦整齊在
神前致有不潔不敬之處爾等時刻稽查如仍不悛改
　經朕察出將爾總管重責四十板
　　　雍正十年十二月初三日
上諭朕記得康熙五十幾年有四執事太監偷出衣服
　典當之事從前
聖祖皇帝時四執事茶膳房及隨侍等處皆係本處首
　領管理不交總管稽查朕今無論隨侍及外圍等處
　凡有太監所在俱令爾等總管統轄嗣後宜留心體
　察不可疎忽即爾等所收縀疋古玩之類及各處陳
　設什物文具亦當檢㸃勿令毁壞及被人抵換竊取
　若有此等弊端即當奏聞不可隱瞞倘經外人拏獲
　亦闗朕之顔面彼時惟治爾總管之罪
　　　雍正十二年四月初三日
上諭
壽皇殿恩佑寺二處不許閒㪚及園戸人等進内不但
　殿上即院内亦不可爾等嚴行曉諭倘經朕使人拏
　獲交與内務府總管從重治罪
　　　雍正十三年四月初七日
上諭諭宫内總管及圓明園總管從前常聞爾等太監
　被人竊去衣帽銀錢等物往往私自隱瞞不肯舉報
　只圗眼前省事不思異日外人聞知爾等固為有愧
　即於稽查防範之道亦未為嚴宻為此傳諭爾總管
　等徧行曉諭各處太監嗣後凡有被竊之人不論衣
　帽銀錢多少即些須物件必須告知首領就近捜察
　如不得情呈報總管嚴訪如再不獲爾等據情即行
　申奏以便嚴查務獲不但爾等私事即在官之物亦
　要如此據實呈報如有被竊及損傷者不可將自己
　銀錢置買賠補懼罪不申此種情弊已經通傳禁止
　若再不遵訓諭雖眼前瞞過日後必然敗露或有人
　首告或别經發覺將爾總管與被竊之人一併治罪
　　　雍正十三年七月初八日
上諭凡字紙俱要敬惜無知小人竟擲在汚穢之處爾
　等嚴傳再有抛棄字紙者經朕看見定行責處
　
　
　
　
　
　
國朝宫史卷三
欽定四庫全書
國朝宫史卷四
訓諭四
皇上諭㫖
　　　雍正十三年八月二十五日
　上諭爾等敬聽朕之諭㫖
皇考大事朕五内崩摧所仰恃者惟
皇太后著傳諭侍奉太監女子及内外一切太監等各
　　處執事之人盡心竭力侍奉務要
皇太后寛心此即是爾等出力之處凡國家政事闗係
　　重大不許聞風妄行傳說恐
皇太后聞之心煩
皇太后仁慈撫愛朕躬聖心切至凡有所知母子之間
　　豈有不告之理但朕與諸王大臣所辦政務外人
　　何由而知其應奏聞
母后者早已奏聞矣宫禁之中凡有外言不過太監等
　　得之市井傳聞多有舛誤設或妄傳至
皇太后前向朕說知其事如合
皇考之心朕自然遵行若少有違闗係甚鉅重勞
皇太后聖心於事無益爾等嚴行傳諭嗣後凡外間閒
　　話無故向内廷傳說者即為背法之人終難逃朕
　　之覺察或查出或犯出定行正法陳福張保係𣲖
　　出侍奉
皇太后之人乃其專責並令知之
　　　雍正十三年十月十一日
　上諭諭内務府總管太監等尊卑有一定之體統上
　　下有不易之禮儀自宜循分遵行豈容稍有僭越
　　太監等乃鄉野愚民至㣲極賤得入宫闈叨賜品
　　秩已屬非分隆恩况朕八旗滿漢舊人甚多豈盡
　　得如太監等日覲天顔出入内廷乎爾等當自揣
　　分量敬謹小心常懷畏懼庻幾永受皇恩得免罪
　　戾凡諸王大臣皆國家屏藩輔翊之人爾等尋常
　　接見自應㳟謹盡禮豈得與奉㫖宣諭時一樣舉
　　止乎至内廷阿哥等我朝舊制無論王公大臣俱
　　行跪見請安之禮惟有親伯叔行乃免跪見至尊
　　重也何况爾等㣲末太監諺云一歳主百歳奴上
　　下之分秩然豈得以阿哥等年尚冲幼遂爾怠忽
　　耶即如蘇培盛乃一愚昧無知人耳得䝉
皇考加恩授為宫殿監督領侍賞賜四品官職非分已
　　極乃伊不知惶愧感恩竟敢肆行狂妄向日於朕
　　弟兄前或半跪請安或執手問詢甚至莊親王並
　　坐接談毫無禮節莊親王總管内務府事務凡内
　　廷大小太監均屬統轄而蘇培盛即目無内務府
　　獨不思莊親王乃
聖祖仁皇帝之子
大行皇帝之弟乎昔者塞思黑之子𢎞晸呼魏珠為伯父
皇考曾嚴切教訓此風不可長也前朕與和親王等在
　　九州清晏瞻禮時值蘇培盛等在彼飲饌伊等不
　　但不行迴避且復延坐共食而阿哥等亦有貪其
　　口腹與之同餐者朕躬後至稍坐而出嗣是朕即
　　不復在九州清晏用飯夫阿哥等固一時失於檢
　　㸃而蘇培盛狂妄驕恣公然與皇子等並坐而食
　　似此種種悖亂不可枚舉此皆朕躬所親見者也
　　再張爾泰從前亦甚驕縱及獲罪革退之後見朕
　　弟兄猶敢竟行執手問詢不法如前此二人之行
　　止如
皇考察知自必早行懲治決不姑容也至如張起麟乃
　　効力最久之人年已老邁見朕弟兄猶必長跪請
　　安不敢怠忽或我輩賜坐伊必叩頭席地而坐此
　　宫中太監所共見者至今恩之殊可憫念陳福李
　　英暨王常貴張玉柱向曽屢奉
皇考訓㫖傳諭朕躬及和親王等設有嚴飭教訓
㫖意必皆正顔厲色告誡周詳毫無瞻顧之私甚合大
　　體及至尋常進見則復敬謹小心周旋盡禮設彼
　　時伊等傳宣
諭㫖而稍有曲意迎合不顧體統之處朕必鄙薄而問
　　其罪豈復肯加恩任用乎蓋傳
㫖有傳㫖之體統而自見有自見之體統此四人者較
　　之蘇培盛張爾泰何啻天淵今朕紹登大寳恐太
　　監之風漸熾故降㫖訓諭想蘇培盛等此時必心
　　懷憂懼與其憂懼於今日何不敬謹於當時朕今
　　即將蘇培盛問以不敬之律未為不可即揆之於
　　理亦未為過當然朕君臨天下惟以大公至正為
　　心因念蘇培盛之偶爾失儀尚屬糊塗可赦之罪
　　未至漢唐宋明宦寺之放縱也然星星之火尚能
　　燎原涓涓不杜終成江河從前
皇考因太監等敬謹畏法小心供役是以
特沛殊恩賞賜官職實為榮幸伊等在
皇考前固知戒謹恐懼而愚昧無知之輩於外面遂漸
　　加驕縱不似
皇祖時之守法矣伊等既不能仰副
皇考加恩之至意朕獨不能執法以懲其罪乎倘蘇培
　　盛等仍復怙惡不悛朕不但重治其罪且必將衆
　　太監之官職盡行削革伊等縱不自惜獨不為衆
　　太監稍留餘地耶嗣後爾太監等各宜凛遵制度
　　恪守名分如遇奉宣諭㫖之時朝廷自有儀制設
　　有嚴飭之㫖自宜莊厲傳宣不可稍顧情面而尋
　　常以公事接見王公大臣時禮貌必恭言語必謹
　　不可稍涉驕縱以失尊卑大體即在街市行走不
　　可出言詈人父母若太監有詈人父母者許被詈
　　之人即行重責至接奏内廷阿哥等事件必當莊
　　重敬謹不可曲意順從而奉朕㫖傳宣又當仰體
　　朕意告誡諄諄不可稍有瞻徇尤不可畧通信息
　　設總管太監自行見阿哥等必當拜跪請安阿哥
　　等賜坐必當席地而坐即内宫之宫眷雖答應之
　　㣲爾總管不可不跪拜也阿哥之家眷雖官女子
　　之微爾總管不可不跪拜也此朕防㣲杜漸之舉
　　後世子孫世世遵行若總管太監等仍敢蹈襲前
　　轍妄自狂縱不遵定制經朕察出將首犯之人立
　　行正法衆太監官職並行革退著將此㫖亦曉諭
　　阿哥等知之内務府總管衙門仍登記檔案若太
　　監畧有放縱許内務府總管先拏後奏
　　　雍正十三年十月十八日
　上諭圓明園阿哥處太監王自立前日來請
皇太后安未候見朕徑囘圓明園去今
皇太后向朕說圓明園阿哥請安稱朕為汗阿哥阿哥
　　年小如何知道請安之禮自然是王自立教阿哥
　　如此此時不向好處導引俟阿哥長大倚恃
皇太后照看性情自然驕縱稱慣了汗阿哥字樣朕雖
　　不見責經王大臣聞知必然㕘奏豈不貽誤阿哥
　　如今阿哥年幼傳諭王自立盡心往好處導引阿
　　哥係朕之弟日後成立知感朕恩即是朕之輔佐
　　爾等將王自立傳來重責四十板令伊囘去小心
　　導引阿哥俟明年阿哥進宫來一并令謝成照管
　　與永璜永璉同住齋宫阿哥等朝夕相見必按長
　　幼禮節若因是朕之子令圓明園阿哥卑禮相見
　　斷乎不可
　　　乾隆元年三月初四日
　上諭朕聞前有
皇太后之弟謝恩竟進蒼震門内爾等查明再問陳福
　　張保隨查問陳福張保跪奏前奉
皇太后㫖意着奴才等傳㫖將伊教訓不宜外人知道
　　　等語又問陳福張保即不宜外人知道外邊豈
　　　無板房或者令人出去再傳
㫖意纔是為何擅自領進門内又據陳福張保叩頭跪
　　　奏擅領進門就是奴才糊塗大錯未曾想到等
　　　語於三月初五日總管蘇培盛等據情口奏奉
　上諭蒼震門亦係宫闈之地未奉㫖意豈可擅將外
　　人領入門内將來移居慈寧宫若如此輕易帯進
　　成何體制姑念初次從寛免究嗣後萬萬不可其
　　蒼震門首領太監一併嚴傳切記
　　　乾隆元年七月初三日
　上諭
皇太后及　裕貴妃移居慈寧宫不可照寧壽宫之例
　　添用水上女人比年以來未曽添用亦不見有缺
　　乏之處今傳與伊等記載檔案向來所有悉依舊
　　例本無者不必添
　　　乾隆元年七月十五日
　上諭朕承
皇太后諭㫖順天府東有一廢寺意欲重修朕隨降㫖
　　與陳福張保此處破壞廟宇甚多不知係何寺廟
　　著伊二人俟
皇太后駕過時指與看明奏朕𣲖委人員修理乃陳福
　　張保不但不親往查看竟奏聞
皇太后留人在彼處察詢張保糊塗不知事務陳福隨
聖祖多年理合深知體統幾曾見寧壽宫
太后當日令
聖祖修蓋多少廟宇朕禮隆尊養宫闈以内事務一切
　　仰承
懿㫖豈有以順從蓋廟修寺為盡孝之理設外間聲揚
皇太后各處修理廟宇致僧道人等借縁簿疏頭為由
　　不時乞求恩助相率成風斷乎不可在此時僧道
　　亦知畏懼國法即欲妄為必不能行倘後來或遇
　　年幼之君並值不知外間事務主母不能斷制俾
　　若輩自謂得計殊於國體有傷今此一事順從
皇太后仍傳朕㫖修蓋嗣後如遇此等事務陳福等不
　　行奏止輕易舉動多生事端朕斷不輕恕將此㫖
　　傳與陳福張保知悉
　　　乾隆元年八月十二日
　上諭以後諸母妃送來之物位分簽照舊寫不必寫
　　進字
　　　乾隆元年八月十三日
　上諭簽上只寫
　　壽祺太妃
　　温惠太妃於位分字樣未合嗣後著寫
　　壽祺皇貴太妃
　　温惠貴太妃
　　　乾隆元年十二月初四日
　上諭從前魏珠在
世宗皇帝時身獲重罪因將伊祖母生母發囘原籍近
　　將魏珠寛宥著在
壽皇殿當差曽降㫖不許出門今魏珠竟在王大臣前
　　妄行遞呈求伊祖母生母來京居住魏珠係不許
　　出門之人如何擅遞呈詞王大臣等從何處接受
　　魏珠在何處投遞著問明具奏隨即傳問莊親王
　　　及内務府總管據稱係紀文替魏珠遞呈奉
　㫖將紀文魏珠交與總管議罪具奏總管李英謝成
　　　議將紀文官職革退仍罰月銀三年重責三十
　　　板魏珠罰月銀二年重責二十板等因具奏奉
　㫖紀文著革職魏珠罰月銀三年
　　　乾隆二年六月十五日
　上諭總管等告知諸母妃照看小阿哥公主所穿衣
　　服不必用織繡等物過於華麗只用隨常衣服為
　　幼年人惜福之道
　　　乾隆三年正月初三日
　上諭總管李英謝成
皇太后駐蹕暢春園後外祖父母以時進見則可其餘
　　人等槩不許時常請見至如悟真庵之尼僧尤不
　　可聽其入内請安
皇太后性好行善此輩專以祈求資助為事著嚴諭禁止
　　　乾隆三年二月十三日
　上諭
恩佑寺後殿所供燭臺安放不正朕親詣拈香尚如此
　　粗心怠慢平日不知如何玩忽爾總管等嚴行傳
　　諭太監等凡敬奉
祖宗神位之處供獻陳設香燭不時細看蠲潔洒掃務
　　宜䖍誠恭敬
　　　乾隆三年九月十八日
　上諭毛團永泰張明憨格胡世傑奏事太監王常貴
　　張玉柱劉萬春張玉擅與李衛交談伊等身係内
　　監如何可與總督聚語李英謝成在旁親見不行
　　管束亦與李衛接談王守貴係伊等首領全然不
　　知管教著將王守貴從重治罪李英謝成及奏事
　　太監四名一併議罪具奏小太監等毎人重責四
　　十板總管蘇培盛等議將李英謝成各降一級王
　　　守貴亦絳一級王常貴張玉柱劉萬春各罰一
　　　年月銀奉
　㫖李英謝成不必降級著罰俸一年餘依議
　　　乾隆三年十月二十一日
　上諭張玉爾㑹同蘇培盛傳問果親王大阿哥之俺
　　達等王子阿哥偶感風寒前經奏聞朕時常掛念
　　因何久不差人請安縱然王子阿哥未諳規矩伊
　　等俺達理應領王子阿哥跪請朕安朕亦得知王
　　子阿哥身體如何爾等傳㫖將王子阿哥俺達及
　　太監俺達毎人重責四十板
　　　乾隆四年正月十六日
　上諭朕昨見果親王大阿哥在山高水長看烟火見
　　朕時竟爾藏匿是何道理王子阿哥尚小正宜讀
　　書之時如看戲入宴放花炮盒子當令預坐時自
　　有諭㫖何得任意行走爾總管不行禀阻亦屬不
　　合著將王自立張承恩革職毎人重責六十板並
　　傳果親王大阿哥看責試問王子阿哥可自知羞
　　愧此時王子阿哥尚幼至年長時若再如此定將
　　王子阿哥一併懲責
　　　乾隆四年六月初三日
　上諭宫戲房太監社明動兇器一事内務府總管議
　　以枷號一箇月發甕山䥷草著改為枷號三箇月
　　重鞭一百充發烏喇傳與總管曉諭首領太監等
　　既身居宫禁理當奉公守法乃有無知不法之徒
　　擅動兇器甚屬可惡著嚴行申諭嗣後倘有似此
　　者定行加倍治罪
　　　乾隆四年十二月初一日
　上諭四執事總管首領將太監李蟠放假四五日往
　　𢎞晳處將宫内之事信口傳説太監等告假不過
　　一日兩日豈有四五日在外之理將四執事總管
　　首領查明議罪爾總管等曉諭旗下太監等既已
　　身離旗下復往何為現今將李蟠夾訊即是榜樣
　　再旗下太監不可在近便隨侍等處當差只宜外
　　圍熟火打掃處服役過十數年試看果好再往内
　　圍挑補隨又奉
　諭㫖現今隨侍等處旗下太監不必更換此内有不
　　堪者酌量革退以後新進旗下太監不許留在近
　　處當差
　　　乾隆六年七月十四日
　上諭著總管李英謝成嚴諭跟隨出外各處太監不
　　許肆行跑馬若似從前魏珠于錦跑馬射箭斷乎
　　不可如有此等事惟汝二人是問
　　　乾隆六年十一月初八日
　上諭
壽皇殿現奉
聖祖
世宗神位地甚尊嚴陳設理宜整肅斷不可稍有怠忽
　　近來彼處首領太監全不知敬謹外圍太監畢竟
　　粗率所放首領原取其樸實足供看守至一切陳
　　設總管及司房太監宜不時前往查看即親身拂
　　拭布置亦職分所當為朕在圓明園駐蹕宫内現
　　有總管進宫後總管益多著伊等分班常時敬謹
　　查看
　　　乾隆六年十一月十二日
　上諭諭衆總管知悉御筆扁十一面著掛於十二宫
　　其永壽宫現在有扁此十一面扁俱照永壽宫式
　　樣製造自掛之後至千萬年不可擅動即或妃嬪
　　移住别宫亦不可帯往更換
　　　乾隆六年十二月初一日
　上諭昨頒賞太監等摺内書寫御前小太監甚屬錯
　　誤從前魏珠陳福服勤日久各有身分稱為御前
　　太監再侍衛大臣稱為御前侍衛至新進小太監
　　等如何寫御前字樣伊等要稱御前即是狂妄嗣
　　後若有人如此稱謂即著伊等㕘奏爾等嚴傳禁
　　止如再有故意違犯者定行究治
　　　乾隆六年十二月初七日
　上諭應出宫女子既已出宫即係外人不許進宫請
　　安其本宫首領太監與伊等傳信亦屬不可從前
　　小太監化玉龍甯進王進喜等倚仗在本主前有
　　小慇懃不服首領管教甚屬無知既放為宫中首
　　領應管一處之太監放為總管應管闔宫之首領
　　太監豈有太監不服首領管教首領不服總管管
　　教之理似此不服管教之太監即當懲處再爾等
　　嚴諭首領太監凡宫内之事不許向外傳說外邊
　　之事亦不許向宫内傳説至於
　諸太妃所有一切俱係
聖祖皇帝所賜
　諸母妃所有亦是
世宗皇帝所賜即今皇后所有是朕所賜各守分例撙
　　節用度不可將宫中所有移給本家其家中之物
　　亦不許向内傳送致涉小氣嗣後本家除來往請
　　安問好以外一槩不許妄行從前朕曽經嚴傳諭
　　㫖爾等不過一時小心數日之後漸就懈怠此係
　　朕所深知今爾等不時稽查如各官首領太監有
　　不謹之人向裏外傳説是非或經查出或被首告
　　必重處數人以警其餘若經朕躬察訪得實即係
　　爾等總管之罪從前
聖祖皇帝教訓爾等
諭㫖至
世宗皇帝時皆敬謹遵行
世宗皇帝教訓爾等
諭㫖至朕時仍當敬謹遵行今朕教訓諭㫖爾等亦當
　　永逺遵行即將來爾等不當總管時後來總管仍
　　當永逺遵行爾等將此㫖嚴行曉諭務令通知
　　　乾隆七年二月初四日
　上諭沿途得雪甚有禆於田功但道路泥濘隨從之
　　太監等各賞一月錢糧
　　　乾隆七年三月初九日
　上諭太監楊茂之父病故衆太監等與伊斂分尚可
　　大臣中海望三和等亦為致送奠分楊茂竟不奏
　　知甚屬可惡著將楊茂交内務府總管用九條鎻
　　鎻著發甕山䥷草其倉州王守貴曹進孝開齊里
　　等管束不嚴致楊茂在外妄為伊等亦難辭咎著
　　交與總管太監治罪
　　　乾隆七年八月初五日
　上諭嗣後凡挑選内務府女子如有妃嬪貴人等姊
　　妹及親兄弟之女選入使女者爾總管查奏
　　　乾隆七年九月初三日
　上諭嗣後出外遇京内發報日爾總管等至
壽康宫敬謹探聽
皇太后安後寫摺隨報封發朕在外請
安摺子若隨報到來爾等即交與陳福等恭奏後仍將
　　摺交本房收貯永為定例
　　　乾隆七年十月初九日
　上諭太監李昇多病不應在隨侍處當差將伊恩加
　　一兩錢糧革退爾總管酌𣲖地方當差再太監等
　　有恩加一兩錢糧五錢錢糧者原為奬勵勤勞如
　　患病給假一月尚可倘至兩月仍不當差將所食
　　恩加錢糧暫停其本處亦不必出缺另補俟伊病
　　痊當差再行添給永逺為例其食二兩錢糧太監
　　仍照舊例行
　　　乾隆七年十二月初九日
　上諭久病太監賈仲義等三人朕俱認識著賞給錢
　　糧養病李成等三人各賞銀五兩為民此係特恩
　　不為例以後為民太監著總管分别具奏
　　　乾隆七年十二月十二日
　上諭傳諭各處首領太監等朕今年所定宫中現行
　　則例使爾等太監永逺遵循並無不便之處至李
　　培詩所告首領劉義等事皆經審實其告摺乃舊
　　年寫就並非因現行則例内有總管首領犯法許
　　太監首告告實賞銀之條以致啟李培詩之告訐
　　也憨格在朕前竟說是現行則例引人告狀朕前
　　小太監尚且如此其外邊蠢笨太監可知嗣後如
　　有妄議之人以憨格為例再爾太監等係庸愚卑
　　賤之人凡事惟應遵㫖奉行豈有妄肆議論之理
　　再李培詩所告之事因其各欵俱實並無虚誑所
　　以未將伊治罪傳諭各首領太監若因李培詩未
　　曽治罪遂啟挾制總管首領之心妄行凟告如審
　　有不實者必將所告之人從重治罪決不寛貸
　　　乾隆八年五月初九日
　上諭張照梁詩正乃國家大臣鄭愛貴竟偏向張照
　　不足梁詩正有是理乎鄭愛貴雖未明奏其面上
　　形色早已難逃朕鑒若明奏出朕必立刻將伊正
　　法今將鄭愛貴交與總管太監從重治罪此係特
　　恩寛典嗣後務當警戒總管蘇培盛等將鄭愛貴
　　　議以降一級再罰一年月銀請
　㫖奉
　㫖依議
　　　乾隆八年十月二十七日
　上諭白塔上信炮說則一套從前係奏事太監王常
　　貴張玉柱取進昨日胡世傑錯傳要信炮東西胡
　　世傑固屬錯謬王常貴張玉柱如何就向外傳今
　　日三和覆奏朕始聞知倘外邊傳知八旗忽然放
　　起信炮成何事體此錯闗係非比别事將王常貴
　　張玉柱交與總管太監治罪
　　　乾隆八年十一月二十六日
　上諭本月二十七日寧壽宫
　温惠皇貴太妃進冊寳皇后可率妃嬪等詣寧壽宮
　　行禮
　　　乾隆八年十二月十二日
　上諭十二宫陳設器皿等件布置停妥永逺不許移
　　動亦不許收貯著將此㫖通行𫝊知
　　　乾隆八年十二月十五日
　上諭狐脊皮褂三十件交與總管謝成照舊年賞賜
　　之例揀當差勤謹之首領太監賞給舊年賞過者
　　不必賞
　　　乾隆九年二月初四日張永泰傳奉
　上諭諭謝成劉玉太監中竟有做賊之人皆因爾總
　　管等平日不加約束又不稽查之故毎一處地方
　　止憑該處首領以致彼此互相推諉至養心殿有
　　失去銀兩之事總管潘鳯首領冦明等罪無可逭
　　業經將坐更之人交出審問俟問明偷盜日期如
　　係周世輔石貴在宫内該班並將伊二人治罪如
　　係王太平潘鳳在宫内該班即治伊二人之罪
　　　二月十七日總管倉州傳奉
　上諭著總管謝成同倉州帯領司房太監並帯内養
　　心殿太監等同往外養心殿太監值房細細搜查
　　不得徇情𨼆蔽總管謝成倉州等帯領司房太監
　　　及内養心殿太監至外養心殿值房從太監張
　　　玉牀下搜出銀一百兩隨經覆奏奉
　㫖知道了本日張永泰傳
　㫖將首領李金徐文耀拏交慎刑司潘鳳亦交慎刑
　　司又奉
　㫖將今日交慎刑司之首領太監勿令現交在外之
　　首領冦明及太監等聞知著内務府總管另問隨
　　　經總管謝成倉州將總管潘鳳首領李金徐文
　　　耀太監王坤並銀一百兩至慎刑司交與莊親
　　　王内務府總管來保海望傅恒訖本日總管謝
　　　成奉
　㫖潘鳳從南海子囘來同王太平搜查竟未捜出俟
　　審明時將王太平潘鳳交與爾等治罪本日王常
　　　貴傳
　㫖太監中往往有偷竊之事此案審明時將為首為
　　從之人不必交三法司不拘綁赴城外何處傳齊
　　衆太監觀看正法將曹進孝張常保放囘曽禄亦
　　著釋放囘家俟將養好時進宫當差爾等即將此
　　㫖傳與内務府總管本日總管謝成等據郎中申
　　　竒傳述張玉口供往太監張吉德櫃内捜出銀
　　　一包隨經覆奏奉
　㫖著交出莊親王内務府總管來保海望傅恒將交
　　　出銀一百兩奏繳其碎銀一包請留對贓銀數
　　　目又奉
　㫖此項銀兩不必入庫賞謝成倉州毎人銀二十五
　　兩其五十兩賞給捜銀太監等又奉
　㫖續獲贓銀交來時即賞與太監曹進孝張常保曽
　　禄曾禄著加厚賞給二月二十二日
　上諭總管太監謝成明日將張玉帯至甕山著彼處
　　圏禁之太監觀看即行杖斃照甕山永不釋放之
　　太監病故掩埋例辦理並著内務府總管𣲖主事
　　一員同往本日張永泰傳
　㫖著總管謝成王太平劉玉賈進禄將現在所有養
　　心殿太監及隨侍等處首領太監一同帯至養心
　　殿院内跪聽
　上諭爾等抛家捨業淨身進來當差食錢糧圖養父
　　母一家學做好人纔是如何做起賊來朕深知太
　　監中孝父母者能有幾人如果偷竊銀兩囘家養
　　贍父母兄弟尚屬可恕今之偷盜不過吃酒賭錢
　　花費而已爾太監等彼此偷摸朕不察知則已今
　　張玉竟將内庫鎻頭擰脱將銀偷去如此膽大之
　　人復何事不可為已將張玉立斃杖下與爾等嚴
　　示榜樣再太監韓世忠在慎刑司供曾禄正月十
　　八日獨自入庫内務府總管據此供詞自然將曽
　　禄夾訊即朕亦不能不疑及曽禄彼既堅不招承
　　朕惟恐搜查不細復差謝成倉州在太監值房細細
　　查檢捜出贓銀始知是張玉偷盜如搜檢稍遲曽
　　禄命亦難保豈不枉屈平人數日後内務府總管
　　將審問過之養心殿太監釋放則張玉竊銀正賊
　　轉得脱然事外矣曾禄受罪皆由韓世忠信口妄
　　供圖為自己缷過若曽禄偷盜情真韓世忠自然
　　予賞今事既不實亦應治以誣害之罪韓世忠著
　　從重責處發打掃處當差永不挑補以昭炯戒
　　　又奉
　上諭近來太監等喫酒賭錢者甚多皆爾等總管不
　　行管束之故太監中差使多者如何尚有閒暇喫
　　酒賭錢此等皆事少安閒之太監所為即使喫酒
　　亦不宜過多間或下碁尚可爾等嚴行傳諭此次
　　姑從寛免其查究嗣後倘不知悛改經朕查出除
　　本人照例處分外爾總管亦決不輕恕
　　　乾隆九年十月二十五日
　上諭本月二十七日朕幸翰林院筵宴大學士翰林
　　等官毎人或寧紬四疋三疋二疋一疋茶葉絹紙
　　分等次賞給本日奉
　㫖大學士五人列為頭等尚書四人左都御史一人
　　為二等侍郎至三品官十八人為三等四品官至
　　六品官五十三人為四等編修檢討庶吉士八十
　　四人為五等總管蘇培盛等議得
　賞一等大學士五人毎人寧紬五疋茶葉五瓶絹四
　　　張咨文紙四張羅文紙四張二等尚書四人左
　　　都御史一人毎人寧紬四疋茶葉四瓶絹三張
　　　咨文紙三張羅文紙三張三等侍郎等至三品
　　　官十八人毎人寧紬三疋茶葉三瓶絹二張咨
　　　文紙二張四等四品至六品官五十三人毎人
　　　寧紬二疋茶葉二瓶絹二張咨文紙二張五等
　　　編修檢討庶吉士八十四人毎人寧紬一疋茶
　　　葉一瓶絹二張箋紙二張於二十六日具奏奉
　㫖將頭等二等之内再添木𤓰一盤岡榴一盤三等
　　添岡榴一盤其餘俱按分預偹停當伺候朕覽後
　　送至翰林院俟宴畢交與訥親傅恒頒賞隨經總
　　　管太監等預備五十九盤在重華宫進呈
　御覽奉
　㫖將頭等鄂爾泰張廷玉毎人再添如意一柄寧紬一
　　疋茶葉一瓶將梁詩正入在二等將三等嵩壽任
　　啟運敷文劉綸入在四等其餘照議賞給本日和
　　親王傳
　㫖武英殿有樂善堂全集一百六十五部性理精義
　　一百六十五部交與總管謝成入與筵宴恩賞之
　　内毎人各賞樂善堂全集一部性理精義一部
　　　乾隆九年十月二十九日
　上諭適見養心殿太監劉玉竟在欄杆上坐甚無規
　　矩此處即諸王大臣亦不敢擅坐况太監係供給
　　使令之人耶著將劉玉交與總管重責四十板並
　　傳諭太監等嗣後不許復蹈前轍或於臺堦石砌
　　間暫坐則可
　　　同日奉
　上諭今夜武進廷坐更朕喚人時伊擅進寢宫胡世
　　傑坐更時沉睡俱着重責四十板再小太監等坐
　　更貪睡其查更之人不行教訓及張玉柱在朕前
　　多言並交爾等治罪
　　　乾隆九年十二月二十三日奉
　㫖履親王六旬壽日著總管周世輔前往頒賞又奉
　㫖如意一柄著周世輔帯去送　定太妃並向　太
　　妃致賀
　　　乾隆十年十一月十九日
　上諭四執事太監趙起隆與慶福之子福成交好今
　　年正月間曾送過福成白蠟油單等物又向福成
　　借馬此等尚係小事昨日又向福成家中撞騙妄
　　行傳説來年正月聖駕不往五臺該管首領竟不
　　稽察平日太監中有多事者乂不加甄别總管等
　　亦不管束稽查均屬不合又如乾清門内左門内
　　右門月華門及傳奏事處首領太監只可當差接
　　奏事件不應與外廷官員交言總管等實力體察
　　並嚴行傳諭太監等不許與王子大人往來交好
　　近日王子大人有事必定入奏凡有情弊經朕察
　　知爾等焉能免罪况邇年太監等既有恩加錢糧
　　歳底又賞皮衣等物不致窘乏何必與王子大人
　　交往此次止將趙起隆治罪爾總管首領俱槩行
　　寛宥嗣後再有似此者惟爾總管是問
　　　乾隆十一年三月初五日
　上諭總管等毎年將内外各處太監數目查明新進
　　若干名為民若干名病故若干名比較上年或多
　　或少歳底具奏再朕從前曽經降㫖凡各處太監
　　比定例或多或少僅二三名尚可今爾敬事房任
　　意増添即是爾等私心嗣後毎處多少均不過三
　　名其缺少處暫時不得其人尚可若常聽缺額因
　　循不補經朕查出定將爾總管治罪其打掃處掌
　　儀司營造司或多少幾名俱無不可
　　　乾隆十一年閏三月初三日
　上諭嗣後爾總管等及六品以上首領太監隨朕出
　　城進城許帯數珠馬掛踢胸七八品首領太監俱
　　不得用惟穿補服日期准帯數珠馬仍不許掛踢胸
　　　乾隆十一年六月初二日
　上諭今日景運門䕶軍統領法丑㕘奏拿獲
壽康宫蘇拉腰藏緞子兩疋出門稱係
壽康宫太監王瑞官緞既係官緞即應向敬事房與景
　　運門起票因何暗藏出門爾等太監不知大體何
　　苦無端干犯功令著傳與各處太監嗣後凡官物
　　出門俱向敬事房景運門給票照騐若官物不明
　　出即同偷盜著將
壽康宫總管議罪
　　　乾隆十一年八月二十四日
　上諭本月二十七日在豐澤園崇雅殿賜王公宗室
　　筵宴爾等先期預備將崇雅殿現在所有陳設地
　　平屏風移開摘去窓扇安設大地平御座後懸掛
　　軟簾兩廊下設樂殿内兩旁俱係高桌椅坐東西
　　兩廂亦設高桌院内張二丈四尺行臺演劇再殿
　　内有履親王莊親王慎郡王諴親王皆朕叔輩俱
　　於地平上設高桌較御座地平稍低此日王公宗
　　室在朕前長幼列坐俱行家人禮二十八日在瀛
　　臺涵元殿賜滿漢大臣等筵宴著於涵元殿抱厦
　　下滿鋪氊毯設矮桌張圓明園所用亭子臺演劇
　　設樂此一日大臣翰林人數衆多若同在一處不
　　甚寛展其經朕㸃出者在涵元殿入宴餘俱在崇
　　雅殿内及兩廊設矮桌列坐即用二十七日行臺
　　演劇此二日筵宴後著御前大臣侍衛帯引與宴
　　之人隨處遊玩并至淑清院流盃亭賞酒果再二
　　十七日在豐澤園宫門頒賞二十八日在勤政殿
　　頒賞
　　　八月二十五日
　上諭康親王入於履親王等座内一體高坐大阿哥
　　三阿哥四阿哥亦著入宴同日
　上諭本月二十七日賜王公宗室宴著和親王果親
　　王大阿哥三阿哥四阿哥與王公宗室行酒其西
　　廂内並著和親王等率永璧阿哥永璸阿哥行酒
　　再不與宴之應封宗室二十人毎人賞官用蟒緞
　　一疋八絲緞一疋閒散宗室六十六人毎人賞銀
　　五十兩
　　　乾隆十一年九月初一日
　上諭昨入宴宗室内有名諸爾杭阿者乃朕孫輩已
　　令改名緜慶著傳諭履親王莊親王等朕初次見
　　孫以後永字下輩即用緜字並將朕此㫖載入玉牒
　　　乾隆十一年九月初二日
　上諭履親王莊親王等今日朕閲瀛臺賜宴王公等
　　進呈紀恩詩内有名永琮者朕昨與七阿哥命名
　　用琮字則上下二字俱同著將外間永琮改名永
　　瑺再敬事房所收永字輩字樣係何年擬定曽否
　　向外廷傳知如未經傳交即是當年總管等遺漏
　　爾等檢查外間重用内廷字樣或係賞出或係王
　　公等自行命名如係賞出何以不於收貯字樣摺
　　内註銷其錯誤自在總管等若係王公等自行命
　　名明知此字係内廷擬定因何復行檢用王公等
　　亦有不合並著王等查外間所取名字與内廷所
　　取字摺重複者共有幾人現在俱無庸另改即將
　　摺内字樣註銷嗣後外間取名不得復用内廷擬
　　定字樣
　　　乾隆十二年正月二十四日
　上諭昨日逃走太監宋廷蘭自行投囘爾等從重責
　　處仍交本處當差近來太監等因逃走投囘不過
　　責處仍得食二兩錢糧所以動輒逃匿欲貽累該
　　管首領耳朕用首領原為管束該處之人若因公
　　事管束稍嚴亦不為過太監等如何便萌逃念即
　　私事過刻止宜向總管申訴亦不應逃宋廷蘭如
　　敢再犯拏囘之日除從重責處外仍發遣烏拉嗣
　　後再有逃走太監雖自行投囘亦只給一兩錢糧
　　發熱河當差爾等嚴傳衆太監知之
　　　乾隆十三年四月初九日
　上諭張玉柱在
皇考時身受重恩繼獲大罪朕登極後將伊放出令在
　　奏事處行走爾時王常貴劉萬春張玉同係奏事
　　太監皆在朕前告求隨往
梓宫前當差張玉柱在旁獨不告求其意以為衆人吿
　　去盡是假意我何必亦如此作假不知爾等奴輩
　　禮當如此此即張玉柱負恩之處再張玉柱於内
　　廷妃嬪等見朕恩眷優者伊即分外殷勤此尤不
　　可爾等奴輩只應按位分次序一體恭敬如何妄
　　生分别且張玉柱在朕前當差往往使小聰明充
　　伶俐其餘恐未必然著莊親王和親王傅恒將此
　　㫖嚴傳與張玉柱重責四十板派往圓明園當太
　　監差使
　　　乾隆十三年五月十三日
　上諭朕適至奉三無私見養心殿首領曹進孝楊義
　　帯領衆太監搬運陳設擅自脱褂摘帽甚無規矩
　　當差用力時即使脱去衣帽亦應就地安放如何
　　竟置宫殿牕臺之上僅不至䙝近寳座耳此皆爾
　　總管平日不行嚴傳之故著將曹進孝楊義及脱
　　褂摘帽之太監交與總管治罪並將此㫖嚴行傳
　　諭各處首領太監知之
　　　乾隆十三年十二月十五日
　上諭鷹房行走之䕶軍統領薩爾善㕘奏鷹房首領
　　張國泰不服管教請交與内務府總管治罪張國
　　泰不必交與内務府總管即交爾總管等將伊首
　　領革退給打掃處當差
　　　乾隆十三年十二月十九日總管王常貴奉
　上諭賞太監等皮褂原為禦寒聞竟有將去典賣者
　　爾總管等曽經查核否據奏奴才未經查過
　上又問太監所得皮褂如其典賣首領還重賞否據
　　　奏賞過者不再賞
　上乂問各處首領及隨侍太監未得皮褂者尚有多少
　　人據奏外圍等處首領有二三十名隨侍等處太
　　　監有百十餘名又奉
　㫖尚乗轎太監請轎頗費衣服伊等得過皮褂如有
　　日久破損者可令其交來換給本日張永泰𫝊
　㫖舊年宫内首領賞過皮褂者若干名今年照數賞
　　給再圓明園首領舊年賞過皮褂者三十名今年
　　仍挑三十名賞給
　　　乾隆十四年四月初一日大學士傅恒奉
　上諭皇貴妃嘉貴妃令妃舒妃婉嬪初五日進册寳
　　儀注内開初六日行謝恩禮著傳與總管太監初
　　六日不必行禮初五日接冊寳畢即詣
皇太后前行禮還宫詣朕前行禮初五日王妃命婦詣
皇太后前皇貴妃前行禮俱免再儀注内開有王妃命
　　婦與嘉貴妃行禮乾隆十年嫻貴妃純貴妃進册
　　寳王妃命婦俱未行禮今嘉貴妃前亦不必行禮
　　此次皇貴妃等進册寳俱著照十年之例行初八
　　日恭上
皇太后徽號初九日行慶賀禮俱照元旦行禮之例辦理
　　　乾隆十四年四月初六日
　上諭禮部所進冊封皇貴妃攝六宫事及晉封貴妃儀
　　注内稱公主王妃命婦俱詣皇貴妃貴妃宫行禮
　　等語從前
皇考時冊封
　敦肅皇貴妃為貴妃公主王妃命婦等俱曾行禮乾
　　隆二年册封慧賢皇貴妃為貴妃亦照例行禮至
　　乾隆十年今皇貴妃及純貴妃晉封貴妃時則未
　　經行禮朕意初封即係貴妃者公主王妃命婦自
　　應加敬行禮若由妃晉封者儀節較當畧減此一
　　定之差等且今皇貴妃及嘉貴妃同日受封而公
　　主王妃命婦行禮畧無分别於禮制亦未允協嘉貴
　　妃前著照純貴妃之例不必行禮將此載入㑹典
　　　乾隆十六年閏五月二十一日
　上諭朕駐蹕圓明園一應事務雖係圓明園總管專
　　責爾宫内隨來總管亦應一體管理如各門有承
　　應人等出入當協同稽查庶出入不敢冒昧夜間
　　坐更廵查亦當時加訓誡俾當差不敢貽悞朕見
　　近來太監等習氣頗覺不堪皆是爾等姑息所致
　　如所屬太監平素偶有過犯爾等即嚴行管教自
　　然知所警懼不敢妄為皆因爾等惟恐有妨於已有
　　事不肯奏聞曲為庇䕶致此輩心有所恃漸次膽
　　大及至干犯不法不能隠諱經朕聞知必重治爾
　　等之罪彼時悔已無及朕此次訓諭後爾等務將
　　所屬太監嚴加管束俾各知所畏懼不敢為非生
　　事再自今以後凡朕所駐蹕之地俱著爾等稽查
　　管理將此㫖通傳各該處遵行
　　　乾隆十六年閏五月三十日總管劉玉等奏奴
　　　才等屢䝉
　訓諭將所屬太監嚴加管束在宫内時行稽查又派
　　　首領三名太監二名在外圍等處廵訪惟恐無
　　　知太監作犯法之事今閏五月二十八日營造
　　　司太監楊順呈報門神庫太監侯德劉輔興劉
　　　貴徐守貴在庫内要錢有骰子六枚為証奴才
　　　等傳訊屬實請將侯德等照例各重責六十板
　　　其首領鄭雲失於覺察應照本罪減等罰兩月
　　　月銀等因具奏奉
　上諭外圍太監犯賭與宫内尚屬有間將此四名交
　　總管内務府大臣按例治罪該管首領著記過一
　　次其派出廵查之首領著記功一次太監各賞錢
　　一千文爾總管亦記功一次將來遇有小過准其
　　抵銷俾各知所奮勉
　　　乾隆十六年十二月初十日
　上諭奏事總管王常貴將應奏事件駁囘未奏著交
　　總管内務府大臣治罪隨經總管内務府大臣覆
　　　奏查律載事應奏而不奏者杖八十又律載官
　　　員犯公罪該杖八十者降二級留任等語應將總
　　　管太監王常貴照律降二級留任查王常貴現
　　　係六品總管應降二級改為八品等因具奏奉
　㫖依議
　　　乾隆十八年十二月十六日總管劉玉等奉
　上諭據上駟院奏隨侍等處太監用馬過多皆是爾
　　等屬下不堪太監混冒著爾等查核自然就有開
　　除譬如從前各處所用蘇拉太多朕曽降㫖凡用
　　蘇拉爾等奏明朕酌量裁減儘敷差用此次所用
　　馬匹姑從寛不究嗣後凡用馬匹該總管等俱預
　　行詳查奏明再用
　　　乾隆十九年正月三十日總管王常貴等奉
　上諭近來太監中舊人少新進者多難以通融差遣
　　爾等嗣後將圓明園舊太監中揀選好者補入宫
　　内當差其缺即將新進太監補放園庭不過看守
　　宫殿打掃山道不比宫内職守緊要至養心殿太
　　監缺出著倉州等奏聞後將進宮五年以上之太
　　監挑補四執事尚乘轎清茶房太監缺出俱係舊
　　太監挑補其掌儀司營造司内舊太監當差好者
　　俱挑入宫内當差即將新太監補其缺
　　　乾隆二十一年五月初二日
　上諭太監李連棟著即行正法示衆餘著内務府嚴
　　審治罪隨經總管内務府大臣奏稱查不法太監
　　　李連棟放火偷竊一案該犯情罪可惡請將伊
　　　父母兄弟五名口發往黒龍江給與披甲人為
　　　奴副首領尹玉鳳平日不能防範至屢次被竊
　　　猶敢隠諱不報縱惡養姧以致李連棟肆行無
　　　忌太監王竒係親身查㸃陳設之人見物件遺
　　　失並不據實報出迨至該處失火嚴查陳設之
　　　際復敢潛逃避匿情罪均屬可惡應將尹玉鳳
　　　王竒即行發往黑龍江太監張太平雖審係無
　　　干但看其為人麤俗且係中年淨身不便留於
　　　園庭應即逐出為民等因具奏奉
　㫖知道了
　　　乾隆二十一年六月初二日總管内務府大臣
　　　為奏明查出頂替園户王福等治罪一摺奉
　上諭依議園户内現在有無頂替著派吉慶安泰三
　　泰成林㑹同五福倭赫及各園庭該管大臣等詳
　　查具奏隨經吉慶等奏稱遵查暢春園圓明園清
　　　漪園靜明園靜宜園奉宸苑六處共園户一千
　　　三百十四名按照冊檔逐名㸃驗查出頂替園
　　　户民人一百四十四名伏思園庭禁地闗係緊
　　　要似此冒名充役實屬不法請俱行革退外應
　　　照王福等八人之例擬遣但伊等受僱頂替係
　　　在王福等事發之先於所管地方亦無失火偷
　　　盜重大情節可否照宫禁宿衛守衛人冒名私
　　　自代替杖一百律各杖一百解囘本籍交地方
　　　官嚴加管束之處出自
　皇上天恩如䝉
　俞允并將僱覓頂替之本園户王存等一百四十四
　　　名亦照此例各鞭一百嗣後有犯此者均依此
　　　辦理再該管各大臣雖自行查出呈報但已在
　　　奉有詳查
　諭㫖之後未便照自行查出例免議應將各該管大
　　　臣并該管佐領俱請
　㫖交内務府嚴加議處該管領催等於各園户尤為
　　　切近知之宜悉乃平日一味朦混瞻徇罪尤難
　　　逭應交各該處查明嚴加責處革退以示懲儆
　　　至管理園庭之總管首領太監等不行查察亦
　　　有應得之罪應一併請交宫殿監查明另行請
　㫖辦理等因具奏奉
　㫖依議六月初九日委署總管内務府大臣吉慶傳
　㫖奉宸苑卿四格又查出冒名頂替之園户五名著
　　即歸併前一百四十四名園户之内一例辦理
　　　乾隆二十一年六月初九日總管王常貴倉州
　　　王成李裕首領張玉程斌等奉
　上諭敬事房所司官物錢糧向無查核嗣後俱著年
　　終具奏交養心殿存查養心殿所司官物陳設向亦
　　無查核亦著年終具奏交敬事房存查至四執事
　　等處特派爾六人清查可將乾隆元年至今所有
　　舊管新收開除實在數目徹底查明看二十年以
　　來該管太監雖俱尚小心但其中亦有不可信者
　　爾等按檔確查如有不符之處據實奏聞朕自酌
　　量開恩若瞻徇不奏朕另派人查出并將爾等治
　　罪此次查明具奏之後毎年年底著本處開明四
　　柱具奏其乾清宫等處凡有官物陳設之處亦著
　　年終開具四柱彚奏俱交敬事房存查再敬事房
　　自鳴鐘二處俱有存用銀兩須用天平兑准爾等
　　現在先將各該處隨來圓明園物件查明再進宫
　　内清查
　　　乾隆二十二年九月初六日劉玉等奏稱總管
　　　内務府大臣催查上年隨往木蘭至遥亭子地
　　　方毆打被甲七格之掌儀司太監王姓係何名
　　　字即刻呈報以便咨覆刑部等因隨查問掌儀
　　　司副首領陳合據稱係掌儀司太監王遇喜當
　　　經將姓名交出續據掌儀司來文内開慎刑司
　　　咨稱准刑部文開王遇喜打罵七格縁由業經
　　　查明具奏奉
　㫖王遇喜着發往海子䥷草
　　　乾隆二十三年七月十二日總管内務府大臣
　　　奏為遵
　㫖查得内廷一應庫務編等歸類收發封鎻等項章
　　　程業經三和倭赫奏准在案應令該庫總管太
　　　監人等遵照辦理惟查庫務檔案俱應蓋用騎
　　　縫印信請令總管太監酌量一年足用張數釘
　　　簿送内務府逐張鈐用廣儲司印信存貯該庫
　　　凡有收發錢糧什物等項俱令即時登記印檔不
　　　惟易於稽查且杜攙混遺失之弊等因具奏奉
　㫖依議
　　　乾隆二十四年十一月二十八日
　上諭本月十九日奏事總管王常貴太監秦禄高昇
　　將雲貴總督愛必達山東巡撫阿爾泰奏匣外包封
　　互相舛錯發去將王常貴等交總管治罪隨經總
　　　管劉玉等奏稱查例凡宫殿監接奉
　上諭具奏事件有不敬謹詳明以致舛錯者罰一年
　　　月銀今秦禄等包發奏匣舛錯總管王常貴失
　　　於查對應各罰一年月銀等因具奏奉
　㫖依議
　　　乾隆二十五年六月二十八日
　上諭據劉玉等奏自鳴鐘太監張音亮在山高水長
　　看見責處方文斌竟有含忿之意著發徃黒龍江
　　給與披甲人為奴
　　　乾隆二十六年七月初一日總管馬國用張玉
　　　王成奉
　上諭八阿哥福晉母家差送食物竟未到福晉前太
　　監王壽等私相分食食物小事倘别樣物件亦竟
　　私用如何使得此風斷不可長著將王壽重責四
　　十板罰一年月銀其餘太監爾等查出重處以儆
　　將來再五阿哥福晉父鄂弼家八阿哥福晉父尹
　　繼善家福晉或差人去看望母兄原屬人情不免
　　著阿哥等揀誠實太監一名前往仍到總管處告
　　知登記將來萬一稍有差失即治此一人之罪再
　　從前張保曹進孝曽將朕銀兩偷竊經開齊里首
　　告彼時已有不堪之人此時難保必無爾等可詢
　　問阿哥等現在俺達首領太監中有無偷竊阿哥
　　銀兩之事如有著即指出治以重罪再阿哥等俱
　　已長成亦應各自謹慎料理方是總管馬國用等
　　　隨將
　諭㫖敬謹傳與阿哥等跪聽訖據四阿哥五阿哥六
　　　阿哥八阿哥囘稱現今我等銀兩使用俱有賬
　　　目毎月有月摺俱親自查核俺達太監中並未
　　　有偷竊之事䝉
　皇父教道以後如有此等事即指名㕘奏等語囘奏奉
　㫖知道了
　　　乾隆二十六年九月初八日總管王常貴等奉
　上諭九月初四日三更後壽安宫内遮陽席片失火
　　外面䕶軍廵更看見急喚開門始將首領太監等驚
　　醒詎伊等竟不開門自行撲救幸是席片燒燬易
　　於撲滅倘火勢稍大不能救時始行開門豈不遲
　　悞伊等不但失火有罪其不開門之罪更大在伊
　　等或以宫禁嚴密不得擅行開門為辭殊不思壽
　　安宫係朕新葺為
皇太后七旬萬壽慶祝之所此内並無闗防亦無多貯
　　物件既有失火之事即應開門放外邊人等進内
　　救滅方是此時進内救火人等斷無敢行偷盜愍
　　不畏死之理嗣後凡宫内園庭倘遇此等意外之
　　事該總管等即行開門放外邊人等進内撲救如
　　不即行開門必將該總管等從重治罪將此㫖傳
　　諭内務府總管一併記載隨經總管内務府大臣
　　　議將首領九十三太監李世福鎻拿交都虞司
　　　發遣打牲烏拉首領郝本德太監張明德曹國
　　　用張國安交上駟院發吳甸䥷草一年等因具
　　　奏奉
　㫖依議
　　　乾隆二十六年十月十三日内閣奉
　上諭朕在養心殿召見滿漢大臣向例俱由乾清門
　　行走惟御前内廷軍機大臣等由内右門行走第
　　念滿漢大臣中有年逾七旬者雖神明不衰而筋
　　力亦宜體恤自後遇朕在養心殿召見時俱令其
　　内右門出入以昭優眷
　
　
　
　
　
　
　
　
　
　
　
國朝宫史卷四
欽定四庫全書
國朝宫史卷五
　典禮
　　　我
　　朝
家法相承内政肅清有典有則凡所以定位號辨等威
　　　服御器飾之末趨走使令之常莫不釐然各當
　　　若夫嘉辰令序歡宴式其儀祀事齋期肅将致
　　　其敬
　夙興裁覽勅毖以時法
天行之健以無逸為所
聖
聖貽謀穆乎想見關睢麟趾之盛意焉我
　皇上躬昭醲化教始宫庭首敦孝治為天下先祗事
聖母問
安視膳怡怡愉愉舉觴慶以承
歡躬綵舞而介祉儀則本乎天經動容彰夫至德猗歟
　　　盛哉莫有加於是矣乃觀夫日用之恒起居之
　　　節
　躬𧖟示其則嘉禮備其文莫不酌秉舊章聿垂令典
　　　肅雍端王化之原恭敬飭修齊之本由閨門以
　　　逹邦國推諸天下胥凖諸此謹誌内廷典禮及
　　　常行規制為禮儀三卷宫規一卷冠服儀衛各
　　　一卷其外朝諸大禮詳於㑹典兹不具載
　　典禮一
　　　禮儀上
　御門聽政儀
　皇帝御門聽政之禮凡每日部院進本有未奉
　㫖者折本下内閣積若干件傳
　㫖於某日御門辦事内閣宣布於六部三法司至日
　　　　乾清門首領太監等設
　御榻黼扆於門外正中設本案一於前設大學士尚
　　　書等跪奏氊墊於左黎明領侍衛内大臣内大
　　　臣㪚秩大臣及豹尾班侍衛在丹陛下左右立
　　　東西面記注官翰林科道官於西階下東面立
　　　部院衙門奏事大臣及陪奏官屬畢集於庭内
　　　魚貫序立秪候届時
　皇帝御輿至門啟扉降輿出闔扉
　陞座
　御前侍衛暨乾清門侍衛左右僉立記注官升西
　　　階就西柱下立部院奏事官由東階升(以户禮/兵工四)
　　　(部輪班首上三法司直/第三班吏部直第六班)各就列跪尚書在前侍
　　　郎在後陪奏官屬又在後尚書一人奉本匣折
　　　旋而進至本案前北面跪恭陳於案興少退趨
　　　至東楹轉入班首跪口奏某事幾件畢興少退
　　　率衆循階左降餘以次升奏如前儀至吏部奏
　　　事兼帶領各部輪班司員八人引
　見畢始退内閣侍讀學士二人升東階詣本案前北
　　　面跪舉各部院本匣興退侍衛等及階下序立
　　　之翰林科道皆退是時
　欽𣲖讀本滿内閣學士一人奉折本匣升東階折旋
　　　而進大學士學士從升依班次跪記注官少進
　　　仍東面立奉匣學士至本案前北面跪恭設於
　　　案啟匣取折本依次啟奏
　皇帝降㫖宣答大學士等承
　㫖訖興由東階降記注官由西階降
　皇帝還宫
　　　常日
　視事儀
　皇帝每日視事夙興
　御養心殿暖閣或　乾清宫西暖閣及　𢎞德殿閲
列朝實録
寳訓一册辰刻
　進膳
　閲王公大臣名牌
　頒賜克食既徹乃
　披覽内外臣工奏摺
　批答授進止訖下所司隨
　召見諸臣奏事太監承
　㫖下外奏事引進　乾清門(若七十御養心殿大臣/年    以上者許由)
　　　(内右/門進)以次
　賜見畢乃
　陞寳座
　宣引見官部旗大臣引
　見者各以前後為次捧名籖至
　御榻前跪呈引班官按序引各官至丹陛上北面跪
　　　奏履歴畢退
　皇帝降㫖以籖授大臣承
　㫖退
　皇帝還便殿若
　幸瀛臺等處進膳辦事亦如之每日未刻
　進晚膳
　閲内閣所進各部院及督撫提鎮本章
　上披覽裁決畢内閣票簽酌用之付本房照簽硃批
　　　清字(票簽未當者另/    降㫖行)翌日下内閣硃批漢字施
　　　行(若刑部議覆立決本章仍於/次日覆奏越日乃下内閣)日以為常
　　　齋戒儀
　皇帝齋戒之禮恭遇
壇廟祭祀太常寺先期奏請得
　㫖親詣行禮届期奏致齋
　皇帝乃齋
南北郊及常雩祈榖俱於祭前齋三日
　御齋宫(齋之第三日詣/具法駕鹵簿)　(皇帝御殿視祝版已刻/    壇内齋宫齋宿)
宗廟
　社稷齋三日羣祀齋二日並於　養心殿齋之日
　躬懸齋戒牌端居䖍肅(祭前一/日沐浴)尚膳不進葷三法司
　　　不奏刑名辦事召見如常(臣工如有謝俟齋恩/者俱不叩首    畢)
　　　(仍補/行禮)齋之始日厥明太常寺進齋戒牌銅人設
　　　黃案於　乾清門中門之左太常寺率所屬恭
　　　奉齋戒牌在前銅人在後前引如儀由後左門
　　　至　乾清門升自左階恭設於案齋戒牌南向
　　　銅人西向跪三叩興退宫内各懸齋戒木牌於
　　　簾額齋畢並徹
壽康宫問
安儀
皇太后宫問
安之禮每間二三日
　皇帝夙興常服乘輿詣
皇太后宫降輿由　壽康左門步入至
皇太后暖閣前宫監傳奏
　皇帝進暖閣跪敬問
起居
皇太后賜坐
　皇帝興進至
御榻左一叩坐
賜茶
　皇帝叩受飲復叩如初
　皇帝奏對畢辭出乘輿還宫
　　殿試讀卷儀
　　　每科㑹試中式舉人於　太和殿䇿試後
　欽命讀卷大臣八員校閲傳臚前一日辰刻以前列
　　　十本簽擬名次緘封進呈
　御覽
　皇帝御養心殿西暖閣次第披閲畢召讀卷大臣入
　親定甲乙以卷授讀卷大臣出拆彌封恭照名次繕
　　　寫緑頭籖讀卷大臣率引班官引十人進　乾
　　　清門至丹陛西階下祗候(記注翰林/四人隨入)
　皇帝御輿由月華門
　御乾清宫寳座
　御前侍衛等左右侍立記注官由殿西門闑右進閾
　　　侍立讀卷大臣捧緑頭籖亦由殿西門闑左趨
　　　至
　寳座前跪呈引班官引十人至丹陛中北面跪以次
　　　奏名籍畢興退
　皇帝親定一甲三人二甲前列七人以緑頭籖授讀
　　　卷大臣讀卷大臣恭捧興退(侍衛記注/官咸退)率十人
　　　侍立丹陛西階下
　皇帝御輿由月華門還便殿引班官引十人先出讀
　　　卷大臣等捧卷至紅本房用硃筆依次填名次
　　　於卷端仍捧出　乾清門至内閣填冩金榜翌
　　　日
　皇帝陞太和殿傳臚
　　紫光閣武試儀
　　　每科㑹試中式武舉於　太和殿䇿試之明日
　皇帝親臨紫光閣閲馬步射又次日閲弓刀石技勇
　　　先期兵部奏日既得
　㫖廵捕三營率員弁治馬道於閣之西按定例步武
　　　設馬箭把三歩箭把一每把設鼔一丹陛西階
　　　下設藍旂一東階下設步射木誌十至日黎明
　　　武備院張黃幕於紫光閣丹陛上設
　寳座御案於幕内設低桌於
　御案之右　懋勤殿太監陳列
　硃筆煖硯於案鑾儀衛張黃蓋於幕東偏兵部𣲖放
　　　馬官四人率中式武舉每十人為一班列馬道
　　　南揚旂官率㕘将一人立西階下監鼔官四人
　　　分率營員各依鼓為位㑹試監射大臣四人殿
　　　試讀卷大臣四人兵部尚書侍郎各以次立東
　　　階下記注翰林四人立西階下咸補服届時兵
　　　部侍郎一人赴　乾清門具奏
　皇帝乘輿出宫領侍衛大臣
　御前侍衛等暨豹尾班侍衛引扈至丹陛上降輿
　陞座侍衛等於幕東西侍立豹尾侍衛於階下左右
　　　排列紅本處官二人捧兵部所進漢字名册陳
　　　於
　御案(以清字册安於低桌上東/面跪展清册按名照驗)兵部尚書進至中階
　　　下跪奏第一班第一人某馬射隨退立原處揚
　　　旂官督㕘将揚旂放馬官督武舉放馬箭中某
　　　把司鼔官督營官報鼔每一班進兵部尚書跪
　　　奏如前馬射畢陳步把於甬道上侍衛率武舉
　　　至中階下仍以十人為班各射步箭一每一人
　　　射中者報鼓如前
　御筆皆親加記識既畢射紅本官起受
　御案所陳册并清字册緘藏之
　皇帝乘輿還宫引扈如來儀衆皆退翌日黎明武備
　　　院移丹陛上黃幕稍南兵部官捧武舉緑頭名
　　　籖引至閣前稍東祗候隨率營員陳刀石於陛
　　　前(刀一百二十觔石三百觔為頭號在中刀一/百觔石二百五十觔為二號在左刀八十觔)
　　　(石二百觔為/三號在右)兵部官三人執弓各一(頭號十二/力次十力)
　　　(次八/力)武備院官六人執出號弓(自十三力/至十八力)各一
　　　立東階下餘儀俱如前
　駕至
　陞座侍衛率武舉每十人至前兵部武備院官各依
　　　所用弓力授弓以次進至中階下開弓畢兵部
　　　官引舞刀復以次掇石既畢退
　皇帝以册授兵部尚書侍郎等祇受退至丹陛下稍
　　　東恭按
　硃筆圏定十八人排次名籖(原册繳/紅本處)捧由東階升至
　御前跪呈侍衛率武舉至中階下列跪各奏名籍
　皇帝親定一甲三人二甲五人三甲前列十人以名
　　　籖授尚書尚書祗受退至階下
　皇帝乗輿還宫兵部尚書侍郎等以
　御定名籖注甲第名次於上封授讀卷大臣至内閣
　　　填冩金榜俟次日
　陞殿傳臚
　賞賜福字儀
　　　每嵗十二月初一日　懋勤殿首領太監陳龍
　　　箋大筆墨海於　重華宫祗候
　皇帝以錫福蒼生筆書福字十餘幅懸貼各宫自是
　　　将軍督撫奏函至並
　御書緘賜之十五六等日
　召御前大臣侍衛至　重華宫二十六七等日
　召諸王大臣内廷翰林等至　乾清宫(先期奏事處/具名籖以請)
　　　(下内欽定若干人分日乾清頒賜乃/    閣通傳至日集      門祗候)
　賜福字其儀王公大臣等與領福字者俱以次集階
　　　下肅竢(宫殿監預傳各首領/太監集庭内執事)
　皇帝御座(乾重華宫於殿中/  清宫於西暖閣)　　懋勤殿首領太監
　　　具高案筆墨
　皇帝親灑宸翰書福龍箋每書一幅王公大臣等一
　　　人進至
　御案前跪
　書畢叩首祗領興太監二人恭捧前行隨而出餘依
　　　次跪領如儀
　　　勾到儀
　　　嵗秋讞九卿㑹議以
　聞得
　㫖情實人犯著覆奏内閣按省分逺近定期請
　㫖(朝審由欽天監擇日/内閣奏聞請    㫖)既
　允行刑部預進各省情實人犯黃册各道御史進覆
　　　奏本至日黎明内閣大學士學士刑部尚書侍
　　　郎記注翰林俱集　乾清門外　懋勤殿太監
　　　設
　寳座案東向陳筆硯文具(紅本處官/陳黃册)又設低案一於
　　　前一於右(設硃筆/硃硯)已刻(朝審勾到/以卯時)
　皇帝御懋勤殿更素服
　陞座大學士等常服脱素珠並由　乾清門至墀内
　　　記注官四人自階左升入殿門南向立内閣學
　　　士一人捧名單匣大學士捧覆奏本匣暨刑部
　　　尚書等由階右升入殿門捧黃匣學士折而中
　　　詣前案西面跪大學士等趨至右案南北面列
　　　跪
　皇帝命大學士一人執筆大學士承
　㫖啟匣展覆奏本於案
　賜坐大學士等咸一叩坐内閣學士啟匣以次舉名
　　　奏請
　皇帝展閲黃册(大學士等各展/閲所携手摺)詳酌宥否其予勾者
　　　大學士舉硃筆加勾既畢内閣學士歛名摺於
　　　匣大學士捧勾到覆奏本於匣偕衆退
　皇帝還便殿紅本處收黃册大學士以勾到本授紅
　　　本處批發(其朝審勾到/本徑交刑部)
　　乾清宫見屬國陪臣儀
　　　謹按乾隆二十五年正月初九初十等日安集
　　　延額爾德尼伯克拔逹山汗素爾坦沙等遣陪
　　　臣輸誠入覲詣　乾清門跪請
　聖安傳
　㫖召見王公滿漢大學士尚書都綂侍郎俱詣　乾
　　　清宫殿内左右以序安設坐褥祗候
　皇帝陞乾清宫寳座侍衛等侍立如常儀王以下咸
　　　跪
　賜坐咸一叩坐理藩院尚書引陪臣自　乾清右門
　　　入趨西階陞丹陛上北面行三跪九叩禮畢理
　　　藩院尚書引入殿西門於班末一叩坐
　賜茶尚茶以茶案由中道進至檐下進茶大臣恭進
　皇帝茶王以下暨陪臣咸行一叩禮侍衛等分賜茶
　　　各於坐行一叩禮飲訖復叩坐如初
　皇帝召陪臣至御座前親以回語慰問咸震讋跪答
　　　復
　賜以綵縀等物咸歡忭叩首謝
　恩畢理藩院尚書引陪臣退仍由殿右門趨出衆咸
　　　退
　皇帝還便殿凡屬國陪臣於　乾清宫覲見者儀同
　　　(恭查乾隆十八年博爾都噶里雅貢使巴哲格/伯里多瑪那等入覲亦於  乾清宫召見禮如)
　　　(之/)
册尊
皇太后及恭上
徽號儀
册尊
皇太后及恭上
徽號之禮内閣既承
　㫖禮部諏吉以
　聞乃徧布諸司供備預期禮部工部官㑹製
册寳既辦舁奉内閣恭鐫
册文
寳文前期一日遣官祗告
天
地
太廟後殿
奉先殿
　社稷如常儀是日内閣具奏書(書詞前期撰擬進呈/恭候    欽定敬謹)
　　　(書/冩)盛於函質明内鑾儀衛陳
皇太后儀駕於慈寧門外至　長信門外掌儀司内
　　　監陳中和韶樂於
慈寧宫檐下陳丹陛大樂於　長慶門内俱北向禮部
　　　鴻臚寺官預設黃案一於　慈寧門外一於
　　　中和殿内均正中南向武備院卿預設
　皇帝拜褥於　慈寧門外黃案南北向大學士一人
　　　朝服奉奏書函中書舍人前導至中和殿階
　　　下導者止大學士以奏函入殿陳於案啟緘展
　　　書加函上退俟於東檐禮部尚書侍郎二人詣
　　　　乾清門奏時遂前導
　駕
　皇帝禮服乗輿出宫内大臣侍衛前引後扈如常儀
　　　至　中和殿北階降輿詣殿内案前北向閲奏
　　　書畢轉立東次西向大學士一人進納書函内
　　　恭奉由殿中門出禮部尚書侍郎導引前行
　皇帝乗輿從至　永康左門奉奏書大學士由中門
　　　入至　慈寧門東階下導者止大學士進躋中
　　　階近案前折旋就左門之東負序西面立
　皇帝降輿入左門禮部尚書侍郎恭導(以下行禮/皆恭導)升
　　　　慈寧門東階西向立後扈内大臣從(凡行禮/進退皆)
　　　(從/)立於後前引十大臣領侍衛内大臣豹尾班
　　　侍衛止立東階下如三大節儀大學士一人由
　　　西階進就立西檐下宣讀官一人從少後立均
　　　西面鴻臚寺鳴贊二人於東西楹相對立禮部
　　　尚書轉傳内監奏請
皇太后御慈寧宫
皇太后禮服出宫中和韶樂作奏豫平之章(曰慈闈福/履昌瑞雲)
　　　(承輦獻嘉祥徽流寳册光玉食歡心萃萬方旭/日正當陽綏眉壽樂且康瑶池蓂葉芳如山阜)
　　　(永無/疆)
陞座樂止
　皇帝詣拜位北向立奉奏書大學士暨西檐大學士
　　　咸進至案前左右立鳴贊奏跪
　皇帝跪大學士跪進奏書於右
　皇帝受奏書茶獻大學士跪接於左興跪陳於案退
　　　鳴贊贊宣奏書宣讀官進至案前北面跪啟函
　　　恭奉奏書宣讀畢仍納於函興退皆復位奏叩
　　　興丹陛大樂作奏益平之章(曰皇家燕喜福壽/協慈徽千官拜舞)
　　　(萬國瞻依靄/璇宫聖日輝)
　皇帝行三跪九叩禮興樂止旋位禮部尚書轉傳内
　　　監奏禮成
皇太后起座中和韶樂作奏履平之章(曰璿宫瑞靄霏/翬翟山河上袞)
　　　(衣寳籙慶璇幃萬國歡愉頌徳徽長日麗晴暉/青鸞舞鳯在墀康强福禄宜億萬載祝期頤)
還宫樂止
　皇帝降階導從如來儀出　永康左門乘輿還宫内
　　　監舉奏書案入大學士以下皆退至日昧爽
皇太后儀駕樂懸所司照前陳設鑾儀衛設
　皇帝法駕鹵簿樂部陳樂懸於　太和殿前至　午
　　　門外禮部鴻臚寺設黃案一於　太和殿内一
　　　於　慈寧宫門外一於階下均正中南向又設
　　　黃案一於階上左門之東西向乃序班位　慈
　　　寧門外案南正中為
　皇帝進册寳位北向奉册寳大學士二人位左案之
　　　東西面接册寳大學士二人位西檐下東面宣
　　　讀官二人位西檐大學士後鴻臚寺鳴贊二人
　　　分立於前檐東西面前引後扈内大臣侍衛王
　　　公文武百官記注糾儀傳贊各官立位拜位均
　　　與三大節同是時王公文武百官朝服畢㑹所
　　　司設龍亭二於内閣門外禮部侍郎詣閣暨内
　　　閣學士奉
金册
金寳於盝奉宣讀
册文
寳文於函分置亭内鑾儀校舁行前冊亭後寳亭禮部
　　　官屬十人前引導以御仗二黃蓋一至　太和
　　　殿内册亭左肆寳亭右肆奉册寳官陳
金册
金寳於案
册東
寳西鴻臚寺引王以下入八分公以上由　昭德　貞
　　　度門入於丹陛上序立引公侯伯子男文武二
　　　品以上官於右翼門外序立引三品以下官於
　　　　午門外序立禮部尚書侍郎二人詣　乾清
　　　門奏時遂前導
　駕
　皇帝禮服乘輿出宫前引後扈如常儀　午門鳴鐘
　　　鼓至　太和殿北階降輿
　皇帝御太和殿中和清樂作奏海上蟠桃之章(曰海/上蟠)
　　　(桃乍熟日邊紅杏初芳慈闈履慶承天貺景福/正綿長  啟蓬莱排仙仗露漙漙凝仙掌禕衣)
　　　(翟服爛明璫耀金鋪日擁扶桑喜風和駘蕩鑪/薫百合香太平有象孝德光昌  殿當中雲光)
　　　(瀁駕臨軒金閨敞孝思不匱重天常展瑶函寳/冊輝煌喜風和駘蕩鑪薰百和香太平有象孝)
　　　(德光昌天紫霞盃葡萄釀九華燈芙蓉桁流霞/紺雪酌  漿頌期頤地久天長喜風和駘蕩鑪)
　　　(薰百和香太平有象孝德光昌清玉衡平金波/朗湛露融階蓂長雲璈法曲奏  商奉慈徽長)
　　　(信傳芳喜風和駘蕩鑪薰百和香太平有象孝/德光昌  萬方玉食尊親養孝治蒸蒸天下仰)
　　　(敬歌萬壽/無疆)
　皇帝北面閲
册寳禮成樂止奉册寳官恭奉置亭内鑾儀校舁行詣
慈寧宫
　皇帝乘輿從王公暨文武二品以上官各於所立位
　　　跪候龍亭
　御駕過興以次從至　永康門外龍亭由中門入至
　　　　慈寧門東階下
　皇帝降輿禮部尚書侍郎恭導(以下行禮/皆恭導)入左門禮
　　　部侍郎内部學士奉
金册
金寳陳於階下案上大學士二人奉宣讀
册文
寳文由中階進陳於左案遂就位立
　皇帝升自東階西向立大學士二人由西階進就立
　　　西檐下宣讀官二人從立少後鳴贊立東西楹
　　　鴻臚寺引王公百官咸依班位序立與三大節
　　　同禮部尚書轉傳内監奏請
皇太后御慈寧宫
皇太后禮服出宫中和韶樂作奏豫平之章(樂章與進/奏書同下)
　　(仿/此)
陞座樂止禮部侍郎内閣學士就階下案奉
金册
金寳升中階陳於中案退
　皇帝詣拜位北向立鴻臚寺引王公以下文武百官
　　　咸北面就位立大學士就案奉宣讀
册文
寳文暨西檐大學士咸進至中案前左右立鳴贊奏跪
　皇帝跪羣臣皆跪奏進
册大學士跪進
册於右興退
　皇帝受
册恭獻大學士跪接於左興陳於中案退奏進
寳如進
册之儀贊宣
册宣册官進至案前北面跪啟函恭奉
册文宣讀訖仍納於函興退贊宣
寳如宣
册之儀畢皆復位内監四人舉
册寳案二人前導由中門入陳於
慈寧宫檻外正中南向退奏叩興丹陛大樂作奏益平
　　　之章
　皇帝率王公羣臣行三跪九叩禮　午門外序立百
　　　官承傳隨班行禮畢樂止
　皇帝旋位東次立王公以下各退就班位立禮部尚
　　　書轉傳内監奏禮成
皇太后起座中和韶樂作奏履平之章
還宫樂止
　皇帝降階出　永康左門乗輿還宫翊衛如來儀衆
　　　皆退内監移設丹陛樂於　慈寧門東西檐下
　　　設
　皇后
　　皇貴妃
　　貴妃
　　妃　嬪拜褥於
慈寧宫月臺上設公主福晉命婦拜位於丹陛上均北
　　　向内監轉奏
　皇后
　皇后率六宫公主福晉命婦詣
慈寧宫行禮如三大節之儀(等貴人及/  於)　(皇子后皇孫/皇太  後宫)
　　　(行禮及宫殿監率闔屬首領太監隨從/行禮俱由宫殿監先期具奏請    㫖)翌日
　皇帝御太和殿王公文武百官上表行慶賀禮
　頒詔布告天下
　册立
　皇后儀
　册立
　皇后之禮
　制下禮部諏吉以
　聞徧布諸司供備預期禮部工部官㑹製
　冊寳恭送内閣鐫
　冊文
　寳文届期禮部奏請
　命大學士一人充冊立使尚書一人充副使前期一
　　　日遣官告祭
天
地
太廟後殿
奉先殿如常儀至日昧爽所司詣　太和殿中設案一
　　　東西肆左右各設案一均南北肆設龍亭二於
　　　内閣門外鑾儀衛陳
　法駕鹵簿樂部陳樂懸各如常次王公文武百官記
　　　注糾儀執事各官朝服陪位如常儀工部官以
　節送内閣内閣禮部官自内閣奉
　金冊
　金寳及宣讀
　册文
　寳文各陳於亭内禮部侍郎奉
　節鑾儀校舁亭禮部官十人前引導以繖仗至　太
　　　和殿陛下内閣禮部官奉
　金册
　金寳由中階進至殿内陳
　節中案
　冊左案
　寳右案退冊使副使祗候於丹墀東大學士一人立
　　　殿東檐下西面宣制鴻臚寺官一人立大學士
　　　後舉冊寳案内閣禮部官分立檐下東西面均
　　　朝服禮部尚書侍郎詣　乾清門奏時遂前導
　駕
　皇帝禮服乗輿出宫前引後扈如常儀　午門鳴鐘
　　　鼓至　太和殿後階降輿入中和韶樂作奏隆
　　　平之章(樂辭與常朝/同後仿此)
　皇帝升座樂止鑾儀衛官贊鳴鞭丹墀内三鳴鞭戲
　　　竹交丹陛大樂作奏慶平之章鴻臚寺鳴贊官
　　　贊齊班序班引正副使就丹墀東拜位立北面
　　　西上贊行三跪九叩禮興樂止序班引正副使
　　　進東階至丹陛北面立鳴贊官贊有
　制正副使跪宣制官進至殿中門之左宣
　制曰某年月日欽奉
皇太后懿㫖册立某妃某氏為皇后命卿等持節行禮
　　　宣畢大學士進殿左門詣中案奉
　節由中門闑左出至丹陛以
　節授正使正使受
　節偕副使興内閣禮部官進殿左右門舉
　冊寳案出中門正使持
　節前行副使從以次降中階内閣禮部官奉
　册寳設龍亭内鑾儀校舁行導引如初由　太和門
　　　出
　皇帝賜王公大臣茶如常儀畢鳴鞭如初中和韶樂
　　　作奏顯平之章
　皇帝起座還宫樂止王公百官俱退是日内鑾儀衛
　　　陳
　皇后儀駕於
　皇后宫階下及宫門外内監設丹陛樂於宫門内如
　　　三大節之儀設節案一於　宫内正中南為香
　　　案設冊寳案於東西各一設
　皇后拜位於香案前北面女官四人立拜位左右東
　　　西面宣讀女官二人立東案之南西面宫殿監
　　　率内鑾儀校豫候於　景運門冊使既承
　命出由　協和中門至　景運門外西面立正使奉
　節授内監内監捧
　節内鑾儀校接舁
　冊寳亭至
　皇后宫門外亭止内監奉
　冊寳詣
　皇后宫
　皇后禮服出内宫丹陛樂作贊引女官二人引
　皇后迎於宫門内道右隨行入宫内監奉
　節陳於中案奉
　金册
　册文
　金寳
　寳文陳於東案退贊引女官引
　皇后就拜位北向立樂止贊跪
　皇后跪贊宣
　冊宣冊女官就案奉宣讀
　冊文西向立宣畢授侍右女官女官跪接贊受
　冊女官以冊奉
　皇后
　皇后受册授侍左女官女官跪接奉以興陳於西案
　　　次宣
　寳受
　寳亦如之樂作
　皇后行六肅三跪三拜禮畢少退東向立樂止内監
　　　進至中案奉
　節出贊引女官引
　皇后送於宫門内道右還内宫内監奉
　節至　景運門授册使正使持
　節副使從詣　後左門復
　命冊立禮成還節有司各退翌日昧爽
皇太后儀駕樂懸全設鴻臚寺官設進
　表黃案一於　慈寧門外禮部官捧王以下文武各
　　　官慶賀
皇太后表文送内閣内閣捧
　皇帝慶賀
皇太后表文恭進於
皇太后宫武備院卿預設
　皇帝拜褥於　慈寧門檻外正中鴻臚寺官引王公
　　　於　慈寧門文武大臣二品以上俱於　長信
　　　門外三品以下於　午門外各依常次祗候禮
　　　部尚書奏請
　皇帝詣
皇太后宫行禮王公文武大臣官員俱隨行禮畢
　皇帝還宫王等俱出是日鑾儀衛陳
　皇帝法駕鹵簿樂部陳樂懸
　皇帝御太和殿諸王文武各官上表行慶賀禮頒
　詔宣示天下是時
　皇后詣
皇太后宫行禮禮畢俟
　駕還宫詣
　皇帝前行禮
　　皇貴妃率
　　貴妃
　　妃　嬪公主王妃命婦於
　皇后前行禮均如三大節儀(孫貴人及/  等於)　(皇子宫皇/皇后  行)
　　　(禮及宫殿監率闔屬首領太監隨從行/禮俱由宫殿監先期具奏請    㫖)
　冊封
　　皇貴妃
　　貴妃
　　妃　嬪儀
　冊封
　　皇貴妃之禮
　命下禮部諏吉以
　聞所司製
　冊寳送内閣鐫字届期禮部奏請
　命大學士尚書一人充
　冊封使侍郎内閣學士一人充副使先一日遣官祗
　　　告
太廟後殿
奉先殿俱如常儀至日質明禮部鴻臚寺官設節案冊
　　　寳案於　太和殿内鑾儀衛官設采亭於内閣
　　　門外内閣禮部官奉
　節
　冊寳出陳亭内鑾儀校舁行導以繖仗禮部官前引
　　　至　太和殿階下奉
　冊寳隨
　節以升設於殿内各案大學士一人朝服立節案之
　　　東正副使朝服立丹墀之東均西面欽天監官
　　　報時正使由東階升副使從至丹陛左北面跪
　　　大學士詣案奉
　節由殿中門出授正使正使受
　節偕副使興所司舉
　册寳案從降中階仍設亭内導引如初是日内鑾儀
　　　衛豫設
　　皇貴妃儀仗於本宫門外内監設節案香案於宫
　　　内正中設册寳案東西各一封使既受
　命由　協和門至　景運門外正使西面授
　節内監内監奉
　節内鑾儀校舁
　册寳亭至宫門奉
　冊寳隨
　節詣
　　皇貴妃
　　皇貴妃禮服出迎於宫門内道右隨行内監奉
　節
　冊寳陳於各案退
　　皇貴妃就拜位北面跪女官宣讀
　册文
　　寳文
　　皇貴妃恭受
　冊寳行六肅三跪三拜禮畢送
　節於宫門内道右均如
　皇后受冊之儀内監持
　節至　景運門授正使正使持
　節副使從詣　後左門復
　命還
　節有司各退翌日
　　皇貴妃詣
皇太后宫行六肅三跪三拜禮乃詣
　皇帝前行禮
　皇后前行禮並如儀(皇貴人及行皇子宫皇孫於闔/  貴妃宫  禮及  殿監率)
　　　(屬首領太監隨從行禮俱由/宫殿監先期具奏請    㫖)
　冊封
　　貴妃之禮
　命下所司供備製
　冊寳
　冊妃之禮
　命下備
　册印並諏日奏請
　命使祗告
太廟後殿
奉先殿至日遣使發封宣讀受册及朝見儀均與
　　皇貴妃禮同(宫皇子率皇孫於首貴妃宫行禮及/  殿監  領本宫  領太監隨從行)
　　　(禮俱由宫殿監先/期具奏請    㫖)
　冊嬪之禮
　命下備
　冊奏請
　命使至日發冊宣讀受冊暨朝見儀均與
　　妃禮同(本生監皇子行禮及宫殿監率領本宫首/領太  随從行禮俱由宫殿監先期具奏)
　　　(請㫖/)
　皇帝萬壽元旦冬至三大節内廷慶賀儀
　　　是日
　皇帝率王公文武羣臣詣
慈寧宫行禮
　皇后率六宫公主福晉命婦詣
慈寧宫行禮各如儀内監預設中和韶樂於　乾清宫
　　　簷下設丹陛大樂於　乾清門内宫殿監奏請
　皇后率
　　皇貴妃
　　貴妃
　　　妃嬪等具禮服集　乾清宫東西暖閣俟
　皇帝前朝受賀禮成還宫宫殿監奏請
　皇帝陞乾清宫座中和韶樂作(萬壽奏乾平之章曰/祥雲扈紫冥四海臣)
　　　(民祝聖齡淑氣轉階蓂堯籙羲圖燦御屏嵩呼/徧在廷天呈瑞地效靈南極拱台星億萬載頌)
　　　(康寧泰元旦奏元平之章曰維天眷我皇四海/昇平  運昌嵗首肇三陽萬國朝正拜帝閶雲)
　　　(物奏嘉祥乗鸞輅建太帝時和化日長重九譯/盡梯航  冬至奏遂平之章曰陽回黍谷春萬)
　　　(國衣冠拜紫宸旭日耀龍鱗雲物呈祥福禄臻/堯階蓂莢新熙庻績撫五辰九服共來賓調元)
　　　(化轉/鴻鈞)
　陞座樂止殿門垂簾宫殿監引
　皇后就正中拜位立
　　皇貴妃
　　貴妃
　　妃　嬪左右立均北面行六肅三跪三拜禮丹陛
　　　大樂作奏雝平之章(曰關雎四教家邦作孚先/黃裳元吉地承天六宫仁)
　　　(順化穆宣麟之趾兮萬福之/原  以下二章三大節皆同)禮畢樂止
　皇后率
　　皇貴妃等各還後宫陞簾宫殿監引諸
　　皇子
　　皇孫陞東西丹陛北面立行三跪九叩禮是時官
　　　殿監率闔宫首領太監在東西丹墀下隨行禮
　　　畢引
　　皇子等退立两旁
　皇帝起座中和韶樂作(萬壽奏泰平之章曰皇躬福/禄宜永紹鴻圖丕丕基彤陛)
　　　(長仙芝樂奏箾韶丹鳯儀南山獻壽巵人心悦/天意隨為德徧羣黎歌樂愷萬年斯  元旦奏)
　　　(和平之章曰聖人延俊英鈞天樂奏繞彤庭華/夷一統寧士庻懽忻樂太平寳鼎御香盈祥烟)
　　　(裊瑞靄生簫韶喜九成齊慶祝萬千齡得冬至/奏元平之章曰皇心克配天玉琯葭灰  氣先)
　　　(彤庭臚唱宣四海共球奏御筵珠斗應璣璿/金鏡朗麟鳯騫人間景福全咨屢省懋乾乾)樂
　　　止各退(其監貴人等位俱由宫/殿  請引至後宫行禮)
皇太后聖壽元旦冬至三大節慶賀儀
　　　是日内鑾儀衛豫陳
皇太后儀駕於　慈寧門階下至　長信門外掌儀司
　　　内監設中和韶樂於
慈寧官檐下設丹陛大樂於　長慶門内俱北向所司
　　　豫設案一於　慈寧門東内閣學士自内閣奉
　皇帝慶賀表文出(表文先期由内閣如式具擬/恭候    欽定敬謹書冩)内閣
　　　官前導大學士從由　熙和中門至　永康左
　　　門外導者止大學士奉表文禮部尚書侍郎導
　　　入至　慈寧門升東階陳表案上退内監舉案
　　　宫殿監侍二人前引由左門入恭設於
寳座東西向禮部官奉諸王大臣内外文武官慶賀表
　　　文安龍亭内校尉舁行鼔吹前導由　東長安
　　　門至　午門外陳設如儀是時武備院卿豫設
　皇帝拜褥於　慈寧門外正中北向辨羣臣朝位及
　　　執事官位王以下入八分公以上立中階下左
　　　右先集　永康左門外候
　駕隨入宗室公将軍公侯伯大學士内大臣尚書都
　　　統子侍郎副都統男内閣學士前鋒統領䕶軍
　　　統領步軍統領侍衛集長信門外文武三品
　　　以下集　午門外皆按翼東西面序立記注翰
　　　林四人立　慈寧門外西階下御史二人立
　　　慈寧門外糾儀御史禮部官屬各二人立　午
　　　門外皆東西面北上執事鴻臚寺卿二人鳴贊
　　　二人立　慈寧門檐下引進王公鳴贊二人二
　　　品以上鳴贊二人三品以下鳴贊二人視所引
　　　為位又鳴贊二人立　午門外皆東西面义鳴
　　　贊一人立於　永康左門一人立於　右翼門
　　　二人立於　熙和門内外二人立於　午門内
　　　外聞唱承傳百官行禮質明禮部尚書侍郎詣
　　　　乾清門奏時
　皇帝具禮服乘輿出宫(元且由/門)　(乾清門出出隆宗/聖壽冬至    啟)
　　　(祥/門)導從翊衛如常儀禮部尚書侍郎導至　永
　　　康左門降輿入禮部恭導
　皇帝陞　慈寧門東階於門左西向立後扈大臣從
　　　侍於後前引十大臣於　長信門内左右序立
　　　領侍衛内大臣率豹尾班侍衛夾東西階僉立
　　　禮部尚書轉傳内監奏請
皇太后陞慈寜宫寳座
皇太后禮服出宫中和韶樂作奏豫平之章(樂章見冊/尊禮下仿)
　　　(此惟乾隆二十四年冬至恭遇集慶長聖壽又/值平定回部另撰樂章曰慈寧      坤元協)
　　　(徳煥嘉祥晴暉轉一陽玉食承歡福履昌西極/盡來王同稽首頌壽康堯階蓂葉芳受兹福永)
　　　(無/疆)
陞座樂止禮部尚書侍郎恭導
　皇帝就拜位北向是時鴻臚寺官引王公於階下引
　　　　長信門外大臣暨　午門外百官咸就位北
　　　面序立丹陛大樂作奏益平之章
　皇帝率諸王文武羣臣行三跪九叩禮承傳鳴贊官
　　　接傳　午門外各官均隨行禮樂止
　皇帝旋位立禮部尚書轉傳内監奏請
皇太后還宫中和韶樂作奏履平之章(乾隆二十四年/冬至另撰樂章)
　　　(曰璿宫靄紫烟日麗彤幃百福全德範播堯天/文笥珠璣普九邊翬翟耀瓊筵添戺線玉戺前)
　　　(綏和兆萬年永/樂愷協璣璇)樂止禮部尚書奏禮成恭導
　皇帝出　永康左門乘輿還宫禮部官捧王公百官
　　　所進慶賀表文送内閣皆退是時
皇太后儀駕中和樂器照常陳設其丹陛大樂移設於
　　　　慈寧門内檐下北向侍衛命婦預設
　皇后拜褥於丹陛上正中設
　　皇貴妃
　　貴妃
　　妃　嬪拜褥於左右各稍後序公主福晉以下二
　　　品命婦以上拜位於丹陛上按左右翼依次分
　　　立均北面設引禮命婦二人贊相禮儀又設命
　　　婦八人前引自公主逮命婦凡與朝賀及執事
　　　者咸朝服自　永康右門入進　慈寧門於東
　　　西丹陛序立禮部尚書轉傳内監奏請
　皇后詣
皇太后宫行禮
　皇后率
　　皇貴妃
　　貴妃
　　妃　嬪具禮服陞輿以次出　啟祥門前引命婦
　　　恭導至　徽音左門外降輿入陞丹陛至檐前
　　　東向立
　　皇貴妃以下各依左右位東西向立引禮命婦轉
　　　傳内監奏請
皇太后陞座
皇太后禮服出宫中和韶樂作奏豫平之章(樂章如前/下仿此)
陞座樂止引禮命婦引
　皇后
　　皇貴妃等俱就拜位北面立丹陛大樂作奏益平
　　　之章
　皇后率
　　皇貴妃以下行六肅三跪三拜禮公主王妃命婦
　　　俱隨行禮畢樂止引禮命婦引
　皇后
　　皇貴妃以下復原位立轉傳内監奏請
皇太后還宫中和韶樂作奏履平之章樂止引禮命婦
　　　奏禮畢引
　皇后以下咸退前引命婦恭導至　徽音左門外乘
　　　輿還宫各退
　皇后還宫後
　　皇子
　　皇孫詣
皇太后宫於
皇太后前行三跪九叩禮禮畢各退(其宫貴人等位俱/由  殿監請引至)
　　　(后後宫皇太/      行禮)
　　　謹按乾隆五年十一月奉
　㫖
皇太后萬壽聖節大小臣工咸服蟒袍七日著為例乾
　　　隆六年十一月内閣奏恭遇
皇太后五十聖壽
慈輦自　暢春園回宫時凡在
慈寧宫前行禮之一二品文武大臣懇請瞻仰跪接從
　　　之
　　　乾隆十六年十一月
皇太后六十聖壽於二十一日加上
徽號恭進
冊寳
　皇帝率王公大臣等行慶賀禮
　頒詔天下先期修葺
壽安宫為奉觴之所王公宗戚京外文武各衙門大臣
　　　官員輦下紳士耆老自高梁橋至西華門豫設
　　　綵棚樂劇恭祝
聖壽是月癸未
皇太后鑾輿自　暢春園回宫
　皇帝御龍袍袞服乗馬前導王公大臣咸蟒袍補服
　　　滿漢命婦咸采服各於祝
釐綵棚前夾道跪迎
皇太后頒賜賞賚各有差
　皇帝率
　皇后
　　皇子
　　皇孫等侍
皇太后於壽安宫稱
慶凡九日王公百官自十四日起至二十八日止咸蟒
　　　袍補服
　　　乾隆二十六年十一月
皇太后七十聖壽於二十日加上
徽號是月己酉
皇太后鑾輿自　暢春園回宫
　皇帝率
　皇后以下暨
　　皇子
　　皇孫稱
慶於壽安宫凡十一日王公百官自十一月初一日至
　　　二十八日咸蟒袍補服餘如十六年
慶典之儀
　皇后千秋元旦冬至三大節内廷慶賀儀
　　　是日内鑾儀校豫設
　皇后儀駕於　交泰殿左右設中和韶樂於　交泰
　　　殿簷下設丹陛大樂於　乾清宫後簷下禮部
　　　官捧王以下文武各官所進慶賀
　皇后箋文送内閣質明宫殿監設
　　皇貴妃
　　貴妃
　　妃　嬪拜褥於　交泰殿丹陛上左右設公主王
　　　妃以下二品命婦以上拜位於丹陛下左右均
　　　北面設引禮命婦二人贊相禮儀
　皇后既率
　　皇貴妃等於
皇太后宫
　皇帝前行禮畢(並如禮之萬/壽行    儀)還　坤寧宫宫殿監引
　　　王妃公主命婦由　蒼震門入在　交泰殿外
　　　丹陛下排立啟請
　　皇貴妃
　　貴妃
　　妃　嬪等至　交泰殿内两旁立隨奏請
　皇后具禮服出宫
　陞交泰殿座中和韶樂作奏淑平之章(曰承天地道/光嗣徽音兮)
　　　(儷我皇椒宫壼教彰萬國為儀燕翼昌彤管紀/芬芳春雲渥環珮鏘安貞德有常敷内政應無)
　　　(疆/)樂止宫殿監引
　　皇貴妃等行六肅三跪三拜禮丹陛大樂作奏正
　　　平之章(曰正坤維兮儷皇極母儀昭萬/國福履永綏将六宫承法則)王妃公
　　　主命婦等俱隨行禮禮畢樂止
　　皇貴妃以下俱復原位立宫殿監奏請
　皇后還宫中和韶樂作奏順平之章(曰瑶樞焕上台/椒殿風和麗景)
　　　(開晴旭上蓬萊佳氣氤氲遍九垓祥雲䕶燕禖/培麟趾毓蘭荄雉扇影徘徊看瑞靄集宫槐)
　皇后還後宫樂止宫殿監啟請
　　皇貴妃
　　貴妃
　　妃　嬪等各還本宫引王妃以下俱出隨引
　　皇子
　　皇孫至
　皇后後宫行三跪九叩禮宫殿監率闔宫首領太監
　　　在東西丹墀下隨行禮畢各退(其由貴人等位/俱  宫殿監請)
　　　(引至宫行皇/后後    禮)
　　皇子婚儀
　　皇子婚禮内務府豫行欽天監諏指婚吉日並列
　　　大臣命婦中偕老者奏襄婚事届期贊禮大臣
　　　偕福晉父蟒袍補服詣　乾清門東階下福晉
　　　父北面跪贊禮大臣西面立稱有
　㫖今以(某/)氏女作配與皇子(某/)為福晉福晉父承
　㫖行三跪九叩禮興退廼諏吉納幣(見經/費)届日内務
　　　府官以綵亭載諸禮物如福晉家陳幣於堂陳
　　　馬於庭陳
　賜物於階上以納幣告福晉父母祗受謝
　恩燕㑹行禮如儀婚前一日福晉家豫以粧奩送
　　皇子宫鋪陳届日質明
　　皇子蟒袍補服詣
皇太后
　皇帝
　皇后前行禮若
　　妃　嬪出者並於所生
　　妃　嬪前行禮
　　皇子廼如福晉父母家行迎娶禮回宫内務府選
　　　隨從女官八人豫詣福晉家閣前祗候贊事命
　　　婦豫請
　　皇子宫内别室祗候自宫門至於福晉家步軍統
　　　領飭所部灑掃清道鑾儀衛備儀仗紅縀幃輿
　　　内務府總管一人官屬二十人蟒袍補服䕶軍
　　　四十人如福晉家奉迎吉時届内鑾儀校奉輿
　　　陳於中堂福晉禮服出閣隨從女官翊升輿下
　　　簾内校舁行鐙八炬十前導女官隨從出大門
　　　乘馬前列儀仗内務府總管率屬及䕶軍前後
　　　導䕶行至紫禁城門外衆下馬步入及儀仗止
　　　於宫外女官随輿入至
　　皇子殿前降輿女官恭導福晉出輿引入宫吉時
　　　届贊事命婦上合卺酒設燕
　　皇子與福晉行合巹禮執事者皆退是日内大臣
　　　侍衛二品以上八旗文武大臣齊集福晉親族
　　　有職人等暨同旗之大臣侍衛官員等齊集箭
　　　亭内命婦等在長房内筵宴如納幣於福晉家
　　　之儀翼日
　　皇子及福晉夙興朝服内務府管領妻二人導詣
皇太后
　皇帝
　皇后前行朝見禮
　　皇子前立福晉後立
　　皇子行三跪九叩頭禮福晉行六肅三跪三拜禮
　　　次詣所出
　　妃　嬪前行禮
　　皇子行二跪六叩頭禮福晉行四肅二跪二拜禮
　　　各如儀退(其何處行禮之處宫殿監督/領侍皆預奏聞請    㫖)
　　皇子仍如福晉父母家行禮如前儀
　　　公主下嫁儀
　　　公主下嫁之禮内務府豫行欽天監諏指昏吉
　　　日並列大臣命婦中偕老者奏襄昏事届期贊
　　　事大臣偕額駙蟒𫀆補服詣　乾清門東階下
　　　額駙北面跪贊事大臣西面立稱有
　㫖今以(某/)公主擇配(某/)人額駙祗受
　命行三跪九叩禮興退初定諏日額駙家備駝一馬
　　　八羊八十有一酒九十尊詣　午門前恭進得
　㫖分納所司是日
　皇帝御保和殿筵宴額駙父額駙暨奉
　命入宴之王大臣侍衛等侍宴如儀
　皇帝還宫理藩院鴻臚寺堂官引額駙父等至　乾
　　　清門西階下序列行三跪九叩禮退是日内監
　　　設中和韶樂及丹陛樂於
慈寧宫常次如儀尚膳女官設
皇太后筵於寳座前南向設
　皇后筵於東西南向又以次設
　　皇貴妃
　　貴妃
　　妃　嬪席於東西少後僉向額駙母及其族中諸
　　　婦設席於　嬪席之下少南西位東面進爵命
　　　婦侍衛命婦設席於丹陛下東位西面午刻
　皇后率
　　皇貴妃等詣
慈寧宫
皇太后陞寳座筵宴
賜茶進
觴徧爵作樂升歌行酒額駙母及諸婦行禮各如儀既
　　　畢
皇太后還宫
　皇后率
　　皇貴妃等皆還内宫内監引額駙母及諸婦詣
　皇后宫行六肅三跪三拜禮退下嫁前一日額駙蟒
　　　袍補服率族人詣
皇太后
　皇帝
　皇后宫門前行三跪九叩禮各如儀内務府官率鑾
　　　儀校以公主粧奩詣額駙邸第内管領命婦二
　　　人偕女侍隨往鋪陳至日黎明額駙家備九九
　　　禮物文馬十有八鞍轡具胄甲十有八馬二十
　　　有一駝六羊八十有一酒九十尊詣　午門恭
　　　納午刻筵宴於　保和殿
慈寧宫如初定禮是日所司豫奏請王福晉貝勒貝子
　　　夫人中結髪偕老者
　欽命陪送内務府大臣命婦二人内管領命婦十人
　　　充導從皆盛服於宫外别室祗候贊事命婦豫
　　　詣額駙邸别室祗候自公主所出宫門至額駙
　　　邸歩軍統領飭所部灑掃清道鑾儀衛備儀仗
　　　綵輿内務府總管一人官屬四人内管領二人
　　　䕶軍㕘領二人䕶軍校二人蟒袍補服偕䕶軍
　　　二十人於所出宫門前祗候吉時届公主吉服
　　　詣
皇太后
　皇帝
　皇后前行禮若
　　妃　嬪出者並於所生
　　妃　嬪前行禮各如儀畢命婦翊升輿下簾内校
　　　舁行出宫儀仗前列鐙八炬十前導陪送福晉
　　　夫人及隨從命婦乘輿隨行内務府總管内管
　　　領乘騎稍逺導從㕘領及䕶軍乘騎扈行詣額
　　　駙邸第合卺翼日公主額駙夙興朝服公主詣
皇太后
　皇帝
　皇后及所出
　　妃　嬪前行禮額駙詣　慈寧門外東階下　乾
　　　清門外　内右門外行禮各如儀畢還邸第
　
　
　
　
　
　
　
　
　
國朝宫史卷五
欽定四庫全書
國朝宫史卷六
　　典禮二
　　　禮儀中
　　坤寧宫祀
　神儀
　　　每嵗元旦子刻司香
神位前上香
　皇帝
　皇后行禮
　　　正月初旬(自初二日迎吉行之神/像還宫後擇)暨每月朔日
　　　朝祀之禮司香預懸黄幔於殿西炕上幔内懸
　　　朝祀
神像二東向懸楮於幔左右炕上設低桌二陳鑪三琖
　　　三時果九餻十(九陳於桌一陳桌下/七月獻淋漿餻同)炕前設獻
　　　案陳黄磁椀二以一實酒虚其一案下列罇酒
　　　前設采氊日昧爽司俎内監進二豕於庭司香
　　　(以内管領/下婦人充)獻香執絃板内監及司俎官率所屬
　　　進向上坐奏神絃拍板拊掌應節司祝(以覺羅/婦諳習)
　　　(者/充)進至案前跪六獻酒俱灌虚椀中一叩興合
　　　掌致敬絃板暫止司香徹獻案設司祝禮神低
　　　桌奏神絃拍板如初司祝執神刀進跪一叩興
　　　(司俎等/咸叩)舉神刀致辭誦賛者九祈禱三(每致辭/司俎等)
　　　(皆/叩)司祝復跪一叩興誦賛三絃板復止衆皆興
　　　侍立於側
　皇帝親詣行禮入殿門至
神位前立司祝先跪
　皇帝跪司祝致辭
　皇帝行禮興司祝叩興合掌致敬(若司俎皇后隨行/禮    官屬等俱)
　　　(退出惟太監暨司祝司香司俎婦人侍如/    皇帝不親祭司祝行禮如常下仿此)司香
　　　徹琖奉
神像一納於黄筩敬奉西楹　神亭内移黄幔稍南位
神像於中(酒琖香盤俱移向/中酒尊以巾羃之)執絃板人等復進跪坐司
　　　香斂氊三折之設於炕下奏神絃拍板如初司
　　　祝復跪致辭獻香酒(司俎等/咸叩)司祝酌酒執豕耳
　　　灌之一叩絃板暫止司俎舉豕於俎復奏神絃
　　　拍板灌豕耳如初一叩興退絃板止衆皆興退
　　　司俎如法以次刲牲熟而薦之司香獻香復設
　　　采氊司俎進跪獻酒(衆皆/跪叩)奏神絃拍板拊掌如
　　　初三獻畢一叩興合掌致敬乃徹饌列胙於長
　　　案前
　皇帝親行禮於殿内南炕上陞座進胙肉並
　召王公大臣入於炕前
　賜坐隨同食肉　(貴皇后則於東暖閣率/  妃以下同受胙分甞)皆先期候
　旨行(若非祀肉親祭之日值班之大臣侍衛進宫食/肉凡    不出門皮脂送膳房骨膽蹄爪送於)
　　　(河/)司香斂楮於嚢(俟嵗暮焚於/      堂子)奉
神像納於朱筩敬奉西楹　神亭内
　　　夕祀之禮司香預懸青幔於殿北炕上樹杆於
　　　西懸大小神鈴七奉夕祀
神位三於幔内南向設低桌二陳鑪五琖五時果九餻
　　　十(陳設如/朝祀)炕下陳罇酒於西申刻司香獻香司
　　　祝繋裙束腰鈴繋手鼓(司俎太監二執手/鼓拍板西向立)迎
神致辭舞蹈者三皆撃手鼓為節内監亦撃手鼓鳴拍
　　　板和之鼓止司祝釋手鼓腰鈴司香設采氊
　皇帝親詣行禮並如朝祀之儀(行禮皇后隨/    亦如之)刲牲薦
　　　俎並如朝祀(惟肉熟時膾切列椀五陳於/低桌膽爪則就竈突焚之)司祝
　　　進跪致辭叩首合掌致敬畢司香斂氊展青綢
　　　幕掩燈火衆皆出闔戸惟司祝暨執鼓版内監
　　　侍司祝振鈴杆迓
神禱祝者三撃鼓鳴拍板和如初啓扉明燈司俎徹俎
　　　(送膳/房)司香捲幔奉
神像納朱匱内敬安原位禮畢每日朝祀夕祀儀並同
　　　祭之翌日行還愿禮預安
神像於　坤寧宫西楹　神亭内司俎太監等於庭内
神杆東北設案一西向奉
神杆倚柱座前杆首向東仰(以表杆頸/骨焚於竈)案上陳銀盤三
　　　一實米居中設幔架於西北覆以紅罽設牲案
　　　於東北日昧爽司俎進一豕於庭司香設采氊
　　　於閾内
　皇帝親詣行禮向
神杆南面跪司俎進舉盤中米灑之
　皇帝行禮興(若不若/恭代)　(親詣行禮司祝舉如朝御服/  皇后随行禮並    祀儀)
　　　司俎如法刲牲熟而薦之陳頸骨及膽於案上
　　　左右銀盤内縷肉為膾列椀二佐以筯炊稗為
　　　飯列椀二佐以匙相間以獻
　皇帝行禮如前儀禮成司俎等敬奉頸骨於
杆端置膽膾及米於杆盌内遂立杆以所獻之肉飯進
　皇帝
　皇后受胙(如不若/恭代)　(親詣行禮司香舉如朝御服/  皇后随行禮並    祀儀)司
　　　香等徹陳設禮畢
　　　每月
　　皇子等於　坤寧宫各祭
神一次翌日還愿
　　皇子行禮餘儀並同
　　　每嵗四孟月大祭並同朝祀夕祀儀涓吉上駟
　　　院以白馬二侍衛牽之慶豐司以牛二所司頭
　　　目牽之廣儲司官舉金二鋌銀二鋌縀疋庫官
　　　以蟒縀龍縀片金倭縀閃縀各色縀十青布十
　　　置於案掌儀司官并司俎官前引内務府總管
　　　暨上駟院卿同行由　乾清右門入自　乾清
　　　宫西楹經　交泰殿至　坤寧宫門外陳馬於
　　　西陳牛於東司俎太監等恭捧金銀縀布入宫
　　　司香陳縀布案於朝祀
神位前加金銀於上司祝進跪致辭叩興司香復舉案
　　　陳於夕祀
神位前司祝跪叩致辭亦如之若
　皇帝親詣行禮俱如月朔之儀陳獻畢司香以金銀
　　　縀布貯
神位前案下大臣侍衛官員以牛馬出俟三日之後宫
　　　殿監詣
神前奉金銀縀布並所司以獻
神之牛馬交會計司如例行
　　　每嵗春秋二季
堂子恭立
神杆奉
神位於
堂子大祭回宫並於　坤寧宫大祭前期四旬於宫内
　　　西炕上釀酒祭前一日漉之司香染布為神冠
　　　製楮幣大祭日司俎婦人打餻作穆丹條子餘
　　　並如前儀
　　　每嵗十二月二十六日恭奉
神位至
堂子五鼓時掌儀司以内監十六人(並衣金/黄縀衣)舁黄縀
神輿二至　坤寧宫門外司俎二人(亦衣黄/縀衣)各捧朝祀
神位夕祀
神位安奉輿内内監舁行導以御仗八鐙四(並以内監/擎執俱衣)
　　　(金黄/縀衣)并司俎官員等六人經宫殿各門俱由中
　　　閾至　乾清門侍衛十人前導掌儀司官扈行
　　　出長安左門至
堂子饗殿内供奉晨夕獻香並如儀至新正初二日恭
　　　迎
神位還宫儀衛如前司俎恭奉
神位安原處
　　　四月八日
佛誕祭祀是日所司於
堂子饗殿陳設如儀掌儀司以内監八名(俱衣金/黄縀衣)舁黄
　　　縀
神輿至　坤寧宫門外司俎恭捧
神位安奉輿内内監舁行燈仗儀衛如前司俎首領太
　　　監等以椵葉餑餑釀酒紅蜜棉花置盒内隨行
　　　至
堂子饗殿浴
佛祭祀所司執事如儀禮畢迎
神還宫並如前儀
奉先殿饗祀儀
奉先殿饗祀之禮日獻食月薦新(正月薦鯉魚青韭鴨/卵二月萵苣菜菠菜)
　　　(小葱芹菜花鱖魚三月黄𤓰蔞蒿菜蕓臺菜茼/蒿菜水蘿蔔四月櫻桃茄子雛雞五月杏李蕨)
　　　(菜香𤓰子鵝桃桑椹六月杜梨西𤓰葡萄蘋果/七月梨蓮子菱榛仁藕野雞八月山藥栗實野)
　　　(鴨九月杮鴈十月松仁軟棗蘑菇木耳十一月/銀魚鹿肉十二月蓼芽綠豆芽兎鱏鰉魚其豌)
　　　(豆大麥文官果或奉獻行㫖特/薦新品皆遣内監供    禮)朔望朝謁時節
　　　展拜出入啟告恭遇
列聖聖誕
列聖
列后忌辰及諸令節則於
後殿上香行禮恭遇
皇太后萬夀
　皇帝萬夀元旦冬至及國有大慶則恭奉
列聖
列后神位於
前殿祭饗凡上
徽號
　冊立
　冊封
　御經筵
　耕耤
　謁
陵
　巡狩
　回鑾及諸慶典均祇告於
後殿
　　　恭遇
　親饗前期三日
　皇帝齋執事各官咸致齋前一日掌儀司官進祝版
　　　於　神庫割牲瘞毛血潔治祭品各如儀屆日
　　　昧爽内監啟
寢室神龕執事官公服入殿然炬明燈其登鉶簠簋籩
　　　豆之實各以序陳於案殿中少西北向設祝案
　　　東西序各設尊案列爵分陳香盤尊實酒承以
　　　舟疏布羃勺具帛各實於篚牲各陳於俎司祝
　　　司香(以内務/府官充)司帛司爵(以侍/衛充)各以其職為位司
　　　樂陳中和韶樂於殿階上分東西懸樂舞在其
　　　次司祝詣　神庫祝案前跪三叩恭奉祝版興
　　　賛禮郎二人引由
奉先中門入殿中門跪安於祝案三叩興内務府官省
　　　齍畢分詣後殿
寢室前跪上香三叩興恭奉
列聖
列后神位以次行如遇
　皇后祔饗亦上香行禮恭奉
　神位隨行内監以鐙左右導至
前殿入中門以次奉安於座
列聖
列后位均南向
　皇后祔位東位西向奉安畢詣各香案前跪三叩興
　　　司拜褥官預設
　皇帝拜褥於殿門内正中及各
神位前内監設盥盤於左階下如儀屆時掌儀司官詣
　　　　乾清門報時内監奏請
　皇帝具衮服乗輿出宫前引後扈如常儀至　肅誠
　　　門外降輿行賛引對引暨太常寺卿二人恭導
　皇帝入
奉先左門内監跪奉盥盤帨巾
　皇帝盥畢賛引對引恭導升左階入殿左門詣拜位
　　　前北面立豹尾班侍衛止立階下前引大臣止
　　　立階上均東西面後扈大臣随入僉立拜位後
　　　左右典儀賛樂舞生登歌執事官各共迺職武
　　　舞執干戚進賛引奏就位
　皇帝就位立典儀賛迎
神司香奉香以次進至各案前祇竢司樂賛舉迎
神樂奏貽平之章(曰肇兹區夏世徳欽崇九州維宅王/業自東戎甲十三奮起飛龍維神格)
　　　(思皇靈/顯融)樂作賛引奏就上香位暨對引恭𨗳
　皇帝詣
太祖髙皇帝香案前對引至祝案前止立司香跪賛引
　　　奏跪
　皇帝跪奏上香司香進香
　皇帝上炷香一瓣香三興以次詣
列聖案前上香如前儀畢賛引奏旋位暨對引恭導
　皇帝旋位立奏跪叩興
　皇帝行三跪九叩禮興賛引恭導
　皇帝詣
　皇后香案前司香跪進香
　皇帝立上香畢恭導
　皇帝旋位立樂止典儀賛奠帛爵行初獻禮司樂賛
　　　舉初獻樂奏敉平之章(曰於皇祖考克配上天/越文武功萬邦是宣孝)
　　　(孫受命不忘不愆羮/牆永慕時薦斯䖍)樂作舞干戚之舞有司揭
　　　尊羃勺挹酒實爵司帛司爵以次進至各案前
　　　司帛跪獻篚奠於案三叩興司爵立獻爵陳於
　　　案中各退樂止司祝詣祝案前跪三叩興奉祝
　　　版跪案左賛引奏跪
　皇帝跪賛讀祝司祝讀祝畢興奉祝版跪安於篚内
　　　叩如初退樂作賛引奏叩興
　皇帝三叩興樂止武功之舞退文舞執羽籥進典儀
　　　賛行亞獻禮司樂賛舉亞獻樂奏敷平之章(曰/毖)
　　　(祀精忱洋洋如生罇罍再奉於赫昭明藹/然有容愾然有聲我懷靡及顯若中情)樂作
　　　舞羽籥之舞司爵詣各案前獻爵於左儀如初
　　　獻樂止典儀賛行終獻禮司樂賛舉終獻樂奏
　　　紹平之章(曰粤若祖徳誕受方國肆予小子大/猷是式欲報之徳昊天㒺極慇懃三)
　　　(獻中心/翼翼)樂作舞同亞獻司爵詣各案前獻爵於
　　　右儀同亞獻樂止文徳之舞退典儀賛徹饌司
　　　樂賛舉徹饌樂奏光平之章(曰庶物既陳凡奏/具舉告成於祖亦)
　　　(右皇妣敬徹不遲用終殷/祀式禮如兹皇其燕喜)樂作徹畢樂止賛禮
　　　郎一人趨至案前北面跪奏禮畢請
神還寢室三叩退司樂賛舉還宫樂奏乂平之章(曰對/越無)
　　　(方陟降無迹寢祏静淵孔安且吉惟靈/在天惟主在室於萬斯年孝思無斁)樂作賛
　　　引奏跪叩興
　皇帝行三跪九叩禮畢樂止典儀賛奉祝帛送燎司
　　　祝司帛咸詣
神位前跪三叩奉祝帛興司香跪奉香興以次恭送燎
　　　所
　皇帝轉立拜位東旁西向(司拜褥官/徹拜褥)俟祝帛過(仍布/拜褥)
　皇帝旋位立樂復作焚香帛數帛官數帛賛引奏禮
　　　成暨對引官恭導
　皇帝出殿左門降階由
奉先左門出至　肅誠門外陞輿還宫導從如來儀内
　　　務府官恭奉
神主還寢室上香行禮如前儀所司徹祭品内監闔門
　　　各退
　　　或奉
　㫖遣
　　皇子恭代祭前諸儀屆日内外陳設均同
　　皇子拜位在殿門外正中設盥盤於右階下
　　皇子夙興補服歩行至　肅誠門掌儀司賛禮郎
　　　二人前導
　　皇子由
奉先右門入至西階下盥手升階詣拜位前行禮迎
神上香出入殿右門祝帛送燎
　　皇子避立西傍東面禮成仍自西階降出　肅誠
　　　門退
　　　每月朔望
列聖聖誕
列聖
列后忌辰及上元清明霜降嵗除日恭遇
　皇帝親詣上香是日所司詣
後殿寢室前陳酒脯果實鑪鐙具司香官執事殿内掌
　　　儀司官請
　駕如儀
　皇帝衮服(忌辰/素服)乗輿出宫内務府總管前導至　肅
　　　誠門降輿入恭導
　皇帝詣
後殿各案前上香行禮儀與
前殿上香同禮畢恭導
　皇帝還宫各退
　　　立春端陽重陽等節内監啟
後殿寢室神龕掌儀司官進殿明燈案陳酒脯果實掌
　　　儀司官一人補服詣各案前上香行三跪九叩
　　　禮如儀四月八日七月望日陳素果不設酒脯
　　　餘同賛禮並以内務府賛禮郎升降出入均於
　　　右
夀皇殿饗祀儀
　　　乾隆十五年五月初十日内閣奉
　上諭
夀皇殿恭奉
皇祖聖祖仁皇帝
皇考世宗憲皇帝聖容朕以時躬詣行禮愾聞僾見得
　　申逮事之忱仰惟
太祖
太宗
世祖聖容
列后聖容向於體仁閣函奉尊藏未獲修嵗時展謁之
　　禮粤稽前代安奉神御或於宫中别殿或於寺觀
　　浄宇本無定所國家緣情立制宜極明備周詳敬
　　念
列祖創垂顯承斯在永懷
先澤瞻仰長新式衷
廟祫之儀期協家庭之制應即於
夀皇殿増修丹雘恭迎
列祖
列后聖容敬謹奉安於嵗朝合請懸供肅將祼獻以昭
　　誠慤欽此隨經王大臣等議定每嵗除夕内監詣
夀皇殿恭請
列祖
列后聖容恭懸每案陳設乾鮮果品十二羊豕肉各一
　　　醬一酒三爵上香行禮元旦大祭獻磁器籩豆
　　　供品上香行禮作樂獻帛爵不樂舞不讀祝初
　　　二日如除夕供上香行禮畢恭奉
聖容即
殿尊藏元旦
　皇帝詣
堂子
奉先殿行禮畢詣
夀皇殿王公隨行禮内務府前期請除夕初二日俱令
　　皇子輪班行禮掌儀司前期請樂章與
奉先殿前殿朔望樂同掌儀司太監預習上元節每日
　　　供餅餌如常儀嵗秋李展
聖容飭宫殿監預派内監敬謹執事祭日司香司帛司
　　　爵陳設祭品樂器内監執事如儀賛禮典儀司
　　　樂掌儀司賛禮郎執事如儀
　　　謹按乾隆十五年大工落成十二月十八日恭
　　　繪
列朝聖容成大祭
夀皇殿
　皇帝親詣行禮是日昧爽
　皇帝御龍袍衮服乗輿前引後扈如常儀至
壽皇殿甎城門外降輿隨從大臣侍衛於門外立前引
　　　賛引對引大臣恭導
　皇帝入門内監跪奉盥帨巾如儀盥畢司拜褥太監
　　　設拜褥於殿門内正中賛引對引恭導
　皇帝入殿之左門就拜位前北面立前引大臣止立
　　　殿門外後扈大臣隨入僉立
　皇帝拜位後左右隨行禮王公由甎城左右門入至
　　　丹陛東西傍序立北面典儀樂舞生登歌執事
　　　官共迺職賛禮奏就位
　皇帝就位立典儀賛迎
神司香太監奉香盤以次進至各案前祇竢司樂賛舉
　　　迎
神樂奏貽平之章(樂章見儀下倣奉先/殿饗祀      此)樂作賛引奏就
　　　上香位暨對引恭導
　皇帝詣
太祖髙皇帝聖容香案前司香跪賛引奏跪
　皇帝跪奏上香司香進香
　皇帝上炷香一瓣香三興以次詣
列聖聖容香案前上香如前儀畢賛引對引恭導
　皇帝至正中前立司香跪進大紅香
　皇帝恭奉大紅香供獻香罏畢賛引奏旋位
　皇帝旋位立奏跪叩興
　皇帝行三跪九叩禮王公均隨行禮興樂止典儀賛
　　　奠帛爵行初獻禮司樂賛舉初獻樂奏敉平之
　　　章樂作有司揭尊羃勺挹酒實爵司帛司爵太
　　　監奉帛爵以次至各
聖容前司帛跪獻篚奠於案三叩興司爵立獻爵陳於
　　　案中各退樂止典儀賛行亞獻禮司樂賛舉亞
　　　獻樂奏敷平之章樂作司爵奉爵詣各
聖容前獻爵於左儀如初獻樂止典儀賛行終獻禮司
　　　樂賛舉終獻樂奏紹平之章樂作司爵奉爵詣
　　　各
聖容前獻爵於右儀如亞獻樂止典儀賛徹饌司樂賛
　　　舉徹饌樂奏光平之章樂作徹畢樂止賛禮郎
　　　一人進前北面跪奏禮畢請
神還宫三叩退司樂賛舉還宫樂奏乂平之章樂作賛
　　　引奏跪叩興
　皇帝行三跪九叩禮興樂止典儀賛奉香帛送燎司
　　　帛詣各
聖容前跪三叩奉帛興司香奉香以次恭送燎所
　皇帝轉立拜位東傍西向(司拜褥太/監徹拜褥)王公亦稍後東
　　　立西向俟香帛過(仍布/拜褥)
　皇帝旋位立樂復作焚香帛賛禮郎數帛賛引奏禮
　　　成暨對引恭導
　皇帝出殿左門降階出甎城門陞輿還宫導從如來
　　　儀王公等隨出
　先蠶壇饗祀儀
　　　嵗季春吉巳
　皇后親饗
　先蠶前期禮部尚書一人眂牲如儀前二日昧爽太
　　　常寺進齋戒銅人内監豫設黄案一於　交泰
　　　殿之左内務府總管及宫殿監豫俟於　乾清
　　　門太常寺卿率所屬恭奉齋戒牌在前銅人在
　　　後前引如儀至　乾清門内務府總管以授宫
　　　殿監恭設於　交泰殿案上齋戒牌南向銅人
　　　西向跪三叩退
　皇后乃齋陪祀
　　皇貴妃以下咸致齋先一日奉宸苑卿率屬潔壇
　　　上下藉以棕薦為瘞坎於壇西北施黄幄於壇
　　　上太常寺官恭設
　先蠶神座於幄内正中南向工部官張
　皇后拜幄於南階上太常寺官具牲俎辨簠簋籩豆
　　　豋鉶之實以次展於　神厨太常寺卿詣　神
　　　庫以恭請
　神位之儀指授蠶宫令退賛禮郎引内務府總管一
　　　人詣　神厨周眂牲牢籩豆太常寺官以陳設
　　　之儀指授宫殿監等訖皆退屆日雞初鳴内務
　　　府總管及宫殿監率内監入壇具器陳牛一羊
　　　一豕一豋一鉶二簠簋各二籩豆各十鑪一鐙
　　　二東設一案西向陳青色制帛一香盤一尊一
　　　爵三設福胙於尊案之旁加爵一牲陳於俎帛
　　　實於篚尊實酒承以舟疏布羃勺具内監設洗
　　　於　具服殿樂部率掌儀司内監陳樂於壇下
　　　東西分列如式辨行禮位壇上正中為
　皇后拜位北向壇下西北為望瘞位西向當階左右
　　　為陪祀
　　皇貴妃
　　貴妃
　　妃　嬪公主福晉拜位北面稍南左右為陪祀命
　　　婦拜位按翼分列重行異等東位西上西位東
　　　上均北面辨執事位司拜褥女官二人立於壇
　　　上拜位左右相儀女官二人立拜位後左右均
　　　東西面司香女官一人司帛女官一人司爵女
　　　官一人奉福胙女官二人序立東案之東西面
　　　接福胙女官二人立於壇上之西東面壇下典
　　　儀司樂女官各一人當階左右西面傳賛女官
　　　六人二人立於壇南東西面二人立於
　　皇貴妃以下公主福晉拜位左右二人立於命婦
　　　拜位左右均東西面樂工歌工(俱以内/監充)序立於
　　　東西樂懸之次女官掌瘞者立於瘞坎之西北
　　　隅質明歩軍統領飭所部清蹕除道自　神武
　　　門至陟山門及　壇門左右塗巷皆設布障陪
　　　祀公主福晉命婦及執事女官朝服預集壇内
　　　鑾儀衛率内監陳
　皇后儀駕於　順貞門外凡旗尉民尉皆内監充之
　　　辰正初刻太常寺卿暨内務府總管赴　乾清
　　　門奏時宫殿監轉奏
　皇后御禮服乗鳯輿出宫陪祀
　　皇貴妃以下咸乗輿從由　順貞門　神武門北
　　　上門入陟山門至　内壝左門相儀女官二人
　　　跪奏請降輿
　皇后降輿
　　皇貴妃以下咸降輿從前引女官十人右賛引左
　　　對引女官二人恭導
　皇后入具服殿少竢
　　皇貴妃以下隨入配殿祇竢傳賛女官引公主福
　　　晉命婦等於　具服殿門外東西序立祇候(凡/女)
　　　(官均於宫人内選充如不足/於内府及八旗命婦内選充)辰正一刻蠶宫令
　　　詣　神庫上香跪三叩興恭請
　先蠶西陵氏神位内監十人前引入壇奉安座上畢
　　　相儀奏請行禮
　皇后出具服殿盥司盥跪奉帨巾盥畢詣壇
　　皇貴妃以下隨行司拜褥女官預設拜褥於壇上
　　　拜次賛引對引女官恭導
　皇后陞中階就拜位前北向立前引十人止立壇下
　　　相儀二人隨侍傳賛引
　　皇貴妃以下及命婦均就拜位序立典儀賛執事
　　　者各共迺職賛引奏就位
　皇后就位立典儀賛迎
　神司香奉香進至香案前祇候司樂賛舉迎
　神樂奏庥平之章(辭曰軒轅御籙時西陵位正妃柔/桑沃載陽遲黼黻元黄供祀事稱)
　　　(繭更繰絲龍精/報貺椒屋宗師)樂作賛引奏就上香位暨對引
　　　恭導
　皇后詣香案前立對引至帛案前止立司香跪賛引
　　　奏跪
　皇后跪奏上香司香進香
　皇后上炷香一瓣香三興賛引奏復位暨對引恭導
　皇后復位立奏跪拜興
　皇后行六肅三跪三拜禮傳贊贊跪叩興
　　皇貴妃以下隨行禮樂止典儀贊奠帛爵行初獻
　　　禮司帛奉篚司爵奉爵進至案前祇竢司樂贊
　　　舉初獻樂奏承平之章(曰春隄栁綻金倉庚有/好音衣禕翟致精忱后)
　　　(月躬行教織紝柘館式齋/心黄流初薦肸蠁如臨)樂作司帛跪獻篚奠
　　　於案一叩興司爵跪獻爵陳於案中興皆退樂
　　　止典儀贊行亞獻禮司樂贊舉亞獻樂奏均平
　　　之章(曰清和日正長靈壇水一方紆香陌執籧/筐桑葉隂濃風澹蕩八育普嘉祥玉鬯再)
　　　(陳降福/穰穰)樂作司爵獻爵於左儀如初獻樂止典
　　　儀贊行終獻禮司樂贊舉終獻樂奏齊平之章
　　　(曰神臯接上園葭蘆翠浪翻鸎聲滑藕花繁天/棘絲絲初引蔓三薦潔蘋蘩雲依寳鼎露浥旌)
　　　(旛/)樂作司爵獻爵於右儀如亞獻樂止典儀贊
　　　受福胙奉福胙二人恭奉福胙詣
　神位前拱舉退祇立於
　皇后拜位之右接福胙二人進立於左贊引奏跪
　皇后跪左右女官皆跪奏飲福酒右女官進福酒
　皇后受爵拱舉授左女官次受胙如飲福之儀贊引
　　　奏拜興
　皇后一拜興又奏跪拜興
　皇后行四肅二跪二拜禮
　　皇貴妃以下俱隨行禮典儀賛徹饌司樂賛舉徹
　　　饌樂奏柔平之章(曰公宫吉禮成有齋奉豆登/僮僮被肅肅升廢徹無遲咸)
　　　(祇敬法坎不常盈萬/方依被百福其朋)樂作徹畢樂止典儀賛送
　神司樂賛舉送
　神樂奏洽平之章(曰神風拂廣筵靈香下肅然儀不/忒禮無愆禺馬流星相炳絢玉蝀)
　　　(亘平川彤管司/職瑞繭登編)樂作賛引奏跪拜興
　皇后行六肅三跪三拜禮
　　皇貴妃以下俱隨行禮樂止典儀賛奉帛香饌送
　　　瘞司帛詣
　神位前跪一叩司帛奉篚興司香跪奉香司爵跪奉
　　　饌興以次恭送瘞所
　皇后轉立拜位旁西向(起/褥)拜竢香帛過(仍布/拜褥)復位立
　　　典儀賛望瘞陪祀
　　皇貴妃以下退賛引奏詣望瘞位樂復作恭導
　皇后詣望瘞位望瘞奏禮成恭導
　皇后詣具服殿更衣
　　皇貴妃等隨入配殿更衣樂止蠶宫令恭請
　神位復御上香行禮如儀
　皇后還宫宫殿監徹　交泰殿銅人授太常寺官送
　　　歸
　　　或奉
　㫖遣
　　妃恭代先二日
　　妃及陪祀之公主福晉等俱致齋所司供具如儀
　　　至日昧爽清道辟除
　　妃朝服乗輿詣壇至内壝右門降輿入行禮於
　　　階下上香賛升壇升降均由東階
　　妃　嬪等不陪祀不飲福受胙香帛送瘞避立西
　　　旁餘如前儀
　皇后躬桑儀
　　　嵗季春
　皇后躬桑前期三日禮部具疏以請
　皇帝承奉
皇太后懿㫖下
　制報可乃徧布諸司供備内務府豫奏以
　　妃　嬪二人公主親王福晉以下縣君鎮國公夫
　　　人以上三人文三品武二品官以上命婦四人
　　　從蠶採桑掌儀司治桑畦飭採桑鈎筐
　皇后金鈎
　　妃　嬪銀鈎均黄筐公主福晉夫人命婦均鐵鈎
　　　朱筐依期畢辦
　皇后既以吉已饗
　先蠶如蠶己生翼日蠶未生則視蠶生諏日
　皇后散齋一日從採桑
　　妃　嬪公主福晉夫人命婦畢齋宫殿監設案於
　　　　交泰殿内正中東西肆又設案於左右南北
　　　肆率内監至　内右門祇候是日黎明執事官
　　　咸蟒袍補服内務府官以龍亭一載
　躬桑鈎筐采亭一載從採桑鈎筐内鑾儀衛校舁行
　　　掌儀司官前導總管暨蠶宫令從由　隆宗門
　　　至　内右門亭止宫殿監率蠶宫令丞暨内監
　　　恭奉鈎筐以次入　内右門陳
　皇后筐鈎於　交泰殿中案陳
　　妃　嬪公主福晉夫人筐鈎於左案陳命婦筐鈎
　　　於右案皆筐左鈎右乃奏請
　皇后吉服御交泰殿
　　妃　嬪從侍
　皇后先閲鈎次閱筐既徧還宫
　　妃　嬪從入宫殿監奉筐鈎出　内右門授蠶宫
　　　令仍各置亭内以次舁行出　隆宗門鑾儀校
　　　接舁前引如初旗仗前導導迎樂作奏禧平之
　　　章(曰戴勝告時西陵肇典爰舉懿筐爰臨/柘館御鞠衣登瑞繭金鈎陳嘉儀展)及西
　　　苑奉宸苑卿自門迎入𧖟宫令分陳於採桑所
　　　屆日蠶宫令率内監潔掃　具服殿内外及
　親桑䑓上下藉以㯶薦設
　皇后觀桑寳座於䑓北正中南向䑓下桑畦東西首
　　　行第一株為
　皇后躬桑位東向執鈎相儀一人在右執筐相儀一
　　　人在左東西第二行一株為
　　妃　嬪從採位第三行一株為公主福晉夫人從
　　　採位第四行一株為命婦從採位執鈎筐蠶婦
　　　各二人皆在左右傳賛女官二人在䑓南左右
　　　北面侍班福晉夫人命婦在女官之南東西面
　　　内侍設童監歌採桑辭者十人司金鼓板篴笙
　　　簫者二十有四人於䑓前東西麾五色采旗者
　　　四十人於桑畦外東西分班序立黎明從桑侍
　　　班公主福晉夫人命婦及執事女官蠶母蠶婦
　　　咸蟒袍補服預至西苑南門内序立祇候辰正
　　　二刻禮部尚書内務府總管詣　乾清門奏時
　　　已初刻宫殿監轉奏
　皇后吉服乗輿出宫從桑
　　妃　嬪咸吉服乗輿從詣西苑
　皇后入具服殿少竢傳賛分引
　　妃　嬪公主福晉夫人命婦從採桑位引侍班之
　　　公主福晉夫人命婦就侍班位立執事女官暨
　　　童監咸依位序立典儀奏請
　皇后行躬桑禮
　皇后出具服殿前引後從如常儀至桑畦北正中相
　　　儀女官一人奉鈎跪進於右一人奉筐跪進於
　　　左興
　皇后右持鈎左持筐東行桑畦外采旗招颭䑓前内
　　　監鳴金鼓歌採桑辭(曰躬耕禮成詔躬桑蠶月/吉已迎辰祥金華紫罽五)
　　　(翟光瑞雲彩映椒塗黄壇南宿戒帷宫張西陵/展事搖珩璜齋宿恭敬柔雍彰金鈎綠籧懿筥)
　　　(筐尚功司製奉以將柔條在東涵露香鞠衣三/摘鳴鳩翔月靈臨賁龍精昌黼黻五色質且良)
　　　(昭事上帝祠烝甞儀型宇宙/帥妃嬙衣食滋殖被萬方)
　皇后至東第一株桑前東向採桑一條蠶母二人助
　　　採復行至西第一株桑前東向採桑二條蠶母
　　　助採亦如之採畢歌止各退
　皇后以鈎筐授相儀相儀二人跪受於左右興復於
　　　龍亭退竢䑓隅典儀奏請
　御觀桑䑓賛引對引命婦恭導
　皇后陞䑓御座
　　妃　嬪以下採桑各蠶婦一人授鈎一人授筐二
　　　人助採
　　妃　嬪公主福晉夫人採桑五條命婦採桑九條
　　　畢咸釋鈎筐授蠶婦復於采亭
　　妃　嬪登䑓侍立
　皇后寳座前左右公主福晉夫人命婦退入侍班位
　　　立執鈎筐者皆退典儀相儀各女官斂諸筐次
　　　第置於䑓南傳賛引蠶母蠶婦至䑓前北面跪
　　　典儀舉
　皇后懿筐授蠶母蠶母恭受次舉
　　妃　嬪以下從桑各筐授蠶婦蠶婦受訖皆興奉
　　　筐至蠶室蠶婦以葉灑箔禮成典儀跪奏
　皇后駕興賛引對引恭導
　皇后詣具服殿典儀奏陞座
　皇后陞寳座傳賛分引
　　妃　嬪以下東西序立次公主福晉次夫人次命
　　　婦次蠶母蠶婦皆北面傳賛賛跪叩興皆行六
　　　肅三跪三叩禮退典儀奏禮畢
　皇后降座陞輿警蹕
　　妃　嬪從還宫如來儀公主福晉以下皆退
　　　及蠶成蠶母𧖟婦擇繭貯筐以獻
　皇后遂以獻於
　皇帝
皇太后乃擇吉日
　皇后行繅三盆手禮採桑
　　妃　嬪從繅是日乗輿出宫如常儀至織室繅盆
　　　前
　　妃　嬪侍立蠶母漬繭於盆以手出緒握其總跪
　　　進
　皇后
　皇后受總親繅三少退立
　　妃　嬪進繅以五為節遂布於蠶婦之吉者使繅
　　　禮畢乗輿還宫警蹕如來儀
　　　令節設供儀
　　　恭遇
　萬夀聖節及元旦令節宫殿監先期奏請設供至日
　　　宫殿監率各該處首領太監等設供案於
天香亭内北向奉安
神牌香燭燎爐斗香拜褥各具陳祭品七十五屆時奏
　　　請
　皇帝拈香行禮禮畢送燎還宫凡冬至夏至或未
　親行
郊禮則於宫中設供宫殿監先期奏
　聞至日宫殿監率各該處首領太監等設供案冬至
　　　北向夏至南向奉安
神牌香燭燎爐拜褥各具陳祭品九十九屆時奏請
　皇帝拈香行禮禮畢送燎還宫凡立春立夏立秋立
　　　冬宫中設供宫殿監先期奏
　聞至日宫殿監率各該處首領太監等設供案立春
　　　東向立夏南向立秋西向立冬北向奉安
　神牌香燭燎爐拜褥各具陳祭品三十六羊一豕一
　　　屆時宫殿監奏請
　皇帝拈香行禮禮畢送燎還宫凡仲春之朔祭
　日仲秋之望祭
　月七月七夕祭
　　牛女皆宫殿監先期奏
　聞至日宫殿監率各該處首領太監等設供案奉安
　神牌香燭斗香燎爐拜褥各具陳祭品四十九屆時
　　　宫殿監奏請
　皇帝拈香行禮禮畢奏請
　皇后
　　皇貴妃
　　貴妃
　　妃　嬪等行禮禮畢
　皇帝送燎還宫
欽安殿斗香儀
　　　每嵗元旦宫殿監率該處首領太監等於
欽安殿天一門内正中設斗香恭候
　皇帝親詣拈香行禮其每月朔望俱設斗香官殿監
　　　等敬謹拈香行禮
　　　祀
　竈儀
　　　每嵗季冬二十三日
　　坤寧宫祀
　竈宫殿監先期奏
　聞至日宫殿監率各該處首領太監等設供案奉
　神牌香燭燎爐拜褥各具陳祭品三十三黄羊一屆
　　　時奏請
　皇帝詣
佛前
神前
　竈神前拈香行禮禮畢
　皇帝還宫宫殿監奏請
　皇后行禮亦如之禮畢
　皇后送燎回宫
　　　令節設醮儀
　　　每遇年節
天穹寳殿
欽安殿各設道場拜進表文其道場用外道官道衆者
　　　所用一切錢糧内務府掌之屆日宫殿監率各
　　　該處首領太監等闗防其道場用太監道官道
　　　衆者所用一切錢糧由宫殿監行文内務府派
　　　員備辦屆日宫殿監率該處首領太監等瞻禮
　　　俱各具牌奏
　聞
　
　
　
國朝宫史卷六
欽定四庫全書
國朝宫史卷七
　　典禮三
　　　禮儀下
慈寧宫筵宴儀
　　　㳟遇
皇太后聖夀及元旦諸慶典
慈寧宫筵宴前期禮部疏請得
　㫖徧布諸司供備内務府奏請
　欽命進爵命婦尚膳内管領具
御饌宴席諸王進饌筵牲酒屆日黎明内鑾儀衛設
皇太后儀駕鹵簿内監設樂懸均如朝賀儀公主福晉
　　夫人命婦咸朝服集　永康右門外祗竢武備
　　院張黄幕於
慈寧門外階下正中内管領設反坫於幕下尊爵金巵
　　　壺勺具尚膳女宫等入殿布席
皇太后御筵於
寳座前加黄幕東為
　皇后御筵西南向稍後為
　　皇貴妃
　貴妃
　　妃　嬪宴席東西向再後為公主福晉以下鄉君
　　　及入八分公夫人以上宴席殿外丹陛左右為
　　　公侯伯子男滿洲一二品大臣命婦宴席並重
　　行北上東西向加羃所司具樂舞雜技祗竢屆
　　時内監引公主以下自　永康右門進
慈寧門序立於東西丹墀已刻禮部尚書侍郎轉傳
　　内監奏請
　皇后詣
皇太后筵宴
　皇后率
　　皇貴妃以下具禮服陞輿以次出　啓祥門前引
　　　命婦㳟導由慈祥門至徽音左門外降輿入
　皇后進至殿内東向立
　　皇貴妃以下隨入稍後東西序立公主福晉夫人
　　　命婦按翼升丹陛序立引禮女官轉傳内監奏
　　　請
皇太后御慈寧宫
皇太后禮服出宫中和韶樂作奏豫平之章(樂章見儀/  册尊)
　　　(下倣/此)
陞座樂止引禮女官引
　皇后以下就宴位引公主以下各趨宴次咸於本座
　　　行一拜禮坐進茶丹陛清樂作奏海宇昇平日
　　　之章(曰海宇昇平日景物雍熙徧乾坤草木樂/清時河清海晏麥雙岐麟逰鳯集枝連理)
　　　(風澹澹日依依正蓬壺乍啓奉天顔有喜金門/嶰竹傳仙吹金猊篆裊香烟細合殿歡聲殷地)
　　　(一統山河萬年天子嶂佳氣佳瑞滿皇畿天門/詄蕩御筵披千峯叠  排晴翠動龍蛇日暖旌)
　　　(旗菁葱玉樹萬年枝宴温温玉戺金墀功天工/四序平分嵗皇心惟念小民依一自農  始祁)
　　　(寒暑雨遍疇咨崇墉櫛比豐樂成民瑞真民瑞/茅檐外簫鼓樂豳詩  溯當年深仁厚澤到於)
　　　(今累洽重熙皇心繼述踵前徽勤宵旰勅惟時/惟㡬  孝享吉蠲修祀事捧明粢于豆于豋祝)
　　　(繁禧為民祈聖心無逸天休至天心錫福聖無/為聖無為太平㳟已垂裳治  得賢臣襄上理)
　　　(□干旌連茹彚征至蟬有緌鷺在墀九苞颺彩/映朝曦來集上林枝  民俗恬熙盈寧婦子康)
　　　(衢黄髪偕兒齒食舊徳服新菑想中天堯舜重/世鼔腹共遊嬉亦越於茲戴堯天遵舜軌)
　　　(譯來時梯航萬里冠裳玉帛圖王㑹於萬載太/平基想中天堯舜世鼓腹共遊嬉亦越於茲戴)
　　　(堯天遵舜軌海皇心和豫陽春似自萬類/光輝盛美四  共傾葵五雲齊獻瑞)尚茶
　　　女官率尚茶婦舉茶案由中道進至殿檐下跪
　皇后以下咸就本位跪進茶女官奉茶入殿中門由
　　　中陛陞跪進
皇太后茶興立於右
　皇后以下行一拜禮女官跪受茶甌由右陛降出中
　　　門
　皇后以下咸坐侍衛妻進
　皇后茶次分
賜
　　皇貴妃以下暨命婦茶各於坐行一拜禮飲訖復
　　　拜如初坐尚茶女官等徹茶案退樂止尚膳女
　　　官等入殿展羃以次展各席羃退廼進酒司爵
　　　女官自黄羃内奉壺爵金巵以次進至殿中門
　　　閾外之左西面立丹陛清樂作奏玉殿雲開之
　　　章(曰玉殿雲開金門春在蓬壺界日月昭回景/福齊天大  乾坤清泰五雲深處是三台看)
　　　(勾陳北指更閣道南迴明朗朗左樞兼上相/爛熒熒龍角枕河魁際中天珠聨璧合仰紫)
　　　(極麕至鳬來一人有慶萬國春臺栽府事修和籲/俊才扇仁風徧九垓萬方樂育仰  培一人宵旰)
　　　(符真宰㡬康劼毖天工代民生亦快哉饔飱厪/聖懐勵憂勤保大持盈泰歌帝力望堯階  香)
　　　(馥馥葡萄潑醅天漿泛玉桮光灧灧露從仙掌/開北斗傾萬夀觴南山獻延夀杯慶玉食萬方)
　　　(來入看蓬瀛春暖林巒間早梅喜風和日麗年/華  睿才况山巔水隈玲瓏萬卉開緑芊芊蘚)
　　　(似茵紅灼灼花如海雨過也隠隠輕雷紅到清/和暑風來茂對乗時長景恢台敞水殿  紛緑)
　　　(駭曵暄颸楊栁毰毸舒金飈至商序回清秋皓/月揚光彩芙蓉初日  蓓蕾平疇䆉稏黄雲靄)
　　　(嵗登大有萬民歡皇仁優渥敷天戴公寒雲沍/四序該一陽來復天心泰兕觥釃酒  堂介豐)
　　　(年蜡饗吹豳賽乾資美利本無言帝㤙廣運真/無外  天呈瑞愜睿懷金鏡光輝玉燭和諧鳴)
　　　(鳯雝喈堯棟上雲影徘徊舜琴中愠為吾民解/奏南薰還阜民財冠裳玉帛圖王㑹皇風蕩蕩)
　　　(聖徳巍巍築淵思往代茅茨土階不圗不繪黄/幄心齊不  崔嵬不重玫瑰不貴腥羶菹醢却)
　　　(猩蜃減豹胎惟寳賢才亦有鹽梅和舟楫九棘/三槐念民依饑渇殷懐願時和不汙萊神倉御)
　　　(廩藏精粺五風十雨無僣無差上日晶熒雲靉/靆蓂葉芳生玉階紺露丹霞接  台帝居深在)
　　　(蓬萊泛瑤觴玉斚雲罍宫漏銅壺緩緩催頌/元首明哉喜君賡臣拜太平時節萬年杯)
　皇后以下皆興進爵命婦興離席趨殿中北面跪
　皇后以下俱跪女官舉壺實酒於爵由中門入西面
　　　跪授進爵命婦興退進爵命婦奉爵興自中
　　　陛陞當右北面跪㳟進
皇太后酒興由右陛降復原處跪行一拜禮
皇太后進酒
　皇后以下咸行一拜禮進爵命婦興由右陛陞跪受
　　虚爵仍由中陛降復原處跪女官入跪接受虛
　　爵退
　皇后以下先興女官廼以金巵酌酒承
懿㫖賜進爵命婦立授巵進爵命婦㳟受行一拜禮飲
　　　畢女官立受巵退進爵命婦拜如初興退還席
　　　坐
　皇后以下各就坐執事女官承
懿㫖分賜果食於各席
　皇后以下行一拜禮坐樂止廼進饌尚膳女官等以
　　　饌入㳟進於
皇太后前中和清樂作奏萬象清寧之章(曰萬象清寧/海宇承平瑞)
　　　(日麗彤廷乾主大生坤職資生四序不言而成/宸居端拱敷皇極帝道無為法健行五緯明百)
　　　(度貞萬邦額手歡慶谷軒圖麗日懸金鏡堯階/蓂莢舒長景陽回黍  開春令帝居運轉杓攜)
　　　(柄天道本無言主徳惟居敬萬邦咸頌吾皇聖/  歡幸累洽重熙際太平萬國獻葵誠簮紱盈)
　　　(庭筐篚充庭圖王㑹奏咸英微颸不動珠簾捲/露漙溥仙掌髙擎酒初馨薦瑤觥共祝一人有)
　　　(慶鵲彤墀上花磚布影瑤階上爐烟細生鳯凰/鳷  敞雲屏宫漏悄玉壺清  泰階乆平大有)
　　　(屢登上林草木瑞光凝卿雲景星梯航萬國冠/裳整香烟盎盎排蓮井宫殿風微仙樂盈九成)
　　　(韶箾來儀鳯肅穆天容睟以清道庭燎初炳仰/垂裳一人有慶明離午正又千  彩霞籠瑞景)
　　　(西山峩峩分翠黛共南山獻夀北斗天漿溟涬/天長地乆永茲九野盈寕萬方緩定  念世徳)
　　　(承天命况復寳籙鴻圖嘉祥嵗嵗呈五風十雨/九穗雙岐紫芝朱草榮木華連理更兼之屈軼)
　　　(階前指佞食欣慶際昌期觀聖政億萬載培周/鼎宵衣旰  日邁月征殫厥心為民求瘼菖葉)
　　　(抽時花綻杏寫豳風又思省春省秋省佳玉振/金聲皇朝功徳慶成從此年年獻兕觥  節良)
　　　(辰喜交併傾堯酒堯棟雲/生夀籙綿綿天共永)執事女官承
懿㫖分賜餚饌於各席
　皇后以下行一拜禮坐樂止尚茶女官等舉反坫案
　　　進至殿門前侍衛妻進
　皇后酒次分
賜
　　皇貴妃以下暨命婦酒
　皇后以下各就本位行一拜禮飲畢復拜如初坐樂
　　　止内監下簾禮部滿尚書侍郎引慶隆舞進至
　　　丹陛以次隊舞(樂章曰於鑠皇清受命於天光/延鴻祚億萬斯年  天開令節)
　　　(瑞啓階蓂共球萬國聖夀千齡綿粤自我先肇/基俄朶長白之山鵲銜朱果    綿𤓰瓞長發)
　　　(其祥篤生烈祖積慶重光/表聖聖相承永世克紹)　(式廓舊疆東訖海/赫赫神功龍飛崛)
　　　(起戎甲十三奮迹伊始九復讐靖難首克圖倫/天戈一指震懾强鄰    姓潛侵滅跡如掃䝉)
　　　(古五部來奉大號陣明師四路五日而殱定鼎/遼瀋都城巖巖    雲五色江水夜凝天助有)
　　　(徳應運而興/歸誕敷文徳)　(四天亶聰明覆幬下國逺服邇/  方來附雲集景從建長命官)
　　　(庶職是綜爰爰創國書頡文羲畫聲恊元音萬/古不易    定軍制綵旐央央或純或間永奠)
　　　(八方/葉)　(締造鴻謨創成大業錫福無疆慶鍾千/佑啟哲嗣光闡前猷昭崇駿徳誕迓)
　　　(天庥三攜貮綏懷朝鮮歸疑世奉東藩釐爾圭/瓚    十五部厥角稱臣西被佛土重譯來賔)
　　　(略濯征有明耀師齊魯電掃郊圻有而弗取/  地松杏屢殪敵軍百戰百克用集大勲)
　　　(帝徳廣運昭受鴻名建國紀元永定大清三敦/睦九族彛倫式叙尚徳親賢股肱心膂    館)
　　　(是闢鑑古崇儒郊社禘甞式賁皇圖威爵秩以/班六曹承政百工允釐萬邦表正    鑠函夏)
　　　(徳配蒼穹敬承無斁駿烈豐功/統一寰瀛剪滅巨㓂乾坤載清)　(一帝授神器/  著戎衣若)
　　　(雨甘雨大功告成作神人主納躬親大政飭紀/整綱制禮作樂昭示典常    諌任賢慎微慮)
　　　(逺定律省刑萬世垂憲/景命維新兢業自持)　(克勤克儉忠厚開基/聖神建極道冠百王)
　　　(六十一年福祚乆長三天縱聰明冲齡御宇孝/奉兩宫徳隆千古    蘖蠢動一舉蕩平海氛)
　　　(永靖浪息長鯨禹親御六師三征沙漠威肅惠/懷鋤頑撫弱    功底績虞典時廵敷天率土)
　　　(莫不尊親/作君作師)　(無維天行健神聖則之典學勤政/  逸為箴宵衣旰食一人憂勞綏)
　　　(此萬國億文經武緯地平天成中和立極玉振/金聲    萬斯年覲光揚烈敬天勤民體元作)
　　　(哲/)　(天鍳孔彰翼翼後王儀型皇祖帝祚遐昌/瑤圖炳煥六合雍熙星輝雲爛風雨以時)
　　　(東翕受嘉祥調和玉燭治藹皇風道光帝籙日/  漸西被北燮南諧梯航琛賮畢致堯階)
　　　(升月恒萬邦䝉福擊壤歌衢嵩呼華祝/秩盛儀洋洋頌聲紹庥烈祖永慶昇平)　(秩/)舞
　　　畢笳吹進(樂章曰人君之樂恃此紀綱兆民之/樂恃我君王室家孔冝夫君之力朋)
　　　(友有成和輯之徳鎖與八種成壞兮實人世之/常墮迷網中兮慾    情韁愚人無識兮樂茲)
　　　(殊未央執空為有兮謬語其奚當乗不澡心於/羣經具本性而無明不服膺於佛  說妙行而)
　　　(聴熒百花一人首出萬國尊親湛㤙汪濊普被/生民    敷榮一日恱目灌頂寳光萬衆所伏)
　　　(胡良胡畏哉襄以至誠良胡過哉竭己所能良/  偽哉語無文飾良胡怠哉罔敢休息    有)
　　　(君聖明逾戴天有臣靖共勝後嗣健婦持家過/丈夫如意寳珠惟孝子    滅除已罪仗佛真)
　　　(言如欲療病惟良藥存菩提燈兮出衆生於黒/暗智慧梳兮櫛六慾之糾纒    大海之水不)
　　　(可量天府寳藏奚渠央良朋和睦益無方聖有/謨訓垂無疆    人君能仁蒸黎之父君子和)
　　　(平羣相肺腑懿厥哲人實惟師𫝊匿智懷私乃/民之蠧    惟安惟和心意所欲無貮無虞朋)
　　　(友式穀/不踰旃)　　(分人以財惠莫大焉施人以慧寧/日將出兮明星煌煌夀斯徴兮秀)
　　　(眉其龎三十維壮五十遲暮莫親祖母莫尊祖/父    我馬蹀躞行如流水雋英滿座交親恱)
　　　(喜族䣊姻婭咸富且貴酌酒為歡既多且旨最/詞十五歡娯八十衰壮容華茂遲暮悲祖妣)
　　　(親祖尊哉/夫奚疑)　(遵王之路兮愆尤希素位而行兮/罔有敗事兮遵道而行長無離析)
　　　(兮順親之情/母焜燿萬邦)　　(瞻彼日月虚空發光聖君聖/日月之明兮容光必照聖君)
　　　(之明兮蒸黎咸造/被㤙澤良我禄只)　　(際聖明時良我福只横/倐忽變遷順其自然如)
　　　(彼蜃樓余生渺焉/妄行用墮三塗)　(諸惡莫作菩提薩多暝曚/經何本本於宗身何本媪)
　　　(與翁罪何本嗔爞爞福何本和雍雍道之靡言/不適於道兮水萬𣲖而朝宗夫惟外    妄語)
　　　(兮井自畫而不通/兢庶士思庇後昆)　　(惴惴原獸思全其身兢/維彼愚人惟知己身維)
　　　(此哲人心同萬民/駒光如夢如電)　(六欲相牽微生是戀嘆彼/慈悲方便永斷疑情極樂)
　　　(净土不㓕不生之儔知之而作兮明哲所由不/知而作兮庸愚    慮而後動兮卓彼先覺率)
　　　(而妄動兮是乃下流馬騰馬蹀躞兮身不獲康/念此身兮本自無常    驤兮生不獲寧念此)
　　　(生兮本自無生/之行相交乃明)　(固良馬之徳於田可徴良朋/良馬云何乗者所思良馬云)
　　　(何乆而敬之驟惟帝力兮勞來父母力兮免懷/乗騏驥以馳  仗巨擘兮弓開    貢高専美)
　　　(曰惟不仁擁貲自厚不乆四分惟不惺惺乃不/戒懼凶心常盟誰與共處    嗟棄捐於岩穴)
　　　(兮盍逺播夫芳聲嗟終老於草莽兮盍永垂夫/令名    悲哉北邙令聞冝揚北邙悲歟青史)
　　　(不渝萬類瞻彼中林芃芃萬木旃旜有香生是/使獨    咸若攘攘芸芸民之父母首出一人)
　　　(射之載飛載翔惟翮是凴為聲為律惟心是經/    能中惟指是凴交之能善惟和斯恒  鷇)
　　　(之成雛兮孚化之功羽用為儀兮賦命之隆廸/彼羣䝉兮惟聖之功明厥本性兮實在已躬)
　　　　(維勤斯哲安不可懷溺茲小樂至樂難期/乾照無私聖教無類謨訓洋洋鍳斯不昧)
　　　(騏驥不羣蹇驢鴻鵠不偕斥鷃騶虞不邇狐狸/聖哲不昵愚賤    疇知幻軀秘此佛性疇不)
　　　(退轉佛㤙來證上徳墮落疇其知病下士頓超/疇其知競    福慧天亶誠哉難覯通人達士)
　　　(豈奚易逅/首有妙鬘)　　(葱兮舊兮山有芳蘭僮兮祁兮/元首明哉首出股肱良哉罕匹)
　　　(賢夾輔兮王室莫執左道兮蟊賊/止下民堪憐宜泛愛衆毋逆忠言)　(騏景行行/  驥適我)
　　　(體櫜鞬衛我身嘉言資我道經史沃我心堂升/彼高阜兮思我故鄉有懷二人兮莫出户  陟)
　　　(彼崔巍兮思我故鄉有懷二人兮莫出垣牆/  帝王無逸天地和寧辟公膚敏兆民阜成)
　　　(盈日之升天為經民之行君為程水之流隨坎/  牝之游駒之情    非冒於貨賄也感兄弟)
　　　(之敬心非貪於飲食也感父老之誠忱保千云/何致太平睪然望皇衢人生夫何常善    金)
　　　(軀民之不能忘令名照神區子孫振䋲䋲百千/萬億餘    敬遵佛勅如滋甘雨莫行邪惡種)
　　　(此罪苦蜜身無常花到秋名無常雷不留財無/常蜂釀  業無常海發漚  賢者斯賢賢不賢)
　　　(不賢賢蜜蜂見花駐蜻蜓去翩翩母千金寳馬/不如先人之敝遺甞盡諸果不如  乳之甘兮)
　　　(禍可電可畏兮時屆朱明霜可畏兮五穀將登/    畏兮歡樂所成罔不可畏兮憶神魂之初)
　　　(降生浮難火宅無清凉苦途無安樂鳥路誰能/攜閻    駐脚    閻浮提界如彼髙山越之)
　　　(維艱盡却今時大海漫漫欲渡良難飛導瞻彼/隄岸水則不溫有君牧民當無畔㪚  鳥雖疲)
　　　(寧甘墮地君子固窮之死不二之荏嗟余生之/歡樂兮似黄離之盈昃感韶光    苒兮似葉)
　　　(上之青色及芳華之當齒兮且喜樂以永日離/時乎時乎時外無時時其逝矣奚與樂為黄)
　　　(既昃定少温暾天光既暮曀曀其隂熈皇矣聖/世藹如仁君懷哉懷哉日逺日分亦有良朋如)
　　　(兄如弟日逺日離能不遙跂和樂投誠歸命即/安旦夕如佛塔廟云胡逺别    且躭手足提)
　　　(攜如姊如娣云胡逺離/祖沙必成邱母將成嫗)　　(酪必成醐父將成/試觀三界漚起漚)
　　　(滅如彼秋雲乍興乍没人誰流水何湯湯/吾生如是遊雖有賢聖    能少滯留)畨部
　　　合奏(樂章曰元縡是依明神是祗一心至誠昭/事勤只巍巍大君永底蒸民中心愛戴稽)
　　　(首來臣念人生之無常兮合勤修夫善行信百/行之咸善兮終和平而神聴    大君至聖教)
　　　(敷率土敉寧萬邦拜跪奉主率土丕顯元后惠/懷萬方國彦棐㳟恊賛邦常    之濱誠意溥)
　　　(將咸拜稽首依戴聖皇化皇皇明聖無逺弗燭/林林衆庶無思不服元  惠心為善去惡聖人)
　　　(之邦長生永樂紀庶承乾體元惟我聖君光開草/昧惟我聖君綱    政惟我聖君父母萬國惟)
　　　(我聖君惟我聖君兮覆幬如天惟我聖君兮自/新新民惟我聖君兮中外乂安惟我聖君兮羣)
　　　(慝消淪拜手稽首兮頌溢兆民自古大地茫茫/大海滄滄豈伊無寳求之奚方    在昔為君)
　　　(為王膺圖御宇命不于常實心實政惠此萬邦/聖御大寳繄惟我皇翳惟我皇兮疇可與之頡)
　　　(頏/)　(驛/)朝鮮國俳及回部樂進百技並作畢各
　　　退内監啓簾内監領妻進徹
御筵退
　皇后以下皆興離席就殿内拜位立公主以下出殿
　　　左右門於丹陛上拜位立丹陛大樂作奏益平
　　　之章
　皇后率
　　皇貴妃以下謝
㤙行二肅一跪一拜禮畢樂止引禮女官奏宴畢轉傳
　　　内監奏請
皇太后還便殿中和韶樂作奏履平之章
皇太后還宫引禮女官㳟引
　皇后以下降階仍由　徽音左門出陞輿還宫公主
　　　以下各退
　皇帝躬侍
皇太后家宴儀
　皇帝侍奉
皇太后常日問
安進甘㫖獻時新佳辰令序㳟侍
宴賞嵗新正擇吉㳟迎
皇太后進宫
　皇帝親侍於　金昭玉粹進早膳　寧夀宫進茶果
　　　晩膳戲重華宫進酒膳並如儀元夕陳火戲
　　　端陽競渡夏日觀荷俱於瀛臺㳟迎
宴賞(如駐/即於)　(御蹕圓明園/  苑舉行)嵗季冬臈八日
　親侍
皇太后幸瀛臺於慶霄樓進早膳澄懷堂進茶果遐矚
　　　樓陳閲氷嬉嵗以為常㳟遇
皇太后大慶
　皇帝稱觴於
夀安宫宫殿監承
　㫖供辦
　親定每日食品各具饍單進
呈至日陳樂於宫門承應大戲人等畢集祗俟
　皇帝御吉服乗輿詣
夀安宫㳟俟
皇太后駕臨樂作
　皇帝親奉
安輿至殿簷下降輿入殿
陞座樂止
　皇帝跪問
起居隨進茶侍早膳(飯麫二品十湯一品糗高頭五/品  膳菜  二品    餌四品)承
　　　應宴戲演九九大慶已刻進小膳(餑餑五品/果實十品)未
　　　正刻進晩膳(飯麫二品十湯一品糗髙頭五/品  膳菜  二品    餌四品)繼
　　　進酒膳(酒二品/實八品)　(膳菜七品四果/垂手果䂺  品)
　皇后率
　　皇貴妃以下
　　皇子　皇孫咸侍
　欽𣲖王公滿漢大臣侍衛外藩回部於東配殿王妃
　　　公主命婦於西配殿各以次列坐觀戲
　㤙賜酒肴果實申刻宴畢王公以下先出
皇太后起座乗輿樂作如初
　皇帝㳟迎至宫門
皇太后還宫樂止
　皇帝乗輿還宫
　　　謹按乾隆二十六年十一月㳟遇
皇太后七旬大慶先於二十一日
　皇上詣
夀康宫㳟侍筵宴敬起舞
　　皇子　皇孫額駙以次隊舞(舞辭曰彌増皇太/后萬夀      皇)
　　　(帝至孝以承洪福同山海歡聲率土騰日嵗當/辛巳建      夀屆七旬隆怡愉太平  舞蹈)
　　　(遍寰中百世澤長太后宏溥慈仁宫闈式化維/均綿延        此樂長春  盛際集禎祥祈)
　　　(年日正長臣民敬申輿頌慶覃㤙敷八方共聖/節開嘉宴雍容舞迭獻允茲祺夀綏神人  虞)
　　　(忭位金鑰曈曨曉開成行綵伏先排臣工大小/陪  㑹朝稱慶無涯      皇帝仁孝兼至)
　　　(盛焉聖母福夀同綿載考古史所紀罕得於斯/      皥皥熙熙盛世氤氤氲氲元氣)
　　　(皇太后聖夀無疆/之升如月之恒)　　(皇帝孝思不匱山如日/慈夀綿綿如南  是徴)
　　　(懌/)　　(皇帝聖治臻隆庶彚被澤胥濃以茲悦/  聖母允冝福夀攸崇  大孝章矣茀)
　　　(禄長矣敷天啿啿樂時康矣寧並聖時文教昌/萬彚欣解阜多福永受茲清    悠乆    異)
　　　(域輸忱稱臣奉琛屬國以萬數雲集合歡心/章殊方一以平徳威既遐布長治而乆安)
　　　(戴慈懷同増豫善承回部偕來賀徳化漸以深/  㤙永無極送        皇心    廼陟金陛)
　　　(兮慶筵載陳迺展舞綵兮至徳洽於無垠㑹式/鐘鼓既宿懸和聲娱愷樂九重進版圖王)
　　　(増廓既阜曰雨曰暘時若省嵗實惟屢豐泰宇/既安    嬉逰何幸同風    浹兮淪兮沐湛)
　　　(㤙兮九州萬國戴逾殷兮遺願集多祜聖母延/洪康且頥行慶施惠人無          綏維祺)
　　　(勿替引之/億萬斯)餘如
慈寧宫筵宴之儀
　　　乾清宫
　家宴儀
　　　㳟遇
　皇帝萬夀元旦除夕及諸令節　乾清宫
　家宴宫殿監先期奏
　聞既承
　㫖飭所司供備屆日尚膳具饌尚茶具茶司樂陳樂
　　　懸如儀承應宴戲人等畢集祗俟宫殿監率所
　　　司設
　御筵於寳座前設
　皇后寳座宴席於
　御座東西南向稍後左右設
　　皇貴妃
　　貴妃
　　妃嬪筵席東西向俱北上屆時宫殿監奏請
　皇后率
　　皇貴妃以下具吉服齊詣宴次各就本位立俟廼
　　　奏請
　皇帝陞座中和韶樂作(見三萬夀元旦冬至樂章並/    大節慶賀儀餘各按時)
　　　(與常朝同此/  還宫倣)樂止
　皇后以下各就位次行一拜禮丹陛大樂作奏雝平
　　　之章(樂章見三大節/慶賀儀下倣此)禮畢樂止
　皇后以下各入座進饌丹陛清樂作奏海宇昇平日
　　　之章(樂章見儀下倣慈寕/宫筵宴      此)樂止承應宴戲進果
　　　簷下清樂作奏萬象清寧之章樂止進酒丹陛
　　　清樂作奏玉殿雲開之章
　皇帝進酒時
　皇后以下各出座跪行一拜禮樂止仍各入座承應
　　　宴戲畢
　皇后以下出座謝宴行二肅一跪一拜禮丹陛大樂
　　　作奏雝平之章禮畢樂止宫殿監奏宴畢
　皇帝起座還便殿中和韶樂作樂止宫殿監奏請
　皇后以下各還本宫
　皇后千秋内宴儀
　　　㳟遇
　皇后千秋於本宫筵宴宫殿監先期奏
　聞既承
　㫖飭所司備辦屆日尚膳具饌尚茶具茶司樂陳樂
　　　懸如儀承應宴戲人等畢集祗俟宫殿監率所
　　　司設
　皇后御宴於寳座前設
　　皇貴妃
　　貴妃
　　妃　嬪宴席於左右東西向俱北上屆時宫殿監
　　　啓請
　　皇貴妃
　　貴妃
　　妃　嬪具吉服齊詣宴次各就本位立俟廼奏
　　　請
　皇后吉服陞座中和韶樂作奏淑平之章(樂章見行/  千秋)
　　　(禮儀下/倣此)樂止
　　皇貴妃以下各就位次行一拜禮丹陛大樂作奏
　　　正平之章禮畢樂止各入座進饌丹陛清樂作
　　　奏海宇昇平日之章(樂章見儀下倣慈寕/宫筵宴      此)樂止
　　　承應宴戲進果簷下清樂作奏萬象清寧之章
　　　樂止進酒丹陛清樂作奏玉殿雲開之章
　　皇貴妃進酒
　皇后進酒時
　　貴妃以下各出座跪行一拜禮樂止仍各入座承
　　　應宴戲畢
　　皇貴妃以下出座謝宴行二肅一跪一拜禮丹陛
　　　大樂作奏正平之章禮畢樂止宫殿監奏宴畢
　皇后起座還後宫中和韶樂作奏順平之章樂止宫
　　　殿監啓請
　　皇貴妃以下各還本宫
　　皇貴妃
　　貴妃千秋宴儀
　　皇貴妃千秋
　　皇貴妃與
　　貴妃
　　妃　嬪同宴於本宫宫殿監先期承
　㫖飭所司供備屆日所司祇具宫殿監啓請
　　貴妃
　　妃　嬪具吉服齊詣宴次廼啓請
　　皇貴妃吉服陞座
　　貴妃以下各依次入座進饌承應宴戲進果進酒
　　貴妃以下各於本座行一拜禮承應宴戲宴畢
　　貴妃以下行禮如初宫殿監啓宴畢
　　皇貴妃起座還後宫宫殿監啓請
　　貴妃以下各還本宫
　　貴妃千秋
　　貴妃與
　　妃　嬪宴於本宫儀同
　　　乾清宫曲宴廷臣儀
　　　㳟遇
　皇帝萬夀及元旦上元端陽中秋重陽冬至除夕等
　　　節　乾清宫曲宴王公大臣宫殿監先期承
　㫖飭所司供備奏事太監具王公大臣名簽奏請
　欽𣲖並請進爵大臣既得
　㫖交奏事官員下内閣通傳宫殿監㳟請
　㤙賜宴次諸物排列呈
　覽屆日尚膳具饌尚茶具茶司樂陳樂懸如儀承應
　　　宴戯人等畢集祗俟宫殿監率所司設
　御筵於寳座前設王公大臣宴席於左右並重行北
　　　上東西向王公髙桌椅坐大臣低桌各設坐褥
　　　黎明入宴之王公大臣俱蟒袍補服齊集　乾
　　　清門外屆時奏事官員引入宴次各依班位祗
　　　俟宫殿監奏請
　皇帝陞座中和韶樂作奏隆平之章(樂章各按時與/常朝同下倣此)
　　　樂止宫殿監引入宴之王公大臣北面排立行
　　　一跪三叩禮丹陛大樂作奏慶平之章禮畢樂
　　　止各就宴位一叩坐進饌丹陛清樂作奏海宇
　　　昇平日之章(樂章見儀下倣慈寧/宫筵宴      此)樂止承應宴
　　　戲進果簷下清樂作奏萬象清寧之章樂止進
　　　酒丹陛清樂作奏玉殿雲開之章進爵大臣㳟
　　　進
　皇帝酒
　皇帝進酒時王公大臣各起座跪行一叩禮樂止仍
　　　各入座承應宴戲畢頒
　㤙賜諸物王公大臣出座謝宴行一跪三叩禮丹陛
　　　大樂作奏慶平之章禮畢樂止宫殿監奏宴畢
　皇帝起座還便殿中和韶樂作奏顯平之章樂止宫
　　　殿監引王公大臣各退(謹按元旦嵗有/例宴餘不常行)
　　　㳟遇每嵗新正
　特召内廷大學士翰林於　重華宫茶宴聨句奏事
　　　太監預進名籖既承
　㫖按名交奏事官員宣召入宫祇俟屆時引入宫殿
　　　監預飭所司具茶果承應宴戲　懋勤殿首領
　　　太監等具筆墨紙研諸臣俱以次一叩列坐
　御製詩下授簡聨賡宴畢頒
　賞諸臣跪領趨退其
　㤙賜之物宫殿監臨期㳟候
　欽定排列呈
　覽
　　　瀛臺錫宴儀
　　　謹按乾隆十一年八月二十七日
　賜王公宗室筵宴於瀛臺豐澤園
　欽命皇子及王公宗室等一百三人入宴宫殿監既
　　　承
　㫖飭所司供備先期宫殿監率所司於　崇雅殿(自/)
　　　(名錫宴後易/  惇叙殿)安設大地平㳟設
　御宴寳座於正中設履親王莊親王慎郡王諴親王
　　　康親王宴席於地平上左右用髙桌椅坐(較御/)
　　　(座稍/低)設
　　皇子及王公等三十六人宴席於殿内左右設宗
　　　室大臣侍衛官員閑㪚六十二人宴席於東西
　　　兩廂並髙桌椅坐庭中張演劇行臺屆日尚膳
　　　具饌尚茶具茶司樂陳樂懸如儀宴戲人等畢
　　　集祇俟宫殿監設
　㤙賞諸物於豐澤園宫門黎明
　　皇子及王公宗室俱蟒袍補服祇俟於瀛臺　勤
　　　政殿宫門外㳟候
　駕至跪迎隨行至宴次(其入宴進酒作樂行禮/諸儀節俱如常宴之儀)王公
　　　宗室等遵
　㫖長㓜列坐俱行家人禮
　欽命和親王果親王
　　皇長子
　　皇三子
　　皇四子於殿内列坐之王公行酒
　命和親王率永璧阿哥永璸阿哥於兩廂列坐之宗
　　室行酒宴畢
　駕還宫
　　皇子及王公宗室等跪送如儀宫殿監承
　㫖帶引王公宗室至淑清院流盃亭等處觀覽午刻
　　　仍至豐澤園宫門内頒
　賜蟒縀文綺茶果等物有差王公宗室跪領叩興各
　　　退
　　　乾隆十一年八月二十八日
　賜滿漢大臣翰林筵宴於瀛臺豐澤園
　欽命大學士九卿翰詹官員等一百七十六人入宴
　　　先期宫殿監承
　㫖於瀛臺　涵元殿設
　御宴寳座於正中設大臣翰林等四十三人宴席於
　　　左右用低桌於豐澤園　崇雅殿
　御座兩旁設大臣官員一百三十三人宴席於殿内
　　左右及兩廂並低桌屆日諸司供備如前黎明
　　　入宴之大臣官員俱蟒袍補服於　勤政殿宫
　　　門外㳟候
　聖駕
　駕至跪迎
　欽命於　涵元殿筵宴之大臣翰林等四十三人隨
　　　行入宴餘俱詣　崇雅殿入宴以次列坐(其入宴/進酒作)
　　　(樂行禮並/如常儀)筵宴畢
　駕幸淑清院曲水流觴設
　寳座賦詩並
　命從宴諸臣聨句既畢
　駕還宫宫殿監承
　㫖帶引大臣官員等至瀛臺淑清院等處觀覽
　賜酒果於流盃亭未刻仍詣勤政殿宫門内頒
　賜文綺絹箋茶果等物有差大臣官員等跪領叩興
　　　各退
　　　豐澤園凱宴儀
　　　謹按乾隆十四年平定金川乾隆二十五年平
　　　定回部凱旋禮成
　皇帝幸豐澤園錫宴内務府承
　㫖徧布諸司供備前期武備院設帳殿於豐澤園之
　　　北厥明張黄幕於帳殿南正中掌儀司陳反坫
　　　於幕内尊爵金巵壺勺具司樂以次陳樂懸如
　　　儀尚膳總領等設
　御筵於寳座前加黄羃設王公宴席於帳殿内之左
　　設凱旋大臣及
欽命入宴大臣宴席於帳殿内之右及帳殿外幕下
　　兩旁設入班侍衛凱旋侍衛䕶軍宴席於左右
　　青幕下皆有羃樂舞善撲(平定回部並/陳回部伎樂)雜技百
　　戲人等畢集入宴之王公大臣侍衛等俱蟒袍
　　補服齊集祇俟已刻
皇帝吉服乗輿出宫設鹵簿涖宴次鴻臚寺卿引王
　　公大臣等分列左右跪迎
皇帝降輿中和韶樂作(平定金川奏隆平之章曰慶/溢朝端靄祥雲河山清晏鈴)
　　(旗迢遞送歸鞍赫元戎繄良翰靖獻寸誠丹載/干戈和佩鸞功名萬里勒銘還遐邇共騰歡)
　　(平定回部奏遂平之章曰陽回玉琯春華闕晴/暉紫宸聲教訖無垠烽燧長清玉塞塵絶域盡)
　　(王臣安作息荷陶甄奉贄/獻靈珍超千古懋經綸)
　陞座樂止鴻臚寺分引王公以下各就宴次行一叩
　　　禮坐進茶丹陛清樂作(平定金川奏景運乾坤/泰之章曰景運乾坤泰)
　　　(八表歸懷迅除戎玉壘陣雲開一封箋表達堯/階天顔大霽宣寮寀抒壯略運竒才建膚功奏)
　　　(凱永敉寧邊界錦江春色消烟靄人工健羡天/工代方叔師干應賽績著旂常榮褒圭玠  指)
　　　(授指授特宣差何殊吉甫頌平淮運籌帷幄成/功快賀澄清宴啓蓬萊祥光爚煜襲罘罳暖融)
　　　(融瑞氣南來章歸而飲至垂方策平安火報樂/無涯五服施  彩萬方寧謐陟春臺車書玉帛)
　　　(丕冒如天大同天大慶酬庸列爵耀三台略緬/嚴冬旗麾色展喜今春笳鼓聲諧都緣廟  聖)
　　　(親裁移時節掃浮雲浮埃貢我武惟揚羣虎拜/咏良哉來享來王亘紘垓  金苔洗兵何必臨)
　　　(魚海作舟端藉濟川材濟川材還資燮理調仙/鼐  望前途戈倒載荷包䝉赦宥加寛貸驅獸)
　　　(㪚叶鳯喈用逷蠻方福孔皆琛賮喜盈堦頰花/雨輕篩香雲結靄鴻鈞氣轉陽和屆拖杏  暈)
　　　(桃腮睠盈筐嘉實来玉案早安排春並□長暢/宸襟符帝賚  三殿歡諧千官樂愷堯樽舜樂)
　　　(欣重再知有喜永無猜睠盈筐嘉實采玉案早/安排春並㤙長暢宸襟符帝賚  明良遭際光)
　　　(千載喜振振歡騰中外駿烈恊賡歌鴻猷標史/册    平定回部進聖武光昭世之章曰聖武)
　　　(光昭世品彚咸熙㸔平戎玉塞捲雲霓開疆已/軼漢闗西顯承謨烈追前紀朝受鉞暮鳴鼙正)
　　　(三軍鼔吹便武成誌喜論功青史應無比天心/眷顧君心慰吉甫平淮遜美績著鷹揚榮分龍)
　　　(衛盡堪羡堪羡亞夫儀睛開細栁拂前麾英風/掃  樓蘭壘擴車書萬里丕基仙韶一𣲖繞彤)
　　　(墀御爐烟瑞靄霏霏慈投戈解甲風雲㑹伾伾/士女樂和綏嘉樂承  惠九重咫尺凛天威鴛)
　　　(班鷺隊羣至如星綴如星綴堯階上干羽舞龍/墀  想前兹伊犁大定喜今朝回部全歸鐃歌)
　　　(齊唱耀旌旗回頭望過東漸西被壯廟算都緣/天錫智相機冝乙夜勤勤檄親披  邊陲月弓)
　　　(星劒皆精鋭邪氛綏靖斬鯨鯢斬鯨鯢從教斧/鉞驅民癘  聴風聲同鶴唳倒前途草木皆兵)
　　　(騎迎簞食實繒綈前歌後舞盡傾葵回向仰光/輝  笳鼓聲催平安火遞春臺普徧祥光起纉)
　　　(偉績誌豐碑際昇平揚盛美仙宴錫蓬池億萬/斯年集皇圖符帝軌  運應昌期師師濟濟御)
　　　(筵載啓瞻雲日威赫赫徳巍巍際昇平揚盛美/仙宴錫蓬池億萬斯年集皇圖符帝軌  賡歌)
　　　(環慶唐虞際看矯矯師臣拜稽/駿烈兆鴻禧祥和開夀域)尚茶舉茶案由
　　　中道進至帳殿檐下跪王公以下咸就本位跪
　　　進茶大臣奉茶入帳殿由中陛陞跪進
　皇帝茶興立於右王公以下行一叩禮進茶大臣跪
　　　受茶甌由右陛降趨中路出王公以下咸坐侍
　　　衛分
　賜王公以下茶各於坐行一叩禮飲訖復叩如初坐
　　　尚茶徹茶案退樂止尚膳總領等進帳殿展羃
　　　以次展各席羃退廼進酒掌儀司官自黄羃内
　　　奉壺爵金巵以次進至帳殿外中左西靣立丹
　　　陛清樂作(平定金川奏聖徳誕敷之章曰聖徳/誕敷皇威逺布資元輔受鉞前驅蕩)
　　　(定昭神武羽豨張巴蜀臨軒推轂掌兵符便霜/戈西指更  騎南趨威凛凛先聲馳逺徼顫巍)
　　　(巍撻伐審孤虚仰台垣權操左相寄専閫星耀/中樞濯征咫尺尅捷須臾  奮武揆文秉聖謨)
　　　(甫臨衝奏捷書耿光揚烈志何如申明紀律嚴/軍伍指揮决勝天威助風雲八陣圖機冝式範)
　　　(模勵公忠徳教忙宣諭恢覆載宥頑愚出承睿/算天兵勦除何愁蜀道紓卜遄征鷹揚  上都)
　　　(凍日寒棧入雲嚴風勁雪載途乗橇走殚勤劬/  乍營開細栁温同挾纊餘凛自天成命聲靈)
　　　(震八區把宵人剪除握要似摧枯息氛祲淬戈/鋋修文徳陳干羽振士氣忠信交孚  競輸誠)
　　　(悔負嵎面縛來降釡底㳺魚開湯網遄宣露布/慰堯心不事征誅  班師慶報捷初鳴笳叠鼓)
　　　(催前部不驚雞犬咸安堵威名綽著追强弩太/平一統萬年歡潛消兵氣成霖雨  和風扇淑)
　　　(景攄承㤙既醉趨鵷鷺端資啓沃聨心膂儲胥/常見風雲䕶堂廉一徳慶昇平春光怎及㤙光)
　　　(溥厨沾優渥賜大酺三爵言言拜賜宫壺饜飫/天  波㶑灔湛露涵濡競稱觥介夀綏多祜好)
　　　(韶華春盎雲衢垂裳有道開昌宇光浮玉盞麗/映金鋪  龎洪異數羣歌樂胥威馳六合位重)
　　　(三孤進獻嘉謀出靖邊隅允作中朝砥柱企都/俞佐唐虞百辟嚴趨殿陛山呼師濟濟颺拜歡)
　　　(娱戛鏘鏘依永笙竽萬斯年玉燭安舒河清海/晏金甌鹵榮生虎竹喜溢簮裙  日舒長時和)
　　　(煦萬彚從兹昭蘇寳篆氤氲裊御爐玉缸香泛/酴酥想當年在藻依蒲鎬宴何曽今昔殊慶槐)
　　　(鼎雲需賡君臣相遇曈曨旭日照宸居周疆平/定回部奏禹甸遐通之章曰禹甸遐通    逺)
　　　(控資良棟撻伐成功庭引來儀鳯朔吾皇端拱/軍書方畧授元戎把凖夷擴定更  漠來同奉)
　　　(玉帛大宛分左右貢瑶琛布露盡西東沛殊㤙/豺狼解網思負義梟獍逞兇雉盟既背螳臂稱)
　　　(雄與師律嚴明主將忠颺征麾拂綵虹衝開朔/雪  嚴風温温挾纊咸歡哄先聲士氣矜餘勇)
　　　(貔貅百萬雄風雲指顧通笑么麽小醜懷恇悚/驚魑魅竄豜豵  揚我武王師肅雍凴將䟦扈)
　　　(窮諒鳥覆危巢豈待風釡底魚跡漫逃負嵎虎/勢莫容騎甲馬掃狂童  待風清三窟天山月)
　　　(掛弓更撫懷百雉旌旗漫蔽空任浪奔匿叢妖/氛莫避蹤渡西洱似摧枯臨抜達如泉湧逢義)
　　　(斾雙殄元兇元競歸懐望先顒願𨽻王臣争效/球共瞻舜陛  黄納貢達堯庭箋表連封  班)
　　　(師至露布工西維部落咸風動非闗矜武窮荒/壠鴻謨自是承先統聖朝大命一時新勲華千)
　　　(禩膺天寵成皇心悦式宴崇追陪三殿趨鸞鳯/涵濡湛露  歌頌卷阿再續周詩詠明良此日)
　　　(慶都俞天河洗甲知無用融葭灰起律應宫銀/雪繽紛苑樹雕瓊杕杜歌  聲窈窕叶羽諧鐘)
　　　(競承㤙拜爵玻璃捧喜時清光曈曈曨金甌永/固山河重春生瑞草慶溢祥松  需雲乍擁晴)
　　　(霞晝烘百寮鵠立瑤珮丁東仙仗峥嶸芝盖玲/瓏洵是珠輝玉瑩奏師矇間笙鏞偉烈豐功述)
　　　(祖歌宗光奕奕安石來紅響蕭蕭宛馬從東拜/氍毺簮黻雍容油油三爵威儀重鶴聞倡和鳳)
　　　(叶萋菶賜醉仙厨花漏永放牛歸馬功成帝徳/醍醐拜  榮玉階蓂莢葱蘢想當年宴鎬營豐)
　　　(樂愷興歌今昔同喜瑞靄璇宫更/辰居星拱一庭瑞拜進瑤觥)王公大臣皆
　　　興進爵凱旋大臣興出帳殿釋補服趨殿中北
　　　面跪王公以下俱跪掌儀司官舉壺實酒於爵
　　　由中路進帳殿西面跪授進爵大臣興退進爵
　　　大臣奉爵興自中陛陞當右北面跪㳟進
　皇帝酒興由右陛降復原處跪行一叩禮
　皇帝進酒王公以下咸行一叩禮進爵大臣興由右
　　　陛陞跪受虛爵仍由中陛降復原處跪掌儀司
　　　官入跪接受虚爵退王公以下先興掌儀司官
　　　廼以金巵酌酒承
　㫖賜進爵大臣立授巵進爵大臣㳟受行一叩禮飲
　　　畢掌儀司官立受巵退進爵大臣叩如初興由
　　　帳殿右趨出加補服還入坐王公以下各就坐
　　　執事官承
　㫖分賜果食於各席王公以下行一叩禮坐樂止進
　　　饌尚膳以膳入㳟進於
　皇帝前中和清樂作(平定金川奏日耀中天之章曰/日耀中天慶祝堯年淑氣正暄)
　　　(妍嫩栁芊眠艶李飄翩遐方永息烽烟雲峯四/起迎宸幄霞綺千重映御筵韜畧宣羽書傳臣)
　　　(隣雀躍歡忭醴和風麗日祥雲現九天閶闔開/宫殿笙簧酒  昇平宴勲標麟閣王猷顯寅亮)
　　　(載周官風動徴堯典干戈載戢民遷善専堪羡/衛霍功勞相後先樓可上籌邊征伐斯  步伐)
　　　(寧愆申軍實督戎旃布昭聖武彰天罸既來庭/底用攻堅福如川酒如泉共沐㤙波不淺  貔)
　　　(貅統山苞禹甸欃槍掃風調舞絃來威補入雅/詩篇車嘽嘽鼔淵淵  王師載旋揚厲無前温)
　　　(綸鐘鼎姓名鐫安邊定邊天涯盡處消争戰蠺/叢烏道竒功建髙捧霞觴北斗連旌旗栁拂春)
　　　(風煖一㸃葵心傍日暄月仙人六膳藉鹽梅分/甞禁臠玉階舞忭懸日  雙開明雉扇共歡天)
　　　(意同人意賞九重春色飽徳流鶯百囀風光滿/美從看香噴金猊花明上苑  晝漏迥晴霞絢)
　　　(嗣此作楫為霖台鼎合韋弦雲韶燦設彩杖森/排徴歡物更妍一人有慶定衅藏戈甲文修武)
　　　(偃理宛孌醉仙桃催曉箭見花外髙旍轉治登/上  海宇宴然億萬載兵消刑措惕勵精勤資)
　　　(拜獻喜今朝最難忘皇眷天眷臨賛化調元方/踪周召名賢哀對敷天景福全  照㤙光應普)
　　　(徧奚止是甲士三千鰲極髙擎欣永奠牒紀平/定回部奏聖治遐昌之章曰聖治遐昌    嘉)
　　　(祥六幕仰重光化日舒長瑞啓金閶照臨亶被/殊方星雲爛漫膺天慶風雨和調佐帝觴廓版)
　　　(章静欃槍皇威逺域宣暢外金莖玉露融仙掌/堯天晴日輝金牓將軍閫  寒威敞櫜戈進爵)
　　　(春雲盎凌閣紀勲名㶑灔㤙波廣桓桓在泮王/猷壯  遐想大業神功邁漢唐殊策靖疆塲兵)
　　　(氣恢揚士馬騰驤申天討逷蠻荒廟謨布算風/雷捲握韜鈐指授戎行慶綏康載旂常奏凱師)
　　　(旋舞唱子榆闗外蜺旌虎帳邊城望蜂窠蟻房/人皆赤  盡來王清沙漠殪天狼  歸而解装)
　　　(人盡軒昻葱山蒲海百花香神揚氣揚論勲飲/至先名將金樽次第邀前賞西域葡萄美且芳)
　　　(共欽王道無偏黨向日葵心率土將穆和光駘/宕酌瓊巵珍􁰲百釀蓼蕭露瀼瞻肅  天容真)
　　　(爽朗大官六膳調金鼎向御筵供奉雉扇明開/雨雨雲霞萬状盼茲瑞氣輝煌三山蓬閬  承)
　　　(燕喜皇風鬯從茲斥堠無驚甲胄衅而藏珍符/紛郁瑞應駢羅天心降福穰誕敷文徳更阜財)
　　　(解愠薰琴接響宴瞻望沐皇仁抒衆仰似花栁/春前放仙桃錫  㤙普徳洋解戰袍歡勝貔虎)
　　　(還擬圖形麟閣上靖烽烟願長迓天錫神貺偃/酒醴笙簧㤙膏欣遍巖廊來享來王曰是常)
　　　(武修文覘治象何異咏洛水/泱泱食德飲和聲教廣)尚膳總領承
　㫖分賜餚饌於各席王公以下行一叩禮坐樂止掌
　　　儀司舉反坫案進至帳殿前侍衛等實酒於巵
　　　捧置
　御案
　皇帝親賜凱旋大臣等酒各離席以次至
　御前跪
　皇帝手授巵捧受一叩飲畢以巵授侍衛復叩興還
　　　坐侍衛等分
　賜王公以下酒各就本位行一叩禮飲畢復叩如初
　　　坐樂止所司引慶隆舞進至帳殿内以次隊舞
　　　(平定金川徳盛舞辭曰乾隆聖世瀛㝢乂康元/首惟明股肱惟良景運鴻昌休徳茂著統馭八)
　　　(埏惠液遐布金川小醜蠢爾㝠頑惟時弗率跳/梁窮邊用申天討聲罪執言長驅驛駕油雲斯)
　　　(屯聖謨廣運决機萬里聿簡賢臣良弼是倚曰/忠曰勇經略戎功心堅金石誠格蒼穹身先烝)
　　　(徒跋涉巖阻晨夕盡瘁均勞共苦奸宄是殛逆/諜是攘國憲孔昭我武孔揚窟穴犁止岩巢圯)
　　　(止堅卡隳止峻碉毁止爰禠其魄爰䘮其膽震/懾股栗潜伏於坎如䑕竄穴如鱗遊釡號呼哀)
　　　(籲再三求撫元臣執義憤欲蕩除帝徳好生曰/免駢誅六條攸約䖍慓遵循㤙綸祇奉解網施)
　　　(仁丕革厥心匍匐奔赴除道築壇香雲擁路帝/仁覃敷六合滂洋蘓其枯朽錫以再生展也滿)
　　　(兵彌月功成云胡其速皇猷是凴神功炳焯乾/坤軒豁九重勝算明並日月勒諸琬琰昭諸汗)
　　　(青禮成鉅典樂奏昇平膚功克奏慶筵是侑太/和氤氲翔洽宇宙卿雲糺縵景緯珠聫梯航琛)
　　　(賮億萬斯年籌平定回部慶隆舞辭曰祖志繼/成翦㓕逺叛  畫從容疆闢二萬川原式廓乃)
　　　(經土田廟算宏深天心契焉車楞内訌丐㤙臣/服爵錫王公周䘏其屬鬼蜮阿酋匍匐帝庭寵)
　　　(以藩服秉鉞専征俘達瓦齊再生曲宥念彼軍/勞崇封晉授阿酋狡獪將伏天誅妄兾非分叛)
　　　(於中途反覆二心棄厥妻子役屬離㪚巨惡宜/爾汲水萬里欲息燎原似彼狂酋徒然自燔竄)
　　　(俄羅斯疫戕其命遐方尊王獻屍於境滿洲索/倫凌波飛渡奮勇莫當峻嶺爰度俘厥逋逃収)
　　　(彼牲畜取彼子女如摧朽木弓矢所加賊壘莫/禦急思兎脱震駭無措蠢爾賊衆作亂變更帝)
　　　(徳涵濡惸獨遂生豈曰窮兵豈曰黷武乗時遘/㑹忍弗逺撫回首在囚解其禁錮甫還庫車流)
　　　(言煽布惟彼兇渠負君莫比罔念聖㤙能勿切/齒伊犁既輯諸部賔服預策乆長悉収回族二)
　　　(賊潰逸命將追遏踰其穴巢直扺巴達爰遣侍/衛乃得其情回長摶顙獻䤋輸誠䆳古莫稽列)
　　　(史俱在殱冦如斯未有儗類欃槍浄掃寰宇昇/平師出以正中外永清睿謨惟誠宵旰無逸宏)
　　　(奏膚功聖心斯懌順我者昌逆我者亡旌别恐/遺天語孔彰酬庸封爵表勇錫名昭茲懋賞章)
　　　(采聿明誅鋤元惡大功告/成如春育物徳合清寧)舞畢笳吹進(樂章曰/閶闔煌)
　　　(煌鐘鏞鏘鏘鳴鞭祇肅帝用宴康荷天純嘏祖/德凝庥從容底定允升大猶聖徳宏敷光被遐)
　　　(邇如拱北宸諸部歸止慈㤙覆幬滄海無量争/先效順奔走來王憲章斯備勝算克成跳梁羣)
　　　(醜魚貫輸誠天威震叠小腆惕厲大君惟仁莫/不臣𨽻聖教宏敷額手格心月竁同風越邁古)
　　　(今逺謨是協絶徼安康撫綏之徳遍於遐荒/乾元功懋滂洽垓埏巍巍盛徳億萬斯年)是
　　　時善撲百技並作承應宴戲畢各退所司進徹
　御筵退王公以下皆興各就本位行一跪三叩禮畢
　　　離席鴻臚寺卿分引趨出帳殿左右序立
　皇帝起座中和韶樂作(平定金川奏顯平之章曰雉/扇徐迴遍堯封齊銷烽燧依)
　　　(依楊栁六師歸逮春耕修農耒論賞策勲隨九/重深五弦揮敷天率土裒時對日月耀明威)
　　　(平定回部奏允平之章曰淑氣轉瑤閭緹幕葭/飛起百昌㤙威亘八荒雲嶺天山道里長納欵)
　　　(向明堂三足烏暨鳯凰乾/珍普降祥彌顧諟勅㡬康)
　皇帝乗輿還宫設鹵簿如來儀王公以下跪送樂止
　　　各退
　　　紫光閣錫宴儀
　　　謹按乾隆二十六年正月初二日紫光閣　武
　　　成殿落成
　錫宴於閣下
　欽命大學士忠勇公傅恒尚書武毅謀勇公兆惠暨
　　　滿漢文武大臣䝉古王公台吉回部等一百七
　　　人入宴内務府承
　㫖以大學士公傅恒獻爵乃徧布諸司供備屆日武
　　備院張黄幕於丹陛上正中掌儀司陳反坫於
　　　幕内尊爵金巵壺勺具司樂以次陳樂懸如儀
　　　尚膳總領等設
　御筵於寳座前加黄羃設入宴大臣等宴席於閣下
　　　左右及丹陛上左右皆有羃樂舞善撲回部樂
　　　舞雜技百戲人等畢集内務府張青羃於丹陛
　　　下兩旁陳列
　㤙賜入宴諸臣文綺等物入宴諸臣俱蟒袍補服各
　　　於本宴次安設坐褥鴻臚寺卿理藩院尚書等
　　　引大學士以下至丹陛下左右分翼序立
　皇帝吉服乗輿出宫設鹵簿涖宴次大學士以下跪
　　　迎
　皇帝至丹陛上降輿入閣門中和韶樂作奏降平之
　　　章(樂章與常朝/同下倣此)
　陞座樂止鴻臚寺理藩院分引大學士以下各就宴
　　　次行一叩禮坐進茶丹陛清樂作奏海宇昇平
　　　日之章(樂章見儀下倣慈寧/宫筵宴      此)尚茶舉茶案由中
　　　道進至閣檐下跪大學士以下咸就本位跪進
　　　茶大臣奉茶進閣由中陛陞跪進
　皇帝茶興立於右大學士以下行一叩禮進茶大臣
　　　跪受茶甌由右陛降出中門大學士以下咸坐
　　　侍衛等分
　賜大學士暨入宴諸臣茶各於坐行一叩禮飲訖復
　　　叩如初坐尚茶徹茶案退樂止尚膳總領等進
　　　閣展羃以次展各席羃退廼進酒掌儀司官自
　　　黄羃内奉壺爵金巵以次進至閣中門閾外之左
　　　西面立丹陛清樂作奏玉殿雲開之章諸臣皆
　　　興進爵大學士興出閣右門釋補服進閣中門
　　　北面跪諸臣俱跪掌儀司官舉壺實酒於爵
　　　由中門入西面跪授進爵大學士興退進爵大
　　　學士奉爵興自中陛陞當右北面跪㳟進
　皇帝酒興由右陛降復原處跪行一叩禮
　皇帝進酒諸臣皆行一叩禮進爵大學士興由右陛
　　　陞跪受虚爵仍由中陛降復原處跪掌儀司官
　　　入跪接受虚爵退諸臣先興掌儀司官乃以金
　　　巵酌酒承
　㫖賜進爵大學士立授巵進爵大學士㳟受行一叩
　　　禮飲畢掌儀司官立受巵退進爵大學士叩如
　　　初興由閣右門趨出加補服還入坐諸臣皆坐
　　　執事官分
　賜果食於各席大學士以下行一叩禮坐樂止進饌
　　　尚膳以饌入㳟進於
　皇帝前中和清樂作奏萬象清寧之章尚饌總領承
　㫖分賜餚饌於各席大學士以下行一叩禮坐掌儀
　　　司舉反坫案進至閣前侍衛分
　賜大學士以下酒各就本位行一叩禮飲畢復叩如
　　　初坐
　皇帝復親賜諸臣酒
　御前侍衛等以玉巵貯酒捧置
　御案諸臣聞
　命興離席以次至
　御前跪
　皇帝手授巵捧受一叩飲畢以巵授侍衛復叩還坐
　　　樂止是時樂舞善撲回部樂舞百技並作承應
　　　宴戲畢各退所司進徹
　御筵退大學士以下皆興各就本位行一跪三叩禮
　　　畢離席鴻臚寺卿理藩院尚書分引趨出至丹
　　　陛下左右序立
　皇帝起座中和韶樂作奏顯平之章
　皇帝至丹陛上乗輿還宫設鹵簿如來儀大學士以
　　　下跪送樂止總管内務府大臣分絡入宴諸臣
　㤙賜縀疋等物有差諸臣跪領叩興各退
　
　
　
　
　
　
　
　
國朝宫史卷七
欽定四庫全書
國朝宫史卷八
　　典禮四
　　宫規(謹按則例欽定宫中/現行    開載編錄)
　　　一位號
　　本朝定制
　皇帝尊
聖祖母為
太皇太后尊
聖母為
皇太后居
慈寕
夀康　寧夀等宫奉
　太妃
　太嬪等位隨居
　皇后居中宫主内治
　　皇貴妃一位
　　貴妃二位
　　妃四位　嬪六位分居東西十二宫佐内治自
　　貴妃以下封號俱由内閣㳟擬進
　呈
　欽定冊封貴人　常在　答應俱無定位隨居十
　　　二宫勤修内職
　　　一宫女子額數
皇太后宫十二名
　皇后宫十名
　　皇貴妃位下八名
　　貴妃位下八名
　　妃位下六名　嬪位下六名　貴人位下四名
　　　常在位下三名　答應位下二名
　　　一
　　内庭位次各有差等須各依本分位次謙㳟和順
　　　接上以敬待下以禮非本宫首領太監女子不
　　　可擅行使令
　　　一
　皇帝駕臨内宫本宫居住之
　　内庭等位咸迎於本宫門外立俟
　駕至隨行進宫
　駕回仍送於本宫門外若
　皇后駕臨各宫迎送之儀亦如之
　　　一
　　内庭等位遇娠毎日食用照常額加半有生母者
　　　許進内照看本宫首領太監照常上夜外宫殿監
　　　奏派總管太監一員率敬事房太監及御藥房
　　　首領太監等上夜
　　　一凡
　　皇子誕生未
　賜名者皆稱
　　皇子不按位次稱呼䝉
　賜名始稱
　　皇㡬子其
　賜名之例由宗人府奏請奉
　旨後内務府知㑹宫殿監宫殿監奏交内閣擬嘉名
　　　具摺呈
　覽㳟候
　欽定後宫殿監知㑹内務府轉行宗人府登記俟㳟
　　　修
　　玉牒載入
　　　一凡
皇太后
　皇后
　　皇貴妃
　　貴妃
　　妃　嬪之父姓名官位宫殿監敬謹登記遇㳟修
　　玉牒由宗人府奏請咨行内務府轉行宫殿監宫
　　　殿監查明繕摺奏
　聞後交内務府轉行宗人府載入
　　玉牒㳟逢
　　皇子　公主誕生其年月日時係
　　内庭某位某氏所生宫殿監敬謹登記遇㳟修
　　玉牒載入
　　皇孫　皇孫女竝同
　　　一
　　内庭等位父母年老奉
　特㫖許入宫㑹親者或一年或數月許本生父母入
　　　宫家下婦女不許隨入其餘外戚一概不許入
　　　宫
　　　一各宫首領遇年節奉主命往外家或以事故
　　　慰問前往者不許傳宣内外一切事情宫殿監
　　　時加稽察倘不加稽察别行發覺者將宫殿監
　　　與犯者一竝從重治罪
　　　一凡已出宫女子不許復進宫出入妄傳内外
　　　一切事情亦不許差人至宫門與本主請安
　　　一凡各宫女子不許與太監等認為親戚非奉
　　　本主使令不許擅相交語竝嘻笑喧嘩各宫小
　　　太監許於本宫内掖門出入毎夜起更時各宫
　　　首領進本宫查看燈火畢隨出鎖掖門報知敬
　　　事房
　　　一凡宫殿監等處太監行路或遇各宫女子皆
　　　讓女子走過再行不許攙雜争路
　　　㳟進
實録
聖訓
　　　毎遇㳟進
實録
聖訓由内閣奏請行内務府知㑹宫殿監是日宫殿監
　　　傳派舉案首領太監等具蟒袍補掛齊集乾
　　　清門俟侍衛等㳟舉
實録
聖訓黄案至宫殿監率首領太監等接舉宫殿監領侍
　　　二人前引由丹陛進　乾清宫暖閣交本房官
　　　員敬謹安奉畢宫殿監設香案俟
　皇帝前朝禮畢還宫時㳟請
　詣香案前行禮
　御寳開封竝請用
　　　毎嵗正月欽天監預擇吉日開
　寳掌儀司知㑹宫殿監先期奏
　聞屆日宫殿監率　交泰殿首領太監等設供案殿
　　　中(香燭果酒/之品各具)行三跪九叩首禮應吉時開封陳
　寳於案奏請
　皇帝拈香行禮禮畢捧
　寳貯匣内如儀
　　　嵗暮封
　寳欽天監預擇日期前一日内閣具奏屆日内閣學
　　　士一員率典籍詣　乾清門門左設黄案宫殿
　　　監率　交泰殿首領太監㳟啓寳匣捧
　寳出陳案上學士率典籍等洗拭如儀畢　交泰殿
　　　首領仍捧入㳟貯於匣其封
　寳之儀與開
　寳同
　　　㳟遇
　皇帝巡幸啓鑾之日内閣學士一員率典籍至　乾
　　　清門請
　寳出交學士祇領馳送
　駐蹕行宫交總管太監収入至
　回鑾日學士等仍由
　駐蹕行宫領出捧至　乾清門交宫殿監宫殿監率
　　　　交泰殿首領太監捧安原處
　　　凡一應
　誥勅用寳内閣先期列件具奏屆期内閣學士一員
　　　率典籍㑹同總管内務府大臣詣　乾清門門
　　　左預設黄案宫殿監率　交泰殿首領太監捧
　寳出於黄案上騐同押用登記數目訖學士退宫殿
　　　監等捧
　寳入㳟貯原處
　　　進時憲書
　　　毎嵗十月朔欽天監㳟進時憲書先期掌儀司
　　　知㑹宫殿監率各該處首領太監等具蟒袍補
　　　掛齊集　乾清門俟禮部欽天監官員㳟請時
　　　憲書至宫殿監領侍一人㳟捧
　御覽時憲書宫殿監副侍二人前引由　乾清門中
　　　門進至
　御前候
　皇帝御覽畢交　懋勤殿首領太監収貯是日
皇太后宫總管太監亦由掌儀司知㑹率本宫首領太
　　　監等具蟒袍補掛齊集本宫門俟禮部欽天監
　　　官員㳟請時憲書至總管太監一人㳟捧
聖覽時憲書本宫首領太監二人前引由本宫中門進
　　　安
皇太后宫是時宫殿監副侍一人㳟捧
　皇后時憲書本宫首領二人前引亦由　乾清中門
　　　進安　交泰殿其
　　皇貴妃
　　貴妃
　　妃等位時憲書本宫首領太監一人捧進本宫太
　　　監二人前引同時隨行
　　　進春儀
　　　毎嵗立春順天府例進春先期推嵗干支及立
　　　春日時為春圖飾土牛芒神作春山各為一案
　　　㳟進
　皇帝
皇太后
　皇后先一日具春座舁送禮部至期兼管府尹府尹
　　　府丞具紅本與禮部堂官俱朝服集　午門外
　　　順天府屬官員率䕶春吏舁春座至府學生員
　　　七十五人接舁由中門進兼管府尹府尹奉㳟
　　　進
　皇帝春座由　昭徳門進止　後左門外宫殿監由
　　　掌儀司知㑹預率各首領太監等蟒袍補掛暨
　　　鑾儀衛太監祗候欽天監博士一員報時刻鑾
　　　儀衛太監出奉春座至　乾清門兼管府尹跪
　　　進紅本竝春圖總管一人接進啓門首領太監
　　　等接舁春案由　乾清中門進陳於　乾清
　　　宫西煖閣
　皇帝御覽畢仍請出交内務府官員舁至　太和殿
　　　東煖閣奉貯將舊嵗所進舉出其㳟進
　皇后宫春座隨
　皇帝春座至　乾清門本宫首領太監等接奉隨由
　　　中門進宫殿監副侍二人前引陳於　交泰殿
　皇后覽畢仍請出交内務府官員舁至　保和殿東
　　　煖閣奉貯將舊嵗所進轝出時順天府府丞同
　　　禮部官員奉恭進
皇太后宫春座由　熙和門出詣　永康左門外本宫總
　　　管太監亦先由宫殿監知㑹率本宫首領太監
　　　等暨鑾儀衛太監祗候府丞跪進紅本竝春圗
　　　首領太監等接春座總管太監二人前引至
寳座前陳於左
皇太后懿覽畢仍請至　前殿煖閣奉貯將舊嵗所進
　　　轝出
　　　安設天燈
　　　毎年十二月二十四日　乾清宫丹陛上左右
　　　安設
　萬夀燈二座丹陛下左右安設
　天燈二座屆日總管内務府大臣率員役由　乾清
　　　門舉燈竿進宫殿監率首領太監關防樹燈竿
　　　訖即懸掛天燈自此日為始毎晩上燈至二月
　　　初三日出燈之日為止其
　萬夀燈自樹竿之後左右各懸
　萬夀寳聯十八幅(毎幅兩面俱繡金字聯句左正南/曰萬國慶咸寧爰偕樂昇平午夜)
　　　(銅壺歌管聲連紫陌一人宏歛錫政同賡保定/千秋金鑑岡陵象叶彤墀正北曰蘭苕翡翠遂)
　　　(時榮熊熊丸丸輝映處遍滿岡陵松栢火齊木/難同夜永麟麟炳炳影搖中昭回日月山川正)
　　　(東曰履泰升恒銀燭映三階朱耀華槃照徹氷/壺凝海嶽晉離觀豫金枝分百子翠旌銅錯露)
　　　(承仙掌燦星辰正西曰宫中聖誕天上元宵皓/月映星聯閶闔輝煌迴斗柄嵗首春陽人間佳)
　　　(節晴霞連日麗衣冠拜舞覲龍顔東南曰九微/光啓重輪南極祥符萃萬國靈圖亘天中有秩)
　　　(四照香𫝊復旦東皇寳燭凝三辰瑞藹集嵩祝/無疆西南曰祥光迴碧落肇八千嵗春八千嵗)
　　　(秋彩映瑤林寳炬夀酒獻彤廷環五百里侯五/百里甸欣陪鳯輦鰲峰東北曰離照迥當天期)
　　　(億萬年華渚祥流長竝月輪昭萬彚泰階方入/旦更三五夕嵩呼聲動重開蓮炬燭三垣西北)
　　　(曰九枝萬象樂千秋清祝雍熙龍燭炳雲中香/飄玉殿七采百華喜四表祥烟燦爛鰲山浮海)
　　　(上景耀丹墀右正南曰丹霄灼爍焕靈葩麟符/鳯彩開祥奕奕霞輝𫝊寳勝紫極昭回籠翠靄)
　　　(青海赤城獻瑞重重呈彩麗氷輪正北曰彤廷/分燎火珠斗常明願聖夀無疆長見流輝六宇)
　　　(紫極聚陽和銀花永燦望天顔有喜深思同樂/千春正東曰九旒端拱知臨照無私㸔翠甸黄)
　　　(輿竝入光明燭裏一曲清平見雍熙有象願紫/霞紺露常流長樂鐘邊正西曰蓬萊日永杯斚)
　　　(獻南山玉燭長調一統乾坤歸朗照閶闔天開/衣冠趨北闕金莖共挹八方河嶽遍清輝東南)
　　　(曰瑞日麗璇霄喜五夜蓮光萬樹千花迴應虹/流電繞祥烟輝寳炬聴九天鈞奏六鰲三島環)
　　　(依華峙嵩髙西南曰華燭吐青烟㸔北斗聯珠/影動螭頭遙拜九重天上瓊宵連紫氣正西池)
　　　(獻夀香生鳯羽羣瞻五色雲中東北曰青陽闢/三五之輝視當年桂火蘭烟未若輝騰玉陛紫)
　　　(極符八千之紀卜異日椿靈松茂常如彩溢金/輪西北曰六鰲恒戴極三山拱璧月以流光千)
　　　(載啓長春之算雙鳯共鳴和九有/望卿雲而紀瑞萬方開不夜之城)至除夕於
　皇帝陞　保和殿筵宴時總管内務府大臣仍率員
　　　役由　乾清門進换聯安燈竝安設兩廊暨甬
　　　道石欄上燈是夕暨元旦正月十一十四十五
　　　十六等日俱上燈至正月十八日出燈其上燈
　　　之夕宫殿監𫝊各該處首領太監等伺候屆時
　　　宫殿監副侍一員從乾清門引掌儀司音樂
　　　首領太監等至丹陛上兩邊排立營造司首領
　　　向上行一跪一叩禮贊上燈敬事房首領太監
　　　一名同　乾清門太監一名在　乾清門簷下
　　　起標燈丹陛清樂作奏火樹星橋之章(曰火樹/星橋爛)
　　　(煌煌燈月連宵夜如晝春風料峭鈞天奏徹奏/徹簫韶煙雲中瑞靄交籠著鮫綃錦繡樷萬花)
　　　(繚繞魚龍夭矯嵩祝聲髙更分明是洞天是絳/霄分明是靈臺靈囿靈沼  春光乍到景物暄)
　　　(妍雨露饒又黄上栁條漏洩青陽在野橋明賀/聖朝世徳遙鬱曈曈日麗層霄聖嗣聖重  繼)
　　　(照萬民歡樂萬方熙皥昇平節瑞應昭瓊蕊飄/蕭寳殿開法曲雲璈魚龍夭矯嵩祝聲髙  金)
　　　(支麝氣飄西吠琉璃四照影娥池鳯燭繞百子/池涎爇龍膏九華燈篆烟消寒星纍纍綴銀霄)
　　　(蟻穿九曲珠光耀好良宵是皇家景福滔滔氷/滿山椒花簇百枝嬌月輪正髙燈和月一片)
　　　(霄是皇家景福滔滔而殿當中黼座髙春悄銅/壺漫敲笙歌千萬里  遙是皇家景福滔滔)
　　　(良宵正好正好良宵㸔皇都萬井多娯樂良宵/正好正好良宵蓬壺清窈銀海光搖百和香霏)
　　　(瑤島紫羅嚢繡綵飄花匼匝東風吹飽同慶清/朝  小梅梢暗香浮動淡烟籠罩月上柔枝露)
　　　(滴輕苞今宵裏巷舞衢歌遍寰瀛同慶清朝宸/願春光年年好三五迢迢不夜城燈月交奉)
　　　(歡暮暮朝朝成矞成卿/萬朶祥雲䕶帝霄)營造司太監上
　萬夀燈各該處首領太監等上兩廊及石欄燈上畢
　　　樂止各退
　　　張掛春聯門神
　　　毎嵗十二月二十六日張掛春聯門神先期工
　　　部奏
　聞至日外朝　三大殿等處工部内務府官員督同
　　　匠役人等張掛其　内廷等處由門神庫太監
　　　先期報知宫殿監宫殿監傳齊營造司首領太
　　　監轝進先自　乾清門　乾清宫以及各門各
　　　宫等處騐明左右敬謹張掛次年二月初三日
　　　仍傳營造司太監等收下交門神庫太監領回
　　　收貯
　　　張掛
　　宫訓圗
　　　毎嵗十二月張掛門神春聯之日宫殿監傳知
　　　十二宫首領遵照
　諭旨將
　欽定宫訓圖敬謹張掛次年二月收門神之日仍行
　　　收貯
　　景仁宫燕姞夢蘭圖
　御製贊曰乙始啓商蘭亦徵穆吉人在宫天使詒穀
　　國香揚揚掌夢其卜嘒彼小星三心五噣椒聊逺
　　條爰昌七族鄭多君子宣尼所録
　　承乾宫徐妃直諫圖
　御製贊曰元成有言願為良臣流風丕振乃自宫嬪
　　徐妃上書東征抗陳惜哉唐宗納而弗斷外事征
　　討内營宫館頓忘初年如圜斯轉
　　鍾萃宫許后奉案圗
　御製贊曰后母天下首崇儉徳坤順承乾柔嘉維則
　　繄惟許后貴而能抑不忘寒微車服是飭日朝長
　　樂用修婦職懿彼芳型永為後式
　　延禧宫曹后重農圖
　御製贊曰稼穡惟寳王政所崇襏襫耒耜必親必躬
　　維宋曹后播種於宫彷彿親蠶獻繭效功克勷内
　　治聿著芳踪嗤彼雕鏤何事傷農
　　氷和宫樊姬諌獵圖
　御製贊曰先民有訓聿戒禽荒卓彼樊姬感悟楚莊
　　有肉弗御乃止王欲一語進賢霸功以卜不謂婦
　　人克相其君邈矣邑姜十亂稱臣
　　景陽宫馬后練衣圖
　御製贊曰十嵗持户侯家整肅母儀天下六宫欽服
　　練裙澣衣以率戚族儉徳之共綏將福禄車水馬
　　雲明訓在牘豈伊輝漢作則椒屋
　　永夀宫班姬辭輦圗
　御製贊曰王者求賢爰載後車左右前後正士與俱
　　景仰休風三代之隆何逮漢季嬖媵輦從一言稱
　　善如圜斯轉永鍳班姬逺彼婉孌
　　翊坤宫昭容評詩圗
　御製贊曰玉秤降天乃生女子衡才汝耶孩笑而唯
　　昆明賦詩綵樓落紙辭華哲匠月旦自彼千載騷
　　壇一時牛耳展如之人文亦可喜
　　儲秀宫西陵教蠶圗
　御製贊曰在昔軒轅正妃嫘祖孕虞毓唐發湯啓武
　　得姓十二如千子乳創制蠶織窳陵為輔衣被天
　　下功垂萬古後世文勝乃崇黻黼
　　啓祥宫姜后脱簮圖
　御製贊曰黄裳六五以順為正子有㡬諌妻寧無諍
　　卓哉姜后宫闈之鏡金鐶進退瓜瓞衍慶彤史攸
　　司慎儀冝令鷄鳴朝盈脱珥待命
　　長春宫太姒誨子圖
　御製贊曰昏姻匹妃王化之始維周勃興嗣徽太姒
　　富而能儉貴而不恃載在風詩葛覃卷耳更勤教
　　誨有穀詒子昭哉嗣服武周濟美
　　咸福宫婕妤當熊圗
　御製贊曰圏熊攀檻羽林驚迸得人則止誰歟知命
　　婉孌季女忠貞維性直前當之熊為戢横六宫咸
　　怍一人倍敬埋禍無悶中語傳競
　　　進春帖子
　　　毎嵗立春之前南書房翰林等㳟進春帖子詞
　　　嵗内立春者在二十日以前進新嵗立春者在
　　　二十日以後進交　懋勤殿首領太監㳟呈
　御覽後陳設　乾清宫西暖閣温室内案上將舊嵗
　　　春帖子詞换出收貯　懋勤殿仍
　頒賜諸翰林福字箋暨筆墨箋紙等物
　　　懸掛春屏綵勝
　　　毎嵗立春日宫殿監傳知各宫殿首領太監等
　　　懸掛春屏綵勝次年二月初三日撤下收貯本
　　　處若遇新嵗立春則於十二月二十四日懸掛
　　　春屏綵勝其撤收之日與前同
　　　懸掛椒屏嵗軸
　　　毎嵗十二月造辦處製椒屏四　懋勤殿翰林
　　　各擬吉語標題㳟頌於左方竝預擬嵗軸十聨
　　　交畫院㳟繪俱由　懋勤殿首領太監進呈
　御覽後交　養心殿等處懸貼
　　　選看秀女
　　　凡三年一次引選八旗秀女由戸部奏請日期
　　　屆日於　神武門外預備宫殿監率各該處首
　　　領太監關防以次引看畢引出其秀女各給飯
　　　食竝車價銀兩俱由戸部支領
　　　凡一年一次引選内務府所屬秀女屆期由總
　　　管内務府奏請日期奉
　旨後知㑹宫殿監宫殿監奏請引㸔之例同其賞給
　　　飯食竝車價銀兩俱由廣儲司支領
　　宫殿事宜
　　　一　乾清宫等處三年一次修葺(苫補滲漏抅/抿墻垣修飾)
　　　(地/靣)由宫殿監豫行奏
　准交總管内務府派員擇吉修理屆日内務府員役
　　　由　内左右門分進宫殿監率各處首領太監
　　　等關防
　　　一春季換戴凉帽之日各宫門俱換竹簾秋季
　　　換戴煖帽之日各宫門俱換氊簾工部内務府
　　　司其事屆期宫殿監傳知各宫闗防
　　　一毎年三月宫内等處淘溝總管内務府選擇
　　　吉日吉時知㑹宫殿監宫殿監先期奏
　聞屆日營造司員役由　内左右門分進宫殿監率
　　　各處首領太監等闗防
　　　一毎年四月修魚池換新水九月培葡萄藏盖
　　　周密至次年四月出之引蔓架上俱由奉宸苑
　　　知㑹宫殿監豫行奏
　聞屆日奉宸苑官員督役由　順貞門進宫殿監率
　　　首領太監等闗防
　　　一宫殿庭院設有貯水大銅鐵缸座平時俱滿
　　　貯清水毎嵗小雪節安設缸蓋蓋中設鐵屉貯
　　　火融氷至開年驚蟄節撤去其缸蓋鐵屉營造
　　　司首領太監等掌之用火融氷熟火處首領太
　　　監等掌之統司於宫殿監凡用火日期先後俱
　　　宫殿監酌量氣候寒煖傳知熟火處遵行
　　　一　乾清宫等處安設激桶六十五架
慈寧宫等處安設激桶十架寧夀宫等處安設激桶
　　　十架毎月二十五日宫殿監率首領太監等查
　　　㸔或有風乾漏水之處即行修理其遮蓋激桶
　　　布單毎遇嵗暮染新經五年後有損壞者由宫
　　　殿監行文廣儲司換給
　　　一毎年冬季各宫殿
　寳座炕上鋪設紅氊白氊有應更換之處由武備院
　　　先期奏請知㑹宫殿監宫殿監查看酌量應否
　　　更換若干具牌奏
　聞得
　旨後知㑹武備院定期率員役轝氊由　内右門進
　　　至各處按丈尺鋪設宫殿監率各處首領太監
　　　闗防
　　　一毎年冬季各宫殿糊忩由内管領理事闗防
　　　處選擇吉日吉時豫行奏請知㑹宫殿監宫殿
　　　監查看酌量或更換新紙或仍舊修補之處具
　　　牌奏
　聞得
　旨後知㑹武備院屆日内管領員役進　内右門至
　　　各處糊飾宫殿監率各處首領太監闗防
　　　一各宫坐更處毎嵗小雪節宫殿監𫝊營造司
　　　首領太監等安設氊棚至開年驚蟄節撤去
　　　一毎年十二月各宫殿掃塵由内管領理事闗
　　　防處選擇吉日吉時奏
　聞知㑹宫殿監宫殿監具牌奏
　聞屆日内管領員役進　内右門由　月華門至
　　　乾清宫　坤寧宫等處掃塵宫殿監率首領太
　　　監等闗防其十二宫等處由宫殿監傳知掃塵
　
　
　
　
　
　
　
　
　
　
　
　
　
　
國朝宫史卷八
欽定四庫全書
國朝宫史卷九
　　典禮五
　　　冠服
皇太后
　　　薰貂朝冠
　　　青絨朝冠
　　　　並綴紅纓正中頂一座三層貫三等東珠各
　　　　一皆承以金鳯飾二等東珠各三三等珍珠
　　　　各一小珍珠各十六上銜三等大東珠一紅
　　　　纓上週綴金鳯七飾二等東珠各九小珍珠
　　　　各二十一貓睛石各一後金翟一飾小珍珠
　　　　十六貓睛石一翟尾垂珠五行二就共四等
　　　　珍珠三百有二每行二等珍珠一中間金桃
　　　　花一銜青金石兩面飾二等珍珠六三等東
　　　　珠六末綴珊瑚冠後䕶領垂明黄縧二末綴
　　　　寳石青緞為帶
　　　金約
　　　　週圍金雲十三銜二等東珠各一間以青金
　　　　石紅片金為裏後繋金銜松石結珠下垂五
　　　　行三就共四等珍珠三百二十四每行二等
　　　　珍珠一中間青金石方勝二兩面銜二等東
　　　　珠各八三等東珠各八末綴珊瑚
　　　珥
　　　　左右各三以金為龍形末鋭下曲各銜頭等
　　　　東珠二
　　　領約
　　　　週圍金雲十一銜二等東珠各一間以珊瑚
　　　　及三等東珠二等珍珠各四垂明黄縧二中
　　　　貫珊瑚背雲各一末綴松石各二
　　　朝珠
　　　　中左右共三盤中以三等東珠左右以珊瑚
　　　　佛頭記念背雲大小墜珠寳雜飾惟其宜縧
　　　　俱明黄色
　　　綵帨
　　　　以月白綢為之不繡花紋佩箴管縏袠之屬
　　　　縧俱明黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂明黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寶平水領後垂明黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用明黄色披領及袖俱石青色片金縁以
　　　　黄貂海龍縁者加於外前後繡正龍各一兩
　　　　肩行龍各二下幅行龍五間以五色雲週圍
　　　　八寳平水披領行龍二袖端正龍一袖相接
　　　　處行龍各二領後垂明黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜三等東珠一
　　　吉服掛
　　　　用石青色繡八團金龍下幅五色八寳平水
　　　　袖端行龍各二春秋以緞綢夏以紗冬以裘
　　　　隨時所宜
　　　吉服袍
　　　　用明黄色領袖俱石青色繡金龍九間以五
　　　　色雲福夀文下幅八寳平水領前後正龍各
　　　　一左右及交襟處行龍各一袖如朝袍左右
　　　　開襟以襲吉服掛緞綢紗裘隨時所宜
　皇后
　　　薰貂朝冠
　　　青絨朝冠
　　　　並綴紅纓正中頂一座三層貫四等東珠各
　　　　一皆承以金鳯飾二等東珠各三四等珍珠
　　　　各一小珍珠各十六上銜三等大東珠一紅
　　　　纓上週綴金鳯七飾二等東珠各九小珍珠
　　　　各二十一貓睛石各一後金翟一飾小珍珠
　　　　十六貓睛石一翟尾垂珠五行二就共四等
　　　　珍珠三百有二每行二等珍珠一中間金桃
　　　　花一銜青金石兩面飾二等東珠六三等珍
　　　　珠六末綴珊瑚冠後䕶領垂明黄縧二末綴
　　　　寳石青緞為帶
　　　金約
　　　　週圍金雲十三銜二等東珠各一間以青金
　　　　石紅片金為裏後繋金銜松石結珠下垂五
　　　　行三就共四等珍珠三百二十四每行二等
　　　　珍珠一中間青金石方勝二兩面銜二等東
　　　　珠各八三等珍珠各八末綴珊瑚
　　　珥
　　　　左右各三以金為龍形末鋭下曲各銜頭等
　　　　東珠二
　　　領約
　　　　週圍金雲十一銜二等東珠各一間以珊瑚
　　　　及三等東珠二等珍珠各四垂明黄縧二中
　　　　貫珊瑚背雲各一末綴松石各二
　　　朝珠
　　　　中左右共三盤中以三等東珠左右以珊瑚
　　　　佛頭記念背雲大小墜珠寳雜飾惟其宜
　　　　縧俱明黄色
　　　綵帨
　　　　以綠色綢為之繡五榖豐登佩箴管縏袠之
　　　　屬縧俱明黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂明黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂明黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用明黄色披領及袖俱石青色片金縁以
　　　　黄貂海龍縁者加於外前後繡正龍各一兩
　　　　肩行龍各二下幅行龍五間以五色雲週圍
　　　　八寳平水披領行龍二袖端正龍一袖相接
　　　　處行龍各二領後垂明黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜三等東珠一
　　　吉服掛
　　　　用石青色繡八團金龍下幅五色八寳平水
　　　　袖端行龍各二春秋以緞綢夏以紗冬以裘
　　　　隨時所宜
　　　吉服袍
　　　　用明黄色領袖俱石青色繡金龍九間以五
　　　　色雲福夀文下幅八寳平水領前後正龍各
　　　　一左右及交襟處行龍各一袖如朝袍左右
　　　　開襟以襲吉服掛緞綢紗裘隨時所宜
　　皇貴妃
　　　薰貂朝冠
　　　青絨朝冠
　　　　並綴紅纓正中頂一座三層貫三等東珠各
　　　　一皆承以金鳯飾二等東珠各三四等珍珠
　　　　各一小珍珠各十六上銜三等大珍珠一紅
　　　　纓上週綴金鳯七共飾二等東珠十九三等
　　　　東珠四十四小珍珠各二十一後金翟一飾
　　　　小珍珠十六貓睛石一翟尾垂珠三行二就
　　　　共四等珍珠二百五十五中間金桃花一銜
　　　　青金石兩面飾二等東珠四二等珍珠四末
　　　　綴珊瑚冠後䕶領垂明黄縧二末綴寳石青
　　　　緞為帯
　　　金約
　　　　週圍金雲十二銜二等東珠各一間以珊瑚
　　　　紅片金為裏後繫金銜松石結珠下垂三行
　　　　三就共四等珍珠二百四十九中間青金石
　　　　方勝二兩面銜二等東珠各六二等珍珠各
　　　　六末綴珊瑚
　　　珥
　　　　左右各三以金為龍形末鋭下曲各銜二等
　　　　東珠二
　　　領約
　　　　週圍金雲七銜二等東珠各一間以珊瑚垂
　　　　明黄縧二中貫珊瑚背雲各一末綴珊瑚各
　　　　二
　　　朝珠
　　　　中左右共三盤中以三等珍珠左右以青金
　　　　石佛頭記念背雲大小墜珠寳雜飾惟其宜
　　　　縧俱明黄色
　　　綵帨
　　　　以緑色綢為之繡五榖豐登佩箴管縏袠之
　　　　屬縧俱明黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂明黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂明黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用明黄色披領及袖俱石青色片金縁以
　　　　黄貂海龍縁者加於外前後繡正龍各一兩
　　　　肩行龍各二下幅行龍五間以五色雲週圍
　　　　八寳平水披領行龍二袖端正龍一袖相接
　　　　處行龍各二領後垂明黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜三等東珠一
　　　吉服掛
　　　　用石青色繡八團金龍下幅五色八寳平水
　　　　袖端行龍各二春秋以緞綢夏以紗冬以裘
　　　　隨時所宜
　　　吉服袍
　　　　用明黄色領袖俱石青色繡金龍九間以五
　　　　色雲福夀文下幅八寳平水領前後正龍各
　　　　一左右及交襟處行龍各一袖如朝袍左右
　　　　開襟以襲吉服褂緞綢紗裘隨時所宜
　　貴妃
　　　薰貂朝冠
　　　青絨朝冠
　　　　並綴紅纓正中頂一座三層貫三等東珠各
　　　　一皆承以金鳯飾二等東珠各三四等珍珠
　　　　各一小珍珠各十六上銜三等大珍珠一紅
　　　　纓上週綴金鳯七共飾二等東珠十九三等
　　　　東珠四十四小珍珠各二十一後金翟一飾
　　　　小珍珠十六貓睛石一翟尾垂珠三行二就
　　　　共四等珍珠二百五十五中間金桃花一銜
　　　　青金石兩面飾二等東珠四二等珍珠四末
　　　　綴珊瑚冠後䕶領垂金黄縧二末綴寳石青
　　　　緞為帶
　　　金約
　　　　週圍金雲十二銜二等東珠各一間以珊瑚
　　　　紅片金為裏後繫金銜松石結珠下垂三行
　　　　三就共四等珍珠二百四十九中間青金石
　　　　方勝二兩面銜二等東珠各六二等珍珠各
　　　　六末綴珊瑚
　　　珥
　　　　左右各三以金為龍形末鋭下曲各銜二等
　　　　東珠二
　　　領約
　　　　週圍金雲七銜二等東珠各一間以珊瑚垂
　　　　金黄縧二中間珊瑚背雲各一末垂珊瑚各
　　　　二
　　　朝珠
　　　　中左右共三盤中以三等珍珠左右以青金
　　　　石佛頭記念背雲大小墜珠寶雜飾惟其
　　　　宜縧俱金黄色
　　　綵帨
　　　　以緑色綢為之繡五榖豐登佩箴管縏袠之
　　　　屬縧皆金黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂金黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂金黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用金黄色披領及袖俱石青色片金縁以
　　　　黄貂海龍縁者加於外前後繡正龍各一兩
　　　　肩行龍各二下幅行龍五間以五色雲週圍
　　　　八寳平水披領行龍二袖端正龍一袖相接
　　　　處行龍各二領後垂金黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜三等東珠一
　　　吉服掛
　　　　用石青色繡八團金龍下幅五色八寳平水
　　　　袖端行龍各二春秋以緞綢夏以紗冬以裘
　　　　隨時所宜
　　　吉服袍
　　　　用金黄色領袖俱石青色繡金龍九間以五
　　　　色雲福夀文下幅八寳平水領前後正龍各
　　　　一左右及交襟處行龍各一袖如朝袍左右
　　　　開襟以襲吉服掛緞綢紗裘隨時所宜
　　妃
　　　薰貂朝冠
　　　青絨朝冠
　　　　並綴紅纓正中頂一座二層貫五等東珠各
　　　　一皆承以金鳯飾三等東珠各三四等珍珠
　　　　各一小珍珠各十六上銜貓睛石一紅纓上
　　　　週綴金鳯五飾三等東珠各七小珍珠各二
　　　　十一後金翟一飾小珍珠十六貓睛石一翟
　　　　尾垂珠三行二就共四等珍珠一百八十八
　　　　中間金桃花一銜青金石兩面飾三等東珠
　　　　四二等珍珠四末綴珊瑚冠後䕶領垂金黄
　　　　縧二末綴寳石青緞為帯
　　　金約
　　　　週圍金雲十二銜三等東珠各一間以青金
　　　　石紅片金為裏後繋金銜松石結珠下垂三
　　　　行三就共四等珍珠一百九十七中間青金
　　　　石方勝二兩面銜三等東珠各六二等珍珠
　　　　各六末綴珊瑚
　　　珥
　　　　左右各三以金為龍形末鋭下曲各銜三等
　　　　東珠二
　　　領約
　　　　週圍金雲七銜三等東珠各一間以珊瑚垂
　　　　金黄縧二中貫珊瑚背雲各一末綴珊瑚各
　　　　二
　　　朝珠
　　　　中左右共三盤中以珊瑚左右以琥珀佛頭
　　　　記念背雲大小墜珠寳雜飾惟其宜縧俱金
　　　　黄色
　　　綵帨
　　　　以綠色綢為之繡雲芝瑞草佩箴管縏袠之
　　　　屬縧皆金黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂金黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂金黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用金黄色披領及袖俱石青色片金縁以
　　　　黄貂海龍縁者加於外前後繡正龍各一兩
　　　　肩行龍各二下幅行龍五間以五色雲週圍
　　　　八寳平水披領行龍二袖端正龍一袖相接
　　　　處行龍各二領後垂金黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜碧䃁㺨
　　　吉服褂
　　　　用石青色繡八團金龍下幅五色八寳平水
　　　　袖端行龍各二春秋以緞裯夏以紗冬以裘
　　　　隨時所宜
　　　吉服袍
　　　　用金黄色領袖俱石青色繡金龍九間以五
　　　　色雲福夀文下幅八寳平水領前後正龍各
　　　　一左右及交襟處行龍各一袖如朝袍左右
　　　　開襟以襲吉服掛緞綢紗裘隨時所宜
　　嬪
　　　薰貂朝冠
　　　青絨朝冠
　　　　並綴紅纓正中頂一座二層貫無光東珠各
　　　　一皆承以金翟飾無光東珠各三四等珍珠
　　　　各一小珍珠各十六上銜䂺子一紅纓上綴
　　　　金翟五飾無光東珠各五小珍珠各十九後
　　　　金翟一飾小珍珠十六翟尾垂珠三行二就
　　　　共四等珍珠一百七十二中間金桃花一銜
　　　　青金石兩面飾無光東珠三二等珍珠三末
　　　　綴珊瑚冠後䕶領垂金黄縧二末綴寳石青
　　　　緞為帶
　　　金約
　　　　週圍金雲八銜無光東珠八間以青金石紅
　　　　片金為裏後繫金銜松石結珠下垂三行三
　　　　就共珍珠一百七十七中間青金石方勝二
　　　　兩面銜無光東珠各四次等珍珠各四末綴
　　　　珊瑚
　　　珥
　　　　左右各三以金為龍形末鋭下曲各銜四等
　　　　東珠二
　　　領約
　　　　週圍金雲七銜無光東珠各一間以珊瑚垂
　　　　金黄縧二中貫珊瑚背雲各一末綴珊瑚各
　　　　二
　　　朝珠
　　　　中左右共三盤中以珊瑚左右以琥珀佛頭
　　　　記念背雲大小墜珠寳雜飾惟其宜縧俱
　　　　金黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂金黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂金黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用香色披領及袖俱石青色片金縁以黄
　　　　貂海龍縁者加於外前後繡正龍各一兩肩
　　　　行龍各二下幅行龍五間以五色雲週圍八
　　　　寳平水披領行龍二袖端正龍一袖相接處
　　　　行龍各二領後垂金黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜碧䃁㺨
　　　吉服褂
　　　　用石青色上繡金龍四團下繡䕫龍四團春
　　　　秋以緞綢夏以紗冬以裘隨時所宜
　　　吉服袍
　　　　用香色領袖俱石青色繡金龍九間以五色
　　　　雲福夀文下幅八寳平水領前後正龍各一
　　　　左右及交襟處行龍各一袖如朝袍左右開
　　　　襟以襲吉服掛緞綢紗裘隨時所宜
　　貴人
　　　吉服掛
　　　　用石青色繡八團䕫龍春秋以緞綢夏以紗
　　　　冬以裘隨時所宜
　　　吉服袍
　　　　用香色領袖俱石青色繡金龍九間以五色
　　　　雲福夀文下幅八寳平水領前後正龍各一
　　　　左右及交襟處行龍各一袖如朝袍左右
　　　　開襟以襲吉服褂緞綢紗裘隨時所宜
　　皇子福晉
　　　薰貂朝冠
　　　青絨朝冠
　　　　並綴紅纓正中金龍頂一座二層飾五等東
　　　　珠十上銜紅寳石紅纓上週綴金孔雀五飾
　　　　五等東珠各七小珍珠共三十九後金翟一
　　　　翟尾垂小珍珠三行二就(不計粒數共/重一兩六錢)中間
　　　　金桃花一銜青金石末綴珊瑚冠後䕶領垂金
　　　　黄縧二末亦如之青緞為帶
　　　金約
　　　　週圍金雲九銜五等東珠各一間以青金石
　　　　紅片金為裏後繋金銜青金石結珠下垂三
　　　　行三就(用小珍珠不計粒/數共重一兩六錢)中間青金石方勝
　　　　二末綴珊瑚
　　　珥
　　　　左右各三用金銜五等東珠各二
　　　領約
　　　　週圍金雲七銜五等東珠各一間以珊瑚垂
　　　　金黄縧二中貫珊瑚背雲各一末綴珊瑚各
　　　　二
　　　朝珠
　　　　中左右共三盤中以珊瑚左右以琥珀佛頭
　　　　記念背雲大小墜珠寳雜飾惟其宜縧俱金
　　　　黄色
　　　綵帨
　　　　以月白綢為之不繡花文結佩惟宜縧俱金
　　　　黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂金黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂金黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用香色披領及袖俱石青色片金縁以黄
　　　　貂海龍縁者加於外前後繡正龍各一兩肩
　　　　行龍各二下幅行龍五間以五色雲週圍八
　　　　寳平水披領行龍二袖端正龍一袖相接處
　　　　行龍各二領後垂金黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜碧䃁㺨
　　　吉服掛
　　　　用石青色繡四團龍春秋以緞綢夏以紗冬
　　　　以裘隨時所宜
　　　吉服袍
　　　　用香色領袖俱石青色繡金龍九間以五色
　　　　雲福夀文下幅八寳平水領前後正龍各一
　　　　左右及交襟處行龍各一袖如朝袍左右開
　　　　襟以襲吉服掛緞綢紗裘隨時所宜
　　皇子側室福晉
　　　薰貂朝冠
　　　青絨朝冠
　　　　並綴紅纓正中金龍頂一座二層飾五等東
　　　　珠九上銜紅寳石紅纓上週綴金孔雀五飾
　　　　五等東珠各五小珍珠共三十九後金翟一
　　　　翟尾垂小珍珠三行二就(不計粒數共/重一兩六錢)中間
　　　　金桃花一銜青金石末綴珊瑚冠後䕶領垂
　　　　金黄縧末亦如之青緞為帶
　　　金約
　　　　週圍金雲八銜五等東珠各一間以青金石
　　　　紅片金為裏後繋金銜青金石結珠下垂三
　　　　行三就(用小珍珠不計粒/數約重一兩六錢)中間青金石方勝
　　　　二末綴珊瑚
　　　珥
　　　　左右各三用金銜五等東珠各二
　　　領約
　　　　週圍金雲七銜五等東珠各一間以珊瑚垂金
　　　　黄縧二中貫珊瑚背雲各一末綴珊瑚各二
　　　朝珠
　　　　中左右共三盤中以珊瑚左右以琥珀佛頭
　　　　記念背雲大小墜珠寳雜飾惟其宜縧俱金
　　　　黄色
　　　綿緞有褶朝掛
　　　　石青色片金縁上繡立龍四下通襞積為行
　　　　龍及萬福萬夀四層相間領後垂金黄縧
　　　綿緞朝掛
　　　紗朝掛
　　　　並用石青色片金縁前繡行龍四後正龍一
　　　　行龍二下幅八寳平水領後垂金黄縧
　　　黄貂皮縁緞朝袍
　　　海龍皮縁緞朝袍
　　　綿緞朝袍
　　　紗朝袍
　　　　並用香色披領及袖俱石青色片金縁以黄
　　　　貂海龍縁者加於外前後繡正龍各一兩肩
　　　　行龍各二下幅行龍五間以五色雲週圍八
　　　　寳平水披領行龍二袖端正龍一袖相接處
　　　　行龍各二領後垂金黄縧
　　　海龍皮縁灰䑕皮裏緞朝裙
　　　綿緞朝裙
　　　紗朝裙
　　　　並用紅色織金夀字下鑲石青行龍粧緞紗
　　　　亦如之片金縁以海龍皮縁者加於外皆正
　　　　幅有襞積
　　　薰貂吉服冠
　　　青絨吉服冠
　　　　並綴紅纓頂銜碧䃁㺨
　　　吉服掛
　　　　用石青色繡四團龍春秋以緞綢夏以紗冬
　　　　以裘隨時所宜
　　　吉服袍
　　　　用香色領袖俱石青色繡金龍九間以五色
　　　　雲福夀文下幅八寳平水領前後正龍各一
　　　　　右及交襟處行龍各一袖如朝袍左右開
　　　　　以襲吉服掛緞綢紗裘隨時所宜
　
　
國朝宫史卷九
欽定四庫全書
國朝宮史卷十
　　典禮六
　　　儀衛
皇太后儀駕
　　　鳯轎一
　　　　通髤以黃繪金雲龍鳯頂二層飾金鳯十二
　　　　中安鈒花赤金頂銜珊瑚青金緑松等石明
　　　　黄綾重幨繪金龍鳳舁以十六人
　　　鳯輿一
　　　　通髤以黄繪金雲龍鳯頂二層飾金鳯十二
　　　　中安鈒花赤金頂銜珊瑚青金緑松等石明
　　　　黄綾重幨繪金龍鳯輪亦黄髤
　　　儀轎二
　　　　通髤以黄赤金頂明黄雲縀為衣舁均以八
　　　　人
　　　儀輿二
　　　　通髤以黄赤金頂明黄雲縀為衣輪均黄髤
　　　朱氂拂塵二
　　　金提鑪二
　　　金香合二
　　　金洗一
　　　金水盂一
　　　金瓶二
　　　　自提鑪以下並赤金質鈒龍鳯山水珠火飾
　　　　珊瑚青金緑松等石陳於八角盤氶以方几
　　　　並木質朱髤繪金龍鳯
　　　金交椅一
　　　　木質金髤背飾鈒金龍鳯
　　　金方几一
　　　　木質金髤繪龍鳯
　　　明黄縀繡九鳯三幨曲蓋一
　　　金節二
　　　　以黄紗繡五色龍鳯長八尺懸於竿綴朱旄
　　　　五
　　　青縀繡九鳯􁍐二
　　　黄縀繡九鳯􁍐二
　　　紅縀繡九鳯􁍐二
　　　白縀繡九鳯􁍐二
　　　黑縀繡九鳯􁍐二
　　　黄縀繡寶相花􁍐四
　　　紅縀方􁍐四
　　　　自青縀九鳯􁍐以下並三幨直柄
　　　黄縀繡龍鳯扇四
　　　紅縀繡龍鳯扇四
　　　黄羅繡雉羽扇四
　　　紅羅繡雉羽扇四
　　　青雲縀繪金龍鳯旂二
　　　黄雲縀繪金龍鳯旂二
　　　紅雲縀繪金龍鳯旂二
　　　白雲縀繪金龍鳯旂二
　　　黑雲縀繪金龍鳯旂二
　　　卧瓜四
　　　立瓜四
　　　吾仗四
　皇后儀駕
　　　鳯轎一
　　　　通髤以黄繪金雲鳯頂二層飾金鳯十二中
　　　　安鈒花赤金頂銜珊瑚青金緑松等石明黄
　　　　綾重幨繪金鳯舁以十六人
　　　鳯輿一
　　　　通髤以黄繪金雲鳯頂二層飾金鳯十二中
　　　　安鈒花赤金頂銜珊瑚青金緑松等石明黄
　　　　綾重幨繪金鳯輪亦黄髤
　　　儀轎二
　　　　通髤以黄赤金頂明黄雲縀為衣舁均以八
　　　　人
　　　儀輿二
　　　　通髤以黄赤金頂明黄雲縀為衣輪均黄髤
　　　朱氂拂塵二
　　　金提鑪二
　　　金香合二
　　　金洗一
　　　金水盂一
　　　金瓶二
　　　　自提鑪以下並赤金質鈒雲鳯花草飾珊瑚
　　　　青金緑松等石陳於八角盤承以方几並木
　　　　質朱髤繪金鳯
　　　金交椅一
　　　　木質金髤背飾鈒金雲鳯
　　　金方几一
　　　　木質金髤繪雲鳯
　　　明黄縀繡九鳯三幨曲蓋一
　　　金節二
　　　　以黄紗繡五色鳯長八尺懸於竿綴朱旄五
　　　青縀繡九鳯􁍐二
　　　黄縀繡九鳯􁍐二
　　　紅縀繡九鳯􁍐二
　　　白縀繡九鳯􁍐二
　　　黑縀繡九鳯􁍐二
　　　黄縀繡寶相花􁍐四
　　　紅縀方􁍐四
　　　　自青縀九鳯􁍐以下並三幨直柄
　　　黄縀繡鳯扇四
　　　紅縀繡鳯扇四
　　　黄羅繡雉羽扇四
　　　紅羅繡雉羽扇四
　　　青雲縀繪金鳯旂二
　　　黄雲縀繪金鳯旂二
　　　紅雲縀繪金鳯旂二
　　　白雲縀繪金鳯旂二
　　　黑雲縀繪金鳯旂二
　　　卧瓜四
　　　立瓜四
　　　吾仗四
　　　　凡儀駕旂􁍐頂俱以金擎執輿尉俱用旂尉
　　　　内廷陳設則用内監服紅袖繡小團花遜衣
　　　　繫緑紬帶戴青氊㡌紅絨纓銅頂挿明黄翎
　　皇貴妃儀仗
　　　翟轎一
　　　　通髤以黄繪金雲翟鳥頂二層飾金翟十中
　　　　安素金頂明黄綾重幨繪金翟舁以八人
　　　儀輿一
　　　　通髤以黄頂二層飾金翟十中安素金頂明
　　　　黄雲縀為衣重幨輪亦黄髤
　　　儀轎一
　　　　通髤以黄金頂明黄雲縀為衣舁以八人
　　　朱氂拂塵二
　　　金提鑪一
　　　金香合一
　　　金洗一
　　　金水盂一
　　　金瓶二
　　　　自提鑪以下並金質鈒雲翟花草陳於八角
　　　盤承以方几並木質朱髤
　　　金交椅一
　　　　木質金髤背飾鈒金雲翟
　　　金方几一
　　　　木質金髤
　　　明黄縀繡七鳯三幨曲蓋一
　　　金節二
　　　　以紅紗繡五色鳯長八尺懸於竿綴朱旄五
　　　明黄縀繡寶相花􁍐二
　　　紅縀繡寳相花􁍐二
　　　黑縀繡寶相花􁍐二
　　　紅縀繡瑞草􁍐二
　　　黑縀繡瑞草􁍐二
　　　　自明黄縀寶相花􁍐以下並三幨直柄
　　　紅羅繡雉羽扇二
　　　黑羅繡雉羽扇二
　　　金黄雲縀素扇二
　　　紅雲縀素扇二
　　　黑雲縀素扇二
　　　金黄縀繪金鳯旂二
　　　紅縀繪金鳯旂二
　　　黑縀繪金鳯旂二
　　　紅雲縀素旂二
　　　黑雲縀素旂二
　　　卧瓜二
　　　立瓜二
　　　吾仗二
　　貴妃儀仗
　　　翟轎一
　　　　通髤以金黄繪金雲翟鳥頂二層飾金翟十
　　　　中安素金頂金黄綾重幨繪金翟舁以八人
　　　翟輿一
　　　　通髤以金黄頂二層飾金翟十中安素金頂
　　　　金黄雲縀為衣重幨輪亦金黄髤
　　　儀轎一
　　　　通髤以金黄金頂金黄雲縀為衣舁以八人
　　　朱氂拂塵二
　　　金提鑪一
　　　金香合一
　　　金洗一
　　　金水盂一
　　　金瓶二
　　　　自提鑪以下並金質鈒雲翟花草陳於八角
　　　　盤承以方几並木質朱髤
　　　金交椅一
　　　金方几一
　　　　並木質金髤
　　　金黄縀繡七鳯三幨曲蓋一
　　　金節二
　　　　以紅紗繡五色鳯長八尺懸於竿綴朱旄五
　　　金黄縀繡寶相花􁍐二
　　　紅縀繡寶相花􁍐二
　　　黑縀繡寶相花􁍐二
　　　紅縀繡瑞草􁍐二
　　　黑縀繡瑞草􁍐二
　　　　自金黄縀寶相花􁍐以下並三幨直柄
　　　紅羅繡雉羽扇二
　　　黑羅繡雉羽扇二
　　　紅雲縀素扇二
　　　黑雲縀素扇二
　　　紅縀繪金鳯旂二
　　　黑縀繪金鳯旂二
　　　紅雲縀素旂二
　　　黑雲縀素旂二
　　　卧瓜二
　　　立瓜二
　　　吾仗二
　　　　凡儀仗旂􁍐頂俱塗金擎執輿尉俱用旂尉
　　　　内廷陳設則用内監服紅袖繡小團花遜衣
　　　　繫緑紬帶戴青氊㡌紅絨纓銅頂挿金黄翎
　　妃采仗
　　　翟轎一
　　　　通髤以金黄繪金雲翟鳥頂二層飾金翟十
　　　　中安銅質塗金頂金黄綾重幨繪金翟舁以
　　　　八人
　　　翟輿一
　　　　通髤以金黄頂二層飾金翟十中安銅質塗
　　　　金頂金黄雲縀為衣重幨輪亦金黄髤
　　　儀轎一
　　　　通髤以金黄銅質塗金頂金黄雲縀為衣舁
　　　　以四人
　　　朱氂拂塵二
　　　銀提鑪一
　　　銀香合一
　　　銀洗一
　　　銀水盂一
　　　銀瓶二
　　　　自提鑪以下並銀質鈒花飾金陳於八角盤
　　　　承以方几並木質朱髤
　　　金交椅一
　　　金方几一
　　　　並木質金髤
　　　金黄縀繡七鳯三幨曲蓋一
　　　金節二
　　　　以紅紗繡五色鳯長八尺懸於竿綴朱旄五
　　　金黄縀素􁍐二
　　　紅縀繡寶相花􁍐二
　　　黑縀繡寶相花􁍐二
　　　　自金黄縀素􁍐以下並三幨直柄
　　　紅雲縀素扇二
　　　黑雲縀素扇二
　　　紅縀繪金鳯旂二
　　　黑縀繪金鳯旂二
　　　卧瓜二
　　　立瓜二
　　　吾仗二
　　嬪采仗
　　　翟轎一
　　　　通髤以金黄繪金雲翟鳥頂二層飾金翟十
　　　　中安銅質塗金頂金黄綾重幨繪金翟舁以
　　　　八人
　　　翟輿一
　　　　通髤以金黄頂二層飾金翟十中安銅質塗
　　　　金頂金黄雲縀為衣重幨輪亦金黄髤
　　　儀轎一
　　　　通髤以金黄銅質塗金頂金黄雲縀為衣舁
　　　　以四人
　　　銀提鑪一
　　　銀香合一
　　　銀洗一
　　　銀水盂一
　　　銀瓶二
　　　　自提鑪以下並銀質鈒花陳於八角盤承以
　　　　方几並木質朱髤
　　　金交椅一
　　　金方几一
　　　　並木質金髤
　　　紅縀繡七鳯三幨曲蓋一
　　　金節二
　　　　以紅紗繡五色鳯長八尺懸於竿綴朱旄五
　　　金黄縀繡寶相花􁍐二
　　　紅縀繡寶相花􁍐二
　　　　並三幨直柄
　　　紅雲縀素扇二
　　　紅縀繪金鳯旂二
　　　卧瓜二
　　　立瓜二
　　　吾仗二
　　　　凡采仗旂􁍐頂俱塗金擎執輿尉俱用旂尉
　　　　内廷陳設則用内監服紅紬繡小團花遜衣
　　　　繫緑紬帶戴青氊㡌紅絨纓銅頂挿金黄翎
　
　
　
　
　
　
國朝宮史卷十
欽定四庫全書
國朝宮史卷十一
　　宮殿
　　　華蓋閣道上應天文魏闕明堂詳備往牒凡以
　　　式示崇閎由來尚矣我
　　朝宮殿制度自外朝以至内廷多仍勝國之舊而
　　　斟酌損益皆合於經籍所傳以為億萬年攸芋
　　　攸寧之所煌乎盛哉且夫治莫隆於孝政莫重
　　　於農桑事莫大於祭祀功莫鉅於拓疆綏逺洪
　　　惟我
世祖章皇帝肇立
奉先殿於宮左庸展孝思
聖祖仁皇帝經始豐澤園於西苑敦重田功
世宗憲皇帝締建齋宮於大内䖍恭祀事
　皇上覲揚
謨烈堂構光昭懿夫孝奉
慈寧爰葺
壽安宮
　躬舞稱觴以介
萬壽粤若平定西域豐庸顯鑠廼擴紫光之閣用慶武
　　　成而且齋觀春耦
　　壇祀先蠶皆太平本計之所寓
　鴻規美盛超軼前古况乎
　奎章炳耀楹帖禁扁麗若星雲而即境成文日新富
　　　有或以寓箴儆或以暢對育使珥筆而紀者仰
　　　窺敬
天勤民之隱與夫
　居所無逸之懐則兹之煥然編帙者固非同三都兩
　　　京徒侈張光明神麗之觀已也今備載規制釐
　　　為六卷就其徑路相屬者聨綴成帙凡
　睿藻所及各以其地敬謹詳登焉
　　宮殿一
　　外朝
　　皇城外圍墻三千三百四丈三尺九寸有　天安
　　　　東安　西安　地安四門又　天安門外東
　　　西南三面圍墻四百七十一丈三尺六寸正南
　　　門牓曰　大清門東為　長安左門西為　長
　　　安右門重建於乾隆十九年至二十五年工竣
　　　又增築　長安左門外圍墻一百五十五丈
　　　長安右門外圍墻一百六十七丈五尺一寸各
　　　設三座門　紫禁城内圍墻一千六十八丈三
　　　尺五寸其門凡四曰　午門　東華門　西華
　　　門　神武門墻四角有重樓墻外東西北三面
　　　守衛圍房七百三十二間䕶城河環繞於外河
　　　水由　地安門外西步梁橋下流入　皇城從
　　　地道經　景山西門引入環　紫禁城至東西
　　　　闕門止門下地道相通復東經
太廟左垣西由織女橋前繞
　社禝壇　端門
太廟㑹東來之水過牛郎橋天妃閘從巽方出　皇城
　　　為　御河其流入　紫禁城者由　神武門西
　　　地道引䕶城河水流入沿西一帶經　武英殿
　　　　太和門繞　文華殿後由　鑾駕庫巽方出
　　　　紫禁城
　　大清門在都城　正陽門内面南正中為闕三
　　　皇城之第一門也左右石獅二下馬碑石各一
　　　前為　天街方廣數百歩周以石欄俗名碁盤
　　　街門内左右朝房東西向者各一百十楹北向
　　　者各三十三楹凡吏兵兩部月選官掣籖刑部
　　　秋審禮部郷㑹試磨勘俱於此朝房之外東為
　　　户部米倉西為工部木倉其北　天街横亘東
　　　出為　長安左門西出為　長安右門門外各
　　　有下馬牌石趨朝者由此出八其北正中南向
　　　者榜為
　　天安門即　皇城南門也初名承天門順治八年
　　　重建改今名為門五上覆崇樓九楹前臨　御
　　　河跨金水橋七橋南北石獅各二其南華表對
　　　峙
　　國家有大慶典
　覃恩於樓上宣
　詔設金鳯銜而下焉其北相直榜為
　　端門康熙六年重建制與　天安門同南立華表
　　　二左右兩廡各二十二楹東為
太廟街門門内為
太廟正南門五楹　前殿九楹兩廡各十五楹　中殿
　　　九楹兩廡各五楹後殿與中殿同其正南
　　　門外橋五座橋下向無水乾隆二十六年始引
　　　金水橋水注之東為　神庫牲亭西為　神厨
　　　俱如禮制
　御製孟秋時享
太廟詩(庚申/)玉斗迴旋屆指庚金輿夙駕紫鸞鳴矞
　　皇禮樂陳
清廟糺縵雲霞焕寶楹陟降儼臨
神鑒赫顯承佑啟泰階平禮成肅穆瞻霄漢何限依遲
　　霜露情
　御製孟春有事於
太廟詩(甲子/)　條風漸噏溫春露感心源
精禴遵前制齋躬步
廟門奉
先思曷極觀徳畏常存執事咸宗雋秉圭惟孝孫樂初
　　修拊石禮始溯捭豚薪槱祥煙起繚垣上曉暾
　御製孟冬時享
太廟禮成述事詩(甲子/)滌志齋三宿
精禋舉質明奉時修
禴祀考樂叶韶韺馨薦忱爰託心忪禮欲成假思不可
　　度顒若有餘誠如在
音容感孔懐霜露情
橋山凝望處愾僾達三京
　御製孟冬時享
太廟禮成有述詩(乙丑/)　祭以時惟孟嘗因節屆貞肅
　　雝欽
陟降悽愴仰
昭明元酒于尊薦嘉粢我簠盛露霜無那感寒暑不禁
　　情似覺羮墻見如聞謦欬聲禮儀欣告備綏我假
思成
　御製孟春時享
太廟恭述詩(丙寅/)　卜祥惟穀日修禴考禋宗
太室冠裳肅王春煙靄濃
格思聞謦欬鏗若奏笙鐘受福吾何敢穹㝠仰
聖蹤
　御製孟夏時享
太廟敬成詩(丙寅/)清和方入律禋享正當晨一脉
聲容接千秋禮樂新
格思懐謦欬迄用重逡廵膏澤新敷徧欽承倍惕寅
　御製孟夏時享
太廟詩(丁卯/)
太室穆清地明禋孟夏辰歲時展殷薦
祀事重躬親曙色分籩豆卿雲擁柍桭駿奔森玉葉一
　　本溯天倫
　御製孟冬時享
太廟禮成有述詩(丁卯/)午門鼔響㪚晨光
太室修烝繼履霜僾愾心源承
一脉躬親祭典重三王宗潢執事籩鉶肅韶樂陳庭磬
　　管將詎止祈年兼卜世繩繩奕禩奉萁薌
　御製孟冬時享
太廟詩(戊辰/)　元英纔節届烝祭以時將
太室卿雲煥
五朝帝烈光追思曷有極一脉永流慶制治慙成泰書
　　年幸告康惕乾心久切儀式志靡遑愾僾相通處
　　惟祈我武揚
　御製孟春時享
太廟詩(辛未/)　魯論欽與祭周雅詠於昭
太室修精禴王春報始韶瓞瓜緜益衍本木接非遥濟
　濟趨三獻依依盼
九霄僾聞希
黻扆顯相肅鵷僚
啓佑鴻規逺丕承仰
五朝
　御製孟冬時享
太廟詩(壬申/)　四孟臨陽月六宗欽本仁
祖功千禩顯德水一源親謦欬思何極繼承志益諄黻
　　屏儼
來格告徹重逡廵
　御製孟夏時享
太廟詩(癸酉/)　鳯紀純乾月鸞韶清徴音
神功欽在昔
聖翼逮斯今濟濟宗潢列綿綿瓜瓞尋永思有所本
　　愛敬益殷心
　御製孟夏時享
太廟述事詩(甲戌/)
太室修時享躬親祀事將本仁思謦欬觀徳想衣裳樂
　　律含清徵南訛屆正陽若憑欽
降嘏繼序勵其皇
　御製孟夏時享
太廟詩(乙亥/)　祝融臨孟月
太室舉明禋一脉精神貫萬年茀禄蓁拜墀陪列辟
　　執爵進宗親
祖烈於今赫流沙仰集鱗
　御製平定準噶爾告祭
太廟述事詩(乙亥/)　告成蠲祀異嘗蒸
太室薫風瑞靄凝梗化昔延六十載懐恩今挈百千朋
　　伊犁遼阻奚堪恃
列祖威靈實式憑久計永安方厪念敢因蕆事忘兢兢
　御製孟冬時享
太廟禮成有作詩(丙子/)
太室烝禋舉躬親志倍欽代因時遞逺敬與慕俱深鳯
　　管和韶奏犧尊清酒斟不遲還覺速
僾愾儼如臨
　御製孟冬時享
太廟禮成紀事詩(丁丑/)　吉朔修嘗進吉蠲
假思仰兾意顒然洋如在上原一脉勿替引之於萬年
　　三獻禮成八佾舞小春律在五絲絃午門迎送增
　　蘇對
祖烈今揚西海邊
　御製孟夏時享
太廟詩(戊寅/)
太室修時享律惟仲呂應
開基遡天造綿禩願雲仍禮樂祈
來假几筵儼若憑覲
光誠有志明義究何曾
　御製孟冬時享
太廟述事詩(戊寅/)質明徂位展䖍思職事天潢式禮
　　儀追逺丕綿一脉瓞靖遐耆定萬年基不遲廢徹
　　廻瞻
廟有肅冠裳列迓墀昔厠大宛今布露延庥孰匪
祖威貽
　御製孟冬時享
太廟詩(己卯/)
太室修豐祀𥘉陽麗小春萬年福永茂一脉氣彌親磬
　　管雲門奏豆籩宗器陳於斯思繼述嗣服凛惟寅
　御製歲暮祫祭
太廟述事詩(己卯/)璇璣臨歲暮
太室祫冬烝
九廟萃神爽一躬凛繼繩瞻羮惜徹饌傳火騐懸燈羃
　　䍥祥花布
天恩倍敬承
　御製孟夏時享
太廟詩(庚辰/)　水木溯源本豆籩式禮儀
思文欽世德貽我幸豐綏祗以瞻依切寧教廢徹遲繼
　　繩惟日勵敢懈藉
重熙
　御製孟夏有事
太廟禮成詩(辛巳/)　撰日惟中朔恊時逮正陽天經欽
　　與祭世德咏延昌
僾見神容對駿奔宗子襄一灣引金水萬葉衍銀潢
　　　西為
　社禝壇門門内為壇北向制二成第一成方五丈次
　　　成方五丈三尺高五尺陛四出上用五色土隨
　　　方築之壝垣四面開櫺星門繚垣土色亦各以
　　　其方瘞位向在壇内乾隆二十一年繕修壇宇
　勅移於壇外西北隅壇北為
　拜殿西為　神庫　神厨牲亭俱如禮制
　御製仲春祭
　社禝壇詩(辛酉/)
　秩宗尊百祀歛福錫羣黎典重明禋盛心殷望歲齊
　　牲牷陳俎豆南雅奏金鼙六出新飄瑞公田正好
　　犁
　御製仲春上戊恭祭
　社禝壇詩(甲子/)東陸暾將曙熙春日載陽明禋遵
　　振古崇德佐
維皇香霧霏神鼎卿雲擁帝觴絲匏方合奏綴兆早成
　　行物備九州貢土分五色方一衷䖍致願慶錫我
　　年康
　御製秋祭
　社禝壇詩(丙寅/)　祈報遵先制䖍寅倍已增豐年振
　　古慶
　神貺信今承祝史辭無忝
　帝觴露正凝燎煙霏起處晴旭恰東昇
　御製仲春躬祭
　社禝壇詩(丁卯/)重農遵舊制蠲吉舉春祈瑞靄
　　方壇合
　昭明神載依玉繩剛運斗朱鳥旋揚暉佇籲微衷
　　格甘膏遍甸畿
　御製仲春恭祀
　社禝壇禮成述事詩(壬申/)舉趾東郊農務臨質明
　　承祭兾
　居歆春祈秋報從常典民穀王封合並欽方俎備陳
　　肥腯物崇牙疊奏太平音潔觴三獻昭和鬯德養
　　方占歲在壬
　御製仲春躬祭
　社禝壇詩(癸酉/)春祈祀典厪躬行右闕晨趨率辟
　　卿立我烝民知穀重藐子小子識君輕六鈞綵鳳
　　儀仙樂三獻卿雲
　帝觥懸鼓和鳴物甲坼青郊正待省新耕
　御製仲春
　社禝壇詩(甲戌/)　玉輦行西闕
　松壇祭仲春質儀遵古昔農事重躬親雅樂依聲
　　永太羮不和醇拳拳何所願綏我屢豐頻
　御製春祈
　社禝壇詩(乙亥/)　物土敷壇五色方祈殷親詣練時
　　良夏松殷栢對誠妄
　后禝勾龍配克當八政農先誠國本四時春首祝年
　　穰前朝甘雪霑優渥舉趾東郊正叶祥
　御製春祭
　社禝壇禮成述志詩(丙子/)鸞輿鳯闕向西旋敬舉
　　春祈吉戊㳙素積煙融雪以後陽烝脉發社之前
　　於論鐘鼔調宮徵誕降秠穈薦豆籩更兾
　厖禠錫昭格獻俘指日外壝邊
　御製仲春
　社禝壇親祀詩(戊寅/)展幣由來例仲春百年
　右社聿維新
　鴻功今古垂釐永佐配馨香肸蠁均處陸什三司后
　　土食艱稼穡立烝民戊朝祭喜戊年值豐楙殷希
　　錫祉申
　御製仲春祭
　社禝壇詩(己卯/)午門西轉繚垣通吉戊春祈凛必
　　躬五土封壇尊
　社稷兩珪有邸致欽崇樂宣太簇調元律
　惠遍三農贊化工更兾
　鴻庥錫保定獻俘壝外報成功
　御製
　社禝壇禱雨詩(己卯/)敢云久矣惄予心躬禱
　靈壇重致忱加玊義緣祈芘蔭升香敬用佇
　居歆祝辭請命出衷曲皇樂調和兾答隂五日為期
　　難更緩油雲即待霈甘霖
　御製仲春祭
　社禝壇禮成誌事詩(庚辰/)春祈毖祀曉暉曈
　社禝鴻庥
天地同鋭首兩珪象生物方中五土表元功夏松殷栢
　　開宗古
　后土
　勾龍協饗崇
　壝外馘俘獻耆定每思
　優貺惕深衷端門之内東朝房五楹為禮科公署
　　　西朝房五楹為工科公署禮科之北為
太廟神厨門工科之北為
　社左門再北左右朝房各四十二楹内東二十三楹
　　　西二十楹為六部九卿朝房餘吏科公署七楹
　　　户科公署九楹在東中書科公署六楹兵科公
　　　署七楹刑科公署七楹又六科公所二楹在西
　　　其吏科之北三楹敬安石刻
聖祖仁皇帝御製臺省箴　臺省之設言責斯專寄以
　耳目寧取具員通明無滯公正無偏黨援宜化畛域
　宜捐洞達政體斯曰能賢古昔諍臣風規凛然訏謨
　讜論垂光簡編朕每覽繹如鑑在懸居是官者表裏
　方直精白乃心充廣其識國計民生臧否黜陟凡所
　敷陳敬將悃愊風霜之任以懲奸慝摶擊之威以儆
　貪墨毋摭細務茍塞言責毋紛成憲妄逞胸臆書思
　入告當宁對揚沽名匪正營私孔傷或藏嫌怨謬為
　雌黄受人指囑尤為不臧形諸奏牘有玷皂囊職司
　獻替亟宜審詳敬爾在公風紀巖廊詞箴用朂誕告
　聨常康熙庚辰御製并書　又北東出者為　闕左
　　　門西出者為　闕右門門外各有下馬碑石凡
　　　九卿㑹議揀選人員騐看月官俱集左門下八
　　　旗都統㑹議俱集右門下門北為諸王朝房左
　　　右各三楹甬道左有嘉量亭右有日景晷度
　御製嘉量銘皇予
聖祖建極憲天度律鈞鍾洞契元聲微顯闡幽何天衢
　　亨小子纘緒寰區撫臨協時月正日同律度量衡
　　製兹法器列於大廷匪作伊述
大猷敬承遵鍾得度率度量成量為權輿律諧六英猗
聖合
天
天心
聖明七政是齊為萬世法程如衡無私如權不凝如度
　　制節如量祗平律得環中紹
天明命永寶用享子孫繩繩我日斯邁而月斯征中元
　　甲子乾隆御銘　正中南向為
　　午門順治四年建即　紫禁城南門也東西兩觀
　　　對聳上覆崇樓五中樓深廣各九楹東西四樓
　　　深廣各五楹閣道十三楹南北相接崇宏壯麗
　　　即俗所謂五鳯樓也
　　國家有所征討凱旋獻俘
　皇帝御午門樓行受俘禮
　御製六月十八日午門受俘詩(乙亥/)　雷霆申宿令
　　閶闔受新俘詎乃恩全背安能誅竟逋緝兇新附
　　奮宥命舊奸瞿白練陳班末䨇頑肆市衢快晴
天意順大禮衆情愉益切欽心鏡永懐鞏帝圖
　御製定北將軍班第遣人解達瓦齊至御午門受俘
　　詩(乙亥/)鴛瓦繽紛積瑞銀受俘軍禮舉重新丹
　　墀羣辟齊肩侍白組名王繫頸陳天徳好生還貸
　　死海濵多蹇又逢屯刑曹憲典聊遲待指日歐刀
　　剚叛臣
　御製御午門受俘馘詩(庚辰/)　函首霍占來月竁
　　傾心素坦欵天閶理官淑問寧須試驃騎窮追實
　　可臧西海永清武保定午門三御典昭詳從今更
　　願無斯事休養吾民共樂康中樓左右有鐘鼓亭
　皇帝御大朝則鳴鐘鼔以為節
　親祀壇廟出午門則以鐘祭
太廟則以鼓　午門之前凡頒朔宣
　㫖及百官常朝俱集於此
　御製十月朔日頒時憲書詩(庚申/)九瀛咸奉朔四
　　海正同文禮特遵
先制時惟授大君令頒懸度地澤被鷺鴛羣欽若心恒
　　凛釐工政益勤
　御製頒朔詩(甲子/)
閟宮烝祀罷象魏授時頒舊歲行將盡新年去復還時
　　和詎可恃日久倍知艱所願周寰字官清民自閒
　　　試問司天史羲娥移不移璿璣誰可度珠斗若
　　為推六合車書㑹千秋道法垂去年重入想崇政
　　涖朝時
　御製頒朔詩(丁卯/)　冬初頒歲朔
天道體貞元為識農功要非誇天子尊三正同六服玉律
　　自金門即看陽和近披來朱鳥暾
　御製頒朔詩(戊辰/)午門晴旭麗曈曨頒朔威儀集
　　百工東鰈西鶼萬邦奉宵衣旰食一篇中春秋無
　　那成今昔箕畢還因協雨風消息貞元頻静騐統
　　天一氣運無窮
　御製十月朔日頒朔詩(丁丑/)敬授斯稱重明時敢
　　不䖍龍杓弦望辨鳯闕典章懸堯帝羲和命大清
　　億萬年銅儀惟是在稼政莫兹先布朔禎祥始班
　　和象魏前伊犁哈薩克從此入華編
　　　午門為門三文武官出入皆由左其右門惟宗室
　　　王公得行之兩觀間掖門左右相對門中各折
　　　而北入不常啓惟
　大朝陞殿百官各以東西班次由掖門入殿試文武
　　　進士鴻臚寺按中式名次引入一名由左二名
　　　由右餘倣此　午門之内玉河環繞金水橋五
　　座橋北為
　太和門廣宇九楹中開三門其左右兩楹則宿衛
　　畨直處也門陛南出者三東西出者二級各二
　　十有八陛間列古銅鼎四門前列銅獅二　太
　　和門之左為　昭徳門右為　貞度門皆南向
　　東西兩廡間東出者為　協和門西出者為
　　熙和門兩廡上下共五十二楹東為稽查各衙
　　門奉行事件處及内閣
　誥勅房西為繙書房及
　起居注公署東南隅為内閣公署其正衙
　御筆扁曰調和元氣西南隅舊為　國史館今為
　　　膳房庫　太和門内正中南面為
　　太和殿
　皇朝之正殿也康熙八年重建三十四年再建深廣
　　　各十一楹
　御筆扁曰建極綏猷聨曰帝命式于九圍茲維艱哉
　　　奈何弗敬天心佑乎一德於時保之其永無愆
　　　中設
　寶座
　皇帝大朝御焉每歲元旦冬至
　萬壽三大節及
　　國家有大慶典則
　御殿受賀凡大朝㑹燕饗
　命將出師
　臨軒䇿士及百僚除授謝
　恩皆御焉恭遇加上
皇太后徽號則於殿内
　閲視
冊寶冊立
　皇后亦如之遇
圜丘大祀前一日
　皇帝於殿内視祝版
祈穀
常雩大祀亦如之前為露臺列龜鶴彛器各二日晷嘉
　　　量各一龍墀三重丹陛五出下重陛級二十三
　　　中上二重陛級各九上下列寶鼎十有八左為
　　　　中左門右為　中右門皆南向與　昭德
　　　貞度二門相對其東出者為　左翼門西
　　　出者為　右翼門翼門之南左為　體仁閣右
　　　為　𢎞義閣各崇樓九楹廊廡四周相接共六
　　　十六楹庭中甬道左右設品級銅山自正一品
　　　至從九品各十八為文武官員行禮班位
　御製季夏視朝詩(己巳/)　詰旦奎中夜易䦨罘罳曙
　　色上金鑾宮懸樂應林鍾律拜舞班齊九品官
　　何必舍人稱絶唱所希多士副其難漫言例事鴻
　　臚掌拱手垂衣敢自安
　御製暮春太和殿視朝詩(壬申/)詄蕩天門開曙曦
　　彤墀香靄露華滋禮章樂亮誠何有拱手垂衣
　　念在兹百辟都遵博士制七言誰繼舍人詩昭
　　容已褻貂璫僭未可明廷贊盛儀
　御製初夏視朝詩(壬申/)雨足金門曉氣和觚稜瑞
　　色暎晨娥樂宣清徵八音協儀引鴻臚百辟多
　　祈歲惕乾通宥宻對時長養騐南訛垂衣敢恃
　　崇高位政要維艱敕九歌
　御製御殿臚唱有作(壬申/)秋榜原春榜恩科乃特
　　科
慈寧欣壽永師濟兾材多大對誰忠告旁求此廣羅午
　　門開詄蕩日麗小春和
　御製御殿傳臚日作(甲戌/)　臚唱三聲曉日曈編鐘
　　清瑟協薫風希占五色雲朝見早慰一犁雨昨濛
　　贊化羣陳萬言䇿敕幾自闢四門聰祗憐退鷁垂
　　雙翅空望神仙注榜中
　御製視朝詩(乙亥/)　曉日觚稜露氣鮮太和朝(音/招)御
　　奏宮懸有來衮衮皆羣后惟曰繩繩欲萬年予意
　　詎如常例視侍臣誰進早朝篇無為垂拱猶增愧
　　臨保心殷勵體乾
　御製平定準噶爾功成恭上
皇太后徽號御殿受賀詩以言志詩(乙亥/)從來西北
　　不庭方戡亂聊攜数月糧何必先驅張撻伐早知
　　載道迎壺漿遐荒底定千秋宴
徽號欣承愛日慶豈不慰思寧即慰訓垂文子懼方長
　御製雪中視朝詩(丙子/)報曉雞人報雪霏翠雲裘
　　御啟彤墀祥煙低罩金猊鼎瑞葉紛飄赤羽旂三
　　白早占后稷穡千官都㸃謝莊衣明庭端拱承
天貺益勵兢兢謹勅幾
　御製冬日視朝詩(丁丑/)百寮劍佩集明廷班末陪臣
　　贊謁聆黄道星辰聨畢昴小陽氣節靄元𡨕東
　　鰜西鰈誰分域北極南荒一太寧逺服邇安心敢
　　肆敬
天勤政
訓聰聽
　御製元正太和殿朝㑹庸作歌(庚辰/)晨參晝㑹肅
　　朝儀正殿春融赤羽旗考夏綜周原舊典戛球舞
　　籥迓新禧十年一舉寧為數萬國來同倍切寅吏
　　治民生厪宵旰問方詎止藉斯時祥花瑞葉玉
　　樓棲慶恰占年景福禔耆定不期徠黙克安和惟
　　是洽羣黎漫陳漢殿魚跳水卻聽天方鳯奏西簪
　　筆誰成元㑹賦持盈應悉敬彌躋
　御製三月朔日御殿定邊將軍兆惠副將軍富徳等
　　率成功諸將士朝謁詩以紀事(庚辰/)　黄旄簇仗
　　正衙排奏凱來朝樂孔皆脱劍釋氷摇玉佩卷班
　　按隊叩金階幸逢耆定干戈戢况值熙和風日佳
　　范士燮言予敢忘惴矜保泰是長懐
　御製四月二十五日御殿傳臚紀事詩(辛巳/)　雅化
　　　作人祝
壽慈金階臚唱麗晴曦既求真學頒新制亦體常情改
　　近期公舉不教存已見明敭還預定其辭西人魁
　　榜西平後可識
天心偃武時
　御製季夏太和殿視朝詩(辛巳/)　一夜隂晴雲未消
　　朝氛斂盡旭光昭或縁敬事䝉
天佑雖喜宜農戒意驕恭已奉三欽扆御宅中圖治慎
　　衣宵林鍾東序聲韶樂應月詳求律呂調
　　　殿後為
　　中和殿深廣各五楹上安滲金圓頂陛左右各出
　　　三重級如前殿之數殿内
　御筆扁曰允執厥中聨曰時乗六龍以御天所其無
　　　逸用敷五福而錫極彰厥有常中設
　寶座凡遇三大節
　皇帝先於此陞座内閣内大臣禮部都察院翰林院
　　詹事府堂官及侍衛執事人員行禮畢然後出
　御太和殿恭遇加上
皇太后徽號則於殿内
　閲視奏書遇
方澤大祀及祀
太廟
　社禝之前一日
　皇帝俱於殿内視祝版
　親祭
　　歴代帝王廟
　　先師孔子
　　朝日　夕月亦如之每歲耕藉並於殿内
　閲視農器殿後為
　　保和殿殿九楹
　御筆扁曰皇建有極聨曰祖訓昭垂我後嗣子孫尚
　　克欽承有永天心降鑒惟萬方臣庻當思容保無
　　疆中設
　寶座每歲除夕
　皇帝御殿筵宴外藩每科朝考新進士翰林院引入
　　　殿内左右列試之左門曰　後左門右門曰
　　　後右門與　中左　中右門相對自　太和殿
　　　至　保和殿兩楹丹楹相接四隅各有崇樓中
　　　路甬道相屬　保和殿後陛三出向北即　乾
　　　清門也
　　　協和門之東為
　　文華殿康熙二十二年建殿門五楹前殿七楹
　御筆扁曰緝熙明德聨曰道脉相承經籍昭垂千聖
　　　緒心源若接羮墻黙契百王傳每歲春秋仲月
　皇上御經筵講臣於殿内進講
　皇上宣示御論諸臣跪聽畢以次列坐
　賜茶於殿内
　御製秋日經筵詩(庚申/)皎日麗中天金風拂細旃
　　右文遵舊制典學重經筵為進邦家彦爰咨經史
　　詮探源思汲古望道未忘筌制事應惟義執中猶
　　在權心恒期洞洞志每勵乾乾緬想萬民上端資
　　百爾賢周行須示我莫漫頌豐年
　御製二月十二日經筵詩(辛酉/)　金門旭日麗初晴
　　講席春和盛典行啟沃久登黄閣老探研今對玉
　　堂卿祗因風化孚民俗漫道平康起頌聲猶憶昔
　　年
庭訓切書紳一字道惟誠
　御製仲春經筵詩(壬戌/)旭日御堦明祥風滿鳳城
　光春開講席廣厦集朝英學海期同濟文樞賴共
　　衡更尋司化紐要道在躬行
　御製二月初六日經筵詩(癸亥/)風色雲容淡沲春
　　廣筵鵷侶列華茵欲衡今古惟時叙藉澡身心與
　　日新别院漫傳花似綺甫田喜積屑如銀自慚致
　　治非三五夢想蕭曺房杜臣
　御製仲春經筵詩(甲子/)講席啓文華熙春景物嘉
　　古今學有别天地德無涯内外應非二知行要並
　　加儒臣同坐論不覺日西斜
　御製春季經筵詩(乙丑/)棽麗翠鸞臨文華廣殿深
　　三春開講幄兩序列朝簪立政思民瘼存誠勵口
　　箴豈云循典故藉以澡身心黼座風颺德霞天旭
　　㪚隂咨詢交泰陛揖讓萃儒林道岸繄常企文淵
　　或可尋研精憶良弼孰與下砭鍼
　御製仲春經筵詩(丙寅/)晴旭曈曨㪚曙寒文華廣
　　殿㑹衣冠從來聖道通參贊况復予衷企治安心
　　所㑹時原自易學惟行處始知難寄言魚雅談經
　　侶漫作崇儒故事觀
　御製仲秋經筵詩(丙寅/)宿雨逗輕煙秋陽皜碧天
　　文華開廣殿今日啟經筵濟濟鴛班列彬彬玉案
　　前研幾窮理窟味道晰言筌一意期無逸同心慶
　　有年豈惟遵典制端以遡心傳
　御製仲春經筵詩(丁卯/)　講幄啟芳春文華紫禁闉
　　鵷班分列進綈几一編陳治道籌教養躬行勉知
　　仁豈惟遵典故端藉淑心身易簡抽經秘從容咨
　　席珍擴充還有待夙夜矢䖍寅
　御製春仲經筵詩(己巳/)　瑞日輝春曉不寒特開廣
　　殿集衣冠舞干未逮重華德放馬何期逺服安
　　小往大來成泰運推人盡已具心官申咨魚雅章
　　縫侶莫作崇儒例事看
　御製春仲經筵詩(壬申/)間闊經筵意未安東風廣
　　厦集儒官不惟勤學因時最要復存羊俾後觀制
　　事期無適莫見知人更念惠懐難春卿儀注百寮
　　式詎道從容禮數寛
　御製經筵即事詩(癸酉/)清暉玉宇寛廣殿集衣冠
　　要欲分隂惜寧同舊例看繹思還戒頌切已率知
　　難兩論雖言概吾斯意未安
　御製仲春經筵詩(丙子/)　泉汲靈源蕉剥芽春風又
　　復啟文華惜隂所重恒於此隔歲猶嫌忽已賖一
　　日萬幾天命勅性誠明教聖功加儒冠采服魚魚
　　者典學虚文莫漫誇
　御製仲春經筵詩(戊寅/)書文經訓義揄揚魚雅儒
　　簪晉兩行篤志近思研學問思艱圖易劭農桑春
　　臺共喜時方鬯廣厦寧惟例舉常周孔吾師㳺意
　　切推行獨慚未云遑
　御製仲春經筵詩(己卯/)講學文華例仲春經書次
　　第几端陳夫乾易矣夫坤簡成物知焉成已仁紬
　　繹從知位中理贊參惟仰至誠神漫言故事循禮
　　典修業輝光勉日新
　御製仲春經筵詩(庚辰/)　文華廣殿御香芬啟廸疇
　　咨大雅羣詎止循名欲求實敢因戢武忘崇文飛
　　潛動植堪觀化和一慎難總屬君畧述㑹心非逞
　　臆躬行惟是勉尊聞
　御製仲春經筵詩(辛巳/)　和凝風日仲春𥘉廣殿文
　　華敞碧疏經解傳詮闡要道衣寛帶博戒虚車人
　　倫物理行仁義巽養震為濟疾徐詎曰年年遵典
　　故化民成俗目蒿予　東廡曰　本仁殿西廡曰
　　　　集義殿後殿為　主敬殿其東為　傳心殿
　　　中祀
　　皇師　帝師　王師　先聖　先師每逢月朔太
　　　常寺堂官一員詣殿拈香凡
　經筵之日
　命大學士一員祭告乾隆七年仲春
　皇上御經筵
　特㫖親詣行禮殿之前為景行門
　御製仲春經筵親詣傳心殿行禮敬成一章(辛酉/)
　　布治遵前矩崇文御講筵先期修祀事親詣致心
　　䖍禮樂薄殷夏經綸在簡編執中恒自凜敢曰繼
　　薪傳　文華殿之後西向為上駟院署又北南向
　　　為箭亭亭中石刻乾隆十七年三月二十日
　上諭朕恭閲
太宗文皇帝實録内載崇德元年十一月癸丑日
上御翔鳯樓集諸親王郡王貝勒固山額真都察院官
　命𢎞文院大臣讀大金世宗本紀
上諭衆曰爾等審聽之世宗䝉古漢人諸國聲名顯著
　之賢君也故當時後世咸稱為小堯舜朕批覽此書
　悉其梗概殊覺心往神馳耳目倍加明快不勝嘆賞
　朕思金太祖太宗法度詳明可垂久逺至熙宗合喇
　及完顔亮之世盡廢之耽于酒色盤樂無度效漢人
　之陋習世宗即位奮圖法祖勤求治理惟恐子孫仍
　效漢俗預為禁約屢以無忘祖宗為訓衣服語言悉
　遵舊制時時練習騎射以備武功雖垂訓如此後世
　之君漸至懈廢忘其騎射至於哀宗社稷傾危國遂
　滅亡乃知凡為君者耽于酒色未有不亡者也先時
　儒臣巴克什達海庫爾纒屢勸朕改滿洲衣冠效漢
　人服飾制度朕不從輒以為朕不納諫朕試設為比
　喻如我等於此聚集寛衣大袖左佩矢右挾弓忽遇
　碩翁科羅巴圖魯勞薩挺身宇入我等能禦之乎若
　廢騎射寛衣大袖待他人割肉而後食與尚左手之
　人何以異也朕發此言實為子孫萬世之計也在朕
　身豈有更變之理恐後世子孫忘舊制廢騎射以效
　漢俗故常切此慮耳我國士卒𥘉有幾何因嫻於騎
　射所以野戰則克攻城則取天下共稱我兵曰立則
　不動摇進則不回顧威名震懾莫與争鋒此番往征
　燕兵出邊我之兵威竟為八大臣所累矣故諭爾等其
　謹識朕言欽此朕每敬讀
聖謨不勝欽凜感慕深惟國家開創之時我
祖宗躬親勞瘁勤求治理矩矱相傳罔敢踰越以立萬
　　世之丕基至於今咸受無疆之福者皆仰遵
明訓所致也我朝滿洲先正遺風自當永逺遵循守而
　　勿替是以朕常躬率八旗臣僕行圍殺獵時時以
　　學習國語熟練騎射操演技勇諄切訓誨無非率
　　由舊章期以傳之奕禩永綿福祚惟是我
皇祖太宗聖訓所垂載在
實錄若非刋刻宣示則累朝相傳之家法外庭臣僕何
　　由共悉且自古顯謨令典多泐之金石曉諭羣工
　　我
皇祖太宗之睿聖特申誥誡昭示來兹益當敬勒貞珉
　　永垂法守著於紫禁箭亭御園引見樓及侍衛教
　　塲八旗教塲各立碑刋刻以昭朕紹述推廣至意
　　俾我後世子孫臣庻咸知滿洲舊制敬謹遵循學
　　習騎射嫺熟國語敦崇淳樸屏去浮華母或稍有
　　怠惰式克欽承
彞訓兾億萬世子孫共享無彊之庥焉特諭　殿東稍
　　　北有石橋三過橋有殿宇三所凡大内俱黄琉
　　　璃瓦惟此用緑為諸
　　皇子所居其前為王公文武大臣輪班宿衛直房
　　　橋東南為户部内庫為鑾儀衛　鑾駕庫稍北
　　　即　東華門門外有下馬碑石紫禁城之東門
　　　也
　　　熙和門之西為
　　武英殿規制如　文華門前　御河環繞石橋三
　　　殿前後二重皆貯書籍凡
　欽定命刻諸書俱於殿左右直房校刻裝潢西有浴
　　　德堂為詞臣校書直次設總裁統之殿北為内
　　　務府公署為果房為氷窖為造辦處西為尚衣
　　　監其後殿宇二層為
　　皇子所居再西為咸安宮教習八旗大臣子弟
　　　肄業處殿南為磁器庫為　南薰殿乾隆十四
　　　年
　詔以内府所藏歴代帝后圖像尊藏於此
　御製南薫殿奉藏圖像記　内府藏歴代帝后圖像
　　傳自勝國典在有司歲以盛夏曝而庋之扃鐍惟
　　謹朕於幾暇省閲内庫積儲敬得展觀則裝潢之
　　以歲久渝脱者已多矣因思我朝崇禮前代建廟
　　京師春秋禋享且為䕶陵寢禁樵蘇聖賢名臣咸
　　秩典祀凡以篤高山景行之思抒萬古興懐之慕
　　而况流傳有自縑素猶新日角珠庭冕旒秀發徳
　　容可挹英表如生其奚忍夷諸繪事供几席珍鑒
　　者比爰命工重加裝潢自太皥伏羲氏而下帝后
　　圖像為軸者六十有八為冊者七為卷者三先聖
　　名賢圖冊五舉襲以綈錦尊藏於紫禁西南之南
　　薫殿大學士㑹同領内務府王大臣等詳定位置
　　謹其籍識次第甲乙秩然有章明諸帝玉冊廟中
　　所陳當時寶為宗器者也今貯工部外庫慮不免
　　㪚軼附藏殿之西室俾䖍視焉既竣事因備紀之
　　勒石前榮以示帝統相承道脉斯在朕之隨在盡
　　其誠敬不敢茍且褻越有如此圖像自唐宋以下
　　缺十之二三遡而上之存者僅矣時久而易晦幸
　　其存也可弗保持使可及久歟缺者弗復追補逺
　　無徵也懼失真也以致慎也
　御製朕既藏歴代帝后名臣像於南薫殿為文以記
　　之並成是詩(己巳/)　寫照應非古羲軒誰所傳儼
　　兹瞻日角敬與保天全暑雨寧侵幌薫風尚入弦
　　睪然興景仰籌治勉勤乾　殿西為
　御書處凡
　御書法帖皆於此鐫刻稍北即　西華門門外有下
　　　馬牌石　紫禁城之西門也
　
　
　
　
　
　
　
　
　
國朝宮史卷十一
欽定四庫全書
國朝宫史卷十二
　　宫殿二
　　内廷一
　　乾清門廣宇五楹中門三陛三出各九級前列金
　　　獅二
　皇帝御門聴政則於門下陳設
　御座黼扆部院以次啟事内閣面承
　諭㫖於此
聖祖仁皇帝御製宫門聴政示閣部諸臣詩　中書天
　下本六官庶僚首絲綸委寄隆分職慎所守上相列
　天階喉舌筦北斗乾象方昭垂古來詎虚授軒皇置
　六相姬文擇四友得人邦乃昌此事諒非偶曰予既
　寡昧欿然謝哲后聴政日不遑望道逺何有啟沃藉
　臣鄰匡贊資左右雖云際昇平民物豈康阜圖終貴
　謹始治安莫予狃廣業惟克勤勵精期永乆作詩一
　相朂敬哉庶無負
　御製御門詩(丁卯/)　凌晨御内朝咨采接羣彦嘉言
　　孰予告庶政惟爾贊稍釋望雨愁未愜求治願周
　　公古元哲猶坐以待旦欽哉與日深敢恃
天恩眷
　御製御門詩(丁卯/)　禁門咨庶事常朝接羣彦銀蟾
　　尚餘光蓮漏初停箭慄慄切獨懼魚魚偕衆選豈
　　其旅進退實以資匡贊坦平文石陛淨潔龍書案
　　朂哉亮采儔佇爾嘉言薦
　御製御門詩(庚午/)　明庭靄曙色宵衣戒晏朝恭已
　　勅庶㡬疇咨觀百僚際和轉憂盛知近詎達遥察
　　察匪為明熙熙或致驕惠民詔屢逮毋乃屯其膏
　　求賢念輙厪或則虚名要孜孜敢怠荒目蒿思亦
　　焦所希萬方逸遑惜一巳勞
　御製御門日作詩(辛未/)　一二日萬㡬勤政遵
家法疇咨内朝門封章待批答率由貴有恒龍案延黄
　　閣敷政權剛柔省身切兢業民風願還淳歲功期
　　允協每懷乃靡遂蒿目奈才乏
　御製御門日作詩(壬申/)　興夙列卿齊唱曉鷄人報
　　時巡返旌轡召對臨廊廟勅㡬固無方咨政貴有
　　要察察戒小智淵淵厪朗照唐虞夙所希成康猶
　　未造設逢汲長孺豈免云云誚
　御製御門日作詩(癸酉/)　建禮接晨趍乘乾奉永圖
　　勅㡬遑燕寢咨政闢亨衢曉日琉璃瓦香煙翡翠
　　罏後言誰退有成見我從無
　御製御門日作詩(甲戌/)　黄閣封章待綍音明廷敭
　　對詰晨臨疇咨晝接寜惟是典禮時修更欲尋三
　　九期餘常厪念剛柔異克不容心遑云撫莅兹年
　　乆益覺憂勤與日深
　御製御門口號詩(丙子/)　御門閣部奏封章進止疇
　　咨不厭詳一日萬㡬寧止是要因愛禮亦存羊
　御製御門日作詩(丙子/)　省方秋蹕旋勅㡬明廷莅
　　畋遊曷可極功叙無非事虞機省厥括絲綸慎所
　　自疇咨實在兹都俞益增愧無過孰則能動是吁
　　可悸
　御製御門日作詩(丁丑/)　南巡三閲月勅㡬心敢懈
　　問民晉岳牧諮政接寮寀驛章按程遞批答或至
　　亥庭對雖故事愛禮正兹在迴鑾所先務百爾共
　　亮采念彼勞始逸朂此敬勝怠周易有名言乾惕
　　時自宰
　御製御門日作詩(己卯/)　巡狩亦萬㡬詎有間宵旰
　　還宫即御門朝簮亟延見敢云寧藉斯愛禮語彌
　　羨庶政酌剛柔羣材掄俊彦惟是稱職艱握吐懐
　　公旦　凡召對臣工引見庶僚俱由門之右門出
　　　入　内廷行走之大臣官員俱得由之　乾清
　　　門之旁左為　内左門右為　内右門皆南向
　　　　内左門不常啟凡内官及承應人等出入俱
　　　由　内右門軍機處大臣　南書房翰林内務
　　　府大臣官員出入亦得由之如遇
　皇帝御養心殿召對大臣之年老者亦得於此門引
　　　進墀下東出者為　景運門西出者為　隆宗
　　　門皆五楹門各三　内左門之東　内右門之
　　　西周廬各十二楹東為文武大臣奏事待漏之
　　　所西為侍衛房及内務府軍機處直舎皆南向
　　　其南相對周廬各五東為宗室王公奏事待漏
　　　之所西為内繙書房皆乾隆十二年建　乾清
　　　門之内為
　　乾清宫順治十二年建康熙八年重建
　皇帝召對臣工引見庶僚皆御焉宫廣九楹深五楹
　　　正中設
　寳座左右列圖史璣衡彛器楣間南向恭懸
世祖章皇帝御筆扁曰正大光明
聖祖仁皇帝恭跋云
皇考世祖章皇帝御筆正大光明四字結搆蒼秀超越
　古今仰見
聖神文武精一執中發於揮毫之間光昭日月誠足嫓
　美心傳朕罔不時為欽若敬摩勒石垂諸永乆為子
　孫萬世法康熙十五年正月吉旦恭跋兩楹恭懸
聖祖仁皇帝御筆聨曰表正萬邦慎厥身修思永𢎞敷
　　　五典無輕民事惟艱北兩楹
　御筆聨曰克寛克仁皇建其有極惟精惟一道積於
　　　厥躬　東暖閣扁曰抑齋　西暖閣扁曰温室
　　　殿前露臺列龜鶴各二晷影嘉量各一寳鼎四
　　　中為甬道與　乾清門相屬左右丹陛南出者
　　　二東西出者各一東西丹陛之下有文石臺二
　　　上安設
　社稷江山金殿
　御製乾清宫銘　大哉至健純粹而精昭昭成象蕩
　　蕩難名四徳嬗用六位時乘靜專動直資始大生
　　我
祖我
考奉是丹楹五福敷錫萬國咸寜敢恃崇居惴惴矜矜
　　益慎體乾惟皇永清
聖祖仁皇帝御製乾清宫讀書記　二帝三王之治夐
　然尚矣後之人興於千百世之下而欲遐稽往烈以
　為多聞畜徳之資非載籍是賴厥道無由顧載籍極
　博大而道徳之淺深政理之因革小而聲名度數采
　章文物之繁靡弗該也靡弗悉也若徒習其文詞侈
　其浩博而不深考其道法之大原得諸心而致諸用
　古人之言皆陳迹耳於我何與焉朕自沖齡性耽學
　問踐阼迄今罔自暇逸未明求衣待旦視事講臣執
　經羣工入奏未嘗一日不與相接既退裁决庶務披
　覽章疏有間則書冊翰墨之外無他嗜好端居乾清
　宫取六經之書發而讀之以求契夫古聖人之心將
　以致其用而未能也又上下古今盱衡數千載思昔
　人之所以致其用者而求之乎紀志表傳編年紀事
　之文將以考其用而知其心之所存朝斯夕斯怡然
　忘倦葢浩乎其未有涯悠然其未有艾也比者海宇
　乂安國家閒暇而風俗人心未能登進淳良聿臻上
　理每一念之􁃊然於懷將以得之於心者而實致諸
　用焉積晦明閲寒暑展卷吟誦神理淵穆如晤古人
　夫乾為健天得一以清所貴執中而建極也自强不
　息以希天遜志好學以希聖朕雖不敏詎弗勉㫋
聖祖仁皇帝御製元夜與諸王宴乾清宫詩　今夕丹
　帷宴聨翩集懿親傳柑宜令節行葦樂芳春香泛紅
　螺重光摇絳蠟新不須歌湛露明月足留人
世祖憲皇帝御製恭侍乾清宫詩　殿閣參差際碧天
　玉堦秋色靜芉綿雲開北闕祥光滿雨過西山霽色
　鮮寳座金爐香靄靄彤墀仙掌露涓涓承顔頻荷
温顔接凛惕趨蹌繡扆前
　御製九日乾清宫侍宴恭紀詩(樂善/堂集)　繡錯仙枝煥
　　彩霞重陽侍宴佩萸華牋分
御筆親標韻席撤
皇恩别賜瓜一徳賡歌仁夀世太和景象
聖人家獻詩爵躍追天保宴畢歸來日未斜
　御製新正二日召集羣臣於乾清宫賦柏梁體詩朕
　　既首倡又成七言一章詩(己未/)　泰交堂陛列鴛
　　聨日煖彤墀淑景鮮祗以賡歌鳴喜起非誇宴樂
　　沸絲絃觴浮柏葉添吟興筆灑瓊華映綺筵更慶
　　元正飄六出又增新瑞紀瑶編
　御製元旦同諸王宴乾清宫詩(壬戌/)　韶律應三陽
　　元辰福履昌展親醻伯叔明命凛
穹蒼鳳琯春風入龍墀化日長獻椒歌有慶行葦樂無
　　央
　御製立春日奉迎
皇太后幸乾清宫侍宴恭紀詩(乙丑/)　日色風光麗綵
　　枌起居
膝下肅而誾縁階瑞莢舒三葉貼户春屏燦五雲青帝
　　乘時方煦嫗勾芒御氣正氤氲晚來絲管城闉閙
　　俶獻家家想半醺
　御製新正奉
皇太后乾清宫侍宴得句詩(丙寅/)　瑞雪占時慶和風
　　驅臘寒銅鍰仙木麗蘭戺玉華攢爵躍迎仙仗
慈寧降葆鸞獻春陳桂醑履歲尚椒盤淑景欣昭盎祥
　　雲看簇團初韶娛愛日長奉
萬年歡
　御製元日乾清宫宴諸王即席得句詩(庚午/)　元日
　　乾清宴本支百世親豐年占首歲和氣靄韶辰柏
　　葉浮醽醁椒花煥柍桭銀箋將玉管次第答光春
　御製乾清宫小宴宗室臣工即席得句詩(辛未/)　初
　　筵和㑹景含韶瑞色瓊樓雪未消已覺心期欣夏
　　麥好酬節物頌春椒紫觴底用行麟脯青律徐聞
　　引鳳簫行葦載歌厪保泰百年一統正熙朝
　御製乾清宫宴親藩即席賦句詩(乙亥/)　俶春始運
　　啟元辰曲宴乾清㑹懿親同有殷心祈上歲從來
　　樂事首天倫欣徵人夀樽浮柏漫詡仙厨脯擘麟
　　和氣一家時歛福便因敷錫萬方民
　御製乾清宫小宴諸王即席得句詩(丁丑/)　紫鳳迴
　　春歲籥調乾清嘉㑹慶三朝化民政要先敦族行
　　葦歌聲並頌椒共祝康年遍寰宇端知和氣靄宫
　　寮本支百世綿瓜瓞景福如川御正饒　乾清宫
　　　之東為
　　昭仁殿殿内
　御筆扁曰天禄琳瑯聨曰風奏南薰調玉軫霞懸東
　　　壁燦瑶圖殿後西室聯曰有秋厯覽登三鬴旰食惟
　　　期協九經又聨曰獨喜惜隂澄靜照更因稽古
　　　契遐心室之北扁曰慎儉徳聨曰亦曰欽哉貫謨
　　　典允惟難矣作君師又聨曰瓊枝春意足縹帙
　　　古香多皆
　御筆也
　御製昭仁殿銘　四徳何以首元四時何以首春仁
　　者人也要莫大於親親刑寡妻以至兄弟民同胞
　　而物吾與皆由此施關痛癢而肫肫然其所包者
　　廣是以孔子對門人之問不同而莫非由已之所
　　存人盡宜勉又何况乎為君吾用是居昭仁之殿
　　怵然惟恐有愧乎斯言
聖祖仁皇帝御製昭仁殿詩　雕梁雙鳳舞畫棟六龍
　飛崇髙惟在徳壯麗豈為威
　御製昭仁殿詩(丁卯/)　乾清宫之東􁀙為昭仁殿
皇祖在御時日夕寢興之温室也朕弗敢居焉乃貯天
　　禄琳瑯宋元鐫本於内時一徘徊曷勝今昔之思
　　　芸帷木榻想貽淳
聖日常懸麗柍桭六十一年兹惕息百千萬世永昭仁
　　好書敢謂承
先志新徳惟期澡我身簷向周廬列書室每聞佔畢達
　　楓宸　乾清宫之西為
　　𢎞徳殿殿内
　御筆扁曰奉三無私聨曰二典三謨法堯舜之道五
　　　風十雨協天地之心殿後扁曰太古心東室閣
　　　上恭懸
世宗憲皇帝御筆聨曰惟以一人治天下豈為天下奉
　　　一人
　御筆聨曰九疇勤省歲萬國協書雲閣下聨曰得句
　　　因新意耽書是宿縁一曰墨汁潤分瑶草緑篆
　　　文清帶筆花香後室扁曰懷永圖聯曰雲霞紛
　　　綺麗文物共葳蕤一曰心爽天宇豁情欣理境
　　　融皆
　御筆也
　御製𢎞徳殿銘　求全之毀吉徳也辨之不已是惑
　　也不虞之譽凶徳也居之不疑是惑也知惑不為
　　直言其來知惑而為諛言其滋諛滋悔生直來其
　　亨宜已而辨汝奚為善宜疑而居汝惑宜袪屏乎
　　營乎其思徳之所𢎞乎
　御製𢎞徳殿詩(辛酉/)　髙閣傳銀箭朝暾散綺疏憂
　　心周蔀屋豈隔九重居
　御製𢎞徳殿詩(丁卯/)　軒宫象紫垣璇􁀙接路寢居
　　中撫八埏奉三育羣品儉詒堦尚土侈戒帷裁錦
　　萬幾常自惕庶政於焉審但希六幕調宵衣亦安
　　枕
　御製𢎞徳殿齋居詩(辛巳/)　致齋返彤宫勅㡬臨紫
　　殿對時凛金柅惜隂聆玉箭𢎞徳搆斯肯循名實
　　期踐敬
天在愛民居貴可忘賤籌治誠契要勵人已敢倦時豫
　　允厚幸厚幸益兢戰庶幾奉
前猷億載皇清奠宫之東廡内臣直廬三楹
聖祖仁皇帝御筆扁曰御茶房稍南為
　　端凝殿
聖祖仁皇帝御筆扁曰執事敬
聖祖仁皇帝御製端凝殿齋居詩　肅肅羣籟屏裊裊
　爐烟舒諏日躬禋祀濯袚臨齋居輝耀閣西日流影
　照綺疏坐乆微風來泠然吹衣裾霽心觀萬象黙見
　天地初感神在至諴寧俟灌鬯餘　再南為舊設自
　　　鳴鐘處
聖祖仁皇帝御筆扁曰敬天
　御筆聯曰簾縈香篆齋心乆座殷鐘聲問夜遥其南
　　　東出者為　日精門門之南為
　御藥房
聖祖仁皇帝御書扁曰藥房曰夀世再南一室奉
　　至聖先師及先賢先儒神位
　御筆扁曰與天地參聯曰開洙泗心𫝊聖由天縱集
　　唐虞道統徳合時中轉而南向北者為
　上書房
　　皇子
　　皇孫肄業處也
　御筆扁曰養正毓徳
世宗憲皇帝御筆聯曰立身以至誠為本讀書以明理
　　　為先
　御筆聯曰念終始典于學於緝熙單厥心
　御製己酉冬十一月二十一日
皇父御書立身以至誠為本讀書以明理為先一聯
恩賜懸掛書齋以寓訓誨至意恭紀詩(樂善/堂集)　文明雅
　　化敷重譯咫尺
奎章賁玉除妙義直須十四字至言已勝萬千書
天顔有喜龍鸞動緗案承
恩雨露舒從此就將當益奮敢違提訓負居諸
　御製仲冬御門後至上書房因示𢎞瞻輩詩(壬戌/)
　　緗帙芸編散古香經帷舊學重商量憂心未釋勅
　　幾暇樂志旋生味道長緹室灰飛新景物瑣忩日
　　上昔年光吟餘改抹前題句未得筌蹄頓兩忘
　御製每御乾清宫輒聞上書房諸皇子誦讀聲欣然
　　㑹心兼憶舊況詩(乙丑/)　佔畢達璿除居稽切講
　　廬為聲何朗朗毓徳想魚魚教子慙貞觀延師企
　　二疏豈如王氏癖頗鄙李生漁樂志因時敏研精
　　值歲餘明忩晴旭煖忽憶十年初
　御製秋仲丁祭日詣上書房
　　至聖前行禮詩(丙寅/)　萬古生民首千秋祭典光
　　攝儀專國學展禮詣書堂言念承
宗社何曾致治康徘徊講筵側惟覺愧宫墻　西廡向
　　　東與　端凝殿相對者為
　　懋勤殿
　御筆扁曰基命宥密
聖祖仁皇帝沖齡曽讀書於此今為内廷翰林兼直之
　　　所凡圖史翰墨之具皆貯焉每歲秋讞時刑科
　　　覆奏本上
　皇帝御殿親閲招册内閣大學士學士及刑部堂官
　　　面承
　諭㫖於此
聖祖仁皇帝御製懋勤殿讀尚書至無逸篇有作詩
　元化斡四運淑景催芳年乾乾總萬㡬寸隂惜屢遷
　綈几散瑶帙阿閣颺爐烟澄懷求至理孔壁存遺編
　公旦訓無逸則古多所宣言念小民依田功稼穡先
　天命良匪易敬徳省厥愆法戒備近王炯炯斧扆前
　寤寐思古人千禩精意傳端居不遑暇三復期勉旃
　　再南為批本處
聖祖仁皇帝御筆扁曰慎幾微凡内閣擬票本章俱經
　　　本處進呈
　御覽然後票寫清文交閣又南西出者為　月華門
　　　門之南為内奏事房每日内外臣工所進奏章
　　　由外奏事諸臣接入於此交内奏事進呈得
　㫖後仍由此交出轉而南向北者為南書房内廷詞
　　　臣直廬也其東為宫殿監等辦事處
聖祖仁皇帝御筆扁曰敬事房　昭仁殿之左東出者
　　　為　龍光門　𢎞徳殿之右西出者為　鳳彩
　　　門　乾清宫後為
　　交泰殿滲金圓頂制如　中和殿
聖祖仁皇帝御筆扁曰無為
　御筆聯曰恒乆咸和迓天休而滋至關睢麟趾立王
　　　化之始基殿中設
　寳座左安銅壺刻漏右安自鳴鐘
　　國朝
　御用寳璽二十有五俱尊藏於殿中
　御製國朝傳寳記　國朝受
天命采古制為璽掌以内閣承収以宫殿監正襲以重
　　盝承以髹几設交泰殿中以次左右列當用則内
　　閣請而用之其質有玉有金有栴檀香木玉之品
　　有白有青有碧紐有交龍有盤龍有蹲龍其文自
太宗文皇帝以前専用國書既乃兼用古篆其大小自
　　方六寸至二寸一分不一嘗考大清㑹典載御寶
　　二十有九今交泰殿所貯三十有九㑹典又云宫
　　内收貯者六内庫收貯者二十有三今則皆貯交
　　泰殿數與地皆失實至謂皇帝奉天之寳即傳國
　　璽兩郊大祀及聖節宫中告天青詞用之此語尤
　　誕謬大祀遵古禮用祝版署名而不用寳聖節宫
　　中未嘗有告天事或道籙祝釐時一行之亦不過
　　偶存其教耳未嘗命文臣為青詞亦未嘗用寳且
　　此璽孰非世世傳守而専以一寳為傳國璽亦不
　　經葢縁修㑹典諸臣無宿學卓識復未曽請㫖取
　　裁只沿明時内監所書冊檔承譌襲謬遂至於此
　　甚矣記載之難也且㑹典所不載者復有受命於
　　天既夀永昌一璽不知何時附藏殿内反置之正
　　中按其詞雖類古所傳秦璽而篆法拙俗非李斯
　　蟲鳥之舊明甚獨玉質瑩潔如截肪方得黍尺四
　　寸四分厚得方之三以為良玉不易得則信矣若
　　論寳無論非秦璽即真秦璽亦何足貴乾隆三年
　　髙斌督河時奏進屬員濬寳應河所得玉璽古澤
　　可愛文與輟耕録載蔡仲平本頗合朕謂此好事
　　者仿刻所為貯之别殿視為玩好舊器而已夫秦
　　璽煨燼古人論之詳矣即使尚存政斯之物何得
　　與本朝傳寳同貯於義未當又雍正年故大學士
　　髙其位進未刻碧玉寳一文未刻則未成為寳而
　　與諸寳同貯亦未當朕嘗論之君人者在徳不在
　　寳寳雖重一器耳明等威徴信守與車旗章服何
　　異徳之不足則山河之險土宇之富拱手而授之
　　他人未有徒恃此區區尺璧足以自固者誠能勤
　　修令徳繫屬人心則言傳號渙萬里奔走珍非和
　　璧制不龍螭篆非斯籀孰敢不敬信承奉尊為神
　　明故寳器非寳寳於有徳古有得前代符寳君臣
　　動色矜耀侈為瑞貺者我
太宗文皇帝時獲䝉古所傳元帝國寳容而納之初不
　　藉以為受命之符由今思之
文皇帝之臣服函夏垂統萬世在徳耶在寶耶不待智
　　者而知之矣善夫唐梁肅之言曰鼎之輕重璽之
　　去來視徳之髙下位之安危然則人君承
祖宗付畀思以永膺斯寳引而勿替其非什襲固守之
　　謂謂夫日新厥徳居安慮危凝受
皇天大寳命則徳足重寳而寳以愈重璽玉自古無定
　　數今交泰殿所貯厯年既乆紀載失真且有重複
　　者爰加考正排次定為二十有五以符天數並著
　　成譜而叙其大指如此
　御製刻漏銘　粤昔重黎分司地天迎日揆景舉分
　　測辰明時敬授欽若昊乾予承百王省歲祈年齊
　　政協紀命彼疇人徼宫戒井斟衡酌權笵金䂓木
　　製兹漏蓮玉注金筩水火燥寒協其髙卑别以方
　　圓九十六刻成一日焉視彼陽晷明晦無愆較自
　　鳴鐘淫巧徒傳攝提有紀孟陬用平于以考時寢
　　興慎旃于以熙績勤民禮賢業業兢兢俯察仰觀
　　器與道偕是驗是䖍作銘垂戒貽百㑹元　兩廡
　　　間左出者為　景和門右出者為　隆福門殿
　　　之後為
　　坤寧宫俱順治十二年建殿廣九楹其　東煖閣
　御筆聯曰天惟純佑命俾爾戬榖百禄是荷民其勅
　　　懋和綏以多福萬國咸寜閤上扁曰福徳相聯
　　　曰功徳莊嚴耀寳月薫聞安樂引祥風閤下東
　　　室扁曰紫垣西室聯曰斯干咏松竹天保頌升
　　　恒宫左為　東煖殿
世宗憲皇帝御筆扁曰位正坤元右為　西暖殿
　御筆扁曰徳洽六宫二殿與　昭仁　𢎞徳二殿相
　　　對俱康熙三十六年建　東暖殿之東為　永
　　　祥門稍北為　基化門俱東出　西暖殿之西
　　　為　增瑞門稍北為　端則門俱西出　坤寧
　　　宫之後北向正中為
　　坤寧門門外即　御花園也
　御製坤寧宫銘　萬物致養是曰
厚坤安貞廣大配
天為元昔在
　盛京
清寧正寢建極熙鴻貞符義審思媚嗣徽松茂竹苞
神罔時恫執豕酌匏廣博无疆黄中正位以繼以繩惟
　　曰欲至於萬世
　御製小除夕坤寧宫作詩(壬申/)　喜氣鬯宫寮迎除
　　先頌椒從來稱五祀不覺到今宵爆引雲車上
天臨絳節朝誠祈詎私禱六幕願均調
　　御花園在　坤寧宫後左曰　瓊苑東門右曰
　　　瓊苑西門園中竒石羅布嘉禾鬱葱有古柏藤
　　　蘿皆數百年物
　御製仲春御花園作(甲子/)　穠春何處歸來早堆秀
　　山前絳雪軒已許遊蜂依蕊簇未教新燕傍枝翻
　　周阿玉樹斜臨榭放溜金波曲抱源渇望甘膏疎
　　宴賞休言樹背有叢萱
　御製御花園花朝詩(丙寅/)　堆秀山前景物芳更逢
　　晴日靄煙光負氷錦鬛遊文沼試暖文禽繞畫堂
　　綵燕繽紛先社日青旛摇曳引韶陽莫嫌花事遲
　　追賞通閏應知春倍長
　御製御花園首夏詩(丁夘/)　宿雨輕煙罨綺櫺尚餘
　　春色博山屏蒼松四季曾無改也覺虬枝分外青
　　　一陣香風逓玉墀却縁錦綻墨辛夷幾餘㸃翰
　　消繁慮幸似去年倚檻時　婪春破夏日方永委
　　砌篩簾絮正紛最是常年添悶處底教觸目總成
　　欣
　御製詠御花園藤蘿詩(丙寅/)　禁松三百餘年乆女
　　蘿施之因亦夀每㩦春色見薫風似顧杏桃開笑
　　口或蒼或艷雖不倫齊年恰比列仙真窺户小兒
　　髪已雪雙成綽約猶嬌嬪蜂衙蝶陣年年判兎葵
　　燕麥何須歎清和沐雨影亦鮮便入蝦鬚上龍案
　　晝長幾暇倚玫除南畆初霑憂慮舒却憶風人善
　　體物匪伊垂之帶有餘
　御製御花園古柏行(己巳/)　摛藻堂邉一株柏根盤
　　厚地枝拏天八千春秋僅傳説厥夀少當四百年
　　御園古柏森森列居然巨擘標蒼顔粗皮硉兀心
　　不死倚壁如拍洪崖肩左日右月為兩目春草秋
　　花參四禪仙人煉氣不煉肉形若槁木神乃全昔
　　者公旦象六爻是為九二見在田又如瑶池㑹王
　　母赤松子應領羣仙韋偃直幹不可得而今誰者
　　以神傳洪宣承平此曾閲甲申桑海無還丹喬木
　　頗與世臣類作歌詎止斐鴻篇　正中為　天一
　　　門前列金麟二門北南向為
　　欽安殿祀
　元天上帝
　御筆扁曰統握元樞頂安滲金寳瓶殿前方亭二其
　　　東稍北疊石為崇山山正中有石洞洞門顔曰
　　　堆秀左則鐫刻
　御筆雲根二字山巔有亭曰　御景亭山之東為
　　　摛藻堂堂内經史子集挿架四周
　御筆扁曰摛藻抒華聨曰庭饒芳毯鋪生意座有芸
　　　編結古歡西室門外聯曰左右圖書靜中涵道
　　　妙春秋風月佳處得天和門内扁曰宿鳳聯曰
　　　從來多古意可以賦新詩
　御製摛藻堂詩(己巳/)　文軒搆瓊苑仙柏䕃廣宇題
　　額縱自今考蹟亦云古芸編貯萬卷牙籖分四部
　　淡泊以怡情節儉斯貽祜掞毫戒麗妍守器懐神
　　巨卑兹力溝洫無間惟稱禹
　御製題摛藻堂詩(辛巳/)　浮碧亭隂瀟灑居春風綈
　　几正怡如映忩黛鬰千年樹插架芸芳四庫書鑒
　　在勝朝基命密遊惟義府勅幾餘展編寧貴資摛
　　藻二典三謨永企予　堂東為　凝香亭堂前有
　　　池池上為　浮碧亭亭之南為　萬春亭再南
　　　向西者為　絳雪軒軒前多植海棠軒内
　御筆扁曰視履考祥聯曰東壁煥圖書琳瑯滿目西
　　　清瞻典册經緯從心右室聯曰樹將暖旭輕籠
　　　牖花與香風並入簾又内室聯曰花初經雨紅
　　　猶淺樹欲成隂緑漸稠皆
　御筆軒南即　瓊苑東門也
　御製絳雪軒海棠詩(庚午/)　丹砂煉就笑顔㣲開處
　　春巡恰乍歸暇日髙軒成小立東風絳雪未酣霏
　　評香花國休嫌細選色唐宫不礙肥料量韶光思
　　䕶惜珠簾四面巧成圍
　御製絳雪軒海棠詩(壬申/)　耤典春行命蹕迴御園
　　問景一徘徊似縁翠館今朝幸不約東風特地開
　　綴王有詩笑桃李蕊珠何處惹塵埃丁寧嵰雪枝
　　頭駐莫便尋常㸃緑苔
　御製絳雪軒詩(辛巳/)　名軒因對花取義縁體物酣
　　春雖尚遥符甲機已鬰即看六霙積何異嵰山蔚
　　金麥玉壺供銀燕綵屏拂休徴協雨暘宴息宥密
　　勿　欽安殿之西稍北為　延暉閣閣上
　御筆扁曰凝清室東間聯曰雪朗西山送寒色花輝
　　　東壁發生馨樓下聯曰麗日和風春淡蕩花香
　　　鳥語物昭蘇又聯曰錦座凝香花敷春苑麗晴
　　　牕挹翠霞帶曉屏舒
　御製延暉閣春望詩(辛巳/)　禁林崇閣枕紅墻暇日
　　登臨喜載陽北户景山秀堪挹南墀古柏儼成行
　　宫庭基業期恒固帝里樞機協大當累洽百年成
　　富庶持盈惟是敬為防　閣前相對為四神祠閣
　　　西為　位育齋齋西為　毓翠亭齋前有池池
　　　上為　澄瑞亭即亭為　斗壇亭南為千秋亭
　　　又南為　養性齋齋東向者七楹南北向相對
　　　者各三楹皆有樓樓上正中
聖祖仁皇帝御筆扁曰飛龍在天左室聯曰心蹟只今
　　　偏愛淡詩情到此合添幽又聯曰一室虚生無
　　　限白四時不改總常青右室聯曰自是林泉多
　　　藴藉依然書史得周旋又聯曰日永亭臺爽且
　　　靜雨餘花木秀而鮮樓下正中
　御筆扁曰居敬存誠聯曰體道鳶魚看活潑消閒書
　　　史挹菁英又聯曰暇當綈几身聊憩景入紗疏
　　　意與存北樓下東向扁曰悦心頤神聯曰古香
　　　研道秘新藻發春妍南樓下東向聯曰四季風
　　　光無盡藏百城古帙有餘馨皆
　御筆齋之南即　瓊苑西門也　欽安殿之後為
　　　承光門北向列金象二左為　延和門右為
　　　集福門東西向正中為　順貞門其北相對為
　　　　神武門門外有下馬牌石即　紫禁城北門
　　　也
　　　日精門之東為東一長街南即　内左門中為
　　　　近光左門北為　長寜左門稍北而西即
　　　瓊苑東門也由　近光左門而北向西之門凡
　　　三曰　咸和左門　廣生左門　大成左門
　　　咸和左門之東相對為　景曜門中間南向者
　　　曰　景仁門門内為
　　景仁宫前殿
　御筆扁曰贊徳宫闈　廣生左門之東相對為　履
　　　和門中間南向者曰　承乾門門内為
　　承乾宫前殿
　御筆扁曰徳成柔順後殿聯曰三秀草呈雲彩煥萬
　　　年枝茂露香凝　大成左門之東相對為　凝
　　　瑞門中間南向者曰　鍾粹門門内為
　　鍾粹宫前殿
　御筆扁曰淑慎温和聯曰篆裊猊爐知日永風清虬
　　　漏報春深以上三宫俱順治十二年重建三宫
　　　之東為東二長街南則　麟趾門北則　千嬰
　　　門也街東與　景曜門相對者曰　凝祥門再
　　　東為　昭華門中間南向者曰　延禧門門内
　　　為
　　延禧宫前殿
　御筆扁曰慎贊徽音與　履和門相對者曰　徳陽
　　　門再東為　仁澤門中間南向者曰　永和門
　　　門内為
　　永和宫前殿
　御筆扁曰儀昭淑慎與　凝瑞門相對者曰　昌祺
　　　門再東為　衍瑞門中間南向者曰　景陽門
　　　門内為
　　景陽宫前殿
　御筆扁曰柔嘉肅敬殿後聯曰古香披拂圖書潤元
　　　氣沖融物象和東室聯曰生機對物觀其妙義
　　　府因心獲所寧西室聯曰蜃牕日朗蘭噴霧雞
　　　樹風輕玉靄春又聯曰書圃禮園無斁好甌香
　　　研凈有餘欣以上三宫皆康熙二十五年重建
　　　此東六宫之叙置也六宫之東有小長街街南
　　　向東直出者為　蒼震門街東為内庫房其北
　　　向西者為　欽昊門門中向南為　天穹門門
　　　内為
天穹寳殿祀
昊天上帝
　御筆聯曰無言妙化資元始不已神功運穆清　千
　　　嬰門之北有殿宇五所所謂乾東五所也由
　　　日精門長街而南其東為　仁祥門再東相對
　　　為　陽曜門正中為
　　齋宫雍正九年建凡
南北郊及
祈榖常雩大祀
　皇帝致齋於此前殿五楹中設
　寳座
　御筆扁曰敬天聯曰克踐厥猶聰聴祖考之彛訓無
　　　斁康事先知稼穡之艱難　東暖閣聯二一曰
　　　天道欽崇永保命萬幾敕毖屢省成一曰一念
　　　純誠昭格本萬縁清静旦明中　西暖閣聯曰
　　　皓月空懸心鏡朗妙雲擁䕶智珠圎後殿
　御筆扁曰孚顒殿又扁曰莊敬日强聯曰慎獨謹幾
　　　旦明懷帝載思艱圖易宵旰念民依東室聯曰
　　　一編金鑑懐無逸五夜銅籖警未央西
　寢宫扁曰敬止聯曰午夜端居欽曰旦寅衷昭事格
　　　惟馨又聯曰洗心宥密欽羲傳致徳精明禀禮
　　　經又聯曰吉蠲致敬先三日昭格惟誠矢一心
　御製齋宫詩六章章十四句(壬戌/)　有侐齋宫翼翼
　　沉沉穆穆
皇考心
聖祖之心丕冒萬宇
上帝是欽維日南至郊祀孔臨遷坐變食在懸無音凝
　　祉受釐儼若
帝歆來戒來齋用凛難諶　龍塞之山儲有良材乃浮
　　於川達帝京不遲爰經爰營載築載培命彼大匠
　　繩尺是依其柱維楠其桷維柏不文不鏤海望所
　　作既底厥法載觀其落　猗與煌與天闢之宇鬱
　　峍柧棱貝箔珠戸枚枚巖巖在乾清宫左有丹其
　　楹有青其𤨏既深以嚴亦安而妥不敞不軒周廬
　　綿綿曰維億年利我後人　昔在
聖祖心齋肅肅
考建兹宫匪誇華屋致潔致誠毋疏毋黷律中黄鐘一
　　陽始復將事大祀心乎穆穆爰即而齋爰薰而沐
　　瞻仰
昊穹以集厥福　自古建章萬户千門亦有大夏嶊嶉
　　成觀彼何為兮此則可原匪以富而侈匪以飾而
　　繁制樸而渾居兹敬存有堂則明有室則温我後
　　子孫永保斯孔安　永言保之戒彼崇臺我宅是
　　宇心乎我思我
祖我
考廓此丕基我曷承之俾堂構是貽
天饗惟誠民歸惟慈惟慈惟誠匪以偽為我後子孫尚
　　克念兹
世宗憲皇帝御製冬至齋居詩　晨曦炯炯潔齋宫一
　縷爐烟散綺櫳煖氣潛回葭管律早梅先綻玉階風
　中孚黙契天人理來復明彰造化功漫道書雲成故
　事精禋惟藉寸心通　凌寒松柏耐嚴冬帶月􁀼霜
　度禁鐘午夜無眠思戒凛詰朝崇祀務齋恭初陽鼓
　動開三殿萬象昭回映九重嘉節届臨生意始䖍祈
上帝惠吾農
　御製冬至齋宫偶閲舊稿誌懐詩(戊午/)　靜聴迢迢
　　宫漏長齋居暫屏萬幾忙那無詩句娛清景恰有
　　梅梢送冷香案積陳編閒檢㸃志期舊學重商量
　　灰飛子夜調元律又喜天心復一陽
　御製冬至齋居詩(庚申/)　消息初陽復
南郊大祀臨一衷思
帝載至日見
天心丙夜幾常勅齋居念轉深燔柴將對越惴惴敢忘
　　欽
　御製冬至齋居詩(辛酉/)　對越乾乾矢素衷更臨
禋祀惕淵沖齋宫夜永添松漏緹室陽回協月筩省歲
　　每期時不易占年惟望雪酬豐案頭編簡閒披閲
　　舊學商量慎始終
　御製夏日齋居詩(壬戌/)　歸鴉噪宫城暮景侵虚殿
　　金戺羅夏卉芳被薫風扇而予適齋居志豈循物
　　玩曠懐熙皥治未愜黔黎願撫景每增慚披衣坐
　　待旦
　御製冬夜齋居詩(壬戌/)　應節灰飛琯書齋金冩人
　　扶陽思往聖省歲騐斯民斜景依南陸羣星拱北
　　辰肯堂欽至教同此凛
明禋
　御製上辛祈穀齋居詩(癸亥/)　三朝度王正六日届
　　上辛青陽靄彤墀海壖含韶春萬彚昭以蘇昌昌
　　答令辰惟予繼百王祈榖遵先民滌志此齋居穆
　　穆將
眀禋心乎曷思維政事有弗勤屋漏茍或愧其奚對
昊天
祖宗廓丕基肯搆賴子孫彼野有遺賢何以拔茅掄彼
　　民有竊歎何以咸聴聞凡此恭黙思愧怍流汗頻
　　尚希鑒予衷維
皇降康年
　御製夏至齋居即事詩(癸亥/)　黼扆遷常座眀堂闔
　　左扉撫辰懐嬗代勅命凛時幾北陸將依晷南薫
　　漫叶徽蕩暄風習習燭鬱旭暉暉齋處封章少遥
　　聞晝漏稀敢祈誠意假因騐道心微
　御製冬至齋宫疊舊韻詩(癸亥/)　金翼南飛綫晷長
　　驂驔六御趁歸忙將陳
寅祀䖍心璧又領齋宫戒意香小往大來堪體騐民情
　　物理入籌量八年政教曾何補負扆常懐愧答陽
　御製祈榖齋居述懐詩(甲子/)　元日將祈榖齋居滌
　　志清
天人畏相與理欲騐方萌澤共初春布心存旦氣平九
　　年勤實政一意黜虚名每勵終如始由來滿易盈
　　過因徳凉積災為治乖呈午夜頻惶促衷懐益屏
　　營明廷咨碩輔何以慰予情
　御製夏至齋居詩(甲子/)　消息無停運易簡理不窮
　　平秩南訛時昏亢旦危中
矩澤將有事齋處於法宫惺惺既滌志䕫䕫復省躬況
　　當望雨殷益覺憂心忡彭怒張飛亷炎歊畏祝融
　　一飢已不啻玉食忍獨豐開卷遣煩緒往復披難
　　終鏡已率增慚胡寧識予衷
　御製冬至齋居詩(甲子/)　金翼南飛候土圭北至時
精禋遵在昔齋宿重於兹黍谷陽將復蓮筩刻欲遲戒
　　心恒惴惴思過每䕫䕫政治嗟何似慚惶只自知
　　黄雲陳日下太史漫陳詞
　御製上辛祈榖齋居詩(乙丑/)　青陽臨左个精祀考
　　禋宗萬寳祈惟榖三時重在農良宵自徙倚淑景
　　漸舂容詩思來相凑穿牕午夜鐘
　御製雩祭齋居詩(乙丑/)　節惟龍已見卜云吉其符
圜丘將有事祈歲為民謀齋居滌身心顒若敬以孚冬
　　春雪雨滋慰我三農夫舉趾播嘉種胼手闢荒蕪
　　羣然望豐稔將謂逭飢臞芃芃未觀麥青青已瞻
　　蒲設十日不雨此意復虞辜空庭盼雲脚佇立徒
　　嗟吁
　御製夏至齋居詩(乙丑/)　撫序夏維至占時月屆臯
明禋修祀典勅法省刑曹自是當遷坐從來不舉醪心
　　憂遥卜歲志慰近霑膏觀象思羸豕聞聲應伯勞
　　清宫本無暑不必學禪逃
　御製齋宫疊舊作韻詩(乙丑/)　將臨
大祀惕予躬肅肅清齋此在宫一氣迴時天意見諸縁
　　淨處道心融閒聴韶磬松風外坐騐周奎日影中
　　昭事惟馨吾敢謂只餘顒若數年同
　御製祈榖齋居詩(丙寅/)　黍谷氣昭蘇鄒律春回旋
　　中辛為上日祈榖陳衷淵國家有與立所賴民之
　　天伊古重兹祭承事敢弗䖍矧予徳滋薄調燮無
　　神權十歲稔鮮書暵澇或連綿遑云政無瑕敢謂
　　朝進賢刑罰固已省詎無盆底寃比户縱蠲租富
　　庶何有焉凡此恭黙思益覺増惕乾齋宫清漏永
　　琴書静且妍朝來布同雲玉戺頻俄延何當六出
　　花尺盈三輔田
　御製常雩齋居詩(丙寅/)　宜𤾉宜雨信無違茂對清
　　和麗瑣闈敢詡休徴符肅乂不忘勅命凛時幾齋
　　宫籟靜㹸烟直髙閣宵清玉漏稀卻憶邇年當此
　　際望雲常自夜披衣
　御製夏至齋居詩(丙寅/)　北至將臨祀清齋此勅躬
　　景量銅望臬暑避玉宸宫浴徳藏於密祈年慎厥
　　終敢誇膏澤沛惕息曩時同
　御製冬至齋居疊舊作韻詩(丙寅/)　評論書短與宵
　　長旋轉羲娥了不忙乍對銀釭遲漏刻因披青簡
　　發芸香姬公易彖原堪見工部詩懐未易量遷坐
　　致齋欽祀事天心來復又開陽
　御製祈榖齋居詩(丁夘/)　祈榖齋居當榖日轉寅首
　　祚倍寅恭重民三事曰惟祭陳政九疇端在農節
　　物漫教輝火樹舂容先自警宵鐘明衣景仰宣尼
　　慎詩句清吟更有顒
　御製雩祭齋居詩(丁卯/)　勤民重農功稽典肇雩祭
　　聖語重躬親頻年謹從事北方春旱多率似成常
　　例龍見未届期祈請先小祀
南郊歩禱時忸怩責躬備去嵗早邀
眷首夏甘霖賜麥無禾則有已是叨
明惠今年乃更幸膏澤春常暨孟夏月之朔優渥逺邇
　　逮撫時舉常雩齋居切䖍致受寵宜若驚此理無
　　巨細廣殿引薫風罘罳晃新霽慰懼兩相縈要矣
　　終年計
　御製夏至齋居詩(丁卯/)　元祀儼將臨遷坐凛明旦
　　讀卦玩金柅撫時卜石燕豈惟例撤樂早已勅減
　　膳修省切衷獨愧以諭羣彦驕陽烈中天炎風蕩
　　廣殿廣殿清嚴所尚不禁熇暵傷哉彼稚苖待澤
　　亟隴畔日暮未興雲翹首益增歎
　御製祈榖齋居詩(戊辰/)　排遣閒情解百憂區區肯
　　為一身謀惟清六志將祈歲資始三春此迓休靜
　　聴閭閻誠既庶卻慚富教尚難周所希大有寰區
　　徧禮義隄防好細求
　御製冬至齋居詩(戊辰/)　齋宫仍几此清哦真覺光
　　隂迅織梭靜裏檢量一歲事何其樂少祗憂多
　御製夏日齋居詩(已巳/)
方澤將臨祀清蹕返法宫齋居用蠲潔漏永南薫風春
　　夏雨早霑麥禾可兾豐迴憶數年來厚幸或鮮逢
　　平秩欣南訛益切乾乾衷
　御製祈榖齋居詩(庚午/)　發嵗祈靈
大享壇齋居清夜未云䦨惟幾永念欽惟命自省何能
　　强自寛涖政乆虞敷政忽閲人多覺識人難所希
鴻貺綏豐屢粗與吾民共治安
　御製雩祭齋居詩(庚午/)　龍見舉常雩為農祈雨澤
　　匪故必躬親
穹壇奠蒼璧受福志敢希勤民心實劇自我肇元祀率
　　際望霖迫去年實厚幸今春足三白邇日每作風
　　炎燥虞傷麥
圓靈錫嘉貺甘膏沛一夕餅餌香應期禾黍生皆勃屈
　　指數年中如兹曾幾值孰謂予過憂予憂未虛擲
　御製夏至齋居詩(庚午/)　短晷圭臬直景風殿閣生
　　致齋潔予志對時體物情孜孜奉日德慄慄欽火
　　行族雲已蓊鬱膏雨將澍零祗期苖待蘇那憐卉
　　爭榮網軒崇以邃宜凉意氣清廕暍豈徧及卻暑
　　慚獨寧
　御製祈榖齋居詩(辛未/)　伊古重民天祈榖實
大祀仲辛屆首春東郊逮于耜遷坐御齋宫猶懼吾心
　　弛銅人如師保屋漏十手指微誠兾少通貺我豐
　　年美豐年豈易綏寰宇博九陲大有信希遘粉飾
　　我不為水旱亦常有濟之在及時所虞人力薄䆒
　　賴
天恩垂
天恩匪可倖孜孜勉勤政省方典固昭與祭義應敬蕆
　　事乃啟蹕孚顒仰
神聴錫福和且平願共斯民慶
　御製夏至齋居詩(辛未/)　逼閏節候遲北至月將徂
　　致齋居法宫薫風度瑣疏雨時袪炎歊晝長屏讌
　　娛靜騐消長機切體治亂塗終始慎厥與斯言良
　　警予　誓戒勅有司大祀簡庶務萬幾惟一心豈
　　有可息處春巡經四省率幸春苖佈桃源數州縣
　　歉後常厪慮麥秋究何若諮詢馳驛路譬父母憐
　　子尤切於新晤　沉沉中禁夕丁丁髙漏遲翩翩
　　燕羽頏細細花氣馡英英雲復佳夜雨庶可期甘
　　膏豈辭多禾黍率長齊因憶當往年正歌雲漢時
　御製祈穀齋居詩(壬申/)　大祀重初辛清齋潔意身
　　幸看田積玉恰應日臨人咨政常多愧求賢若可
　　親敬勤隨歲永憂樂後先頻
　御製雩祭齋居對雨之作(壬申/)　常雩非望雨值雨
　　益休徴繡野春餘潤油雲午更凝松濤聴漸息簷
　　溜看徐增卜度田功茂淵懐愜靜憑
　御製大齋詩(壬申/)　大齋庶政屏晝接廷臣退延佇
　　玉砌間俯仰銅人對九德緬古昔一心周宇内剛
　　柔協强燮豐歉籌保乂宵旰念民依旦明懐
帝載
　御製齋宫書事詩(壬申/)　致齋廣殿書沉沉緑潤庭
　　槐布影深明旦曰臨欽勅命雨暘時若祝關心敢
　　忘渇望經疇昔益切氷兢繼自今芳草牕前宜靜
　　寄晚來又喜作輕隂
　御製夏至齋居詩(壬申/)　朶殿納薫風雨後生㣲涼
　　致齋屏庶政益覺清晝長渇烏滴珠遲早蕖流綺
　　香時紀騐伏隂王道欽扶陽睪然懐古人仲舒三
　　䇿詳
　御製正月二日祈榖齋居對雪詩(癸酉/)　元正纔過
　　致䖍齋典重祈年倍切懐靜聴排門鳴爆竹春音
　　一片與人諧　六出霏霏入晩濃玉花紛綴禁中
　　松發祥㨗報新春喜不問詞林問老農　惠山仿
　　得竹爐成臘月嫌微未試烹今日優霑方愜意合
　　尋韻事煮三清　臘底敲吟間濶疎新年清興共
　　春舒心花喜映祥花潤孚甲勾芒盡起予
　御製雩祭齋居詩(癸酉/)　甘霖霑暮春麥隴蓬葱翠
　　大田亦已播南畆無間地比似向年間籌農心實
　　慰常雩此致齋敢忘勤民事族雲傍晚濃希霖仍
　　切意澤豈辭其優況乃逾旬既風勢漸刁騷又覺
　　愁弗置
　御製夏至齋居詩(癸酉/)　景短日長候分龍占雨朝
　　剛欣五寸繼又隔一旬遙厪意依千畆齋居守禁
　　寮扶陽有明訓敢不惕於昭
　御製常雩齋居詩(甲戌/)　旬餘逢八齋端居得靜便
　　靜便心應適而轉愁緒繁緒繁云縁何望澤意殷
　　然往來郭門外非不麥芊芊及時施甘膏乃可期
　　餅饘絮雲亦屢作率被狂風牽齋無不用敬
明禋况祈年望柱占礎潤遑問春闌珊
　御製冬至齋居詩(甲戌/)　子半陽生候齋居意倍䖍
　　端惟乾是體詎止坐云遷午夜厪無逸四時祈有
　　年同雲天宇重翹望又依然
　御製祈榖齋居詩(乙亥/)　微霰雖飄望密零經冬顒
　　佇不遑寧首勤農政祈初歲仰兾
天禧佈始青人日欲迎輝綵勝元正甫過誦椒馨致齋
　　宴賞都無事朝夕疇咨引在廷
　御製雩祭齋居詩(乙亥/)　齋宫路寢左
大祀乃遷居一歲率三度此心弗改初春霖霑緑野和
　　旭靜丹除
天貺今年疊持盈益畏予
　御製進宫戒齋之作(丙子/)　民天重祈榖致齋返九
　　重滌慮屏庶務遷坐居法宫顒若對銅人如臨師
　　保同惟有望江南災餘憫彼農何當大轉旋澤國
　　綏我豐
　御製齋居即事詩(丙子/)　朶殿深沉暑不留清齋書
　　靜篆烟浮短長南北日占晷小往大來易惕周覺
　　道有風原解愠思量無雨那消愁問余愁果全消
　　未尚為籌邊繫念悠
　御製齋居詩(丁丑/)　鶉首星臨次羲車日最長辨古
　　慎水火協紀驗柔剛鷄漏報遲箭龍舟罷逺塘遄
　　臻縁毖祀詎為度端陽
　御製正月進宫齋戒作(戊寅/)　行春卜吉奉
徽音大祀先庚返禁林東陸心期金兆穰西山背指玉
　　為岑鳳城萬户桃符煥太液長橋螮蝀尋北寺南
　　臺佳且便䖍齋未敢事登臨
　御製雩祭齋居詩(戊寅/)　剛過夏禘致追思即值䖍
　　齋雩祭時敢恃霑膏優往歲益殷祈稔凛先期座
　　遷燕寢興居肅味撤腥辛淡泊宜蜀望誰能不萌
　　志雲生還切沐
恩滋
　御製雩祭齋居疊去歲韻詩(己卯/)　又逢齋宿一回
　　思今日多慚是昔時豈似春膏霑去歲正當雨澤
　　歎愆期綢繆豫計榖其湧劑酌先商政所宜儻得
　　微誠通
帝鑒早施
恩􁨭沐甘滋
　御製
北郊齋戒進宫詩(己卯/)　以我迫愁旱
慈懐亦不紓
右壇祈霖罷返蹕咨
興居遲日北至臨
大祀躬承諸豫期致䖍齋復此歸彤廬細雨雖畧霑霈
　　渥何有乎憶昔承
恩命代祭數歲餘北方例多旱望澤無歲無爾時厪分
憂詎今憂萃予計窮乃反本嗟哉懐始初
　御製將舉大雩之祭進宫齋戒詩(己夘/)　廿日三進
　　宫憂勞厪民瘼
　方社及
方澤懇禱應未符計窮力已竭敢䖍舉大雩徹懸屏絲
　　竹減膳用菜蔬思過兾迴
天返躬惟責吾紫禁夏日長傍徨靡所如
　御製祈榖齋居詩(庚辰/)　元正昨纔過翼日齋居䖍
　　祭無不用敬况此祈民天慶典例弗舉在簴徹樂
　　懸嵗前已立春春屏朱尸駢秋金雙麥穗綵綺太
　　平錢徴吉非為己所願豐農田蓮漏遲銅壺幾暇
　　殊清便安靜迓崇禧無妨什華篇
　御製祈榖齋居即事詩(辛巳/)　祈榖此致齋偏欣逢
　　榖日晴和叶嘉占遷坐孚顒謐鴛瓦積雪鋪雞樹
　　韶光櫛寳勝扶綺疏不問知元吉新正簡幾務省
　　躬益精密聖狂一念間應違千里疾重熙固此時
　　保泰如虞失
昊貺信有徴心存祗無逸　齋宫之東為
　　毓慶宫前為　祥旭門再南為　前星門入門為
　　　　敦本殿殿後即
　　毓慶宫正殿也今為諸
　　皇子所居
　
　
國朝宫史卷十二
欽定四庫全書
國朝宫史卷十三
　　宫殿三
　　内廷二
　　　月華門之西為西一長街南即　内右門中為
　　　　近光右門北為　長寧右門轉東即　瓊苑
　　　西門也由　近光右門而北向東之門凡三曰
　　　　咸和右門　廣生右門　大成右門　咸和
　　　右門之西相對為　純佑門中間南向者曰
　　　永夀門門内為
　　永夀宫前殿
　御筆扁曰令儀淑徳　廣生右門之西相對為　崇
　　　禧門中間南向者曰　翊坤門門内為
　　翊坤宫前殿
　御筆扁曰懿恭婉順後殿扁曰懋端壼教聫曰徳茂
　　　椒塗綿福履教敷蘭掖集嘉祥　大成右門之
　　　西相對為　長泰門中間南向者曰　儲秀門
　　　門内為
　　儲秀宫前殿
　御筆扁曰茂修内治以上三宫俱順治十二年重建
　　　三宫之西為西二長街南則　螽斯門北則
　　　百子門也街西與　純佑門相對者曰　嘉祉
　　　門再西為　啟祥門中間南向者亦曰　啟祥
　　　門門内為
　　啟祥宫前殿
　御筆扁曰勤襄内政與　崇禧門相對者曰　敷華
　　　門再西為　綏祉門中間南向者曰　長春門
　　　門内為
　　長春宫前殿
　御筆扁曰敬修内則後殿扁曰徳協坤元西室扁曰
　　　徳洽六宫與　長泰門相對者曰　咸寧門再
　　　西為　永慶門中間南向者曰　咸福門門内
　　　為
　　咸福宫前殿
　御筆扁曰内職欽承聨曰敬順禔躬吉温恭受福宜
　　　後殿扁曰滋徳含嘉聨曰天倪超萬象神氣領
　　　三無東室扁曰琴徳簃西室扁曰畫禪室以上
　　　三宫俱康熙二十二年重建此西六宫之敘置
　　　也　百子門之北向為乾西五所近東者今為
　　重華宫
　皇上龍潛時舊邸也宫之前曰　重華門門内為
　　　崇敬殿殿内扁曰　樂善堂
　皇上潛邸時書也聨曰
聖訓光昭敬誠常自勗天倫敦敘忠孝在躬行張廷玉奉
　命書也
　御製樂善堂記　昔樂善堂集中有所謂樂善堂記
　　者葢用此堂之名以名圓明園
賜居桃花塢之堂而記亦記彼處之勝與宫中此堂無
　　涉也然彼時之樂善祗數典漢東平王以為亟今
　　斯堂則為重華宫之前殿不可以桃花塢堂之記
　　槩之因思東平之樂善原數典于大舜所謂樂取
　　於人以為善也兹適為重華宫之前殿則今之樂
　　善祗宜景仰大舜之為而不必更囿於東平之蹟
　　矣夫大舜之取諸耕稼陶漁之善世逺固不可徴
　　而詢岳咨牧載在虞書者彰彰可考無非舍己從
　　人與人為善而地平天成庻績咸熙胥於是乎基
　　之是乃千古帝王之法則而非藩服屏翰者所可
　　相提並論其事體大而責任重也昔之效東平為
　　甚易今之企大舜為綦難是不可無記以朝夕體
　　之心而措諸政也然而其志在是其慙亦在是矣
　　　堂之東西　暖閣俱供佛像　東暖閣
聖祖仁皇帝御筆扁曰意葉心香聨曰蓮花貝葉因心
　　　見忍草禪枝到處生　西暖閣
　御筆扁曰吉雲持地聨曰滿字一如心得月梵言半
　　　偈舌生蓮堂之後為
　　重華宫東室扁曰芝蘭室
世宗憲皇帝御筆聫曰芰荷香繞垂鞭袖楊柳風㣲弄
　　　笛船西室
　御筆聫曰篆裊金爐入座和風初送暖花迎玉佩映
　　　階芳草自生榮
　御製題重華宫舊書室詩(癸亥/)　何曾寂寞仲舒帷
　　依舊明窓受暖曦閒却七絃調雁柱汲来六一煑
　　銀絲三餘樂有陳編伴幾暇權無奏牘披彷彿當
　　年吟破臘掞牋搦管恰移時
　御製春正與諸王及内廷大學士翰林等小宴重華
　　宫聫句復得詩三首(丙寅/)　蘭殿辛盤迓早春展
　　親更復洽臣鄰從来盛事成佳詁况是宗藩與吉
　　人金荔色酣珠乍㸃玉梅香度粉初皴説之燈夕
　　詩如繪花萼樓前雨露新　報道東來風是條鴻
　　龍運斗已旋杓柍桭煥彩春方麗鳷鵲堆銀雪未
　　消五色書雲光燦爛雙葩結燄影招摇慶雲半壁
　　懸西宇景物迎人正復饒　初韶應律正光昌亶
　　矣春和聚一堂殷鼎調梅惟傅相漢臺賡句有梁
　　王樂調大蔟鳴虞磬節煑浮圓勝楚餭同任股肱
　　民社寄朂哉無或負明良
　御製重華宫新正試筆詩(丁卯/)　旋轉東皇又踐春
　　光風嫩日凑芳辰聲傳爆竹千門喜頌入椒花萬
　　象新牡礪窓前梅遞馥屠蘓杯裏酒餘醇撫時奉
　　若奚謀志資始乾元在體仁
　御製新正令日重華宫恭侍
皇太后宴詩(丁卯/)　令日韶光令重華喜氣重綺筵
王母夀綵勝早春容爵繼屠蘓捧屏開仙木穠篩簾晴
　　旭麗噴鼎瑞烟濃恃
愛頻申勸承
恩忘致恭宫中行樂處錫類萬方從
　御製新春與大學士並内廷翰林等重華宫聫句小
　　宴復成近體詩(丁卯/)　興慶宫中翰墨筵每教令
　　日紀韶年情闗一徳聫堂陛樂叶八音調管絃體
　　物漫稱詩禁雪抽思應許興奔泉天街爆竹聲砰
　　礚却喜陽和萬里宣
　御製重華宫書室題壁詩(丁卯/)　餞秋時節破冬初
　　旭影温暾在綺疏依舊年光經一紀每從㡬暇樂
　　三餘猊煙靄靄縈銀蒜蓮漏泠泠滴玉蜍静憇非
　　闗參半偈暫教六欲少因袪
　御製新春奉
皇太后重華宫小宴詩(戊辰/)　紛來鸞鳯數無央玉扆
　　金輿擁百祥西望瑶池降
王毋東迎蒼駕蒞青皇魚龍曼衍頻陳瑞火樹蘢葱待
　　熻光七種豫挑人日菜
萬年先進上元觴
　御製新正重華宫侍
皇太后膳詩(己巳/)　開紀亞新禧承
歡敢後時青陽臨左个
王母降西池許案還増感莱衣勉自持畵屏層鏤勝寳
　　樹疊分枝花艷先春發燈光入夜披更期三五月
　　輪滿泛瑶巵
　御製新正重華宫侍
皇太后宴詩(庚午/)　獻春行慶始天家
王母斑龍降葆車風到五朝初有騐人當七日半非賖
　　華燈光引團圞月椒酒香留泛㶑霞邀得
慈顔歡顧處上林猶積玉為花
　御製新春重華宫詩(辛未/)　即漸青韶到玉鑾新年
　　書史伴清歡錦呈天鹿裁幡勝篆引仙凰噴麝蘭
　　風定蓮壺添永漏雪融鴛瓦避輕寒奏章尚簡心
　　餘暇鏡古勤思體治安
　御製重華宫侍
皇太后宴詩(辛未/)　首歳熙春宴重華介
夀辰綵屏開令節瓊爵獻
慈親樂奏十年曲燈迎五夜新樓頭紛瑞玉淑氣協鴻
　　鈞
　御製重華宫侍
皇太后宴詩(壬申/)　初春景物鬯和韶繡衮承
歡載頌椒寳籙重欣開綺甲瑶觴首介獻芳朝沉香火
　　底銀簧暖濃麝風前玉蘂嬌願共寰中尊愛意千
　　秋萬歳奉
東朝
　御製重華宫小宴大學士及内廷翰林諸臣詩(壬中/)
　　　重華文宴集羣仙瑞應瓊樓霽景鮮民瘼心闗
　　既均此
天恩額慶合同然閒拈吟管聊酬節笑指春柈又隔年
　　賀監金門重應制致予逸興益飛遄　蓂開十葉
　　應昌辰和㑹衣冠燕愷申生面齊看戲毬獸别裁
　　奚藉捉刀人毋相容易一堂樂共尚疇咨四海春
　　嘉夜傳柑遲五日氷輪如待載賡頻
　御製新春重華宫恭侍
皇太后家宴詩(癸酉/)　孫曾引領綵衣迎行樂宫中和
　　氣盈鴛瓦棲雵為喜色鳯笙按曲是春聲五辛盤
　　獻先人日六葉蓂舒正午晴愛敬一心承
色笑願留羲馭駐南榮
　御製重華宫書室疊舊作韻詩(癸酉/)　芸籍依然此
　　緹帷偶來小坐惜流曦知行未逮玉無玷俯仰㡬
　　何鬢有絲兩字聖狂銘切凛千秋治亂鏡明披徘
　　徊擬欲賡前詠落筆都成自愧時
　御製新春重華宫侍
皇太后宴詩(甲戌/)　西望瑶池近羣迎
王母臨歡同萬方養春始九重深屏綴延年篆笙調太
　　蔟音六鼇蘭作燄百寳霧成隂入畵元朝慶徴詩
　　吉字吟瑞霙飄喜氣
天意即人心
　御製新正重華宫恭侍
皇太后宴詩(乙亥/)　慈祥門對啟祥開西望鸞儀
王母來寳勝瑞迎人日帖綺筵
夀介紫霞杯和風未覺舒宫柳晴旭渾看綻殿梅入夕
　　九華迎令節更聞萬户閙春雷
　御製新正重華宫詩(丙子/)　銅龍問
安迴紫鳯披圖始屏展椒餘馨帖懸勝裁綺青宫奉時
　　韶丹書凛敬止南望江鄉遥饑寒徧閭里西厪雪
　　嶺外勞苦衆軍士萬方縱小康兩端切深揣方伯
　　新奏雪邉郵亦報喜受俘指日期多稼三秋擬
　御製新正重華宫侍
皇太后宴詩(丙子/)　淡蕩青陽盎棼煴瑞旭舒載陳家
　　慶宴欣迓
大安輿軟節雖纔過韶春正好初長筵列孫子諸戲舞
　　龍魚玉食萬方養
仙籌億數餘祥和肇皇室四海遍吹嘘
　御製立春日雪與大學士及内廷翰林聫句重華宫
　　是日復得詩二首(丙子/)　條風今日是新春吉色
　　華光靄柍桭茗果雅堪酬盛節杯盤何必亟兹辰
　　悦心甘澤霑三白堅齒生香試五辛同有燮時祈
　　歳責即看京兆出耕人　青韶入律喜陽和瑞雪
　　端因兆麥禾散漫烟䡖㣲露日紛敷花發不論科
　　席珍㑹處那辭屢墨搨鐫成無乃多不異股肱交
　　警意載賡庸作豈妨歌
　御製新正重華宫侍
皇太后宴詩(丁丑/)
安輿迓中禁綵服引諸孫春酒介
眉夀華鐙先上元韶光融瑣闥和氣靄薇垣柏葉千齡
　　願長承
色笑恩
　御製重華宫新正詩(戊寅/)　春臺此日衆同躋訢合
　　東皇萬福禔左个青陽迎紫鳯元辰嘉祉應金鷄
　　載昭土徳祈豐楙敬授人時紀攝提兖豫徐淮籌
　　作乂沮洳幸涸舉耕犂
　御製新正重華宫侍
皇太后宴詩(戊寅/)青陽雝盎靄龍墀首祚承歡奉
聖慈彤管不勝書
懿徳金庭長此御
隆祺寳檠蘭燄九華燭玉醴椒芬
萬夀巵雖是年年依例事如斯約以十千斯
　御製新正重華宫侍
皇太后宴詩(己卯/)　毓徳當年處
大安此日扶奉時欣引達養
志冀
怡愉仙木雲成慶春屏勝作符
慈寧千萬夀祥肇歳朝圖
　御製重華宫曲宴和闐回長幙咱帊爾詩(己卯/)　朝
　　天兼值預朝正曲宴宜教沐寵榮爾父誠為識時
　　務王臣詎有限裨瀛舊宫小㑹輕齊史新域来賔
　　願武成入律東風方凑達春臺樂與物咸亨
　御製新正重華宫侍
皇太后宴詩(庚辰/)
鳯輦臨龍閣新年第一祥彤庭增喜氣緑野遍春光欣
　　答初韶令欽稱
萬夀觴枌橑蘭百和勝帖燕雙翔綵服孫曾繞
遐齡日月長宫中行
樂養欲以化羣方
　御製重華宫曲宴御前藩王大臣侍衞及内廷翰林
　　諸臣即席得句詩庚辰　曲宴重華隔許年旰宵
　　惟是厪籌邉却欣汜勝占三白況值武成拓八埏
　　嘉與賢藩酬綺節便宣翰苑賦瑶篇尚懐奏凱歸
　　來者風雪長途正著鞭
　御製新正重華宫恭侍
皇太后宴詩(辛巳/)　太昊蒼蒼啟節東氶
歡綺宴合青宫
七旬開秩慶方始四海為家養備隆馥馥芳蕤噴温卉
　　磑磑新祉繪春工侑盤新果來西域宋史唐書可
　　或同　東廡為　葆中殿殿内扁曰古香齋聨曰
　　　四壁圖書饒古色重簾烟篆挹清芬　西廡為
　　　　浴徳殿殿内扁曰抑齋聨曰賞心於此遇即
　　　事多所欣
　御製題抑齋詩(壬戌/)　忩紗浸緑鳥聲頻拂拂花香
　　户外新座有蘭烟文作篆壁留箏字額題銀偶然
　　得句緣新意長自耽書是宿因慚愧當年齋内客
　　擘箋煑茗一閒身
　御製夏日齋居重華宫抑齋作詩(甲子/)　瑣窓瀟灑
　　靜無塵得意忘言舊似新但使心中無芥蔕何須
　　户外列松筠壁留亥字銅仙駐案有丁年玉帙陳
　　却愧向來齋内客匡牀消夏一閒人　宫後為
　　　翠雲館聨曰古訓手披勤每競寸隂求日益民
　　　依心黙運常先萬姓祝年豐東室扁曰養雲聨
　　　曰白雲有古調青山無俗縁東次室扁曰長春
　　　書屋西室扁曰墨池聨曰屛展烟鬟雲鶴閒看
　　　心共逺座凝香篆風松靜覺韻偏清西次室扁
　　　曰澄心觀道妙　重華宫之東為　潄芳齋齋
　　　内扁曰正誼明道
　御製賦得正誼明道詩(辛巳/)　天人三策對帝命相
　　江都爰致卒然問惟陳卓爾謨道明功豈計誼正
　　利休圖試譬魯諮栁堪知越伐吳羞稱五伯詐較
　　識一仁無終得驕王革何妨諛相誣政經真法訓
　　漢室最醇儒詮義書屛扆将為出治模　東室扁
　　　二一曰莊敬日强一曰高雲情聨二一曰清燕
　　　凝神天和閒處養從容守正元化靜中涵一曰
　　　花香鳥語羣生樂月霽風清造物心東次室門
　　　上聨曰由舊典時式其永無愆思庶政惟和不
　　　敢自逸門内扁曰靜憩軒
　御製題靜憩軒詩(丙寅/)　室是舊書齋一向此習靜
　　明道有至訓動定静亦定萬幾值清暇詎無堪適
　　興義府有餘樂琴軒致虚浄玉版頃閒搨吟几仍
　　晚憑㑹心皆可參玩物斯為病明窻駒影過誰識
　　流隂競昔以忘天倪今以觀物性　西室聫二一
　　　曰寫誠敬之心禮章樂亮繪恬熙之象日麗風
　　　和一曰緑綺琴彈白雪引烏絲絹寫黄庭經殿
　　　後穿堂扁曰稽古佩文聫曰恭已奉三無澄心
　　　待萬幾堂後東向扁曰金昭玉粹聫曰瑞景瓊
　　　樓開錦繡歡聲珠閣奏雲韶東室扁曰隨安室
　　　　啟祥宫之西南向者為　延慶門門内為
　　　延慶殿殿後為　廣徳門門内為撫辰殿扁
　　　曰歛福宜民聫曰生機對物觀其妙義府因心
　　　獲所寧殿後為
　　建福宫乾隆五年建扁曰不為物先東室聫曰交
　　　泰三陽肇羲象歛時五福恊箕疇西室聫曰香
　　　藹綺疏蕙圃敷榮滋湛露風清釦砌芝房擢秀
　　　映長春
　御製建福宫賦居寰中以御物凛
天命兮難諶懼大業之弗勝恒乾惕兮小心戒峻宇與
　　雕牆鑒酒池兮肉林愧饑渇其未解遑安逸兮是
　　尋乃者新宫落初玉戺金鋪創名建福義何居乎
　　葢是地也圍於宫牆而弗加擴卑於路寢而弗增
　　華畏炎歊之相偪乃託興乎清嘉儉不至陋幽而
　　匪遐况在重華之右比之興慶之宫未費司農之
　　帑何勞庶民之攻經之營之募千夫而齊力如松
　　如竹閲數月而成功於是殿方馺娑宫比駘盪長
　　春長樂披青簡而空傳太和保和凭朱欄而相望
　　千門萬户兮笑漢制之太奢茅茨土階兮欽堯儉
　　之堪尚軒號静怡兮期成性之常存齋名敬勝兮
　　恐舉念之或妄亭顔恵風兮欲膏澤之旁敷閣扁
　　延春兮與羣生而咸暢觸目警心兮守此志而始
　　終居安思危兮常厪懐而籌量爾其文石矗立嘉
　　木叢生羅芝田兮蕙畹來燕賀兮鶯鳴披薫風兮
　　思解愠對時雨兮樂向榮觀太宇兮調元紀育萬
　　物兮騐農耕又何必焚隋廷之甲煎樹漢苑之金
　　莖歌陳宫之玉樹聼唐曲之新聲而始稱悦情也
　　哉於是而春覽生意而欣欣於是而夏逺煩暑而
　　灑灑乃其秋也偉西成之可慶乃其冬也體貞元
　　之凝命載色載笑奉
慈闈而承歡來㳺來歌與良臣而交儆於以承
先厪肯構而勿忘於以示後庶斯言之是聴重曰洪範
　　有言歛時五福敷錫庶民與時茂育予宅是居心
　　乎肅肅受
天之祜匪藉田燭建民之極匪侈華屋繼繩光烈對越
　　於穆進賢納諌懲惡旌淑志茍懐安是謂不榖尚
　　慎旃哉永膺
天禄
　御製建福宫新春詩(癸亥/)　禁城景物報和韶初轉
　　寅方玉斗杓漏洩春光梅破蕾招摇風信柳拖條
　　池心鏡面冰將解牆角銀根雪欲消棖撥詩腸量多
　　少新年覺比舊年饒
　御製夏日建福宫詩(癸亥/)　松檜隂森緑映筵可知
　　鳯闕有壺天含風蘚面紋常縐得雨花心色更鮮
　　棄日一篇詩詠杜消閒半幅紙臨宣渇烏虬箭無
　　須報旭影階除即漸還　粉褪新竿㡬個亭吟風
　　疎籟亦堪聴最欣幽賞供青睞何必遐觀罨綺􁂻
　　鳥過花林紅瑣碎烟含蘭畹紫丁星假山徹夜流
　　甘雨夢作匡廬瀑水泠　丹楓底事慕山林無那
　　松篁瀟灑心境自逺塵皆入詠物含妙理總堪尋
　　金城漏永芙蓉静玉宇宵明象緯沉正是南薫長
　　養候好將解阜騐鳴琴
　御製暮春恭奉
皇太后建福宫賞花侍膳之作(丙寅/)　新花迴雁報春
　　歸韶景長舒愛日暉㡬个緑筠吟鳯管雙株紅杏
　　舞萊衣酒斟北斗升玫陛
夀指南山映瑣闈恰喜宫中承
色笑芳辰風物總光輝
　御製建福宫紅梨花詩(己巳/)　不許香風幾度頻嬌
　　紅嫩緑各争新最憐雨後偏饒韻底事春來易愴
　　神葉態花姿剛相稱蜂衙蝶陣豈無因一枝佛鉢
　　堪清供便欲因之悟六塵
　御製建福宫對雨詩(壬申/)　朝隮復棼絲𡨕濛勢旁
　　午朝罷此宴息耕犂方待舉前池羅春光潤含花
　　下土芳菲襲翰思綽約延清覩喜豈喻近臣慰惟
　　共農父有秋其尚遥無逸以為所
　御製建福宫詠紅梨花詩(甲戍/)李花太白海棠紅
　　斟酌穠纎著禁叢最是麝風林月下仙人遥在蕋
　　珠宫　宫後為　恵風亭又北為　静怡軒扁曰
　　　與物皆春聫曰雨潤湘簾苑外青巒飛秀風披
　　　錦幙階前紅葯翻香
　御製静怡軒晚對雨詩(壬戌/)　不辨鳯城漏如聞金
　　戺琴楣欄滌暑氣花木沃芳心延爽試風袂迷歸
　　亂晚禽詞臣已退食玫陛獨清吟
　御製題静怡軒詩(庚辰/)　彤宫宴息處清舒敞雲楣
　　綷疏例弗卻珠綴奢厭施琴書箇中富間亦陳鼎
　　彞穆然古與對三代興翹思漢唐兩文帝尚未窺
　　樊籬三代詎易言以此增忸怩側席恒不遑奚曾
　　静且怡
　御製静怡軒作歌(辛巳/)　城市人烟庶倍常宫庭繚
　　繞圍紅牆比較園居實覺熱祇有静怡猶爽凉静
　　怡爽凉寧繫境白𫝊詩襌趣堪省然予憂樂以天
　　下自怡詎可常貪静　西室扁曰四美具其屏間
　　則
　御筆視聴言動思五箴也室後聫曰墨壺琴薦相先
　　　後舊詠新裁自品評又聫曰蘭殿藹晴暉爐烟
　　　結翠芝宫呈秀采砌草舒芳軒後為　慧曜樓
　　　樓西為　吉雲樓聫曰吉雲垂大地慈鏡照諸
　　　天樓下扁曰如是室聫曰華海澄明性源離色
　　　相法鈴朗徹覺地了聲聞　吉雲樓西為　敬
　　　勝齋閤上扁曰旰食宵衣聫曰看花生意蕊聴
　　　雨發言泉閤下西室扁曰性存聫曰致虚涵白
　　　室式古凛丹書
　御製敬勝齋詩(庚辰/)　君道典謨備始終惟一欽丹
　　　書爰取義白室此為箴常有圖書伴如承師保
　　臨凛乎朽索喻逸豫敢萌心　齋西扁曰徳日新
　　　聫曰牙籖披古鑒香篆引澄懐其庭中垣門上
　　　東向鐫
　御筆扁曰朝日暉其東山石上鐫
　御筆題曰飛鳯垣西為　碧琳舘東向樓上扁曰静
　　　中趣聫曰參得王蒙皴法冩將杜甫詩情又聫
　　　曰與物皆春花木四時呈麗景抗心希古圖書
　　　萬軸引清機又左聫曰軒墀饒秀潤書史足吟
　　　哦右聫曰味道研精義隨時愛景光樓下聫曰
　　　素心悦澹泊勝托惟静虚又曰窻意包涵畫天
　　　容醖釀春
　御製碧琳舘詩(壬戌/)　疊石為假山植檜稱温樹咫
　　尺蘭戺間縹緲蓬壺趣雕繪詎足尚澹泊素所慕
　　可以貯琴書遐心期古遇户外響輕風琅玕奏韶
　　濩佳景足一窻新名恰當可奚事建章宫門戸
　　千萬夥漏報出花鐘篆裊沈檀火後樂惟同民先
　　憂益厪我永言惸獨哀豈啻富人哿　殷懐周海
　　㝢深居敢宴盤寸隂信不假萬幾焉有閒輕裘念
　　鶉結玉食軫糲餐聖狂别罔克朝夕凛惕乾肯堂
　　勵方來保此磐石安　碧琳館南為　妙蓮華室
　　　聫曰青蓮法界本清浄白毫相光常滿圓又聫
　　　曰轉諦在語言而外悟機得真實之中　妙蓮
　　　華室之南為　凝暉堂亦東向聫曰十二靈文
　　　傳寳炬三千净土䕃慈雲其南室扁曰三友軒
　御製題三友軒詩(丁卯/)　三友之名始宣尼直諒多
　　間益徳資香山取譬琴書酒放達繄非余所師獨
　　有玉局稱正見直號植物松竹梅名稱義元隐未
　　發我將觸類引伸之蒼松自具直之性梅傳春信
　　諒也宜摐金戛玉時多聞妙喻舍竹其復誰奚待
　　結契霜雪裏天然同徳聲應隨寓意於物有竒遇
　　名績歴歴琳瑯披十八公的雲西筆海粟長賦留
　　雄詞定論君子林三字國子博士小篆題更愛梅
　　事合元宋小清秘物傳今斯㨂金集狐有如是自
　　天合也非人為嘗鼎一臠足味道况斟雉膏道可
　　知篋藏書室識寳重窻外延客霜其眉千株一穂
　　翩左右是一是二誰然疑因蘓遡孔志未逮髙山
　　景物深長思
　御製三友軒詩(庚辰/)　妙蹟縁収益友三名軒聊復
　　助佳談詎惟笈裏古香挹更愛窻前生意含觸目
　　無非逺塵俗㑹心皆可入研覃幾餘適足供清賞
　　廣厦千間憶輒慙　凝暉堂之前為延春閣北
　　　與　敬勝齋相對閣内南面扁曰恵如春聫曰
　　　瑶階鶴繞三株樹玉宇鸞鳴九子鈴又聫曰玉
　　　砌風清五色祥光連棟宇銅籖晝静四時佳氣
　　　集蓬壺東室門上扁曰清華西室門上扁曰朗
　　　潤東次室聫曰四序調和懐育物萬幾清暇愛攤
　　　書東面室内扁曰潔素履聫曰山水之間發清
　　　響古今以上多同人右室聫曰拂檻露濃晴樹
　　　濕卷簾風細落花香西面扁曰静觀自得聫曰
　　　閒為水竹雲山主静得風花雪月權又曰燕賀
　　　鶯遷樂意相闗禽對語蘭芽桂蕊生香不㫁樹
　　　交花左室扁曰芝田右室扁曰蘭畹二層樓上
　　　扁曰澄懐神自適聫三一曰吟情逺寄青瑶嶂
　　　悟境㣲參寳篆香一曰春靄簾櫳氤氲觀物妙
　　　香浮几案瀟灑暢天和一曰緑水亭前羅帶繞
　　　碧山窻外畵屏開最上樓扁曰俯暢羣生
　御製延春閣對雪詩(壬戌/)　天衣靉靆羃寒原詰旦
　　瓊霙集瓦鴛望去玉龍猶夭矯舞來銀鳳正聯騫
　　含毫裁句端溪潤引火烹茶古鼎温卜麥樂餘憂
　　更繼誰家茅屋凍鴟蹲
　御製雪後登延春閣眺望詩(癸酉/)　瑞霙既委積祥
　　曦亦曈曨素雲扶柏枝芳颷遞梅叢新正清暇餘
　　延閣深禁中載豁即景目兼舒體物胸皇都千萬
　　户珠樓十二重撫此金甌固益切玉燭融北斗揖
　　璇杓西山展畫峯和氣鬯萌陽吾將事祈農　延
　　　春閣之西門上石刻
　御筆南向者曰含象北向者曰懐芳閣前疊石為山
　　　洞磴道幽䆳曲折間以古木樷篁饒有林嵐佳
　　　致山上結亭曰積翠山左右有竒石西曰飛來
　　　東曰玉玲瓏山之西穿石洞而南洞鐫
　御筆曰鷲峯南有靜室東向扁曰玉壺氷又扁曰鑑
　　　古聯曰湘管摛新㑹芸編發古香折而南有聯
　　　曰地學蓬壺心自逺身依泉石興偏幽又曰竒
　　　石盡含千古秀好花長占四時春其上有樓供
　　　大士像聯曰智珠不斷恒河界明鏡長懸兠率
　　　邊又曰流水如有意髙雲共此心
　御製賦得玉壺氷詩(戊寅/)　玉壺愔愔嘉夜長華燈
　　蘭燄氷為光箕風畢雨此清暇潑墨摛毫復靜忙
　　申申緩箭渇烏水銅瓶芳遞梅花蕊輕裘温室不
　　知寒無易由言吾過矣
　　　月華門之西相對者為　遵義門門西向南者
　　　為養心門中為
　　養心殿
　皇上宵旰寢興之所也凡辦理庶政召對引見一如
　　　　乾清宫殿内
世宗憲皇帝御筆扁曰中正仁和
　寳座屏上
　御筆聯曰保泰常欽若調元益懋哉　東暖閣内
　御書
皇祖聖祖仁皇帝聖訓曰天下之治亂休咎皆係於人
　主之一身一心政令之設必當逺慮深謀以防後悔
　周詳籌度計及乆長不可為近名邀利之舉不可用
　一己偏執之見採羣言以廣益合衆志以成城始為
　無偏無黨之道孝者百行之原不孝之人斷不可用
　義者萬事之本不義之事必不可為孝以立身義以
　制事無是二者雖君臣父子不能保也
皇考世宗憲皇帝聖訓曰敬
天法
祖勤政親賢愛民擇吏除暴安良勿過寛柔勿過嚴猛
　同氣至親實為一體誠心友愛休戚相關時聞正言
　日行正事勿為小人所誘勿為邪説所惑
祖宗所遺之宗室宜親國家所用之賢良宜保自然和
　氣致祥綿
宗社萬年之慶　閣下聯曰憂其所可恃懼其所可矜
　　　後室門上扁曰寄所托聯曰汲古得修綆守道
　　　無異營又曰書圃禮園無斁好甌香研靜有餘
　　　清東室為
　寢宫西室扁曰隨安室聯曰無不可過去之事有自
　　　然相知之人東南室扁曰明窓
　御製明窓詩(癸亥/)　冬日誠衰日三餘樂歲餘晏温
　　浮碧網遲麗度朱疏把卷忘言處含毫得句初太
　　康古有戒俯仰惜居諸
　御製明窓詩(丙寅/)　徙倚明窓下温暾朱鳥光寄閒
　　忘景急致逺覺時長裝火檀烹鼎扶盆橘染湘玩
　　辭屆來復安靜養微陽
　御製明窓詩(戊辰/)　冬日故可愛况在明窓間網軒
　　靜微風蠣牖散嫩暄歲功騐玉燭時序窺銅渾三
　　餘于焉適萬幾聊以閒陡憶蜀西軍遐心數往還
　　　西暖閣
世宗憲皇帝御製扁曰勤政親賢又聯曰惟以一人治
　　　天下豈為天下奉一人
　御製養心殿銘　人心惟危在閉其邪道心惟微在
　　培其芽其閑其培皆所為養操亡舍亡毋須臾放
　　有如時雨沃此寸田大公順應動直靜専動匪憧
　　憧靜匪寂寂矧其為君更宜乾惕一念之善百禩
　　䝉庥一念之惡萬姓貽憂養之之方存誠主敬克
　　已復禮外王内聖孰本孰末外由内施任重道逺
　　責萃君師朶殿崇崇顧名思義作此銘辭永訓
　　後世
　御製養心殿四箴　我
皇考聖訓曰敬
天法
祖勤政親賢事止四端義該萬理自古帝王莫不守此
　　以治違此以亂予小子踐阼以來平旦莊誦惟日
　　孜孜畏與年長㑹隨時觸爰集經書成句衍義綴
　　辭各得十六韻入目警心既因自勵亦以昭示來
　　兹　皇矣
上帝(詩/)鑒觀四方(詩/)昭假于下(詩/)赫赫明明(詩/)惟聖時
　　憲(書/)承
天而時行(易/)終日乾乾夕惕若(易/)無怠無荒(書/)畏
天之威(詩/)勅
天之命(書/)不顯亦臨(詩/)俾爾彌爾性(詩/)惟予一人(書/)曷
　　其奈何弗敬(書/)敬勝怠者吉義勝欲者從(國語/)日
　　日新又日新(禮記/)清明在躬(禮記/)無然畔援無然
　　欣羨(詩/)昭升于上(書/)在止於至善(禮記/)先
天而
天弗違後
天而奉
天時(易/)我不敢知(書/)我其夙夜(詩/)念兹在兹(書/)怵惕惟
　　厲(書/)安而不忘危(易/)於緝熙(詩/)永言配命(詩/)弼我
　　丕丕基書　(右敬/)　　(天箴/)　明明我
祖(書/)既受
帝祉(詩/)我來自東(詩/)永清四海(書/)之綱之紀(詩/)惟民所
　　止(禮記/)無忝
皇祖(詩/)奉
先思孝(書/)作樂崇徳(易/)肅肅在廟(詩/)春禘秋嘗(禮記/)思
　　其所樂(禮記/)
聖有明訓(書/)如日月之照臨(書/)式如玉式如金(左傳/)布
　　在方䇿(禮記/)罔有不欽(書/)峻命不易(詩/)遺大投艱
　　於朕身(書/)如親聴命(禮記/)罔不惟徳之勤(書/)曰仁
　　與義(易/)迭用柔剛(易/)一張一弛(禮記/)不愆不忘(詩/)
　　民可近不可下(書/)無教逸欲有邦(書/)夙興夜寐(詩/)
　　其爾典常(書/)啟佑我後人(書/)俾爾熾而昌(詩/)　(右/)
　　(法/)　　(祖箴/)
天行健(易/)聖人則之(易/)克綏厥猷惟后(書/)一日二日萬
　　幾(書/)罔遊于逸(書/)庶績咸熙(書/)曰予一人(禮記/)昧
　　爽丕顯(左傳/)與公卿大夫共飭國典(禮記/)考禮正
　　刑一徳(禮記/)無敢不善(書/)夙夜匪懈(詩/)敷政優優
　　(詩/)惟幾惟康(書/)斯謀斯猷(書/)執事有恪(詩/)亦又何
　　求(詩/)百工熙哉(書/)我獨不敢休(詩/)綱紀四方(詩/)惟
　　皇作極(書/)先之勞之(論語/)不遑暇食(書/)念之哉(書/)
　　業廣惟勤(書/)勤則不匱(左傳/)時乃曰新(書/)承
天之道(禮記/)純亦不已(禮記/)政貴有恒(書/)慎終于始(書/)
　　　(右勤政箴/)　粤若稽古(書/)眀四目達四聰(書/)論
　　道經邦(書/)謂之三公(周禮/)三事大夫(詩/)百辟卿士
　　(詩/)宣力四方(書/)以佐天子(詩/)惟后非賢不乂(書/)其
　　惟吉士(書/)寤寐求之(詩/)任賢勿貳(書/)靖共爾位(詩/)
　　期予于治(書/)自朝至於日中昃(書/)晝日三接(易/)若
　　涉淵水(書/)用汝作舟楫(書/)臣哉隣哉(書/)尚克相予
　　(書/)予其敷心腹腎腸(書/)出入自爾師虞(書/)假以溢
　　我(詩/)我應受之(詩/)用勱相我國家(書/)邇可逺在兹
　　(書/)人亦有言(詩/)惟治亂在庶官(書/)所寳惟賢(書/)惟
　　一徳一心(書/)欲至於萬年(書/)　(右親賢箴/)
　御製養心殿古幹梅詩(己未/)　為報陽和到九重一
　　枝紅綻暗香濃亞盆漫應辭東嶠作友何須請老
　　松鼻觀參來諳斷續心機忘處對舂容林椿妙筆
　　林逋句却喜今朝次第逢
　御製養心殿杏花詩(辛酉/)　託根依玉砌綻蕊臨珠
　　殿卻羞欺雪梅小試宜春面案香風度簾晝静霞
　　明扇方厪蔀屋憂未擬華林宴
　御製仲冬養心殿詩(壬戌/)　積素凝鴛瓦更籖遲漏
　　銅華榱横蜆紫藻井倒茄紅几淨詩情逗窓明梅
　　意融南飛金翼候欽若凛淵衷
　御製養心殿對雪詩(壬戌/)　密雪灑遥天同雲棟宇
　　連宫梅重滲玉殿栁先裝綿節卜春和近恩叨
帝澤宣隴畦凝思處緑麥正芊芊
　御製仲春養心殿詩(癸亥/)　棼燎煥神煦春信歸候
　　桃詄蕩雙闕開盎盎眄神臯平秩厪予懐與物含
　　甄陶身居九重上心為天下勞
　御製養心殿杏花疊前韻詩(甲子/)　吉亥將耕耤齋
　　居臨朶殿映軒芳樹嘉復覩春風靣難尋吟思邈
　　依舊陽和扇望澤方憂農遑適清閒晏
　御製養心殿杏花詩(乙丑/)　清曉光風拂玉墀絳雲
　　香雪映牕枝無端春暮相看際正是年來共賞時
　　脉脉難傳徒畫筆盈盈不盡是芳思榮枯悟得皆
　　常住誰藉傳真谷與熙
　御製養心殿碧桃樹詩(乙丑/)　芳姿拈咏感無端露
　　井依依艷未殘九十韶華都過也尚攜春色待人
　　看　豈是春光為少留新愁舊恨記從頭由來仙
　　樹元都種不落詩人淚不休
　御製養心殿杏花詩(丁卯/)　昨夜女夷剪綘紗網軒
　　新對一枝斜因思杜牧風流句又見清明時節花
　　戲蝶不妨供㸃綴流鶯未許恣周遮色香紛處堪
　　清悟石鼎烹雲沃道芽
　御製季秋養心殿詩(丁卯/)　閲武揚鑾返北庭軒宫
　　疇政騐辰星有秋厯覽登三鬴旰食惟期協九經
　　温樹延年餘翠影寒花正色發幽馨災黎陡憶吳
　　淞郡廣殿髙居敢自寧
　御製新春養心殿詩(甲戌/)　蒼龍轉玉斗紫禁誾青
　　陽金戺蓂葉舒綺殿梅英芳奉時欽體仁祈嵗顒
　　屢祥開年百務簡惕夕一心强好惡戒己私詩書
　　挹古香疇咨竚有翼勅命勵無疆
　御製養心殿對雨誌懐詩(己卯/)　適纔郊外來悉心
　　閲農務髙下總迴青刺土青秧佈下濕實潤隰髙
　　原耕不誤及觀太液池涸澤仍如故因思再雨佳
　　傍晚霏甘􁨭雞樹枝生烟鴛瓦溜垂霔玉溝流不
　　及釦砌積水聚此雨誠酣暢􁅯渠定灌注清苑應
　　普霑潞河通舟路交易噬嗑資刳木涉川輸民惟
　　赴時勤我以大公付絶勝補偏為功倍
天㤙遇
　御製新正養心殿詩(庚辰/)　西師歸振旅東陸舒由
　　庚執徐奉執圭持躬凛持盈三白兆宿歲萬幾簡
　　新正閒中足養心而予有所怦懐安豈良圖無逸
　　斯元亨自强勵不息善長自偕行
　御製養心殿齋居雨後作(庚辰/)　雨過河源爽氣鮮
　　炎風不到黻屏邊咄哉無易由言爾可忘周書廿
　　七篇
　御製養心殿晚坐詩(庚辰/)　園亭多水木自是氣清
　　凉宫禁翡翠瓦五雉圍紅墻夏候所弗宜暖氣蒸
　　炎陽朝儀詎可闕適已寧云臧兹來乃迥别竟日
　　爽風颺立秋遲三日律先報白藏晨從郊外來多
　　稼雲將黄既欣望嵗稔且免籌邊章九州奏書連
　　云時若雨暘諸凡皆順吉惟是敬不遑
　御製養心殿晚坐詩(辛巳/)　園林夏氣清空庭市烟
　　近視朝不可闕暑節彤闈返雨霑弗覺炎凉颸鷄
　　樹晚此時雖幾閒農務籌邇逺大抵麥收佳禾黍
　　苖芃菀但祈時暘若可兾西成允誰為無望人望
　　歲吾尤緊　其西室扁曰三希堂聯曰懐抱觀古
　　　今深心託毫素
　御製三希堂記内府秘笈王羲之快雪帖王獻之
　　中秋帖近又得王珣伯逺帖皆希世之珍也因就
　　養心殿温室易其名曰三希堂以藏之夫人生千
　　載之下而考古論世於千載之上嘉言善行之觸
　　於目而㑹於心者未嘗不慨然増慕思與其人揖
　　讓進退於其間羲之清風峻節故足尚即獻之亦
　　右軍之令子也而王珣史稱其整頽振靡以亷恥
　　自許彼三人者同族同時為江左風流冠冕今其
　　墨蹟經數千百年治亂興衰存亡離合之餘適然
　　㑹萃於一堂雖豐城之劍合浦之珠無以踰此子
　　墨有靈能不暢然蹈忭而愉快也耶然吾之以三
　　希名堂者亦非僅為藏帖也昔聞之蔡先生名其
　　堂曰二希其言曰士希賢賢希聖聖希天或者謂
　　予不敢希天予之意非若是也常慕希文希元之
　　為人故曰二希余嘗為之記矣但先生所云非不
　　敢希天之意則引而未發余惟周子所云固一貫
　　之道夫人之所當勉者也若必士且希賢既賢而
　　後希聖已聖而後希天則是教人自畫終無可至
　　聖賢之時也孟子曰盡其心者知其性也知其性
　　則知天矣人人有盡心知性之責則人人有希聖
　　希天之道此或先生所云非不敢希天之意乎希
　　文希元而命之曰二希古人託興名物以誌弗忘
　　之意也則吾今日之名此堂謂之為希賢希聖希
　　天之意可慕聞之先生之二希而欲希聞之之希
　　亦可即謂之王氏之帖誠三希也亦可若夫王氏
　　之書法吾又何能贊一辭哉　閤後夾道門扁曰
　　　自强不息北接後軒三楹東為　無倦齋為
　　　長春書屋聯曰閒尋綺思千花麗靜想髙峯六
　　　義清内室聯曰景深孚甲含胎際春在人心物
　　　性間又聯曰麗日和風春淡蕩花香鳥語物昭
　　　蘇　養心殿後為穿堂堂屏門東西各有扁曰
　　　雲流曰風振俱南向向北扁曰蘭戺含春二層
　　　殿上北向扁曰與物皆春聯曰心天之心而宵
　　　衣旰食樂民之樂以和性怡情東暖閣門扁曰
　　　樂天閣内室門聯曰仲尼不為已甚者惟帝若
　　　是其難之門内扁曰攸宇齋聯曰情將物外適
　　　道與古人期　養心殿之前為
　御膳房扁曰膳房
聖祖仁皇帝御筆也
　　　景運門之東相對為　肅誠門入門南向為
奉先殿
世祖章皇帝以
太廟時享孝思未申命稽往制建立
奉先殿順治十四年告成　前殿七楹　後殿如之凡
　　　朔望薦新嵗時展禮又　冊封諸大典禮先期
　　　告祭俱内務府掌儀司領其事殿東為夾道即
　　　　蒼震門前直街也街東為
　　寧夀宫宫正殿二重為　寧夀門列金獅二門内
　　　東為　凝祺門西為　昌澤門再西為　履順
　　　門門外即夾道直街也
聖祖仁皇帝御製寧夀宫頌　天開夀域地㑹瑶池南
　極添算北辰降慈螽斯衍慶白鶴來儀躬勞著訓福
　祉永綏恭獻長夀敬託腐詞　寧夀宫之後為
　　景福宫前為　景福門門内正殿二重前殿
　御筆扁曰芳徽純嘏　東暖閣扁曰彤闈鶴算　西
　　　暖閣聯曰寳婺騰輝錦雲呈五色璇庭絢綵珠
　　　樹發三花宫西有花園門榜曰　衍祺門又西
　　　為　蹈和門門外即夾道直街也
聖祖仁皇帝御製景福宫頌
慈顔懿教祗奉銘箴福祉靈夀遐齡喜深松筠玉樹繞
　砌清音淑徳純嘏萱枝茂林揮毫敬頌永日葵心
　　景福宫之後為　兆祥所今為
　　皇子所居西為花園又西即　神武門也
　　　隆宗門之西為
慈寧宫順治十年建東為　永康左門西為　永康右
　　　門正中南向為　慈寧門前列金獅二門内
　　　正殿
　御筆扁曰寳籙駢禧又扁曰慶隆尊養聯曰愛日舒
　　　長蘭殿春暉凝綵仗慈雲環䕃萱庭佳氣接蓬
　　　山　後殿供奉佛像
聖祖仁皇帝扁曰萬夀無疆
　御筆聯曰百八牟尼現莊嚴寳相三千薝蔔聞清凈
　　　妙香又聯曰人天功徳三摩地龍象威神兩足
　　　尊　前殿東廡南有佛堂
聖祖仁皇帝御筆扁曰四星容華宫左殿宇二層東有
　　　門曰　慈祥門與　啓祥門遥對　慈寧門之
　　　南為　長信門凡大朝賀門前陳設
皇太后儀駕文武二品以上大臣俱於門外隨班行禮
　　　南為　永安門其左為　迎禧門右為　覽勝
　　　門右門之内即花園也園中為　咸若館東北
　　　為　端化門上有樓樓之南有室扁曰含清暉
　　　　咸若館前有池池上為　臨溪亭東為　翠
　　　芳亭西南為　緑雲亭
聖祖仁皇帝御製慈寧宫問
太皇太后安詩　定省深宫曙氣催承㤙獻夀捧霞杯
　晨昏敬睹
慈顔豫不盡歡欣踴躍迴
聖祖仁皇帝御製元旦慈寧宫行禮詩太蔟初分來
　萬國融融淑景動青陽曈曨翠葢祥雲覆縹緲蘭宫
　瑞氣揚節遇三元開寳厯時逢四始奉霞觴山呼拜
　舞臣民樂願祝千年正未央
聖祖仁皇帝御製夏日同三王慈寧宫問
太皇太后安詩　九天旭日照銅龍朝罷從容問
上宫花萼聯翩方晝永晨昏常與問安同
　御製詣慈寧宫問
皇太后安詩(己未/)　親詣慈寧問
起居曈曈曙色曉光舒承歡祗領
徽音訓歸路思維樂有餘
　御製冬至慈寧宫行禮詩(己未/)　和風習習滿簾櫳
慈夀無疆祝華嵩不獨宫闈增喜氣光天孝養萬方同
　　　拜舞瑶階日影移南山為夀獻新詩
宫中堯舜垂裳處正是初陽乍復時
　御製冬至次日慈寧宫行禮詩(庚申/)　霜薄觚稜旭
　　影浮彤墀拜舞動旗斿初陽暖律迴葭管亞嵗祥
　　光遶鳳樓萬國歡心同孝養六宫
壼教霈恩流年年最喜稱觴日常近増添海屋籌　慈
　　　寧宫之西為　夀康門門内為
夀康宫恭奉
皇太后頤攝起居之地也
　御筆扁曰慈夀凝禧聯曰玉琯應陽春祥開南極璇
　　　宫呈麗景慶洽西池　中殿聯曰慶叶瑶圖融
　　　和開夀域祥呈閬苑熙皥樂康衢　東暖閣聯
　　　曰福集璇圖天永錫祥開綺甲日重光又聯曰
　　　光華呈愛日仁夀遍和風　後殿聯曰鳳集桐
　　　花來絳闕鶴銜桃實是丹山西室聯曰金盤露
　　　滿瑶華麗丹粟凝祥鶴算綿又聯曰歡心依日
　　　永樂志願春和皆
　御書　夀康宫之後　咸安宫舊趾也乾隆辛未為
皇太后六十萬夀恭建
夀安宫祝
釐閲辛巳恭逢
聖母七旬大慶復重葺増新稱
觴申祝於此宫門
　御筆榜曰夀安門入門為　春禧殿殿北為
　　夀安宫正殿扁二一曰長樂春暉一曰瑶樞純嘏
　　　聯三一曰百福屏開慶叶九如宏夀域五雲景
　　　麗恩敷萬象入春臺一曰夀國樂舒長韶成九
　　　奏安輿承悦豫舞效三呼一曰香扆引祥風序
　　　符清宴仙壺承愛日景叶升恒　東暖閣扁曰
　　　景暉曰熙春聯曰紅梅翠竹天然畫妙理清機
　　　不盡吟又曰松牖樂春熙既安且吉蘭陔宜晝
　　　永曰夀而昌東樓下扁曰集慶曰宣豫聯曰芝
　　　棟雲霞麗蘭陔日月長又曰宜春苑滿恒春樹
　　　介夀筵開益夀花　西暖閣聯曰慶霄暉夀曜
　　　仙圃麗春光又曰鈞庭延淑景璇戺藹祥風西
　　　樓下聯曰靜裏逺懐千古事意中常滿十分春
　　　殿前左右延樓迴抱相屬中庭有崇臺三層上
　　　層扁曰慶霄韶濩聯曰鳳翥輝呈阿閣瑞珠聯
　　　景繪泰階符中層扁曰曾城廣樂聯曰圖籌遞
　　　演京垓積律吕環生上下和下層扁曰崑閬恒
　　　春聯曰鳴豫叶雲韶頌集九如開夀域祝釐陳
　　　綵舞歡聯萬象譜春臺殿後庭中疊石為山植
　　　竹其間左右各有室三楹東曰　福宜齋齋内
　　　聯曰西池増寳籙南極耀珠躔西曰　萱夀堂
　　　聯曰寳篆長生籙瑶屏集瑞圖
　御製夀安宫銘　辛未題額匪創伊修
慈寧六秩行慶延庥
愛日循環干甲載週金穰辛建物盛已逑
七袠爰開
萬夀惟悠合天下養與太古謀瓊宫枚枚有桷有斿蘭
　　陔叶什梅席稱觩鴻儀重舉以十為籌則百斯十
　　始而復周　慈寧宫之東北即　啓祥門外夾道
　　　也其北南向為　凝華門門内為　雨華閣閣
　　　三層覆以金瓦俱供奉西天梵像上層
　御筆榜曰雨華閣中層扁曰普明圓覺聯曰青蓮法
　　　界普清淨白毫相光離色空又聯曰三身具足
　　　根塵外萬法齊歸願海中下層閤内聯曰具神
　　　通力生歡喜心又聯曰善果皆歡喜香雲普吉
　　　祥又聯曰靈鷲風香傳妙偈澄潭月皎印真如
　　　下層扁曰智珠心印聯曰花布妙香霏四種金
　　　塗傑閣現諸天又聯曰般若慈源逺通華海滙
　　　菩提覺路妙轉法輪圓又聯曰妙果圓成華海
　　　同歸無盡藏靈因靜證珠宫常雨四時花又聯
　　　曰寳界現莊嚴雲凝華鬘香臺開般若雨散曼
　　　陀閣後為　昭福門門内為　寳華殿殿後為
　　　　香雲亭其北為　正中殿扁曰然無盡燈聯
　　　曰妙諦六如超衆有善根三藐福羣生皆
　御筆也　夀安宫之北為　英華門門内為　英華
　　　殿亦供奉佛像之所庭中有菩提樹七株
　御製英華殿菩提樹詩(壬戌/)　何年畢鉢羅植兹清
　　虚境徑尋有旁枝蟠挐芝幢影翩翩集佳鳥團團
　　覆金井靈根天所遺嘉䕃越以靜我聞菩提種物
　　物皆具領此樹獨擅名無乃非平等舉一堪例諸
　　樹以無知省
　御製英華殿菩提樹歌(辛巳/)　我聞法華調御丈夫
　　成道處乃於伽耶城中菩提樹又聞華嚴海㑹諸
　　如來一佛一樹乃至恒河數一亦非合恒河數非
　　離是佛是樹皆菩提娑羅貝多閻扶誰則見惟有
　　菩提之樹鬱葱蔚郁常依佛日生光輝英華之殿
　　聳層甍勝國莫考國初曾以居
慈寧
思齋太任篤奉佛爰供法象延禧篤佑貽雲仍時來瞻
　　禮意肅穆裝嚴寳軸相好合梵經或云即是北斗
　　之七星貝帙一一名可徴菩提七樹森列庭是誠
　　不可思議標祥禎枝枝葉葉數無萬如斯無萬數
　　繩繩繼繼永世綿皇清
　御製英華殿菩提子數珠詩(辛巳/)　七樹恒沙結子
　　多數珠拈百八云何欲因悠乆卜皇祚詎是尋常
　　佞佛陀顆顆圓融開意蕋纍纍聯綴振祥柯蓮池
　　淨業吾無暇靜置如聞鳴法螺　英華殿之西北
　　　有城隍廟雍正四年建其祀典亦掌儀所司也
　　　廟東為祀馬神之所又東即　神武門也
　
　
　
　
　
　
　
　
　
　
　
　
　
　
國朝宫史卷十三
欽定四庫全書
國朝宫史卷十四
　　宫殿四
　　景山
　　　神武門之北過橋為
　　景山山之前為　北上門門左右向北長廡各五
　　　十楹西為教習内務府子弟讀書處東門曰山
　　　左裏門西門曰山右裏門　北上門内為景山
　　　門内為　綺望樓樓後即　景山也山周二里
　　　餘有峰五中峯髙十一丈六尺左右峯各髙七
　　　丈一寸又次左右峯各髙四丈五尺峯各有亭
　　　踞其巔中曰萬春左曰觀妙又左曰周賞右曰
　　　輯芳又右曰富覽俱乾隆十六年建山後為
夀皇殿殿舊為室三居景山東北乾隆十四年
　上命所司重建南臨景山中峰正中寳坊一前榜曰
　　　顯承無斁後曰昭假惟馨左右寳坊二左之前
　　　榜曰紹聞祗遹後曰繼序其皇右之前榜曰世
　　　德作求後曰舊典時式北為甎城門三門前石
　　　獅二門内㦸門五楹大殿九室規制仿
太廟左右山殿三楹東西配殿五楹碑井亭各二　神
　　　厨　神庫各五既落成敬奉
聖祖仁皇帝
世宗憲皇帝御容
　皇上嵗時瞻禮於此並自　體仁閣恭迎
太祖髙皇帝
太宗文皇帝
世祖章皇帝暨
列后聖容敬謹尊藏殿内嵗朝則展奉合祀肅將祼獻
　　　以昭誠慤云
　御製夀皇殿碑文　予小子既敬循夀皇殿之例建
　　安佑宫於圓明園以奉
皇祖
皇考神御重垣廣墀㦸門九室規模略備而歲時朔望
　　來禮壽皇聿瞻殿宇歲久丹雘弗煥且為室僅三
　　較安佑翻遜巨麗予心歉焉蓋壽皇在景山東北
　　本明季逰幸之地
皇祖常較射士於此我
皇考因以奉
神御初未擇山向之正偏合閟宫之法度也乃命奉宸
　　發帑鳩工庀材中峯正午磚城㦸門明堂九室一
　　仿
太廟而約之蓋安佑視夀皇之義壽皇視安佑之製於
　　是宫中苑中皆有獻新追逺之地可以抒忱可以
　　觀德傳不云乎歌於斯哭於斯則夀皇實近法宫
　　律安佑為尤重若夫敬奉
神御之義則見於安佑宫碑記兹不複述惟述重建本
　　意及興工始末嵗月蓋經營於己巳孟春而落成
　　於季冬上澣之吉日云敬作頌曰惟堯巍巍惟舜
　　重華
祖
考則之不競不絿仁漸義摩
祖
考式之𢎞
仁皇仁明
憲帝憲小子軄之是繼是繩曰明曰旦小子恧之天逰
　　雲徂春露秋霜予心惻之
考奉
祖御于是夀皇予仍即之製廣向正爰經爰營工勿亟
　　之陟降依憑居歆攸寧羮牆得之佑我後嗣緜䙫
　　於萬匪萬億之觀德於兹無然畔援永欽識之
　御製重修
壽皇殿竣是日奉安
神御禮成述事六韻(庚午/)　壽皇
聖祖興居久
先帝思
親展孝𢎞神御妥靈宋遺制衣冠原廟漢諸陵欽承有
　　繼馨香薦追逺長懐陟降憑子午向山期必正規
　　模合度量為増僾聞愾見千秋永景福鴻禧百世
　　凝觀德皇皇惟是凜肯堂切切詎斯能
　御製清明日拜謁
壽皇殿詩(戊寅/)紫殿彤闈
神御憑清明肅拜典相仍羮墻有慕嗟何及堂構非遥
　　此敬承舊禮漫傳粳粥薦新烟還看栁絲凝那堪
　　子厚書重展指日吾將謁
二陵　殿後東北曰　集慶閣西北曰　興慶閣殿東
　　為　永思門門内為　永思殿殿西暖閣
　御筆聮曰一氣感通昭陟降萬年嗣服式儀型東暖
　　　閣樓上聫云視聽思無逸天心格有孚又東為
　　　　觀德殿
聖祖仁皇帝御筆扁曰正大光明聫曰琴韻聲清松窓
　　　滴露依蟲響書帷夜永蘿壁含風動月華再東
　　　為䕶國忠義廟範闗帝立馬像
聖祖仁皇帝御筆扁曰忠義
　　西苑上
　　　西苑在　西華門之西門三中榜曰　西苑門
　御製仲春西苑即景詩(戊寅/)　鸞輅西華祭後移趯
　　臺更服便疇咨還餘清暇千官退朅對韶光一賞
　　宜積素已消簷際雪輕黄欲上栁梢絲聽鴻樓上
　　看迴雁春色人間許共知
　御製夏曉西苑詩(己卯/)　視罷朝儀換禮衣朅從西
　　苑攬清暉液池見有波披縠天宇時還雨㸃璣草
　　木春機纔得復黍稌秋稔又將希略饒餘興觀魚
　　樂害馬除看鷺逺飛　入苑門即太液池也源出
　　　玉泉山從德勝門水闗達後湖流入禁池滙為
　　　巨池周廣數里夾岸多槐栁池中蒲藻交紛禽
　　　魚翔泳為仙洲勝地　瀛臺在其南　闡福寺
　　　在其北　萬善殿　紫光閣東西對峙上跨長
　　　橋樹坊楔二東曰玉蝀西曰金鰲橋北為北海
　　　橋南為中海　瀛臺南為南海中海有亭出水
　　　中
　御書石碣曰太液秋風即燕山八景之一盛夏芰荷
　　　如錦冬月水澤腹堅則陳氷嬉於此循
　　國俗脩武事而習勞行賞之意寓焉
　御製蜡日坐氷牀泛太液池誌興詩(樂善/堂集)　破臘風
　　光日日新曲池凝玉淨無塵不知待渡霜花冷暖
　　坐氷牀過玉津　太液人行步玉花金鰲遥望鎖
　　煙霞勝逰不數瓊華島愛聽寒林噪暮鴉
　御製太液池泛舟詩(壬戌/)　新水一篙深載舟猶力
　　弱偶來弄澄碧滄浪意可樂天空鳬雁閒波靜魴
　　鯉躍是時春始半夾岸夭桃灼旋惹東風吹紅英
　　貼波落韶華固不牢長歌興所託
　御製泛舟太液池作(癸亥/)　黛染林西數朶峰分明
　　倒浸玉芙蓉潤含曲岸深深翠漲過平橋暗暗淙
　　幾隊仙儀排控鶴一泓蓬島泛㳺龍金堂十二非
　　吾慕只有華胥欲問踪
　御製太液池泛舟詩(甲子/)　春信今年早去年花朝
　　花事已堪憐漂桃留得三分色度柳分來幾縷烟
　　鳥語向人偏絮聒天光蘸水越澄鮮素懐雅契虚
　　舟樂任泊青蒲白芷邊
　御製泛舟太液池作(乙丑/)　躍有潜魚飛有鳶輕舟
　　平渡緑楊烟薰馨花事誠何似荏苒春光亦已然
　　適去古人不知幾盼來韶景又須憐玉壺澄澈無
　　些滓卻契天親鏡喻禪
　御製太液池泛舟詩(丙寅/)　菰蒲蕭瑟颭秋烟玉蝀
　　橋邊偶放船俯數㳺鱗圓沼澈仰觀迴雁朔風𫝊
　　劇憐西昊清凉候勝讀南華十七篇物物羲經真
　　易簡天機豈待悟魚鳶
　御製太液池泛舟詩(丁夘/)　玉蝀橋頭駐六驄溶溶
　　太液一舟通苑花隄栁添烟景弱葦新蒲茁露叢
　　　烟中樓閣座中移雨後風光慰後思憂慮勾消
　　詩數首清和恰似昨年時　漭沆澄波疊翠涵天
　　光雲影適來參獨舂依葦毶毶白逺嶂疎眉淡淡
　　嵐　樹沃濃青花發紅疇人占節報南風一般西
　　望經行處卻與前朝逈不同
　御製初春太液池泛舟詩(戊辰/)　新波泛㶑漾晴烟
　　上苑韶光穉可憐幾幀屏山全入鏡一篙春水恰
　　勝船　乍見輕黄上柳絲春來幾度棹移時繪之
　　詩句渾如畫迴雁髙飛太液池　凍解神池泛緑
　　漪湖光山色發華滋蒸霞結綺無須盼好是含苞
　　未放時
　御製雨中太液池泛舟詩(己巳/)　太液新蒲拂畫船
　　兩行水樹罨朝烟浥枝潤葉知時雨列坐流觴上
　　已天鳥奏繁音爭管急魚喁錦浪蹙紋圓前朝豐
　　澤親耕罷卻喜甘膏渥弄田
　御製太液池泛舟詩(癸酉/)　翠鑾停栁岸遊龍盪蘭
　　渚岸芳已蔫緜渚禽亦容與作監念水舟對時思
　　相輔御橋螮蝀横團殿松杉古飛雨忽棼絲溟濛
　　迷處所
　御製太液泛舟詩(甲戌/)　宿雨初收曉露漙微風水
　　面送輕寒新荷纔㸃田田葉激石微添細細湍團
　　殿平臨紫虚表趯臺南指緑雲端泊舟底識添逰
　　興岸栁烟絲潤未乾
　御製太液雨泛詩(甲戌/)　玉蝀橋邊候綵舟横流適
　　可命黄頭新蒲弱柳烟絲罥妙與方壺繪幻浮
　　菜花結子麥抽芒暢好烟畦潤露光誰識九天城
　　闕裏許多農景貌江鄉　迎眸北島復南臺面面
　　珠簾未捲開今日清逰餘興在波光㶑灔待晴
　　來
　御製太液池泛舟詩(丁丑/)　朝晴夜雨果然宜淡沲
　　紫霞泛液池底識甘膏南畝渥隄楊猶帶露珠垂
　　　冬宜紫禁夏宜園還蹕因掄新狀元籲俊勅幾
　　慰雨後趯臺薰景便中論
　御製太液池泛舟詩(己卯/)　新漲輕黄酒似鵝蘭舟
　　太液漾晴和波間藻葉氷融展隄外楊絲日暖拖
　　景美真如天上坐花遲詎擬霧中過棹謳不用黄
　　頭發鳬雁皆能水調歌
　御製太液池泛舟即事詩(庚辰/)　錫宴花門備禮容
　　乗閒蓬島泛㳺龍仍擕帕首俾同樂所喜葵心總
　　致恭春水生來蘭葉細霽烟低處栁條濃西瀛試
　　問為何若道是奚如天上逢　半月韶光爾許殊
　　氷消漭沆水平湖更逢雨霽祥暉候可唤仙逰碧
　　海圖理趣鳶飛復魚躍生機白芷與青蒲對時懐
　　逺胥和順益凛持盈奉化樞
　御製賦得太液栁詩(壬申/)　人字低臨太液池栽培
　　誰辨永宣時居然後老同彭祖未覺先零傲悅之
　　春景青瞳仍望望秋風緑髪故絲絲世間松栢翻
　　難並得地延年意可思
　御製詠液池鳬雁詩(己卯/)　匪因慕稻梁亦弗慮矰
　　繳禽中大隠乎液池寄所託鎩翮鶴立岸垂涎鳬
　　雁樂造物本無私於何殊厚薄烟波任翺翔何異
　　衡湘若設為子路共三嗅應必作
　御製戲題液池荷詩(己卯/)　池涸零星幾朶花那看
　　膏沃致光華因之有會昌黎語未得真源漫自誇
　御製太液池觀荷詞(辛巳/)　宿雨初收太液池紅花
　　總是出塵姿巧逢鳴蹕旋清禁似向人言正好時
　　　蹟久泥深花最稠西池原在帝王州人間若復
　　方君子應是八元八凱流　香霞難想檀兮麝文
　　錦何妨緑與紅卻恨春明真夢語獨教佳景讓秋
　　風　等閒未放擷芳船葉葉花花契静縁讀遍三
　　唐採蓮曲阿誰不是愛妖妍
　御製太液氷嬉詩十二韻(丙寅/)　順時陳國俗擇地
　　試雄觀號令傳河若威儀紀水官光凝𤣥玉浦聲
　　咽碎珠灘散處雲馳宇紛來雪噴湍端因智獨勝
　　奚必力俱殫疾以徐斯疾安其危乃安御風列應
　　讓逐日夸無難迅似巖飛電温知犀辟寒超羣殊
　　閃㸌作勢更媻珊擬議弦催箭形容鏡舞鸞一時
　　誇奪幟獨步早登壇妙義韜鈐外憑人著眼看
　御製氷嬉賦　陸行之疾者吾知其為馬水行之疾
　　者吾知其為舟為魚雲行之疾者吾知其為鵾鵬
　　鵰鶚至於氷則向之族莫不躄躠膠滯滑擦而莫
　　能施其技國俗有氷嬉者䕶膝以芾牢鞵以韋或
　　底含雙齒使齧凌而人不踣焉或薦鐵如刀使踐
　　氷而步逾疾焉較東坡志林所稱更為輕利便㨗
　　惜自古無賦者故為賦之其辭云　歲暮景窮和
　　叔告冬隂凝北陸律中黄鍾景長而土圭可測瑞
　　兆而雲物皆同撫序兮羣辟殷聘考時兮三農蕆
　　功有厲疾之征鳥鮮求信之蟄蟲呌嚴飈兮栗烈
　　凛肅氣兮穹窿於斯時也火井無燠温泉不熱何
　　水不凝何波不結阻平川之會海徒望􁬋潫勒奔
　　峽之傾流惟聞幽咽澌盈九曲謝神禹之剔鬟凍
　　合三山駐王喬之旌節躍魚之表孝曽傳覆鳥之
　　昭祥見說則有鏡呈太液璧寫龍池占昏危之應
　　宿值顓頊之司時沍而不流兮礙矜鱗之鯉凝而
　　原澈兮疎倒影之梅皓皓皚皚兮暎白塔之孤矗
　　溓溓泠泠兮隔玉蝀之横欹載取載藏兮順彼月
　　令以訓以賚兮陳我氷嬉爰答歲華率循舊典陳
　　旅集衆既雷動而風行結部整行埒春蒐而秋獮
　　𤣥㝠受律戢水族與波臣蚩尤秉旗乃暴禦而􁁐
　　遣於是戎士憑怒武卒振拳渇思一試遑慮誰先
　　齊撙撙其轇轕兮昈陸離以屬聫駭營營其佖路
　　兮紛偨傂以羅駢袒劉吕之左右兮各殊事以布
　　班倐隂陽之閉闔兮期奏績以勤宣衣短後膝蔽
　　前鞾齒雙利鞵刀兩儇編伍森列齊隊便旋於斯
　　少息以待號令之傳焉爾其屯萬人於中堅兮屬
　　堪輿以壁壘奔八神以周衛兮招丁甲而發指亘
　　長縆以節止兮羣總總而切儗驛綵旌以傳符兮
　　看縱縱之立俟心無别營目不他視遂乃朱旂颭
　　㨗步騰緹衣揚輕武􁒉聳擢布濩豗逐䞴趟踧沑
　　波流蠭軼猋驚閃如曵電疾若奔星蹂蹈雲衢揚
　　揮玉京故其為聲也軯礚隠訇礌硠激越硡砰殷
　　轔雜㳫震疊謍振天棖響匉地臬慴波底之娵隅
　　墮林間之巢鶻𤣥武縮殻而屏氣燭龍守珠而閉
　　闕起涌泉會奔物雖天籟之號竅比千鈞於一髪
　　其為狀也似東皇整駕於若木之墟羲帝弭節於
　　扶桑之津應真挂錫以凌虚茅君驂龍以羾天過
　　驥羣而駿足搶捍上扶摇而鵬翼圖南蠖略迴翔
　　演沲糾紛鏡大圓而晶晶皛皛珠萬琲而爛爛璘
　　璘交差曼衍歴落皴鱗突都盧兮輕趫迅龍驤兮
　　麟振奕六虬兮沛艾御八風兮穆旼首進者卻視
　　而小憩繼至者錯履而蹵跟虞後來之比肩更前
　　往而擢身傑者得幟疇與比倫遺者失志第如逡
　　巡復有革戯其名圓鞠漢家有執機之譬黄帝作
　　練戎之俗武由是習兮其爭也君子好謀而成兮
　　如祭則受福申明誓兮衆聽無譁陳廣場兮各司
　　其局乃其氷牀駐於琉璃之界豹尾扈於鸑鷟之
　　隈千官儼立於懸圃萬隊佇待乎瑶階歴天之旗
　　影捎朶殿昭雲之蓋光熻趯臺殆而容與惄若儃
　　徊執事者中立而不倚爭㨗者有前而無回珠毬
　　一擲虎旅紛來思摘月兮廣寒之窟齊趂星兮白榆
　　之街未拂地兮上起忽從空兮下迴突神龍之變化
　　蕤翔鳯之䯱䰄鶣􁆺燕居姌嫋鴻猜怡情恱目有如
　　是哉夫其伯仲分甲乙第併前行賞縱後亦逮勇者
　　特旌任者均賜普被曰仁有差曰義則豈啻西苑飾
　　紅板之柁溫泉設錦鞍之戱而已乎重曰仲尼有言
　　射觀德兮安不忘危舊是式兮惟歲之晏以休以息
　　兮一日之樂匪賚曷得兮敬告後人無或逾則兮
　　　由　西苑門循池東岸度板橋折而西臨池面
　　　北正門三楹榜曰德昌門左右朝房五楹門内
　　　正殿五楹亦北向
聖祖仁皇帝御筆扁曰勤政
　御筆聫曰常切單心歸宥宻每懐勅命凛幾康殿後
　　　面南　正門榜曰　仁曜門由　仁曜門而南
　　　渡橋為
　　　瀛臺平堤石欄歴級而登有閣向北
聖祖仁皇帝御筆榜曰翔鸞閣閣廣七楹建相風金鳯
　　　於屋極左右延樓迴抱各十九楹閣後東西樓
　　　對聳閣道相通東曰　神輝樓西曰　瑞躍樓
　　　由閣而南為　涵元門門内東向為　慶雲殿
　　　西向為　景星殿正中南向為　涵元殿
　御筆扁曰天心月脅
　御製冬日涵元殿詩(壬戌/)　挿架三千玉帙陳明忩
　　領略小陽春庭虚時聽松風古香靜還思梅蕚新
　　階草向暄猶織毯液波知暖尚拖銀底縁未釋中
　　心悶多少茅檐失所人
　御製初冬夜涵元殿作(甲子/)　晚風息古樹淡日歸
　　西嶺重簾下虚堂良夜侵尋永香篆炧斜烟燈花
　　落餘影棲松鶴彈梵驚漏烏啼冷一卷盡我書半
　　箭適兹靜
　御製冬至後一日涵元殿作(甲子/)　墨沼芸編几席
　　清雲為棟宇玉為京陽回線晷依然永影到花櫺
　　分外明瀑㵼氷光欺雪素梅知春意放寒英端居
　　不為敲詩苦無限徘徊省歲情
　御製冬夜涵元殿詩(戊辰/)　下舂落金翼暮靄散曛
　　黄溫樹穏棲鴉氷疏含夜光雪後景氣清壺中松
　　竹蒼朶殿逈天半猊罏避朔涼玉琴靜徽軫棐几
　　堆縹緗居稽聊自得晝短欣夜長三復蟋蟀詩好
　　樂期無荒　東室
　御筆扁曰含經味道聨曰四面波光動襟袖三山烟
　　　靄䕶壺洲又曰風篁叶韶濩雲樹靄蓬壺殿之
　　　東為　藻韻樓西為　綺思樓正北相對為
　　香扆殿
　御製香扆殿詩(己夘/)　環瀛南面據崇基建置猶傳
　　勝國貽金界樓臺思訓畫碧城鸞鶴義山詩茁庭
　　祇合三珠樹漾牖宛同百子池未及澄懐淳樸也
　　每因閲古率評時　香扆殿之東有室三楹北向
　　　扁曰溪光樹色聫曰圖畫參生動詩書閲古芳
　　　北接三楹西向扁曰虚舟聫曰閒雲入窓牖清
　　　露滴梧桐又曰心澹水木秀興幽魚鳥閒又曰
　　　罏香晝靜芸編展花海春深竹檻清
　御製賦得虚舟詩(戊寅/)　芸齋臨太液芝榜署虛舟
　　趣味南華永蹟惟勝國留灑然閲今古曠若忘沉
　　浮秋月當牕印春波拍岸柔幾曽慮風浪無礙侣
　　鳬鷗我有濟川意還殷作楫求　香扆殿之西有
　　　室三楹北向扁曰水一方
　御製賦得水一方詩(戊寅/)　趯臺三面水書室敞南
　　榮亭接迎薰近池臨太液清畫如展李趙境即是
　　蓬瀛三復蒹葭什懐賢獨泥清　北接東向者三
　　　楹扁曰蘭室聫曰亭臺涵月鏡花木暢天機又
　　　曰過眼寸隂求日益闗心萬姓祝年豐　香扆
　　　殿後南向崇基臨下即趯臺陂舊址
　御筆扁曰瀛臺左右有樓拱峙東為春明樓西為湛
　　　虛樓中庭有木變石一株
　御製瀛臺觀木變石詩(辛酉/)　異質傳何代天然挺
　　一峰誰知三徑石本是六朝松苔㸃猶疑葉雲生
　　欲化龍當年吟賞處借爾撫遐蹤
　御製瀛臺木變石歌效李長吉體(辛酉/)　大山穹谷
　　崇且盤山頭鶴駐曽棲仙岑巒嶇峿扶孱顔金堂
　　玉室相鈎連雲興霞蔚吐紫烟含嚢靈瑞如陶甄
　　靈林㝠㝠冠其巔其幽樷雜多桂蘭是為天宇宅
　　天男乃有異木鎮厚坤蚖菕杜松非其倫蔽虧天
　　日無朝昏為舟十數皆其孫匠石卻顧持斧奔水
　　龍噴泉沃厥根啼蛄弔月星漏㾗干雲負霜枝曲
　　卷靈鶬振翅毛羽鮮老桂漫誇呉質眠白榆空足
　　沈郎錢櫛櫛銀雲車蓋翩挂以雙丸繞魄淵壽比
　　散木已有年女夷不敢司厥權付之圓蓋全其天
　　支離幻作秦女焉會觀木石兹同壇為髪為身一
　　體全亭亭傑竪無比肩暖春生玉疑藍田磷磷爛
　　爛出五源女媧煉石兹尚存傍林挿巖絶攀援竒
　　礓詎妨山溜穿五丁不可奪其堅端州石工安足
　　論移來曽受海神鞭五車能上束馬牽都下傾城
　　咸厭觀方壺蓬島資盤桓辭山不戀山木繁瓊臺
　　璿室何丸丸罘罳風呌露掌寒漢唐池館今依然
　　為薪非火悟火傳
　御製題瀛臺木變石六韻(庚辰/)　香扆前墀嶼稜稜
　　勝國留莫稽來所自難悟是何由風雨長林裏荆
　　凡大海陬精華有獨得氣味本相投寧介榮枯意
　　還辭斤斧修春明如續録文獻此堪求　又南臨
　　　水為　迎薰亭扁曰對時育物
聖祖仁皇帝御製夏日迎薰亭詩　苑啟迎初夏亭隂
　午未闌雨過池藻碧日綻海榴丹水木含清景禽魚
　得靜觀薰風能解愠試取玉琴彈　自　翔鸞閣至
　　　　迎薰亭統名　瀛臺三靣臨水圍置竒石雜
　　　植花樹層巖幽壑委曲曼迴蓼渚蘆灣參差掩
　　　暎其南即南海也
　御製瀛臺記　入西苑門有巨池相傳曰太液循東
　　岸南行折而西過木橋邃宇五間為勤政殿自勤
　　政殿南行石隄可數十步階而升有樓門向北扁
　　曰瀛臺門内有殿五間為香扆殿殿南飛閣環拱
　　自殿至閣如履平地忽縁梯而降方知為上下樓
　　樓前有亭臨水曰迎薰亭東西竒石古木森列如
　　屏自亭東行過石洞竒峰峭壁轇轕蓊蔚有天然
　　山林之致蓋瀛臺惟北通一堤其三面皆臨太液
　　故自下視之宫室殿宇雜於山林之間如圖畫所
　　謂海中蓬萊者名曰瀛臺豈其意乎
聖祖仁皇帝御製瀛臺偶作　蟬鳴槐葉緑魚躍芰荷
　風太液臨斜景參差更不同
聖祖仁皇帝御製瀛臺詩　紅䦨橋轉白蘋灣疉石參
　差積翠間畫舸分流簾下水秋花倒影鏡中山風微
　瑶島歸雲近日落青霄舞鶴還乗興欲成蘭沼泳偶
　從幾務得餘閒
聖祖仁皇帝御製夏日瀛臺許奏事諸臣網魚擕歸詩
　　西苑頗幽䆳崇臺俯畿甸鮮雲䕃修廊南薰披廣
　殿水木既周遭卉物亦蔥蒨嵐光翠欲流林暉清可
　薦於兹滌煩暑敢曰恣㳺衍眺逺暢陽和居髙協靈
　撰朝來覽封事灑灑意忘倦髙閣晝漏移彤墀集羣
　彦靖共往汝諧勤劬答予眷姑為池籞逰從容任所
　便投綸錦鬛飛舉手纎鱗見委蛇退食心庶幾娯式
　燕
聖祖仁皇帝御製瀛臺詩　歲序開炎節離宫繞翠微
　蓮香開講席栁色暎垂衣物阜風光好時清奏牘稀
　罷朝鵷鷺散花下珮聲歸
世宗憲皇帝御製瀛臺泛舟詩　春深逰上苑鼓柂盪
　中流波湧方壺島林開翡翠樓落花飄兩岸垂栁拂
　扁舟此日歡無極
君恩被特優　暮轉西池棹風微錦浪平蜻蜒閒自得
　鸂鶒遞和鳴舉網雙鱗獲停盃四韻成仙山何處訪
　即此是蓬瀛
　御製二月十三日恭侍
皇太后逰瀛臺紀事詩(己未/)
永康曉闢問
安迴鳯輦晨逰重侍陪摇曵晴光看御柳分明春色遍
　　宫梅西山翠暎屏風列太液氷融鏡面開仰識
慈顔多恱豫熙熙萬物樂春臺
　御製夏日題瀛臺詩(壬戌/)　文軒梧竹倍凄清座擁
　　琳瑯爽自生髙處近天無暑氣人間此地是蓬瀛
　　水涵銀海月為鏡苔㸃瑶階石作枰草木敷榮魚
　　鳥適由來物物遂生成
　御製雨中瀛臺泛舟詩(壬戌/)　雲為棟宇玉為田草
　　木懐新摠淨妍自是方蓬難得到卻教仙漢破輕
　　烟
　御製秋日瀛臺詩(壬戌/)　嵐光波影鬪新晴樓觀圖
　　雲鏡裏明八月桂風天半馥西山曉翠座中横苔
　　紋㸃砌排碁局霞縷飛空曵綵旌更喜晶陽輝素
　　宇詩情人意共秋清
　御製冬日瀛臺即事詩(壬戌/)　禁城鷄樹曉烟凝谿
　　壑天然偶眺登積素墜枝全作雨懸流落澗半成
　　氷丹樓翥鳯三洲外玉殿疏龍五色層淮浦灾餘
　　籌卒歲肯因清宴釋心憑　馺娑青驄踏玉華鏡
　　中軒閣列仙家步來梅圃疑新晝坐久氷牀當小
　　艖屈戌祥風浮篆細㲩􁜠晴靄入簾斜天心來復
　　誰知覺有腳陽春已動葭
　御製臘日侍
皇太后逰瀛臺恭紀詩(壬戌/)　臘雪纔封釦玉除祥雲
　　羣捧
太安輿眼前景物供吟筆鏡裏河山入綺疏梅蕊嫩還
　　依日煦柳條秃不倩風梳春暉煥景仙壺永至樂
　　優㳺奉
起居
　御製夏日瀛臺詩(癸亥/)　文墀緑縟軟莎茵鏡水屏
　　山盡逺塵風過横塘筠是珮雨餘曲岸柳為人目
　　窮碧落興懐舊景豔朱明得句新猶憶丁年多暇
　　豫扁舟時泛藕花濵　雲鎖林闗緑欲齊瀛洲一
　　逕步芝隄披餘芸帙香盈手坐久蘭烟篆吐猊畫
　　裏湖山空粉墨鏡中樓閣印玻瓈南薰茂對澄懐
　　永太液波涵萬象低
　御製題瀛臺舊書舍詩(癸亥/)　精舍遙看池嶼連依
　　然書帶緑窻前那無逸興如今日剩有殘題憶昔
　　年樹色溪光成靜賞花香鳥語絶塵縁旋臨勤政
　　咨時務郅理遲登愧古賢
　御製新秋瀛臺即景詩(癸亥/)　霽後林巒翠黛横無
　　邊詩景座中生砌葩㸃綴丁星紫鏡浦周環淡沲
　　清漫說梯山隣北極喜看白帝釀西成桑畦稻隴
　　均堪賞寫出終年望歳情
　御製瀛臺獨梧樹詩(癸亥/)　瀛臺獨梧樹凌雲勢方
　　上森森孫枝稠團團佳䕃廣吟風入靜思滴雨増
　　幽賞鷦鷯不敢棲疑結九苞想撫摩緑玉質㣶倚
　　懐疇曩
　御製冬日瀛臺詩(癸亥/)　方蓬何必隔塵喧雲擁糺
　　卿紫鳳垣傍圃珠懸新蕾笑垂崖玉溜涷澌㾗陽
　　迴晷綫依然永人靜風簾自解掀肯以羲娥資玩
　　愒還將消息騐貞元
　御製春日瀛臺即事詩(乙丑/)　雲釀疑蒸雨花遲似
　　駐春莫嫌時寂寞已覺景鮮新蝶栩紅芳底鷗眠
　　緑水濵舞雩曽㸃意憶昔一閒身　佳節含韶富
　　閒愁觸緒多也知春可樂常奈悶中過逐景聊復
　　爾看花似若何維摩無說說身不著曼陀
　御製初冬日瀛臺詩(乙丑/)　君雁迴靈沼卿雲擁趯
　　臺乾坤壺裏永樓閣鏡中開人字猶存柳珠粧欲
　　試梅溫暾明牖暖幾暇一徘徊　書室俯清潯芸
　　編默會心三餘堪偃仰昔日此光隂波靜觀魚樂
　　枝空聽鳥吟依然濠濮想不必問泉林
　御製春正幸瀛臺曲宴外藩詩(丙寅/)　朗鬯璇霄霽
　　景䨑春回别院柳將稊奉時南面酬東陸來賀西
　　涼與北鞮瑞擁綺霞凝紫蓋輝騰珠樹暎丹梯一
　　家中外康賔集湛露歌成更輯圭
　御製正月十六日奉
皇太后瀛臺看烟火即景燈詞八首(丙寅/)　夜珠東望
　　正圓規南極祥光暎座垂
王母瑶樽斟北斗由來西苑是西池　鄒陽律裏氣初
　　旋萬歲山前春欲然簇簇魚龍紛陸海離離瓊玖
　　積銀田　誰遣微雲㸃太清銀蜍為讓火蛾明上
　　元此日有餘樂宣德當年奚比衡　賢王列坐賜
　　酥茶中外熙和久一家百道如虹朝貝闕萬條似
　　箭走金蛇　雲霞錦繡燦瀛臺花發何須殷七來
　　百子池邊麟卓犖萬年枝上鳯毰毸　玉蝀金鰲
　　亘夜光非烟馥郁裊風香殿前底事金蓮撤歸第
　　羣看相是張　火裏開花幻豈真輪中轉法佛兮
　　人乍從上苑觀梅柳葉葉枝枝有腳春　瑞葉瓊
　　花鏤上林東風又復作輕隂詩人漫道妒佳景農
　　父多應比好霖
　御製仲春瀛臺詩(丙寅/)　彌月遲臨幸林亭已載陽
　　氷溶開玉鏡鳥哢按銀簧莎阪輕添色梅叢漸怯
　　香池邊人字柳放眼盼韶光　欲向芳春問春從
　　何處來貞而元復始生以息為胎水態緗紋動山
　　容黛影開淑清枉渚畔上已待浮杯　勝地隨縁
　　賞新詩即景敲看松無改色撫竹有含苞迴雁翔
　　靈沼芻尼賀故巢輕雲將作雨屬念在青郊
　御製初夏瀛臺詩(丙寅/)　趯臺新緑窣朱闌一雨林
　　塘頓改觀婪尾風光渾似畫鴨頭甲煎絶勝蘭
　　乳巢新燕䕶紋鳬萬物形形色色殊識得羲經真
　　易簡南風一曲想姚虞　凝黛夭容誰為洗湔塵
　　花氣却如蒸弄田尺澤霑豐澤念到皇畿喜倍増
　　　年來憂喜更如何六幕均調自恧多膏壤迴蘓
　　生意滿靈臺欣此對清和
　御製仲秋瀛臺詩(丙寅/)　風光澄碧宇秋意入新詞
　　花木自為景山川亦識時紫烟浮曲榭白日颺逰
　　絲鶴顧梳翎影魚吞在藻漪幾閒方適趣年有更
　　勤思獨憶淮揚郡怦然心不怡
　御製歲在丙寅序行金昊有秋叶慶景物咸和敬稽
皇祖時曾舉瀛臺錫宴之典宗親咸與爰循舊制集王
　　公宗室等於八月二十七日瀛臺宴賞用展周親
　　因成三律　露色烟光靄禁垣昌辰佳宴會親藩
　　穀登萬寳真成瑞菊先重陽已泛樽拂檻蘢葱木
　　有本拍堤汪濊水宗源何須禮數拘酬酢同是
神堯膝上孫　雁齒紅橋玉影明壺天縱目儼蓬瀛拂
　　招林牖風光美負帶烟霞景物清笑語從容伯兮
　　叔獻酬交錯弟於兄一堂敦睦家人吉却陋山河
　　帶礪盟　綺疏晴旭麗曈曨樂事天倫和氣融徐
　　進雕槃𤓰有瓞繁滋釦砌樹連叢情抒共許飛吟
　　管興洽偏思駐漏筩行葦歌成欣既醉髙秋樓閣
　　靄春風
　御製我
皇祖時曽集大小臣工於瀛臺宴賞甚盛典也兹因西
　　成豐稔百物蕃昌於八月二十八日賜宴公卿庶
　　僚於瀛臺以昭繼繩宣豫之意得詩四首(丙寅/)
　　趯陂鵷侣接鳴珂霽宇空澄氣色和共喜向筵開
　　早菊多縁紀歲得嘉禾柏梁臺畔騰牋集仙蕚亭
　　邊載筆過緬想
虞廷傳盛事颺言何以繼𢋫歌　鏡中樓閣五雲稠皎
　　日揚輝素景浮湛露詩成天酒下蓼蕭樂作徴招
　　流曲江早獻千秋鑑梁國還登太液舟三世方明
　　陪御賞從教佳話冠螭頭　璇霄獨覩曉蟾姢濟
　　濟冠裳擁慶烟丹粟香中陳桂醑玉山頹處酌瓊
　　筵崇牙徐聽鈞天奏髙閣遙聞晝漏傳此日含毫
　　多沈宋昆明漫數景龍年　蘢葱鷄樹翠華留相
　　悅君臣共唱酬鎬上宴開惟卜晝樓前酺賜正登
　　秋在隂鳴鶴方縻爵樂藻逰魚不避鈎試問彬彬
　　玉堂客瀛臺然否即瀛洲
　御製秋日瀛臺集臣工宴賞既仿柏梁體聨句復召
　　大臣及内廷翰林等三十八人用唐臣李嶠侍宴
　　甘露殿詩為韻依前歲翰苑故事朕成首什及末
　　章羣臣以次分賦(丙寅/)　蘭舟玉蝀風珂馬金鰲
　　月令日秩威儀文筵盍簮笏
皇祖垂芳型元臣會華髮㫖酒於以柔晚香猶未歇拈
　　詩得李嶠成序懐王勃申咨山甫儔其何補衮闕
　　　白藏昌百嘉西苑駐重牙翔鳯馡香穗逰龍卷
　　浪花喜因歌黍稌政可問桑麻水影含橋直山容
　　入座斜杯浮漿是瀣盤進棗如𤓰侍燕詩成處還
　　看飛暖霞
　御製暮春瀛臺泛舟詩(丁夘/)　緑栁絲絲暎畫船沿
　　洄如坐鏡中天杏桃破蕚鋪春色鳬雁乗波没曉
　　烟錦䌫牙檣嗤綺靡湖光雲影得安便棹歌底借
　　黄頭發夾岸鳴禽勝管絃
　御製晚秋瀛臺即景詩(丁卯/)　仗馬排芳岸逰龍達
　　玉津趯臺宛蓬閬香扆重逡巡樹態疎添紫波光
　　皎疊銀誰云秋色老蘭戺鎮涵春　綺砌黄花秀
　　嘏簾朱鳥晶篆烟徐逓馥芸帙靜含清巖峽猶飛
　　瀑池亭可泛觥蓼蕭逰豫處著壁畫圖成
　御製瀛臺攬景詩(戊辰/)　春風習以和春水緑而鮮
　　春苑既駘蕩春人亦熙閒寄情蓬瀛地得句水雲
　　間昻首睋暘臺迴眸睎薊川谿桃未吐霞陌栁已
　　帶烟向陽鵲補巢背雪雁下灘萬物欣莩甲一心
　　圖治安無逸戒嬉逰有卷勉惕乾
　御製春仲瀛臺詩(戊辰/)　幾間清蹕幸瀛臺行樂熙
　　春亦快哉鏡裏軒樓如畫裏秋迴鳬雁到春廻鳥
　　能言勝蠻絃譜花自裳非羯鼔催邇日西川聞凱
　　報得教福地一徘徊
　御製雨後瀛臺詩(戊辰/)　朝暾散曙光徂雲在空宇
　　趯坡花木樷太液鳶魚聚潤含草木馨漲溢瀑聲
　　怒山亭水榭間並輦同此所孑然成暫來愴爾獨
　　延佇景光迅與否瞥眼半年許
　御製夏日瀛臺襍詩八首(戊辰/)　日永亭臺爽且靜
　　雨餘花木秀而鮮朝烟欲歛湖波澈荷芰香中一
　　放船　紅隄宛轉接崇臺步屧凌晨一朅來據坐
　　忽如臨百尺迎薰亭外鏡光開　書屋桐隂依舊
　　圓每因幾暇此流連樂羣當日徘徊處瞥眼流光
　　廿五年　春翹秋楚逓鮮新脆促都成世閱人贏
　　得忘筌纔片晌世間愁喜底為真　山含宿潤澹
　　烟光試散紆懐趂曉凉却愛水雲最深處輕颸撲
　　面藕花香　翰林直講還陳史吏部分班為進材
　　勤政清幽花漏杳鳥聲紛自栁隂來　黍疇桑陌
　　緑雲深晴雨因時一酌斟豐澤園饒豳野意當年
　　此日劭農心　窓納竹風翻鄴卷墨研荷露染濤
　　箋安心未識安心竟每藉清機慮暫蠲
　御製孟冬上旬於瀛臺賜經畧大學士傅恒及命往
　　蜀西諸將士食並成是什(戊辰/)　大清聲教暨遐
　　陬豈有來王稽蜀酋黷武開邊非我志安良禁暴
　　藉卿謀行軍吉值初陽復賜食恩同湛露流轉瞬
　　明年擒娑虜還教凱宴侑封侯
　御製初冬瀛臺即景詩(戊辰/)　蒼松夭矯石嶙峋景
　　物初冬亦可人雀舫已収深塢裏氷床未出凍溪
　　濵　縹緗棐几愜澄觀橘月菱窓暖不寒敬業樂
　　羣當日事年來此景更逢難　菊芳已歇未開梅
　　朔景靈臺一朅來却憶前年淑清畔掞牋仙侣共
　　流杯
　御製仲春瀛臺即景詩(己巳/)　輕雲遲日試耕天豐
　　澤耕餘一泛船鏡裏林花舒豔裔雲邊樓閣隠神
　　仙智仁樂處山兮水飛躍呈來魚與鳶書屋翛閒
　　歐研淨每教清蹕為停延
　御製雪後瀛臺即景詩(己巳/)　金碧樓臺瓊島邊崇
　　情幽賞玉壺天三冬書史自娯耳一雪逰觀亦偶
　　然素積逺螺餘冷峭明含牡蠣嫩陽鮮何人對此
　　無佳會況我歡生卜麥田
　御製臘日奉
皇太后逰瀛臺諸勝詩(己巳/)　今日嘉平景漸遲雪凝
　　鳷鵲晃琉璃省農幸得逢真瑞酬節欣惟奉
聖慈蕉殿香花參梵相液池羆虎試氷嬉迎年臘鼔春
　　光近今昔評量有所思
　御製雪後瀛臺即景詩(己巳/)　借問湖山底最宜最
　　宜應是雪餘時筠梢素積龍文織簷際氷明玉筯
　　垂歲景崢嶸云暮矣壺天瀟灑一過之貞元消息
　　真無息即漸晴窓旭影遲
　御製新正瀛臺即景詩(庚午/)　瓊島初歸駘宕春行
　　時步輦下楓宸户懸寳炬迎嘉夜缾亞珠禾正穀
　　辰過籟竹敲金瑣碎巡檐梅足玉精神昨來已是
　　隔年事攬結從頭物象新
　御製瀛臺小宴外藩詩(庚午/)　行慶宜春嘉客來趯
　　臺曲宴例教陪晴開苑樹媚韶景雪糝天街淨薄
　　埃樂奏雅寅初入律恩頒湛露滿浮杯一家中外
　　熙和際保泰孜孜日念哉
　御製暮春瀛臺泛舟詩(庚午/)　逰龍捩舵鏡中天太
　　液春光劇可憐緑栁紅橋原恰當落花流水自便
　　娟圖書左右怡情久翡翠蘭苕浴浪鮮活潑潑真
　　無盡藏化機豈待悟魚鳶
　御製夏初瀛臺即目詩(庚午/)　敬舉
常雩蕆事回仙壺咫尺暫徘徊花含宿雨迎雕輦樹張
　　清隂覆曲臺水濶鳬依寧北去堂深燕賀定南來
　　載𢋫錫宴傳佳話繪壁流連㡬徃廽
　御製夏日瀛臺詩(庚午/)　雨足旋清禁詰旦將視朝
　　勤政敢刻懈典禮期時昭取便憩瀛臺波光漾綺
　　寮漲添魚鳥樂地靜松栢喬圖雲延閣逈却暑涼
　　風招補桐已森翠圑隂覆芳翹夏日讀書處景光
　　昔非遙
　御製新秋瀛臺詩(庚午/)　新秋問景駐瀛臺霽宇澄
　　空鏡影開雜卉環階偏得意却從何處渡愁來
　御製仲秋瀛臺詩(庚午/)　仙家樓閣逈宜秋瀛海瑶
　　山翠欲流風月清華贏四季水天朗徹繞三洲露
　　浮金掌涼初動雨過銀河暑盡收塵世景光難入
　　詠崇情只擬廣寒逰
　御製雪後瀛臺即景詩(庚午/)　積素林巒石徑斜和
　　晴纔放早蒸霞三冬望澤憂勤切六出迎年景物
　　嘉圓嶠風微花破蕚藍田烟暖玉生芽湖山韶秀
　　清逰適書屋摛毫紀歳華
　御製新春瀛臺即景詩(辛未/)　鏡中結構學蓬萊行
　　樂新春到趯臺春入湖山韶且秀雪凝樓觀淨無
　　埃　詰屈蘭蹊竹柏清春烟融冶泮初晴書齋閒
　　檢前題句又覺新年景物迎　翰墨林中靜六情
　　収來雪水煮三清天街爆竹喧鳴處都是皇州報
　　喜聲
　御製季秋瀛臺詩(辛未/)　素景仙壺異秋風太液多
　　白輕烟歛浦黄重菊分科汲古希韓綆惜隂懐魯
　　戈池邊人字栁霜意又婆娑
　御製仲春瀛臺即景二首(壬申/)　氷開太液試㳺龍
　　鏡面樓臺瑞靄重傍岸青含新芷刺隔林白引曉
　　烟封都來幾日因循過便覺芳春次第逢縁底行
　　時今嵗樂東郊雪後土膏濃　栁生稊際花含蕊
　　花栁相宜爛漫前緑渚浴鳬新樂趣玉梅落瓣舊
　　韶妍輕寒不　萌青草細響纔淙帶碧泉與物同
　　逰春浩蕩春時布化協天權
　御製暮春逰瀛臺即景言志詩(壬申/)　三壺何窈窕
　　云在滄海中鞭石橋難就樓船路未通自此慕仙
　　者騖望徒希踪何來液池内名境依稀同延樓既
　　崔嵬假山亦玲瓏四表達仙籟百世鬱喬松作者
　　殫其力來者享其逸仍不免經營要取善繼述
　　澄瀛漾白芷春風敷其芳瞻彼泱泱波有來迴雁
　　翔遵陸步蘭蹊得我讀書堂眄懐沂上㸃詎擬山
　　隂王名教樂無斁匪事逞相羊
　御製雨後瀛臺攬景雜詠詩(壬申/)　耤田耕罷視朝
　　餘上苑芳菲過雨初底覺景光今日好麥秋有望
　　為懐舒　水増太液漾蘭船汀芷溪芼意盡鮮恰
　　似去年明聖畔栁舒花放暮春天　三千挿架有
　　芸編佔畢明窓憶向年舊學商量無寸進補桐書
　　屋自依然　春隂瓊島紀春明十歳春天九遇晴
　　今日喜逢真面目佳名始覺有餘情　石來艮嶽
　　勢嶔崎千載荆凡默鑒兹當日誠知為燕用壊人
　　牆屋爾奚為　淑清瀑布舊曽傳溪上三間頗靜
　　便便與新名千尺雪懐呉兼慕隠人賢　春烟淡
　　沲羃平林陶冶湖山入靜深最喜迎眸新緑潤西
　　峰又復作輕隂　時和每凛持盈戒心慰那無荗
　　對詩因悟人情彼我一先憂後樂恕行之
　御製瀛臺攬景詩(壬申/)　緑樹全含潤紅樓逈納涼
　　簾旌疑燕羽軒網錯花光湘管摛新會芸編發古
　　香試耕豐澤所撲隴簇針秧
　御製仲夏瀛臺詩(壬申/)　雨過河源爽籟輕秀林嘉
　　䕃罨文楹三壺早識圖經注九夏何來暑氣生體
　　道鳶魚看活潑消閒書史挹菁英麥登更喜新禾
　　茂慶慰還思戒滿盈
　御製人日瀛臺即目詩(癸酉/)　人日率逢齊法宫䖍
　　端凝今年已
祈穀春雪況被塍令節氣始和即事𫝊攀登宴賞例不
　　舉丘壑致可憑積素纈珠林噴流㵼玉崚一屏絲
　　管閙轉覺襟懐澂攬勝新景會勒壁舊題曽新舊
　　信儻然流隂爾為能
　御製雨後瀛臺即景詩(癸酉/)　内朝視事各區分雨
　　後餘閒意倍欣西苑行春因命駕仙壺如沐轉氤
　　氲　層樓延閣鏡光裏緑栁紅桃烟靄中不負好
　　春是今歳可無佳句答東風　君鳬官鴈戯文瀾
　　唼藻依蒲自在歡等是淀池驚繳物笑他擇地得
　　棲安　松篁深處潤沾衣也覺濃隂漸漸肥便放
　　輕舟剪烟景宻雲又作雨絲飛
　御製暮春瀛臺詩(癸酉/)　豐澤耕迴攬好春雨餘臺
　　榭淨無塵先憂後樂常懐我八政九歌俱重民心
　　觸清機親翰墨目逰潤景足精神快晴更為吾農
　　喜播種羣將懇萟畇
　御製瀛臺即景雜賦(癸酉/)　花光豔裔鳥聲諧雨後
　　三春是處佳流覽朅然思靜憩澄懐堂裏一澄懐
　　　湖山位置仿蓬瀛萬事由來有志成二典三謨
　　眀式在望洋徒嘆竟何情　流杯亭是勝朝蹟從
　　未臨流泛羽杯却擬呉中千尺雪三間茶舍倚松
　　開　舊時書屋今宣席便與佳名號補桐毎展芸
　　編渾似昔五絃趐首慕薰風
　御製仲夏瀛臺即景雜詠六首(癸酉/)　黄頭艤棹待
　　金鼇太液輕風送畫艘明日致齋逰未得好因路
　　便事清遨　紅墻曲折鏡光開芝字隄頭聳趯臺
　　却笑劉郎虛費事遥從海上覔蓬萊　假山樹子
　　近天然閱世於今四百年恰似雲中吠雞犬略因
　　津逮亦成仙　入夏松篁森靜􁌚竹罏小試午風
　　時三間靜室無多子何事頻來去毎遲　步出松
　　門又放舟蕉園鐘磬落聲幽横從玉蝀橋邊過白
　　塔凌雲更舉頭　樓臺位置規浮玉為愛空明接
　　水天壁上恰書江國詠一彈指頃向三年
　御製秋日瀛臺即景詩(癸酉/)　髙秋霽景暢登臨山
　　色湖光效靜深遐想貞觀留治蹟也教泉石一娯
　　心　金碧樓臺學嶠壺假山松檜緑隂扶涵元殿
　　裏天香放勝賞明看畫作圖　豐澤當春憶演犁
　　黄雲今幸黍禾齊艱辛稼穡三時望曽未胼胝共
　　兆黎　太液波澄鏡影空蘭舟沿泛韻秋風尋常
　　想像稱佳話那似當前體認工　瓊島峰巒翠岌
　　峩浮圖尊勝漾明波誰教日下傳春景可識秋光
　　不讓多
　御製新春瀛臺即事詩(甲戌/)　開正行樂合瀛蓬漢
　　樹唐花試冶融韶景幾分春勝裏朱樓一朶翠雲
　　中昨來歲序殊新舊資始乾元協雨風過眼寸隂
　　求日益關心萬姓祝年豐
　御製冬日瀛臺即景詩(甲戌/)　金碧樓臺望欲仙幾
　　餘攬結自東旋盆梅芳已傳冬節庭樹蒸纔别半
　　年那得澄心延几席恰如過眼看雲烟擬詢葺築
　　曽何謂不覺難酬笑囅然
　御製新春瀛臺即事詩(乙亥/)　步輦平明出趯臺湖
　　山氣象已韶佳延樓綺畫連三島喜爆春聲達六
　　街報午蓮筩明逓漏向陽蕪毯隠留荄雲客西北
　　看來重擬綴天花㸃玉階
　御製曉春瀛臺即景雜詠詩(乙亥/)　春祈將届還清
　　禁西苑因之路便臨都為前朝甘雪足仙臺物物
　　恱予心　液池新水嫩鵞兒浮拍蘭舟畫裏移却
　　憶氷嬉曽幾日迅於駒隙莫如時　簷間雲是嵰
　　山雪試問支硎更藉無却喜收來仙露潔竹爐茗
　　椀試斯須　明亭曲砌淨無塵和淖昌昌報好春
　　却上慶霄樓上望畫屏直北玉嶙峋
　御製暮春瀛臺即景雜詠詩(乙亥/)　花明柳暗暮春
　　初韶秀青山過雨餘不擬流觴修禊事龍跳為乏
　　右軍書　日知閣對流杯處觴詠當年集翰林鼓
　　響舂音曽幾載却成佳話壁間吟　松蕤石秀皆
　　因舊茶舍三間自我成昨過田盤千尺雪耳聲目
　　色至今清　溶溶春水漾輕舠㦸㦸新蒲起鷺翿
　　最好春隂瓊島望緑瓊雲上㙮輪髙　金源團殿
　　記春明太液低臨玉蝀横設使崑崙誠可到此間
　　十二是曽城　堂俯漪瀾翰墨清熙春風物總怡
　　情一拈鬚一章詩就率易由人著語評
　御製新秋瀛臺雜詠詩(乙亥/)　雨霽輕輿登趯臺假
　　山窈窕復崔嵬補桐書屋芸編展金井葉飄書案
　　來　紅樓翠樹俯澄瀛砌下蟲音似有情半月風
　　光剛瞥眼幾多秋意逼人清　緑船􁘥􁘥泛蘭漪
　　爽拂秋風太液池一帶輕烟纔傍岸露珠猶在栁
　　絲垂　雲閒天淡真佳候夜雨朝晴最稱心底事
　　此中翻切切曰予無處可忘欽
　御製立春日瀛臺雪中春望詩二首(丙子/)　初歳欣
　　占第一祥繽紛瑞葉應勾芒延樓五雉皆成玉溫
　　樹三花總是唐緬邈渾如連逺色氛氲真似豔韶
　　光祈年誠慰慰還懼夏長秋収正爾長　經冬望
　　澤每無眠慶值春朝吉事駢訝可行時向蓬島真
　　成舉步踏瓊田霏微瑞色扶仙木颯灑寒光映綺
　　錢有喜得教近臣共重華文會例依前
　御製正月晦日瀛臺詩(丙子/)　華鐙排日度侵尋典
　　學明禋要並欽敢事嬉逰御苑駐用因齋戒法宫
　　臨趯臺路便聊留目霽雪泥融足慰心却笑湖山
　　常自若先憂曽幾暢清襟
　御製新秋瀛臺雜詠詩(丙子/)　琪花瑶草露華浮水
　　面風來香滿樓怪底今朝披颯爽日交秋月節迎
　　秋　名園日涉方成趣我却踰時始一來了識餘
　　閒不多得猶然位置復何哉　竹蹊詰曲如詩讀
　　湖石玲瓏當畫看􁣎步不妨過半里心舒雨後曉
　　秋寒　花鳥契幽皆恱目林泉逺俗總怡情設教
　　著處標名字反覺區區太泥生
　御製秋日瀛臺詩(丙子/)　碧樹朱樓翠島峋到來人
　　似月中人千枝共愛霏金粟九斛誰當輸玉塵境
　　詣幽惟却藻繢水澄波處養冲真笑予未是忘言
　　者鳯咮龍香率喜親
　御製新正瀛臺詩(丁丑/)　春到皇州始臺臨禁苑西
　　暖將融翡翠凍欲解玻瓈盆雪梅彈蕚隄烟柳漸
　　稊假山如讀畫生意解供題藻繪呈窓綺花牋拂
　　几綈行將命春駕澤國慰來徯
　御製泛舟至瀛臺即景三首(丁丑/)　玉蝀新修飲練
　　横輕舟直擬達仙京由來太液一池水三海何人
　　浪與名　黄頭緩著盪蘭橈為愛芳荷浥露饒襲
　　襲清香無逺近蓬瀛猶在錦雲標　補植髙桐出
　　老枝團隂障暑緑參差墨壺書䇿三庚靜正是當
　　年敬業時
　御製雪後瀛臺即景是日復雪詩(丁丑/)　巳喜公田
　　三寸滋又看仙島六花蕤非烟非雨有如是於畫
　　於詩無不宜細糝長空方緬邈逺綏曲岸漸迷離
　　竹罏雖具何曽試今日幾餘可試為
　御製新春瀛臺詩(戊寅/)　祭臨吉戊返宫垣路便南
　　臺小駐軒綺戸嵗屏猶未徹仙壺春事已堪論柳
　　稊欲展風還弱梅蕚如嫌旭乍温逐處題詩寧慮
　　複盤盂几杖意斯存
　御製仲春瀛臺詩(戊寅/)　王宫將執鎮路便此來臨
　　雨後出耕㹀氷開下水禽金摇絲柳重緑吐綺莎
　　深萬物熙春意從知造物心
　御製新正瀛臺小宴御前藩王大臣及漠咱帊爾詩
　　(己卯/)　運斗屠維單閼迴順時行慶合瀛臺千羣
　　尚可氷嬉試三接都教春宴陪屏翰何妨厠葱嶺
　　歡娯齊說到雲來鵠場晴靄因觀射示逺寧徒好
　　樂哉
　御製新正瀛臺即景詩(己卯/)　携觀恵示逺來人取
　　便蓬壺一攬巡延賞樓臺皆恰當向陽景物又從
　　新湖山故是神仙地松竹那論己卯春慶節皇州
　　簫鼓閙愧稱身先俾還淳
　御製仲春瀛臺詩(己卯/)　右壇祭罷待經筵餘暇仙
　　壺一覽便氷脆無人步太液柳柔有鳥織輕烟愛
　　觀生意方陶矣雅勝韶華特熾然隨處清供成小
　　憇恱心惟是手芸編
　御製仲春瀛臺詩(己卯/)　將視朝儀又進宫趯臺路
　　便喜舟通土烝香潤雪消後水漾波新風暢中弄
　　眼柳纔幾絲緑含胎桃未十分紅欣觀物物皆生
　　意保合太和總化工
　御製望瀛臺未至詩(己卯/)　執豕修宫祀儲牛逮藉
　　田必躬伊古訓清蹕以時旋帶水盈盈隔凝雲漠
　　漠連三壺疑在即宛似望瀛仙
　御製人日瀛臺即目詩(庚辰/)問
安長樂噦鸞聲佳祉欣占人日晴祗以對時懐位育因
　　之取便到蓬瀛歲華見說登臺賞國典惟遵徹樂
　　韺寳月樓頭春色好為因一攬萬民情
　御製瀛臺賜宴安集延來使即席得句詩(庚辰/)　奉
　　檄猶慚力未宣不旋書捧使來專閉闗難學漢光
　　武謁陛何期安集延西苑都稱到天上南蘭羣喜
　　沐恩先仰流嘉彼明於順三接應申錫賚駢
　御製瀛臺賜宴抜達山來使即席得句(庚辰/)　歸俘
　　獻馘識忠誠貢使隨來萬里行第一西方足嘉國
　　無雙天下此都京俾觀禮樂三千盛待賞烟花午
　　夜明重譯又須宣象寄筠冲語異逮蓬瀛
　御製瀛臺曲宴外藩詩(庚辰/)　仙壺曲宴答韶年舊
　　典惟兹憓愫聫北漠戸庭真宻邇西瀛裘帕許參
　　連兠離歌與任僸舞㧞達山將安集延近恱逺來
　　寧易易側身基命益乾乾
　御製瀛臺宴抜達山諸部回使詩以紀事(庚辰/)　逺
　　吏徠朝宴遣歸傾誠憐彼戀依依燈宵剛度韶春
　　麗夜雨欣晴瑞旭輝乍可頒餳聫撒荔何妨卉服
　　接絲衣從來曰信大䝉重安爾耕桑永受禨
　御製瀛臺泛舟觀荷三首(庚辰/)　朝來驟雨打新荷
　　雨後拏舟賞若何白閃露光飛上下紅滋霞影舞
　　婆娑　火氣全無甲煎香木蘭輕漾喜晨涼詩人
　　耳食擬天上可見黄姑錦段張　風翻露蓋深還
　　淺雨洗紅粧正復欹寳月樓頭迴看好分明宜畫
　　又宜詩
　御製仲秋瀛臺詩(庚辰/)　慶成率衆叩
慈寧用奉
安輿返禁廷郊外豐收欣飽看苑中佳景得閒停碧天
　　望月將圓滿太液秋風正渌渟桂樹本來蟾窟種
　　幾枝金粟倚虛櫺
　御製雪中瀛臺即景詩(庚辰/)　徹夜繽紛曉勢并問
安迴與步瑶京低飄曲岸時踈宻細糝長空鎮繆縈羃
　　柳寒藏棲鳥語挂崖凍隠落泉聲氷蹊試屧堪遲
　　意即景無端拙速成
　御製新正瀛臺即景詩(辛巳/)　鳯閣咨安
茀禄躬西華路便趯臺通落成錫宴衣冠侣待備閒遨
　　松竹叢樓現祗疑瀛海表人行都在玉花中陽和
　　即漸舒條鬯春祉還思與物同
　御製正月晦日瀛臺即目詩(辛巳/)　燈夕林園慶賚
　　成明禋典學要躬行駕言用返中宸禁路便聊逰
　　西苑瀛消雪樹根白餘潤向陽苔色緑生榮景龍
　　往事無須述風物含韶獨暢情
　御製仲夏瀛臺詩(辛巳/)　雨霽朱明曉亦涼順塗摠
　　駕賞烟光誰言城市無三島即聽松篁有八瑯荷
　　未放花先吐葉燕來窺戸舊巢梁弄田自是芃新
　　穎恱在農郊景勝常
　御製望瀛臺未至因題其壁詩(辛巳/)　御園宜夏日
　　亟圖趨爽還液岸度肩輿過置咫尺間著句題其
　　壁亦如親歴㫋試看昔親歴所題奚殊焉瀛臺信
　　瀛臺木石皆神仙笑似掔腕人可望不可攀　循
　　藻韻樓折而東南向者為　補桐書屋
　皇上曩時讀書之所也庭有雙梧其一為風雨所摧
　　　乾隆甲子之歲
　命奉宸補植之因顏為補桐書屋而以舊桐斵為四
　　　琴貯書屋中
　御製補桐書屋作(甲子/)　瀛臺雙桐向所有因循枯
　　一成獨樹秋夜春朝失侣隂認巢好鳥徘徊去老
　　幹吟風似作悲團葉無心菶承露樹猶如此人何
　　堪爰命郭槖為補足佳䕃依然罨緑窓相得乍喜
　　矧相妬未必人心似樹然世間雲雨紛新故倚桐
　　無語立斯須彷彿廿年前覔句
　御製春正曲宴外藩因至補桐書屋詩(丙寅/)　梅放
　　香珠草茁芽果然春色最仙家恰聽松竹勝韶管
　　適可琴書恱歳華蜀紙再臨春日帖越甌一試雨
　　前茶駐年要識無常住次第花櫺旭影斜
　御製新春補桐書屋詩(丁卯/)　嘉宴錫逺人翠䍐駐
　　西苑光風柳外摇春色壺中宛徙倚憩書屋俯仰
　　盼雲巘池陽氷漸脆墻隂雪初㬉嫩莎忽已萌生
　　稊未能綰孤琴何必撫雙鶴原堪欵幾餘此靜討
　　逸興復不淺大哉造化功妙矣韶華轉
　御製補桐書屋率題(丁卯/)　温暾曉日一牕紅牕下
　　工夫想像中昔日今時猶歴歴補桐書屋自雙桐
　　　枯枝早是中琴材新幹扶踈翠影堆淨几明窓
　　新得句肯教虚度此頻來　石門松影欝蕭森書
　　室三楹倚碧岑階下淙淙鳴曲注朱絃不奏亦琴
　　心
　御製補桐書屋作(己巳/)　書屋蕭閒研席清嫩陽堪
　　愛一窓明靜中底覺華年近時聽街衢爆竹聲
　　松門石磴步徘徊五色雲中望趯臺最愛庭柯餘
　　雪在錯疑昨夜綻寒梅　每教舊句聨新句可識
　　今年即去年憂樂向來何處著惟餘省歲念無遷
　御製補桐書屋作(辛未/)　初歲喜傳陽仙壺得春早
　　玉梯步嶙峋石門尋窈窕芸齋小留憩琴音和春
　　鳥風竹動琅玕雪梅綴朱藻契理獨忘言佩文因
　　味道
　御製補桐書屋詩(甲戌/)　假山疊磴窈而深四壁琴
　　書翰墨林俯仰箇中猶故我補來桐樹已成隂
　御製補桐書屋詩(乙亥/)　倚巖書屋灑然清簾上韶
　　光泛額旌幾暇恱心古圖史新春行樂小蓬瀛墨
　　壺琴薦相前後舊詠新裁自品評靜聽市聲真富
　　庶幾多返樸厪予情
　御製補桐書屋詩(丙子/)　詰曲玲瓏石逕深每來端
　　是稱予心新枝萋菶待三月舊樹風華在四琴題
　　壁詩成今續昔開函書展昔猶今窓前正作紛糅
　　勢却為農祥喜不禁
　御製補桐書屋題四琴之作(戊辰/)　舊桐已枯命工
　　斵為四琴名之曰瀛蓬仙籟湘江秋碧臯禽霜唳
　　雲海移情既成匣而藏之仍置補桐書屋中徘徊
　　感舊輒以命篇　愛爾特生質成琴亦足豪七條
　　龍在軫四美友成曹非㸑休稱蔡有弦何礙陶即
　　看題句者兩鬂㸃霜毛
　御製四琴詩(乙丑/)　瀛臺補桐書屋所餘老桐因循
　　復枯惜其材製為四琴各錫之名而題以詩(瀛蓬/仙籟)
　　弱水湯茫不可極有山三㸃突焦黒齊人掔腕徒
　　相憶中多不死森森植不為㸑下為牖北無弦亦
　　可鳴以黙靜好天然中繩尺鳯嗉玉軫太古式偈
　　演無生仙籟畟比丘得道山叟寂補屋主人餘結
　　習枯榮入目迷五色(湘江/秋碧)不解攫醳解琴意七絃
　　挂壁何不可暉十有三丁晨星導和理性圖書左
　　湘江夜月來水仙窓映飄蕭緑隂鎻何須鳴玉覔
　　金儒愛渠亦復周旋我(臯禽/霜唳)招鶴棲桐桐即鶴斵
　　桐肖鶴鶴即桐幻哉今昔今原昔是一是二將無
　　同龍齦鳯額渾餘事春風秋月何怱怱(雲海/移情)補桐
　　時節桐森森因風常作太古音曽不幾年鄰死灰
　　當前枯菀同陶隂底俟為薪識偉物雷霄裁作氷
　　絃琴成連古有今則無移情詎必雲海深棐几髙
　　張殿閣凉南風一曲渺予心　其東室聫曰摩空
　　　野鶴養真性遶壑風泉清道心西室聫曰清隂
　　　欲凌霄漢上逺意自在山水間北向者為　隨
　　　安室聫曰栁隂分緑籠琴几花片飛紅入鏡屏
　御製題瀛臺隨安室詩(辛巳/)　書室依林俯碧瀾文
　　窓紗緑稱遐觀庭虛松栢泛清籟坐久衣裳生峭
　　寒觸目有懐皆逺俗忘言何處不隨安爐烟晝永
　　禽魚適長嘯一聲天地寛　又折而東山逕間為
　　　　待月軒軒南有海神祠軒北有亭亭西為
　　　鏡光亭東為　牣魚亭循　綺思樓而西山上
　　　有臺扁曰八音克諧稍北為　長春書屋聨曰
　　　松烟衝翠幄雲逕繞花源屋後小室曰潄芳潤
　　　聫曰勝地尚傳詩句在好山合作畫圖看其内
　　　奥室聨曰悟物思遥託恱心非外求
　御製賦得潄芳潤詩(庚辰/)　窈窕雲廊轉邃清芸閣
　　通經書趣有永翰墨樂無窮潤發心源濬芳含意
　　蕊融集虚原踐實釋躁非談空浴德期瀐漬研精
　　勉擴充詎惟資藻句二典企欽崇　由　長春書
　　　屋而西臨池有亭三楹扁曰懐抱爽左右山石
　　　間有劍石二上刻插笏二字亦
　御筆也
　　　瀛臺之南隔池相對為
　　寳月樓液池南岸向無殿宇乾隆戊寅建樓於此
　　　北與　瀛臺相對南臨　皇城俯見長安西街
　　　朝騎樓廣七楹樓上扁曰仰觀俯察聫曰佳興
　　　四時同圖呈苑裏清光千里共鑑徹池心樓下
　　　東室北間扁曰錯繡曰卷綃聨曰雲容水態從
　　　頭會秋月春風取次拈又曰玉宇近髙寒欄憑
　　　十二慶霄増朗徹界俯三千又曰烟雲舒卷攬
　　　勝賞松石古淡怡逺情南室扁曰芳援曰玉萃
　　　聨曰雲歛琳霄目因逈水澄蘭沼意俱深又曰
　　　寫影水中央萬川同印澄輝天尺五一鏡常懸
　　　又曰風物似登瀛景呈瑶島雲山疑罨畫影漾
　　　金波
　御製寳月樓記　文有神㑹落筆可以千言興有時
　　來待機不妨數歲寳月樓記之作遲速蓋有如是
　　是寳月樓者介於瀛臺南岸適中北對迎薰亭亭
　　與臺皆勝國遺址歲時修葺増减無大營造顧液
　　池南岸逼近皇城長以二百丈許闊以四丈許地
　　既狹前朝未置宫室每臨臺南望嫌其直長鮮屏
　　蔽則命奉宸既景既相約之椓之鳩工戊寅之春
　　落成是歲之秋久欲為記輒以片時往來率即成
　　詠罷輟兹始叙而記之蓋是樓之經始也擬以三
　　層既覺大侈則減其一延不過七間袤不過二丈
　　據岸者十之四據池者百之一池不覺其窄岸不
　　覺其長拾級而登布席而坐則雲閣瓊臺詭峰古
　　槐峭蒨巉巖聳翠流丹若三壺之隠現於鏡海雲
　　天者北眺之勝概也憑窗下視逈出皇城三市五
　　都隠賑縱横賈貿墆鬻列隧百重華蓋珂馬劍珮
　　簮纓撫兹繁庶益切保泰與持盈此則南臨之所
　　會也於東則紫禁紫微左廟右社規天矩地因上
　　因下授時順鄉玉堂金馬慙茅茨於有虞法卑室
　　乎大夏奉此宫室每同漢文恐羞之情也而其西
　　則西山起伏連延朝嵐夕靄氣象萬千春雨霂而
　　農興秋霜落而林殷是又神臯繡壤下視三都與
　　兩京也樓之義無窮而獨名之曰寳月者池與月
　　適當其前抑亦有肖乎廣寒之庭也夫人之為記者或
　　欣然於所得而予之為記常若自訟是宜已而不
　　已予亦不知其何情也系以辭曰　樓之聳惕居
　　髙以悚樓之廓坦吾心以樂樂與民同悚勵已恭
　　樂不忘悚樂斯益永謂悚匪樂悚不可藥摛辭壁
　　間因識意之所存
　御製題寳月樓詩(己夘/)　南岸嫌長因構樓樓臨直
　　北望瀛洲一泓水鏡呈當面滿魄氷輪映舉頭金
　　掌夜盤流沆瀣玉街晨珮響琳球康家佳句誰能
　　繼處上常盈保泰謀
　御製登寳月樓詩(庚辰/)　聳出宫城五色雲皇都佳
　　氣鬯氤氲居中攬外襟懐暢擊轂摩肩職植殷正
　　看銀屏當七日且遲玉鏡與平分近臣惟是知有
　　喜那識持盈一念勤
　御製題寳月樓詩(庚辰/)　四時寳月最春秋秋較春
　　還勝一籌看桂勝於看梅冷對晨饒却對宵留有
　　雲亦為管絃避便夕那資燈火稠韻語更因思白
　　傅可能到此不登樓
　御製寳月樓詩(庚辰/)　輕舟遮莫岸邊維衣染荷香
　　坐片時葉嶼花臺雲錦錯廣寒乍擬是瑶池
　御製登寳月樓詩(庚辰/)　樹古延颸爽荷香淨露晨
　　艤舟登寳月拾級俯銀淪首善皇州地興賢蕊榜
　　辰天街珂馬客甫纔退朝人
　御製寳月樓題句(辛巳/)　東北風吹律應條宻雲微
　　雪灑崇朝氷牀碾玉雙輪朗月閣梯霞百級超勝
　　啟瑶筐逮人日燈懸松棟迓元宵御園燈火常年
　　例分付髙樓自慶霄
　
　
　
　
　
　
　
　
國朝宫史卷十四
欽定四庫全書
國朝宫史卷十五
　　宫殿五
　　西苑中
　　　由　仁曜門折而東沿堤過崑崙石渡橋橋上
　　　有亭曰垂虹又沿堤東南一亭臨水曰俯清泚
　　　稍北為
　　淑清院院建池中漣漪倒影棟宇浮碧
　御書扁曰水流雲在
　御製淑清院見桃花始開泛杯有作(壬戌/)　琤琮韻
　　裏繁枝斜纔苞錦纈遲蒸霞如是色聲堪静悟不
　　必能聽倩緑芭峭寒尚切披香殿青韶却釀淑清
　　院天公濯垢認三生今朝却見春風面
　御製淑清院詩(庚午/)　石徑度流泉竒探小有天樹
　　垂氷作雨砌暖玉生煙屈膝紅墻繞蜵蜎紫閣連
　　不如深翠處精舍足幽偏
　御製冬日淑清院詩(丙子/)　小陽節氣喜暄姸深峭
　　通幽曲徑穿凍水落崕皆玉立假山閲歳似天然
　　底須桃李芳争艷獨愛松筠秀且娟又是年來冬
　　　矣氷牀早候栁堤邉
　御製淑清院詩(戊寅/)　地是勝朝地名傳昭代名假
　　山如太古活水似横庚愛聽禽音淑閒㸔花氣清
　　玩辭知取義仰見
聖人情
　御製新春淑清院詩(庚辰/)　西苑筵䦕恵逺人需傳
　　外辦且逡廵石泉益峭縁經雪竹柏雖蒼解媚春
　　趂暇仙壺聊悦目䦕韶翰席越怡神土膏香潤向
　　陽草念到農田慰是真
　御製淑清院詩(辛巳/)　積素在喬松融落如細雨得
　　徑詰曲樷攬景神仙所飛泉不計寒帶氷濺石嶼
　　春物雖未昌春意實已鼓散歩淑清閒日月緬上
　　古
　御製淑清院詩(辛巳/)　金碧樓臺瓊島望淑清山水
　　瀑簾聞一般都是勝朝蹟奢儉之間異所欣
　御製淑清院詩(辛巳/)　朝罷乘凉御苑歸淑清咫尺
　　換朝衣假山古即真仙境松籟生寒翠十圍　石
　　罅淙泉聲益壯竹梢滴露翠猶深卅年前此徜徉
　　者廻憶原無此日心　院東北隔水有室南向
聖祖仁皇帝御筆扁曰葆光
　御製葆光室詩(戊寅/)　假山閲世如太古穿幽乃造
　　十笏所上有詭石聳雲根下有渫泉淙神乳注焉
　　不竭酌不窮兩字葆光威鳯舞羮墻宛憶
神堯年艾蓬誰究䝉莊語　院左渡小橋有堂三楹舊
　　　為蓬瀛在望乾隆己卯平定回部捷音甫至適
　　　江右大吏以臨江新獲周鎛鐘十一枚上於
　　朝
　功成作樂瑞器斯出
天人孚應之理有如此者
　上考定為鎛鐘貯之堂内易名　韻古為文以記之
　御製韻古堂記　韻古堂因何而作也曰用舊堂而
　　昜以新名是易也非作也然則因何而昜也曰以
　　獲古鎛鐘貯之斯堂昜其名亦可云作也鐘之出
　　以臨江牧者物色坡陀間掘地而得古鐘十一地
　　方大吏以聞傳至闕下辨其名知為周時所鑄是
　　宜羶薌其事而為之記也堂在淑清院南臨液池
　　可望瀛臺故舊名曰蓬瀛在望而今易之為韻古
　　也蓋自黄帝命伶倫與榮將鑄十二鐘以和五音
　　是鐘之於樂為最古黄鍾而下三分損益上下遞
　　生黄鍾定而八音六律無不定以立均出度紀之
　　以三平之以六成於十二以為萬事根本故帝王
　　制禮作樂莫不以是為棘或曰鎛鐘大小殊編鐘
　　大小同其説如何律鐘之説又如何曰八音無非
　　律磬亦律磬琴亦律琴其他諸樂無不皆然獨鐘
　　云乎哉然金聲而玉振之金為始故曰律鐘非編
　　鎛之外别有所為律鐘也云有律鐘者篤古泥而
　　不知音者也鎛鐘大小殊而厚薄同編鐘大小同
　　而厚薄殊其不同者正所為同也且如排簫長短
　　殊而一孔長簫一器而六孔長簫編鐘之説也排
　　簫鎛鐘之説也故鎛鐘排簫先出而編鐘長簫後
　　出此首剏質朴椎輪大輅之義也律應十二鐘缺
　　其一為補成之以全厥初也聆其聲頗不合於今
　　律則以古器經乆而移其本音古人論之詳也我
聖祖心天之心政古之政親考律吕正齊量無不大當
　　而獨未及鎛鐘者豈以時將有待故引而未發耶
　　今既得古鎛鐘於西師奏凱之時則闡
前䦕後備八音之正撰垂一代之鴻規在此時乎在此
　　時乎故因記韻古堂而申其義如此也　左側垣
　　　門石刻曲澗浮花四字為
聖祖仁皇帝御筆門東巖壑窈窕林樹深幽有飛泉瀑
　　　布下注池中流繞細渠屈曲穿石間中為流杯
　　　亭牓曰流水音聮曰積素墜枝全作雨懸流落
　　　澗半成氷皆
　御筆
　御製過曲澗花香遊流杯亭日知閣諸勝詩(樂善/堂集)
　　西苑曠且奥肇自明代作瓊華萬玉堆太液千夫
　　鑿平地起蓬瀛城市而林壑松篁幾百年參天秀
　　崖㟧秋深鴻鴈鳴春暖桃李灼肅廟求神僊林亭
　　更開拓方士朝扶鸞虚皇夜飛鶴丞相冠蓮花將
　　軍赤符縛鷄犬倐已昇殿宇還如昨盛朝建邦畿
　　舊制因城郭何獨廢西苑姑亦存其畧髙居非昔
　　比偶幸行宫若雍正二年夏承
恩䦕講幕避暑供遊息勝迹頻探索湛湛芳草青潑潑
　　遊魚躍葱葱梧桐枝爛爛蓮花蕚或宴水雲榭佳
　　景䦕芳酌或賦迎薰亭妙句隨興落師友得從容
　　昆弟善笑謔是秋獵塞北竒峰峭天削回思此間
　　山宛似日出爝因縁不復至撫景懐佳約時過玉
　　蝀橋波光合漠漠煙際辨樓臺松竹紛竽籥彈指
　　十年間何異風鳴鐸前日重來遊未能窮其樂遥
　　矚淑清院凍岸不可泊今朝好風景遲日中天爚
　　歩自瀛臺橋踏氷行蹻蹻乾蘆尋曲徑虚殿䦕金
　　鑰穿雲洞户深步石川梁迮乃知洞裏天自與尋
　　常各冬深景寂寞翠剩琅玕籜閒坐流杯亭更登
　　日知閣㑹心濠濮間呼朋嗒然噱其北乃假山巉
　　巖何磊硌攀緣徑絶處深澗戯騰踔時我徑過之
　　我童猶畏却其上挂瀑布結構儼廬霍飛沬雜氷
　　流玉牙排齗㗁其池乃不凍疑有馮夷託當年觀
　　魚亭塵土生珠箔歸鞍適然返聊爾何住著我聞
　　山水緣好者不為惡何必買山錢底須蠟芒屩前
　　居水中萍茲遊林裏雀異日得清暇還教度畧彴
　御製題瀛臺流杯亭詩(甲子/)　憑欄俯碧流佳景喜
　　相酬素色因心净清音與耳謀仙人捧醇酎春鳥
　　弄箜篌惡㫖思前戒盈科悟進修
　御製燕九日遊瀛臺淑清院流杯亭諸勝詩(丙寅/)
　　青陽過月望谷風習以暄林鳥有佳音勝地無俗
　　緣初正多清暇禁囿滋韶妍淑清巒谷幽一徑引
　　壺天其潭冬不氷飛泉墜潨然泉石相激越齒齒
　　玉在懸入池原即水誰信履霜堅覩茲變幻竒使
　　我心神蠲修褉事尚遥漫學永和年虚亭但少憩
　　坐望孤松巔短墻接曲隄米牀猶可前渡彼琉璃
　　浦來此蓬萊山樓閣五雲中鸞鶴三珠間獨愛書
　　室清補桐我所顔几席無塵氛琴書與静便花櫺
　　蕩晴暉坐久覺旋遷閒聽九市中爆竹餘聲喧歳
　　華惜者誰皇州景物繁百年被熙和因思保泰難
　　此日燕九日白雲盛事傳邈彼鳯城外車馬紛溢
　　填松月忽入懐十笏儼大千物物皆通宻與我相
　　周旋
　御製題瀛臺流杯亭瀑布水詩(壬戌/)　戛玉復摐金
　　飛流下十尋迴波能送酒緩溜似調琴信可蘭亭
　　樂依然濠濮心何須覔蓬閬城市有山林
　御製淑清院流杯亭作(乙丑/)　跳波下懸崖入池徐
　　涎瀠轇轕䕃虬枝泉石含淑清四柱架牝壑流杯
　　學蘭亭是處萬景全結構如天成朱明鏡無暑𤣥
　　㝠澗不氷偶來對清泚翠蹕輙為停匪騁浮觴歡
　　聊結樂水情　由亭北水中步石而渡為　素尚
　　　齋
　御製素尚齋詩(丙子/)　瀛臺金碧輝淑清泉石䆳泉
　　石大家四金碧將軍二畫品有定評奚煩重致議
　　所以臨西苑淑清必一至倚巖架樸斵古樹圍蓊
　　萃迸水流不氷詭峯飛欲墜齋名取山莊敬識
聖人意崇情返樸真澆習防浮偽兩言契葛亮六䇿懐
　　賈誼用當座右銘浴徳期純粹
　御製素尚齋詩(己夘/)　樸斵冠峥嶸雲忩幽且明琴
　　書無不備几研有餘清春夏秋冬景飛潛動植情
　　於斯設絜矩吾獨取匡衡
　御製素尚齋詩(己卯/)　樸棁曽非藻幽齋雅欲仙松
　　間覔雲徑石罅盼壺天雨足花噴麝風過鳥遞絃
　　愁中久抛置今得稍周旋
　御製戲題素尚齋詩(庚辰/)　宻雲拖雨興剛罷視朝
　　曽可以換端冕聊因攀蔓籐丹梯耐幽賞白屋合
　　芳稱屢著山龍入顧言底是能
　御製素尚齋小憩詩(庚辰/)　臚傳蕆鴻儀夏凊詢
慈履於焉返御園更衣取便邇黼芾入山林笑未能免
　　矣雨後峭蒨佳石激聲更美書堂樓嶔﨑素尚宗
堯㫖西苑及仙莊何必分彼此怡神及逺塵得句亦戒
　　綺士習與文風斯之繫深企　齋西歩石級而下
　　　有室
　御筆扁曰得静便聮曰境詣幽惟却藻繢水澄波處
　　　養天真齋東堆疊竒石雜植疎篁為茂林脩竹
　　　清流激湍之觀石上鐫
　御筆曰紫雲曰奪造化功向南有室
聖祖仁皇帝御筆扁曰賞脩竹左右曲廊駕水環繞而
　　　下
　御筆扁廊間曰響雪聮曰庭竹張真畫階泉滴暗琴
　御製響雪廊詩(戊寅/)　曲廊曼接千尺雪淅淅常聞
　　響碎霙體物既堪方浄色㤀懐雅合晤清聲　其
　　　東南層巒磊砢飛瀑下注滙而為池彷彿吳中
　　　寒山千尺雪作室其上南向扁曰千尺雪室内
　　　左右有門扁曰凝華曰流靄聮曰書遇㑹心皆
　　　可讀泉能蠲慮劇堪聽
　御製千尺雪詩(癸酉/)　吳下寒山愛佳名熱河田盤
　　率仿作松濤泉籟或仿彿路遥豈得常憑託咫尺
　　西苑傳春明結構頗具林澗樂四百餘年樹石古
　　峭蒨信佳究穿鑿我書三字題簷端亦有雪花拂
　　簷落揣稱終疑未恰當雪後今來一斟酌人之稱
　　也徒彼哉天之然兮誰此若
　御製題瀛臺千尺雪詩(癸酉/)　雨後瀑聲鼓舞石春
　　深波影湧沉花竹爐茗椀渾堪試内苑吳山本一
　　家
　御製千尺雪詩(丙子/)　新年行樂小蓬瀛泉石天然
　　愛淑清水閣向稱千尺雪春朝喜值六花霙迷離
　　上下噴珠玉應答琤琮奏管笙遲却寒山素梅約
　　長官防誤恤民情
　御製千尺雪詩(甲戌/)　借問真佳處端惟心暢時瀑
　　聲新雨壯夏日小年遲茗椀原堪瀹縑圖偶慢披
　　神遊三即一區别亦奚為
　御製題千尺雪詩(乙亥/)　假山皴石黛迸水噴氷花
　　小擬吳中雪兼陳恵上茶畫情饒是秀春物盎惟
　　嘉研浄甌香處心田沃道芽
　御製千尺雪作(戊寅/)　懸流無定態千尺假名諸趂
　　便來春曉偏宜是雪餘隔松看凍鶴躍藻出飛魚
　　亦識綺言戒其如景起予
　御製千尺雪詩(戊寅/)　飛流不計尺計尺謾名千聲
　　是無聲界色非有色天淙篁五音和潄石六花濺
　　客歳寒山畔牽情屬偶然
　御製千尺雪詩(己夘/)　寒山自昔曾題句臨瀑三間
　　教仿為清暇偶來㕘耳觀原同聽雪閣聽時
　御製千尺雪詩(庚辰/)　信有仙家縮地方松泉呼欲
　　出宦光楣間底藉題千尺倚檻常欣滿意凉
　御製千尺雪詩(辛巳/)　引流亦藉天然勢雨後峥嶸
　　落激湍底識不辜盛名處坐來六月却生寒　又
　　　東為　魚樂亭中横石刻
　御書曰箇中自有玉壺氷
　御製魚樂亭詩(己卯/)　禽去絶駭驚漲生任潛躍豈
　　必藉濠梁今來識魚樂　循池岸折而南為　日
　　　知閣閣建石梁上下為水閘太液池水從此出
　　　達於織女橋者也榜為
聖祖仁皇帝御書閣内
　御筆扁曰潄玉飛珠聮曰秋月春風常得句山容水
　　　態自成圖
　御製日知閣詩(己夘/)　閣據飛淙表
璇題號日知機參賢者語情見
聖人辭既凛無㤀義又如黙識時曩予成薈説自審每
　　慙斯　閣後左門穿石洞而東南為　春及軒
　御製春及軒詩(己夘/)　山複水之涯苔蘇栁已絲熙
　　春及節句觸目㑹心時念彼西疇事厪吾東作思
　　英英常薈蔚膏雨願如期　軒左為　交蘆館
　御製交蘆館詩(戊寅/)　蜃忩恰對玲瓏壁遊目通明
　　俯碧湖鷗鷺菰蒲都自在便因相見悟交蘆
　御製交蘆館詩(庚辰/)　蒼蒼中若有人伊偶值憑忩
　　亦玩之春去秋來一何似此蘆纔倒彼蘆搘　又
　　　左為　芸齋
　御製芸齋詩(己夘/)　古芸馡馥小忩明研浄鷗閒道
　　趣生曽是少年績學處祗慙兩字曰躬行　由芸
　　　齋折而稍南為　賓竹室室内聮曰自是林泉
　　　多藴藉依然書史得周旋
　御製賓竹室詩(丙子/)　月下檀欒影風前淅颯聲籜
　　兮吹汝和夷也聖之清等度真瀟灑安排豈墄平
　　便應延入幕底鎮傲南榮
　御製賓竹室詩(己夘/)　風颯與煙凝相看總絶勝髙
　　低均致逺疎宻自分層翰墨延嘉客松梅結古朋
　　琅玕成實後惟待下金鵬　室南為　蕉雨軒聮
　　　曰春泉石罅淙聲細新竹風前弄影娑
　御製蕉雨軒詩(戊寅/)　十笏幽居益灑然軸蕉簪石
　　小庭前臨忩恰稱聽春雨萬琲驪珠摐緑天　又
　　　南有樓三層北向臨水曰　雲繪樓聮曰道堪
　　　因契真佳矣畫豈能工有是夫又曰衆皴峰如
　　　能變化太空雲與作沉浮
　御製雲繪樓詩(庚辰/)　棣通景物鬬韶妍又見魚鱗
　　皴逺天水墨丹青争獻技東皇寜許一家専　樓
　　　西有室扁曰韻磬
　御製韻磬居詩(辛巳/)　風水相吞吐磬聲出碧粼自
　　成宫與角底辨主和賓似矣彭蠡口居然泗水濱
　　東坡笑李渤盖是特欺人　又折而西南為　清
　　　音閣聮曰宫商之外有神解律吕以來無是過
　　　閣與雲繪樓上下俱相通有門曰印月門外東
　　　南則船塢也
　　　由　清音閣沿堤而南土山隆起山巔有門三
　　　北向入門崇基二層上為
　　同豫軒軒廣五楹西與　寳月樓相望其東室聮
　　　曰魚躍鳶飛㕘物理耕田鑿井樂民和内一室
　　　扁曰大圓鏡曰小方壺聮曰夏屋暢清吟風篁
　　　半嶺春城通曉望煙樹萬家西室聮曰麗日和
　　　風春澹蕩花香鳥語物昭蘇
　御製同豫軒得句(丁丑/)　因逈為髙得軒榭蜃忩俯
　　處見閭閻對時育物恒闗切士習民風藉騐覘春
　　色滿皇州入詠後樂以天下同忺心殷保泰戒鳴
　　豫周易分明注福謙
　御製同豫軒得句(丁丑/)　太和詰旦御臚傳西苑更
　　衣取静便雨後峯姿都沃若風前竹韻特悠然忩
　　臨闤闠民藏富治協剛柔志體乾同豫端知在時
　　若敢因怡肆益因䖍
　御製題同豫軒詩(庚辰/)　在卦坤遇震徳為順以動
　　利建侯行師其説備周孔此軒雖舊構此義實常
　　竦作樂崇顯承清刑服林總鳴㐫有必吝介吉無
　　虚恐盱視遲則悔大得朋接踵貞疾䝉業安成渝
　　致戒重六爻旁通情大易寜鑿空於焉觀玩辭如
　　弗勝洞洞傳詎藉田丁䇿如讀晁董庭前植碧梧
　　吾將企萋菶
　御製上已日同豫軒作詩(庚辰/)　西苑將凱宴南軒
　　先憩駕正逢袚除節韶光藹相迓紅紫入花徑葱
　　蒨籠巖榭同豫信同豫耆定籌邉罷然予敢肆志
　　敬怠不少借髙謝晉永和寧云闗治化　軒後左
　　　右複道歴級而上為　鑑古堂西室聮曰心觸
　　　清機親翰墨目遊潤景足精神
　御製鑑古堂詩(戊寅/)　壁號圖書聚筵惟翰墨攤常
　　懐三鑑對寜棘一身安無逸凛明訓與稽惬古歡
　　顧名思義處所愧是貞觀　軒左右各有别室左
　　　曰香逺聮曰鳶飛魚躍天機錦秋月春風大塊
　　　章
　御製香逺室詩(庚辰/)　可逺觀猶不可親色香一例
　　净無塵山隂鏡裏如相訪仿彿其人是賀循　右
　　　曰静柯聮曰㑹心多野趣契理謝言詮
　御製静柯室詩(己夘/)　書室蕭然號静柯喬枝忩外
　　自婆娑驀思庾信方㸃筆興寄東陽得幾多
　御製静柯室詩(庚辰/)　古樹扶疎户月羅春風秋月
　　鎮婆娑漆園未悟知魚者祗道無端静在柯　香
　　　逺室之西有静室榜曰自在觀山下有室榜曰
　　　鷺濤皆
　御筆也
　　　由　仁曜門而西有屋數楹為
聖祖仁皇帝養蠶之所又西有橋建亭其上榜為結秀
　　　亭
　御製結秀亭詩(戊寅/)　亭臨七月驗豳風鋤雨犁雲
　　凭覽中環秀當年定逺近劭農今古意還同　亭
　　　西為
　　豐澤園向南門五楹門外一水横帶前有稻畦數
　　　畆
聖祖仁皇帝每親臨勸相
世宗憲皇帝嵗耕耤田先期演耕於此我
　皇上勤民務本舉行舊典嵗以為常
　御製豐澤園記　西苑宫室皆因元明舊制惟豐澤
　　園為康熙間新建之所自勤政殿西行過小屋數
　　間盖
皇祖養蠶處也復西行歴稻畦數畆折而北則為豐澤
　　園園中殿宇制度惟樸不尚華麗園後種桑數十
　　株聞之老監云
皇祖萬幾餘暇則於此勸課農桑或
親御耒耜逮我
皇父纘承丕業敬
天法
祖世徳作求數年以來屢行親耕之禮皆預演禮於此
　　乃知
聖聖同規敦本重農用躋天下於熙皥之盛若瀛臺之
　　建於有明飛閣丹樓輝煌金碧較之此園故為美
　　觀而極土木之功無益於國計民生識者鄙之行
　　一事而合於天心建一園而洽於民情身率先而
　　天下丕變吾於是乎知
皇祖
皇父之為首出之聖也
　御製辛亥仲春
上幸豐澤園演耕耤禮
上躬四推
命臣御名等終畆恭擬應制十韻詩(樂善/堂集)　大地陽和
　　淑景韶濳蘇土脈應風條洪鈞普扇百昌序大造
　　均舒萬物調
翠輦臨耕旗閃爍
金輿載駕玉鎪雕行行西苑停鑾輅泛泛天池盪畫橈
帝耒四推膏壤沃
皇躬一墢甫田遥先期已見寅恭懋終畆還思
教澤饒種布期生連理穂壠開願長九歧苗追思
聖祖觀耕地却值吾
皇演禮朝豐稔嵗功九有遍太和景象萬方昭放勲久
　　頌
堯功茂協帝重瞻
舜徳超
　御製豐澤園演耕耤禮詩(甲子/)　千畆將臨耤三推
　　預習耕脈膏方起動節序過清明禮以勤農重詩
　　因觸念成猶思終畆教望歳倍闗情
　御製豐澤園演耕耤禮詩(乙丑/)　撫時維盎鬯覛土
　　已滋融舉趾良辰合習儀舊制同嘉生分稌黍公
　　畆正南東祗盼盈疇緑何心夾岸紅率先循
聖教懐永切微衷念彼服田者艱哉一歳中溺饑常在
　　抱勤勩敢辭躬寤寐無他願祈
天綏我豐
　御製豐澤園演耕詩(丁夘/)　霽靄光煙向逺低演耕
　　豐澤趯臺西今年却先春三月前日欣霑雨一犁
　　緬想
芳型農重也仰承渥澤志欽兮上林太液増新景黛耜
　　青箱凑好題
　御製豐澤園嘉榖既穫命大學士九卿觀之兼成近
　　體八韻詩(丁夘/)　我
皇祖以農桑為重於瀛臺之西别建一園黍髙稻下左
　　右區分蠶屋桑疇後先相望驗田功而重本訃貽
　　訓良深
皇考年舉耤田之禮毎先期演耕於此予小子仰
聖踪之同揆其敢弗蘉兹當萬寳告成之際王畿遍覽
　　而旋越我弄田亦登嘉榖對時有喜㸃筆成章
　　較晴量雨一年中家法厪農
聖聖同倬彼公田經
舜步欽兹本務對豳風三春於是青箱播九夏曽㸔玉
　　穟芃實好實堅欣始遇維穈維芑類皆充莖莖尺
　　穂真希見顆顆圓璣允化工快目稍酬祈國志因
　　心敢懈凛淵衷勤耕時溉兼逢歳山左江南可遍
　　豐鷺序傳觀休進頌先憂後樂事何窮
　御製豐澤園演耕詩(己巳/)　帝耤耕將舉苑卿甸早
　　治多因重稼穡詎止習威儀沃壤南東矣新犁往
　　復之鳥鳴春欲半蠖屈土全滋農父荷鋤立親藩
　　布種隨淰雲欣有渰膏澤被無私每以試耕日頻
　　思觀禮時豳郊宛在目不必詠周詩
　御製經畧大學士忠勇公傅恒奏凱金川率領諸將
　　士還朝錫宴豐澤園用昭飲至之典即席得長律
　　一首(己巳/)　卡撒功成振旅歸昇平凱宴䴡晴暉
　　兩堦干羽欽虞典六律宫商奏采薇湛露應教頒
　　幕殿甘膏更慶遍春畿持盈保泰咨同徳偃武修
　　文凛勅幾
　御製豐澤園宴凖噶爾夷使詩(庚午/)　光春嘉宴液
　　池頭席幕髙張愷澤流小部魚龍陳角觝逺方玉
　　帛逮渠搜薄來厚往遵經訓戢武安邉表大猷瑞
　　雪應時晴更好午暾意似為人留
　御製豐澤園賜外藩小宴詩(辛未/)　髙張黄幕矞雲
　　垂珀色流霞泛紫巵我謂嘉賓漫矜式羣稱屬國
　　奉威儀零陵琯玉調雙鳯少海驪珠燦九枝行慶
　　發祥同宴衎一家中外保雍熙
　御製豐澤園演耕詩(壬申/)　春暮西園屆演耕土膏
　　動處物勾萌勤農知稼承
家法謾擬惟循典故行　夜雨雖㣲足浥塵潤含煙栁
　　緑絲新西山又見英英吐優澤惟期近逺匀　太
　　液東風送畫船到來京兆奉絲鞭盛儀畧較
　農壇殺漢典由來有弄田　農夫農具錯綜陳意在
　　毋㤀農苦辛瞥眼廻思成隔歳昨年江國為觀民
　御製豐澤園演耕詩(癸酉/)　耕耤前辰例演耕無非
　　民事厪躬行仗排上苑春風麗土潤新犁時雨晴
　　種布從教付林監耒陳不必命農卿
憲皇家法過周制肯播伊予敢懈誠
　御製豐澤園詩(丙子/)　轣轆氷牀度因臨豐澤園試
　　耕還有待問景畧堪存竹重琅玕節麥培餅餌根
　　閭閻増富庶未可禁人喧
　御製豐澤園演耕詩(戊寅/)　豐澤春犁習良規
聖考留那㤀隨種日忽作教耕秋無逸聰聽
訓知艱慎率猷隴頭偶迴顧殊似服先疇
　御製豐澤園演耕詩(己夘/)　嵗舉何須習由來為重
　　農
聖人家法示吉亥祭期逢雖弄田惟敬不衡畆自從所
　　希膏澤溥寰宇兆崇墉
　御製新春豐澤園詩(庚辰/)　今春豐澤真豐澤珠有
　　光輝玉有煙潤蔚千塍物勾甲融調太蔟氣規圜
　　栁絲積素消垂雨簷筯條氷化滴泉亟待西來新
　　使到蓼蕭好與答韶年
　御製豐澤園詩(庚辰/)　黍髙稻下總登塲豐澤今秋
　　實倍常九穂雙歧何足獻四方普熟是真祥
　御製豐澤園小憩詩(辛巳/)　樸斵
先朝制祈年今日同若時真是澤未穫敢言豐惟此勤
　　民計無他厪我衷曉凉復餘暇暫憩瑞雲叢
　御製豐澤園得句(辛巳/)　曲宴諸藩候已牌晨間問
　　景液池涯最欣積素喬松頂已有青迴嫩草荄菜
　　町竹籬堪學圃忩明几净擬蕭齋迎眸潤意䦕韶
　　月豐澤今年兆實佳　入園門為　惇叙殿殿舊
　　　名崇雅乾隆壬戌仲秋宴王公宗室於此聮句
　　　賦詩賞錫歡宴因移崇雅額於别殿昜名　惇
　　　叙殿内扁曰睦親九族聮曰彛訓念貽謀本支
　　　百世仙源長篤慶華蕚一堂又曰玉水含波逺
　　　瓊枝浥露榮皆
　御筆也
　御製惇叙殿栢梁體聮句詩序　乾隆丙寅秋八月
　　式燕王公宗室於瀛臺之惇叙殿法
皇祖也惟時朕諸叔父列王爵者四人皇弟封王者二
　　人皇子三人宗室王公有爵者三十二人念我羣
　　從子姪孫姪之同出自
皇祖者或俟封或爵不至與宴之列十年以來未舉和
　　㑹之典親親之誼疎焉則亦命入今日之座凡六
　　十有二人其以事故是日未至者復五十餘人於
　　戲自黄虞以來有大徳者之得其位得其禄得其
　　名夀如我
皇祖者其誰耶即子孫之繁衍雖文王不得尚之使目
　　前之振振揖揖我
皇祖
皇考式臨式憑予與諸弟兄子姪孫姪稱觴獻夀於其
　　間其愉悦鼓舞又當何如歡極而戚固情之所必
　　至也然今日之宴㑹我
皇祖
皇考實式臨之實式憑之諸伯叔父自當以予言為不
　　謬也則又洒然以怡焉昔漢武帝柏梁之宴同姓
　　者惟梁王武及宗正安國而已其餘皆羣臣然尚
　　以此留詩唐明皇改集仙殿為集賢籲俊之義尚
　　矣而周親未與亦闕典也朕今昜崇雅為惇叙以
　　紀今日之事復倡為首句以俟衆作之成凡今兹
　　之掞藻得句者皆我
皇祖
皇考遺教之所垂也又何必舉金谷之例乎
　御製惇叙堂詩(丙子/)　惇叙名堂始自予毎來欲去
　　且徐徐齊家治國從來重木本水源未可疎瓊璧
　　聮吟七字在錦筵回首十年餘㑹當歳美還幾暇
　　行葦和歡更繼初　其東為菊香書屋殿後曰
　　澄懐堂榜為
聖祖仁皇帝御筆康熙初年詞臣常於此進講堂内扁
　　　曰觀衆妙聮曰心田喜色良勝玉鼻觀真香不
　　　數蘭東室聮曰偶在㕘天一閒憑味道腴
　御製澄懐堂詩(壬戌/)　細草輕莎緑滿堂荷風槐雨
　　滿新涼池塘澂澈鷗朋集簾幕蕭閒燕子翔四壁
　　圖書鑑今古一庭花木驗農桑金㹸篆裊澄懐永
　　民事艱難子細商
　御製秋日澄懐堂詩(甲子/)　忩納寥天此暫凭曉煙
　　烘翠逺峯凝時尋六義因心净懐到三秋共景澄
　　鱗集蓼磯欣得地松依菊圃作佳朋底須逸志託
　　泉石延爽軒墀總絶勝
　御製澄懐堂詩(己夘/)　書堂構豐澤七十有餘年佳
　　景春光駐
聖人寳額懸席珍常接引義府足周旋詎止羮墻慕紹
　　聞勵勉㫋　又北有樓榜曰　遐矚樓聮曰體物
　　　豈縁誇麗藻撫時端藉勵雄心又曰千叠雲峯
　　　空外逈三農雨露望中深樓下聮曰忩通碧水
　　　蒼山外人在光風霽月間東室聮曰擬景真無
　　　盡㑹心逈不同西室扁曰圖史自娛聮曰㸃綴
　　　雲峯留玉宇參差水榭引朱船
　御製遐矚樓詩(辛酉/)　宇空千里近樓逈一忩虚坐
　　久塵氛逺矌懐寄太初　溪田圍緑野樂事在桑
　　麻一幅豳風景凭髙玩嵗華　涵元朔氣通松檜
　　鏡光中南望仙壺景蓬瀛不在東　雕甍煥蚪龍
　　飛閣連雲漢芸編散古香樂此不知倦　林空帷
　　乍捲氷合鏡逾明登覽非娛目憑觀萬物情
　御製遐矚樓詩(丙子/)　髙樓延逺稱遐矚詎為憑忩
　　萬景全欲效重瞳思廣視還虞一指蔽當前　由
　　　　豐澤園而西有亭曰荷風蕙露與亭相對有
　　　門南面石刻扁曰静谷聮曰勝賞寄雲岩萬象
　　　總輸竒秀青隂留竹柏四時不改蘢葱北面石
　　　刻扁曰雲竇聮曰月地雲階别向華林開静境
　　　屏山鏡水時從芳徑探幽踪入門即為　崇雅
　　　殿殿内東室聮曰乍雨乍晴春事好宜詩宜畫
　　　物華殊西室聮曰翠合三山連閬苑波涵一鏡
　　　儼蓬瀛又曰金猊靄入瑶編潤玉樹花均蔀屋
　　　香殿後東為　静憩軒西為懐逺齋又後有臺
　　　北向臨水榜曰歌舞昇平聮曰水中樓閣浮青
　　　島天上笙歌繞碧城其南隔水相對為　純一
　　　齋扁為
聖祖仁皇帝御筆齋内聮曰煙景滿前供妙墨芳洲隨
　　　處引清遊
　御製純一齋詩(己夘/)　過雨乘晨爽遊園憩舊齋即
　　今對景日仍
昔重農懐綈几披芸簡松簷仰
古釵兩言賅衆義未易涉津涯　庭中引水為池左右
　　　有廊相通齋後脩竹萬竿其西即　春耦齋也
　　　由　徳昌門折而西有門東向入門循山徑紆
　　　曲而南為
　　春耦齋北向東室聮曰即事既多美託好有常因
　　　又曰曉露蘭陔外香風麥隴間又曰心澹水木
　　　秀興幽魚鳥同西室聮曰林薄濃隂藏别院汀
　　　洲新水漲前津閣上聮曰縈洄水抱中和氣平
　　　逺山如藴藉人又曰潤浥雲霞氣真㕘泉石靈
　御製春耦齋記　語云周過其厯秦不及期班固美
　　其親親賢賢固本衆建至鄙秦以子弟為匹夫骨
　　月失籓衛其然豈其然哉夫秦之失賈誼論之詳
　　矣闢封建之議則莫過於栁宗元而周之所以過
　　其厯後世鮮有發厥㫖者盖自后稷公劉世以重
　　農為務惟土物愛知稼穡艱至於文武成康猶是
　　道也立我烝民祈天永命詩書所歎畧同一軌
　　國家龍興東海較之周家藝荏菽廼埸疆者固有
　　不同而天下初定禮樂未遑即舉
祈榖之祭下力田之詔我
皇祖建此豐澤園於西苑以劭樹藝而較晴雨至於
皇考歳舉耕耤之典必先演耕於園北弄田以視周家
　　世業肯穫者有過無弗及予小子聰聼
祖
考之彞訓亦惟是無逸作所民本食天之念拳拳毋懈
　　不敢以已之貴而忽萬姓之窮不敢以四方之豐
　　而㤀一隅之歉二十一年以來此物此志也園之
　　内有齋兹以春耦名之而闡其説如右石渠寳笈
　　中舊藏唐韓滉五牛圖農部尚書蔣溥因進其父
　　故大學士蔣廷錫倣項聖謨摹本繼又得項聖謨
　　卷古今名蹟一時㑹合良稱藝苑勝事夫服疇力
　　穡牛之資用最鉅竝貯齋中每一展觀如見洪縻
　　縹軛馴擾膏壤間然予知依務本之意所為在此
　　不在彼耳
　御製春耦齋詩(丁丑/)　行春得餘暇小憩臨春耦舉
　　趾彼尚遲于耜吾何有不可無此意以身先黔首
　　華鐙懸綺綴麗景羅菱牖所樂詎在兹康年冀施
　　厚
　御製春耦齋詩(丁丑/)　春耦鄰豐澤田犁嵗演公代
　　耕因展義即目每祈豐𤾉雨今年若黍禾夏日芃
　　五牛致十五考牧可因通
　御製泛舟過御河橋至春耦齋詩(戊寅/)　盪槳輕舟
　　漾鏡空石橋新葺飲長虹芟除蘆葦滋荷芰去惡
　　興賢意寓中　豐澤園西池上屋新名春耦每臨
　　之習耕罷固無多子較雨量晴到此時
　御製春耦齋詩(己夘/)　緑竹叢中詰徑幽綺忩玉砌
　　俯澄流每因耕禮于時憩試問農人得此不寳穡
　　綏豐真勝賞墨林契要亦優游齋雖老屋額新署
　　妙蹟縁收十五牛
　御製春耦齋漫題詩(己夘/)　習耕罷偶憩閒齋釦砌
　　紗疏清且佳念到茆簷力作者多慙愧那更紓懐
　　　齋之後楹
　御筆榜曰雲木含秀庭際為方池隔池相對有延樓
　　　數十楹榜曰聼鴻樓聮曰逺翠靄晴嵐四山圖
　　　畫清風生爽籟萬竹笙竽東室聮曰煙霞表裏
　　　因心静天水空明觸目新又曰每因物表延遥
　　　寄似與天遊得静陶又曰風前竹韻金輕戛石
　　　罅泉聲玉細潺西室扁曰神觀蕭爽聮曰境自
　　　逺塵皆入詠物含妙理總堪尋
　御製聼鴻樓詩(丁丑/)　太液輕氷未解池候惟兆矣
　　到來遲髙樓試可如斯聼春色何妨許共知
　御製聼鴻樓詩(丁丑/)　不必拘春不必秋長天目送
　　響悠悠若於沈約詩中㑹擬合更名八詠樓　樓
　　　南山石峭蒨多巖洞環以竹林中涵小池數泓
　　　逕路盤紆亭榭間出西北有小竹亭由徑南折
　　　而東面北為　植秀軒聮曰幾羣鸞鶴隨吟管
　　　四面芙蓉入緑紗
　御製植秀軒詩(丁丑/)　伏中移竹罷雨後到軒初清
　　聼入忩牖疏觀暎砌除寜惟將俗逺兼可學心虚
　　設以菁莪擬育才亦起予
　御製植秀軒詩(辛巳/)　不栽楊栁不栽槐但植篔簹
　　繞閣齋萬玉晴煙敲秀色肩吾句裏識真佳　又
　　　折而西為石池由池中步石而過穿石洞出為
　　　　虚白室東向北室聮曰景向淡中真藻繢山
　　　從老處見精神南室聮曰連林新緑間舊緑入
　　　戸泉音復鳥音
　御製虛白室詩(丁丑/)　石縫五丁開假山具真理夤
　　緣步仄逕虚室壺天裏誰謂既狹間曠望莫可揣
　　讀我西銘篇顔彼南華子底須辨異同吉祥受止
　　止
　御製虛白室詩(戊寅/)　石縫夤縁峭蒨煙虚堂小坐
　　宛壺天參差縱目琳瑯宇瀟灑怡情翰墨筵北戸
　　真宜夏六月南華恰是第三篇箇中應處㤀懐者
　　我却先憂每惄然
　御製虚白室詩(辛巳/)　石縫若無路松巢别有天虛
　　原白之母夏以日為年風度座抛扇雨過樹噪蟬
　　吟安每移步藉悟不留連　又南有亭曰竹汀亭
　　　南為　愛翠樓
　御製愛翠樓詩(丁丑/)　種竹猗猗已作林髙樓出竹
　　翠雲侵虚忩不礙疎還宻詰逕何妨静以深豈止
　　座來滿清聼每宜望去愜幽襟河陽寄傲非吾事
　　耐可薰風一撫琴　由竹汀過小池穿曲徑有石
　　　洞折而西為棕亭又由樓南下穿石巖而出有
　　　佛宇一所北向臨池扁曰大圓鏡中殿内扁曰
　　　智珠慧照聮曰天花不礙一林落仙草真成四
　　　季芳其東稍北有石門門外横刻薈蔚適於幽
　　　處合其内横刻㟏岈每與望中深又外石刻聮
　　　曰悟物思遥託悟心非外縁内石刻聮曰芝徑
　　　繚而曲雲林秀以重石門以外即荷風蕙露亭
　　　也由荷風蕙露亭循池西岸而南為
　　茂對齋齋建山上東與　寳月樓相望聮曰舒卷
　　　天真任嵐靄飛沉自得樂禽魚
　御製茂對齋詩(戊寅/)　因迥得髙齋俯臨見闤闠羲
　　經可觀象顔之曰茂對玩辭既呈外保泰亦殷内
　　先王貴因性夫何勞智慧
　御製茂對齋詩(辛巳/)　御殿更衣此憩遲宣毫江硏
　　雅相宜可知茂對熙恬處正是南薰長養時　其
　　　右有室曰涵春
　御製涵春室詩(戊寅/)　東皇弗偏黨物物付以春此
　　室名曰涵其意何所云譬如天地間人乃一粒存
　　心則粒之粒量與天地均以此例吾室含春寜有
　　垠享帚不為私與物常同仁　室内扁凡四曰花
　　　港曰渌净曰魚樂曰晚春齋西有亭曰延賞
　御製延賞亭詩(戊寅/)　役情書史亦糟粕契理鳶魚
　　總道機試問亭中延賞者究於何處獲心依　由
　　　　春耦齋循池西岸而北樹隂池影葱翠萬狀
　　　有髙閣南向為　紫光閣
聖祖仁皇帝時每於仲秋集三旗侍衛大臣校射於此
　　　後於閣前殿試武進士至今循以為例
　皇上聖武逺揚五年之間平定伊犁回部拓地二萬
　　　餘里實為矌古未有之功乾隆二十五年
　上嘉在事諸臣之績因葺　紫光閣而新之圖功臣
　　　自大學士忠勇公傅恒定邊將軍戸部尚書武
　　　毅謀勇公兆恵以下五十人於閣上
　親為之贊竝弆藏得勝靈纛及俘獲軍器以誌武成
　　　閣扁為
　御書聮曰干羽兩階崇禮樂車書萬里集冠裳正中
　　　面南石刻
　上諭一道(已恭載/宫殿一)其隂鐫刻乾隆二十四年四月二
　　　十五日
　上諭朕今日恭閲
皇祖實録
諭議政大臣等曰
太祖
太宗時滿洲兵凡遇征戰馬匹口糧自備行走所向立
　功竝無遲悞今官兵行走處馬匹口糧器械等俱給
　帑置辦且以為不足而怨咨生焉此皆由該管官不
　行嚴飭之故也朕辦理軍務閲歴甚多向時攻取岳
　州征討雲南時亦由决於進戰乃得成功也後中路
　出兵時令大臣官員等㑹議進兵之處衆皆謂不可
　獨朕與費揚古以兵為可進决意進兵噶爾丹聞我
　兵威甚是驚懼䑕竄而去朕將中路初次運到之米
　遣明珠速送至費揚古軍前二次米亦即令續送三
　次米内朕但留十八日口糧餘俱送西路軍前是以
　兩路兵丁未至饑饉得保全而回彼時若輕信大臣
　等言中道撤兵則兩路兵丁安得立功奏凱耶今觀
　領兵大臣官員等祗為保身之計不以國事為重内
　存私意彼此争論不和又向兵丁等沽名市恩多取
　口糧及不能䭾載至於抛棄全無珍惜之意如此居
　心行事可乎朕之滿洲兵俱極精練全在領兵者將
　國家之事専心辦理不圖安逸賞罰嚴明則斷無錯
　悞進兵西藏時色楞不候衆人獨自前往額倫特亦
　隨後追至為國家奮不顧身雖至失機豈可論伊等
　進兵太速乎䇿旺諾爾布係差往策應之兵而遲延
　不前雖伊所統兵善全而歸伊屬下之兵固然感念
　於國家事有何禆益朕年少時每於講武練兵等事
　違命者必懲以法内外大小悉知儆惕由此觀之訓
　練之事不可疎忽也兹衆喀爾喀及青海等俱服朕
　之風化而䇿旺阿剌布坦之人覇占藏地毁其寺廟
　散其畨僧朕思伊等兵步行一年有餘忍饑帶餒尚
　能到藏我兵顧不能至乎今滿漢大臣咸謂不必進
　兵朕謂此時不進兵安藏賊㓂無所忌憚或煽惑沿
　邉諸畨部將作何處置耶故特諭爾等安藏大兵决
　宜前進欽此可見大臣官員等在彼時已有為已求
　　安之習䝉
皇祖洞鑒一切軍行悉由
乾斷是以天兵所向無不奏功朕臨御以來屢頒訓諭
　　力懲積習近歳籌辦軍務大臣内因循不願者甚
　　多朕臨機獨斷指授將軍大臣等始獲殱除醜類
　　平定準夷即葉爾竒木哈什哈爾以次刻期戡定
　　而前此䇿楞永常等不能遵朕諭㫖奮勇進勦惟
　　以口糧馬匹為辭心生退縮遂至事不能集而伊
　　等亦罹罪殞身匪直此也如雅爾哈善身任専閫
　　率官兵力戰臨陣邀擊逆賊已困危城乃不奮力
　　遮擒坐視潛遁在國法斷難寛貸不得不明正典
　　刑此皆中懐私念不以國事為事者之炯鑒也可
　　不用為儆戒乎夫兵行固藉口糧亦當酌量輕齎
　　便於裹帶若必拘泥成例務令人擕三四月口糧
　　雖有足食之名卒致艱於䭾載中途抛棄究於兵
　　丁毫無實濟是以朕前降旨謂兵行糧隨真前代
　　之陋習凡為將軍大臣者於兵行應給口糧令其
　　酌量裹帶撙節日用何至匱乏况官兵應得數目
　　凱旋後仍有補給之例論此補給之項事屬已往
　　於理固可不必而必按數給予者特朕優恤兵丁
　　之至意耳兵丁等不惟行走道路輕便至回時又
　　得補領此項於生計豈不大有禆益數年來將軍
　　大臣中如兆恵富徳統率戎行諸事就理亦因遵
　　朕訓諭實能奮勇身先士卒雖間有一二未協之
　　處不至貽悞軍國重務可望蕆成大功也至滿洲
　　兵丁原屬精鋭凡遇行陣惟知勇往直前竝無退
　　縮乃該管大臣官員等既不勤加訓練於平日又
　　不能身先倡率於臨時是朕之精兵皆為若輩大
　　臣官員等所悞深為可惜凡有管兵之責者平日
　　果能實心訓練臨時又復身先倡率則師出功成
　　理所必至適據富徳等奏此次健鋭營滿洲兵丁
　　陣前施放鳥鎗無不精練且人各奮勉争先健鋭
　　營兵係朕特設營制簡派大臣勤加操練朕又不
　　時親臨按閲始能技勇嫻熟用克摧堅奏㨗八旗
　　大臣官員均有統轄兵丁之責誠能加意教導振
　　作則兵丁材藝竝歸精練亦豈必在另設營制乎
　　於此益信肄武訓兵誠為要務我
皇祖訓諭諄諄誠億萬年宜欽遵勿替者也將此通諭
　　八旗大臣官員等嗣後慎勿僅務身謀力袪茍且
　　偷安之習於所轄兵丁平居勤加督率練習技藝
　　不㤀滿洲素風則兵丁武備既底精純而滿洲俗
　　尚益増淳厚於國家事務深為有益將此通行八
　　旗各於本旗操閲處勒石永逺遵行毋怠欽此又
　　　乾隆二十四年九月二十五日
　上諭朕恭閲
世宗憲皇帝實錄内載辦理船厰事務給事中趙殿最
　　條奏船厰地方設立學校令滿漢子弟讀書考試
　　奉
皇考諭㫖本朝龍興混一區宇惟恃實行與武畧耳竝
　未嘗恃虚文以粉飾而凡厥正務悉脗合於古來聖
　帝明王之徽猷竝無稍有不及之處觀此可知實行
　之勝於虚文矣我滿洲人等純一篤實忠孝亷節之
　行豈不勝於漢人之文藝䝉古之經典歟今若崇尚
　文藝一概令其學習勢必至一二十年始有端緒恐
　武事既廢文藝又未能通徒成兩無所用之人耳欽
　此仰見我
皇考期望八旗崇尚朴誠勤脩武備之至意實當永逺
　　欽遵為億萬世不易之凖而凡滿洲人等所以是
　　訓是行務為屛虚崇實者無不備於此矣去歳文
　　童應試伊等私行傳遞繼復肆行喧閧經朕治罪
　　竝降㫖令三品以上大臣子弟嗣後有願就試者
　　必國語騎射兼優方准奏聞應試盖恐滿洲人等
　　惟務虚文不敦實行以致舊日淳朴素風漸至廢
　　棄耳乃䝉我
皇考早鑒及此諄諄戒諭以滿洲惟務讀書倘不能精
　　詣優通恐武事既廢文藝又不能通徒成一無用
　　之人是朕不得已如此辦理亦惟兢兢仰體
皇考明訓竝非有意裁抑一概不凖考試也今歳鄉試
　　届期伊等又不遵㫖具奏竟潛任伊等子弟悉行
　　應試朕復降㫖將伊父兄等内惟身在軍行及職
　　居外任不知情者加恩寛免所有在京隠諱不行
　　具奏者俱行治罪此非以其已奉明㫖尚爾朦朧
　　僥倖之所致乎觀此則滿洲人等之崇尚虚文不
　　思遵守舊俗所闗綦重實不可不急為挽回整頓
　　者嗣後各宜痛懲陋習益盡力於滿洲應行勤習
　　之武畧以仰副
皇考再三垂訓之至意及朕祗奉闡明多方䦕導之苦
　　心著通行曉諭八旗將此竝勒於各旗操閲兵丁
　　處碑隂永逺遵行欽此　左右向南壁間張
　御製平定伊犁及平定回部告成太學碑文左壁為
　　　平定伊犁圖右為平定回部圖樓上聮曰天衢
　　　翊運風雲㑹紫府銘勲日月光其後為新建
　　武成殿聮曰兩階干羽欽虞典六律宫商奏采薇
　　　左右壁間張
　御製西師詩䦕惑論左右兩廡間石刻
　御製自乙亥軍興以來訖己卯成功詩二百二十四
　　　首凡
　神謨睿斷午夜籌勞備見於此俱詳載
　御製詩二集中兹特敬録　紫光閣　武成殿詩於
　　　右
聖祖仁皇帝御製秋日紫光閣射詩　碧漢層雲斂金
　風别館䦕騶虞賔射禮士馬羽林材隊引花間入鑣
　分栁外催桓桓心膂寄堪許屬車陪
　御製紫光閣閲武舉射詩(己未/)　掄才臨别苑射䇿
　　對明廷養士百年久干城九塞寜琱弓懸滿月羽
　　箭迅流星為問赳桓軰能通黄石經
　御製紫光閣武試詩(壬戌/)　承平詎止僅修文武備
　　兼掄桓赳羣宿霧漸䦕凝紫翠凌煙初試㑹風雲
　　畫正命中皆雙羽觪角能彎率百斤正是需材喻
　　設燎棄繻何必學終軍
　御製紫光閣寫功臣像及諸戰圖畢集讌落成爰賦
　　六韻仍疊四章(辛巳/)　勲標偃伯煙銷濛汜之氛
　　蹟炳圖形雲擁趯陂之勝時則掄偉績而系贊先
　　教褒鄂𫝊神逮一善亦臚名乃屬鄒枚紀實匪詡
　　天經地緯恰符五數之重真逾漢史唐書能覯百
　　賢之萃且聚米狀山川扼塞壁間八陣常存而列
　　星占旌纛飛揚磧裏參斿盡掃試按昇平王㑹詎
　　惟萬里而遥為思宵旰軍書何幸五年式集昨者
　　歸而飲至行觴趂上已良辰兹焉落以慶成展席
　　繼先庚嘉宴凡在股肱心膂藉國家翊運多才應
　　知竹帛旂常承
天
祖垂庥永靖維億載綏遐有象已被丹青予一人持滿
　　彌殷長鐫金石　閣就勝朝址圖標昭代勲格慚
　　虞帝羽數過漢時雲
大造無私佑諸臣實盡勤五年勞突將此日幸休軍有
　　覺上林表斯干液水濆落成縁戢武錫宴重摛文
　建置惟旌績運籌匪詡勲永期紀勞勩寜為賞煙雲
　　保大
天垂貺䦕遐子敢勤帑原出内庫督未命將軍掄武駐
　　冬日慶成臨沼濆詰戎求
世徳
寳訓掲鴻文　伊犁征不戰五月已成勲將謂業安石
　　誰知事幻雲驅馳常厪逺擘畫不辭勤最恨庫車
　　轍深虞黒水軍轉旋叨
昊宰仍執竟淮濆始末親籌筆其觀勒壁文　衛拉勞
前烈
重華與
放勲敢云成不日惟凛望
如雲載先𫝊柑宴允嘉荷㦸勤歸春舞干旅洗雨伏波
　　軍風嫩中和樂氷酥太液濆賡歌鴛鷺侣可以共
　　論文
　御製紫光閣落成錫宴即席得句(辛巳/)　落成勲閣
　　液池濵廣宴都陪宣力人幸際時休頌照燭宜聮
　　句亦引垂紳嬉文恬武由來戒保㤗持盈一再申
　　旭日春雲欣協象祥花滋麥冀霑頻
　御製尊藏得勝
　靈纛於紫光閣詩以紀事(辛巳/)　亭鄣靖金牙威宣
　　載斾燧烽銷洱海徳表結旌爰䦕髙閣以圖形竝
　　弆
　靈斿為守器原夫一麾臨閫外彌文不侈
　禡禨七宿炳
壇中壯志初傳鐃鼓方過祁連而壓陣千山風鶴騰聲
　　更驅疏屬以揮車百部沙蟲掃跡昔也緬李程刁
　　斗遜是森羅今焉輝褒鄂弓刀逾其英特彼龍堆
　　邈矣詎惟銅柱齊標而虎鈕纍然合與金符同譜
　　從此電霜生色匪徒充武庫之儲還將日月承華
　　庶永𨽻奉常之掌　麟閣圖形例紫光大師
　靈纛竝尊藏招摇伊古資
　神佑功績從今紀太常信是元戎篤忠悃肯㤀羣力
　　効疆塲持盈知足懐
乾貺敢復佳兵恃盛彊
　御製弆藏西師俘獲軍器於紫光閣詩以誌事竝序
　　(辛巳/)　幕庭收絶域運翊風雲臺閣應中台圖兼
　　將相軍儲森列旂常已炳上方陣獲便蕃仗械胥
　　登武庫甲函青璅得自前驅脱胄之時鎗委緑沉
　　出諸後隊伏􁃳之㑹貫矢詎來肅慎應知貳負先
　　僵佩刀疑壓赫連早識温禺久釁掃蚩尤之長彗
　　還帶氂纓轟尸逐之鋒車曽資鉛彈凡此勲銘百
　　戰無須漂杵矜竒方當蹟著九功用藉包戈紀實
　　云爾　髙閣巍巍表藎忠弆藏俘獲類從同戢干
　　櫜矢肆時夏奪鎧搴旗藉衆功信可傳神留百世
　　寧稱屈指數三雄器書名例太常紀一善吾惟憶
　　莫窮
　御製紫光閣曲宴外藩紀事詩(辛巳/)　柷聲三作翕
　　如隨琴上春温動檿絲中外一家宜愷樂耕桑九
　　服正熙怡紫光佳話從今紀豐澤恩筵合此移戢
　　武毋㤀詰戎戒皇清奕葉奉
天禧
　御製武成殿作詩(辛巳/)　紫光閣後殿因額武成名
　　千載丹青貌五年宵旰情被
天恩獨厚資衆力斯誠那更生餘望迴思幸以驚　紫
　　　光閣之北為　時應宫榜為
世宗憲皇帝御筆正殿祀龍神扁曰瑞澤霑和亦
世宗憲皇帝御筆也
　御製時應宫記　夫天一生水坎精發祥凝靈聚液
　　流為江海江海乃天地間物之最鉅者也江海之
　　有神自三代漢唐以來莫不祠祀惟謹有宋大觀
　　四年詔天下五龍神竝封王爵龍神之尊自此始
　　厥後春秋犧牲之祀代有常典
皇清受
天命禋
上帝
后土懐柔百神江淮河濟五岳四瀆之祀載在太常犧
　　帛之數俎豆之器既豐既隆神歆以格雍正二年
天子以為龍神之位既尊宜特脩宫觀以致䖍禱乃於
　　西苑内豐澤園北建時應宫所以致誠明神俾雨
　　暘時若稼穡以成者也夏六月霖雨彌句幾至於
　　澇
皇父步行往禱其日即晴又明年黄河清百餘里此非
　　神人効靈河海清晏之明騐乎夫以
天子精誠通於神明以之事
天饗
帝罔不昭格而况於龍神乎信哉誠之能感物也是為
　　記　時應宫之東向北有門曰　福華門其外即
　　　金鰲玉蝀街也
　　　由西苑門循池東岸而北蒲葦盈水榆栁被堤
　　　古木秀石參錯其間為蕉園舊趾向北為蕉園
　　　門
聖祖仁皇帝御製中元日蕉園詩　中元來太液秋爽
　下林端水檻臨流入風忩捲幔㸔魚遊迷藻荇鷗戲
　悦沙灘宇宙無塵翳凉生月一團
　御製遊蕉園詩(樂善/堂集)　氷牀聲裏過長湖逺岸人行
　　似畫圖雪覆蕉園松突兀雲生古殿路虚無南臨
　　太液風鈴語北望瓊華塔影孤屐齒幾畨遊歴處
　　寒林已聼噪歸烏　門之南稍折而西面南為
　　　萬善門門内即
　　萬善殿也正中佛龕前
世祖章皇帝御筆扁曰敬佛殿内
　御筆聮曰萬象證圓通金輪妙轉三乗皈定慧華海
　　　長涵又曰了悟徹聲聞花拈妙諦净因空色相
　　　月印明心殿後
聖祖仁皇帝御筆扁曰敬佛殿兩旁各有迴廊曲室後
　　　殿圓盖穹窿為千聖殿其東為　迎祥館西為
　　　　集瑞館　萬善殿之東室
聖祖仁皇帝御筆扁曰恵廸吉其西室
　御筆扁曰敬佛
聖祖仁皇帝御製上元幸萬善殿戲作詩　雪霽寒輕
　景物鮮上元臨幸遇叅禪方丈無人般若静天花虚
　落古松前
　御製中秋日恭侍
皇太后萬善殿瞻禮隨遊瀛臺諸勝敬成一律(庚申/)
　　金風玉露共徘徊為奉
慈遊特地來璧月圓時曕月相壺天深處是天台香飄
　　桂子堆金粟酒獻南山作夀杯無限歡欣隨輦道
　　人間端的有蓬萊　由　萬善門西行抵水埠有
　　　亭出水中
　御筆扁曰水雲榭中有石碣刻
　御筆太液秋風四字臨流彌望晃漾無際所謂中海
　　　也
聖祖仁皇帝御製水雲榭聞梵聲詩　水榭周遮集翠
　苔薰風拂處午雲開忽聼梵誦驚殘梦疑是金䋲覺
　路來
　御製水雲榭詩(樂善/堂集)　雲無心出岫水不舎長流雲
　　水相連處蒼茫數㸃鷗　坐席生煙雲石欄俯秋
　　水空明是我心何如漆園吏
　御製太液秋風詩(樂善/堂集)　秋到宸居爽籟生玉湖澄
　　碧畫橋横荷風晚送殘香氣竹露凉敲緑玉聲翠
　　合三山連閬苑波涵一鏡儼蓬瀛由來禁籞林泉
　　好行樂還同萬物情
　御製賦得太液秋風詩(丙寅/)　秋容入液池水面得
　　新詩始向蓮根漾徐從蘋末吹過橋低玉練度浦
　　閃金漪魚躍疑迎爽舟行忽忘遲來兮更何自逝
　　者乃如斯恍憶洞庭上微風葉脱時
　御製賦得太液秋風詩(丁夘/)　蘭舟泛太液葭岸起
　　秋風蹙得波紋細分來日影融偃蘆惟益白經蓼
　　已辭紅幾度濯清處吟懐逈不同
　御製太液秋風叠前韻詩(辛未/)　微見商颸蘋末生
　　鏡瀾玉蝀影中横非闗細雨頻傳響何事平流忽
　　有聲爽入金行閶闔表波連瑶渚趯臺瀛髙秋文
　　宴傳佳話已覺犁然今昔情
　御製賦得太液秋風詩(癸酉/)　太液漾華舟金􁑑爽
　　氣流風來閭闔表景助鳯麟洲縠影明漪日蘋颸
　　颯度秋蓼花剛爛爛蘆穂早浮浮隔岸聼銅雀乗
　　波玩玉鷗心縁劭農慰題任觸懐投
　御製賦得太液秋風詩(丙子/)　呈漪如應律拂沼似
　　行空三架水雲榭千秋閶闔風依然閲今古誰與
　　辨雌雄似妬鏡光白偏拖縠影紅波瀠驚睡鴨岸
　　響送吟蟲佳景春明紀由來賞莫窮
　　　水雲榭之北有白石長橋如虹偃水面以通行
　　　人來往東西樹枋楔二東曰玉蝀西曰金鰲橋
　　　下洞七中洞南向石刻扁曰銀潢作界聮曰玉
　　　宇瓊樓天上下方壺圓嶠水中央北向石刻扁
　　　曰紫海迴瀾聮曰繡縠紋開環月珥錦瀾漪皺
　　　煥霞標橋西紅墻夾道有門相對南即　福華
　　　門其北為　陽澤門可達於　闡福寺也
　御製過玉蝀橋詩(甲戌/)　明當啟蹕謁
橋山此日清宫夙駕還迤邐蝀橋過玉馬漣漪春水漾
　　銀灣迴翔鳬鴈心含喜新茁蘋蒲意總閒韶景方
　　欣徧融冶輕雲又見羃孱顔
　　　金鰲玉蝀橋之東有崇臺即臺址為圓城周數
　　　百步設以睥睨兩掖有門東為昭景西為衍祥
　　　門各有樓入門由磴道左右分上中搆金殿為
　　承光殿即元時儀天殿之舊也俗名圓殿殿内
　御筆扁曰懸圃風清聮曰何處五雲多大羅天上飛
　　　來三嶠秀太液池邉殿前有古栝槎枒拏攫傳
　　　為金時遺植
　御製承光殿詩三首(丙寅/)　三嶠飛來秀所鍾崇基
　　朶殿抗疏龍虯枝夭矯扶珠綴欝作當時翠影濃
　　　曽聞一月日邉明尚覺歌聲繞綉甍此際倚欄
　　飛逸興却殊雲樹吊華清　遺蹟金元一慨然踞
　　盤形勝攬全燕空澄何似瀛池水玉蝀秋風五百
　　年
　御製秋日承光殿詩(丙寅/)　雲忩號閬風璧殿學蟾
　　宫擬向姮娥問輪匡是異同　古風披夀栝秋實
　　進仙桃玫階思載厚黻扆惕居髙
　御製承光殿古栝行(丙寅/)　五鍼為松三鍼栝名雖
　　稍異皆其儕牙槎數株倚睥睨嵗古不識何人栽
　　夭矯落落吟萬籟盤拏欝欝排千釵徒聞金元飾
　　棟宇兩人竝坐傳齊諧甕城久閉殿閣寂綺榱落
　　色風争摧珊瑚反掛珠簾斷喬柯雪夜烏鳴哀嗟
　　嗟偃蹇凌雲姿難辭根榦纒蒿萊往來或有尋題
　　者弔古感慨多徘徊瓊華遺跡惜就圯况近紫禁
　　城西隈爰葺爰築命匠人事殊經始攻靈臺時向
　　重基駐行蹕金鼇蜿蜒空明皆盤桓嘉䕃撫夀客
　　真堪弟視竹與梅春朝緑雲參天青秋夕碧月流
　　隂皚靈和之栁非倫比滄桑閲盡依然佳滄桑閲
　　盡依然佳嗚呼種樹之人安在哉
　御製秋日承光殿詩(丁夘/)　月宇鳯城西金鰲雉堞
　　低荷殷紅錦繡水静緑玻璃氣爽天原近基髙漢
　　與齊秋風俯太液素節已堪題
　御製承光殿詩(己已/)　詰旦還清禁明晨將視朝路
　　歧臨傑構座裏眄重霄雲散天容暢雨霑暑氣消
　　到兹憂慰屢松檜自森喬
　御製夏孟承光殿詩(庚午/)　圓殿號承光金源松檜
　　蒼蹟陳宜賦咏路便每徜徉琴瑟含清徴璣衡協
　　正陽前朝甘雨足與物樂時昌
　御製承光殿即景詩(庚午/)　金源喬木䕃松槐簇就
　　團圞七寳臺太液秋風忩裏挹西山顥氣座間來
　　墨壺琴薦俱堪撫閣漏階籖且漫催馥郁天香飄
　　桂子此花雅合月中栽
　御製承光殿詩(辛未/)　似月琉璃界中規迭蕩闉蝀
　　鰲横飲練鳷鵲宻鋪銀乗暇境尋勝含韶景凑新
　　時行饒樂意嘉與物皆春
　御製仲夏承光殿詩(辛未/)　掄魁三歳屆返蹕九重
　　臨憩息登崇址㣶徊撫古林澄懐寄雲水生意暢
　　魚禽北㑹餘金殿南薰騐舜琴雨時山早翠日永
　　樹移隂敢懈新年志憂勤與日深
　御製承光殿詩(壬申/)　朶殿中間睥睨髙光春臨眺
　　興因豪庭前檜匝隂千步隄外船添水一篙機暢
　　鳶飛與魚躍景明玉蝀復金鰲低雲又隠西山色
　　好及耕時潤土膏
　御製承光殿詩(壬申/)　碧殿金鰲據左陲來乗路便
　　每神移喬松四面皆宜畫詭石一拳都入詩瓊島
　　春隂霏濕翠液池新水漲輕漪書堂小憩聞天籟
　　謀耳清泠意與遲
　御製承光殿詩(癸酉/)　三推耕耤回塗順臨崇殿松
　　枝輕靄低花色明霞絢儀天名久消太液波猶見
　　飛潛禽魚適暄凉節候變鑒古惕有赫自强勵無
　　倦
　御製承光殿詩(甲戌/)　祭屆春祈轉法宫崇基路便
　　御橋東氷消太液呈溶漾景入芳辰漸冶融石秀
　　松㽔清賞外新題舊詠静評中明當遷坐遊觀戒
　　咫尺軒墀得憩躬
　御製承光殿詩(乙亥/)　朶殿年芳入綺錢崔巍疑陟
　　閬風巔琪花瑶草神仙地細雨柔風上已天隂凝
　　瓊華遮半塔渡含太液漾輕船登臨底識予心慰
　　四野春膏沃甫田
　御製承光殿詩(乙亥/)　祈春逥法駕路便一登臨雪
　　積西山逺波涵太液深盆梅新歳色庭檜古時隂
　　韶景融芳潤因之暢素心
　御製承光殿作(丙子/)　曽城十二匪崑崙毎凭朱䦨
　　興欲軒白帝素娥留古栝秋風太液自金源暇當
　　綈几身聊憩景入紗疏意與存重構輿梁利行旅
　　新㸔虹影飲波翻
　御製承光殿詩(庚辰/)　毎還宫禁無非事亟往園亭
　　切問
安暫憩常欣於便道俯吟實暢此遐觀節臨首夏清隂
　　佈水是今年太液寛人意
天心胥順適越因兢業敢因歡
　御製承光殿得句(辛巳/)　髙閣綺筵慶落成蓼蕭燕
　　譽㑹公卿瑟絲琯竹欣儀具玉蝀金鰲取暇行廣
　　殿春明最古蹟團城太液即仙瀛撫兹粥粥懐殷
　　鑒敢曰方今際治平
　御製承光殿詩(辛巳/)　池臨北渚崇臺據名取西京
　　勝國貽玉蝀亨衢接閨闥瓊華翠色暎罘罳金源
　　景概指琪樹明代波瀾在液池鑒夏撫兹常致凛
　　覲文繄我更勤思
　御製首夏承光殿詩(辛巳/)
太室修禋罷仙園問
寢迴更衣因路便憩駕陟崇臺雨裏多清况風前無㸃
　　埃研甌芳潤潄可以託吟裁
　御製首夏承光殿詩(辛巳/)　掄彦迴清禁怡情登逈
　　臺蹟陳傳日下境美是雲來炎避因蒼栝雨佳致
　　緑苔披薰惟覺愧敢曰阜民財　殿南有石亭以
　　　置元代玉甕鐫
　御製玉甕歌於上竝列詞臣四十人應
　制詠玉甕詩於柱間
　御製玉甕歌(乙丑/)　玉有白章隨其形刻為魚獸出
　　没於波濤之狀大可貯酒三十餘石盖金元舊物
　　也曽置萬歳山廣寒殿内後在西華門外真武廟
　　中道人作菜甕見輟耕錄及金鰲退食筆記命以
　　千金昜之仍置承光殿中而繫以詩　昔夏有徳
　　聲教訖九牧貢金來魏闕鑄鼎象物備神姧山澤
　　遍逮遺海物化工為鑒敷土心藍田日暖露山骨
　　工倕縮手不敢斵乃借剛斧來月窟含形内虚象
　　海徳葆苞元氣洞芒芴駭波涾湤迴迆涎驚瀾灙
　　漭涌瀄汨習坎有孚坤厚載魄淵朝夕輪出没浮
　　黍幾粒見三山泰華安能詡昻屹何竒不有怪不
　　儲湯湯漻㵧欝呵歘駕山之鼇横海鯨天吳蝄象
　　紛怳歘元螭紫貝朱鼈鼉肥遺蟕蠵蟛蜞蚏赤龍
　　焚藴修黿浮蒼虬揵螧海馬突鱅鮨􁜰魜鯤鮞鮷
　　䱎䲛魼鰨鱨魦鱖珊瑚瑇瑁鮫人珠孕珍產瑰宏
　　泱欝用協上下承天休重逾九鼎光朝黻千秋法
　　物昭靈竒歊雲吐景鎮𬈑渤匪同器寳乃待人方
　　周大訓楚檮杌瓊斚繡簋吁竒淫商彞晉鐸埋蓬
　　蔚瓊島春隂萬景全廣寒髙殿青雲拂倒茄下垂
　　紅狎獵沉香横泥氣蓬勃從臣敬獻南山頌樽擬
　　白獸頒章韍存亡蜃市閲荆凡谷陵秦項分遺仡
　　金露秋風憶桂香悽傍山人煨榾柮五陵年少重
　　金刀誰從蘭若尋荒碣惜乎古器就湮滅有如獻
　　璧連遭刖刮苔滌垢露光晶天然豈用施劘劂波
　　臣水族羣躨跜夏奡秦丁難撓抇承光相望接堆
　　雲人有懐歸物豈不信哉安得如汝夀漢京銅仙
　　應愧艴
　御製玉甕詩(己巳/)　玉甕為金元舊物嗣淪没古刹
　　中以貯菜韲後購得仍於承光殿前為起一小亭
　　置之竝命内廷翰林等各賦一詩即刻於楹柱偶
　　幸承光殿復成是篇　幾年蕭寺伴寒虀仍置承
　　光煥彩霓夢覺金源成故蹟聲騰玉署艶新題若
　　為巧合延津畔竟得天全露掌西松杪照來千載
　　月夜涼依舊影淒淒　殿後為　敬躋堂堂十五
　　　楹南抱　承光殿其北環城臨積翠堆雲橋東
　　　為　古籟堂堂内扁曰昭一聮曰蒼官夀客結
　　　好友岸芷汀蘭入畫圖
　御製古籟堂詩(庚辰/)　謖謖拂虚牖泠泠來廣筵有
　　聲祗金石何物更蹄筌圓盖一十丈少言五百年
　　今朝幾務簡畧得久周旋
　御製古籟堂率述詩(辛巳/)　太古此天地太古此風
　　月斯堂籟稱古名因古栝發栝雖老他樹生自金
　　源勃以視嵩陽植籟古千載越偓佺遺堯物古更
　　嵩陽突展轉溯厥初古固不可竭惟其不可竭謂
　　斯古亦達喬枝落落鳴那管閒批抹　又東為
　　　朶雲亭堂西為　餘清齋齋西室扁曰環秀曰
　　　涵虚聮曰座挹山光兼水態忩延秋月與春風
　　　由齋内曲廊而西為　沁香亭
　御製沁香亭詩(辛巳/)　臺亭百步接迴廊液沼平陵
　　號沁香甲煎罷燒雲錦纈果然六月有春光　其
　　　後累石為小山山上有亭榜曰鏡瀾亭圓城外
　　　東西界以紅墻東為　承光左門西為　承光
　　　右門北駕石梁制如金鰲玉蝀南北有牌坊二
　　　座其南曰積翠北曰堆雲過橋即　永安寺也
　
　
　
國朝宫史卷十五
欽定四庫全書
國朝宫史巻十六
　　宫殿六
　　西苑下
　　永安寺為金源瓊華島踞太液池中竒石疊壘而
　　　成皆當時輦致艮嶽之遺也元時稱萬夀山亦
　　　稱萬歳山石磴隂洞古檜喬松縈紆䕃鬱儼然
　　　壺嶠舊有廣寒殿相傳為遼后梳粧臺
　御製視事既畢自南臺御氷舵凌太液遂至瓊華島
　　登臨瞻眺雜咏誌賞詩(甲戌/)　封事凌晨畢閲披
　　公卿次第接疇咨穉春悦可尋吟眺漫聼新歌坐
　　玩時　淑清泉石淑而清竹鼎瓷壺事茗烹篩牖
　　嫩陽攬韶秀徘徊真覺稱其名　氷凝太液鏡光
　　皚轆轆舵牀坐渡來聲雜排門鳴爆竹權輿帝里
　　是春臺　細霙昨日玉攢團積素嶤峰直北㸔怪
　　底重裘猶覺怯蕉園鐘梵落髙寒　承光髙殿鬱
　　參差玉甕澆春想昔時只有檜松仍好在東風旭
　　影上罘罳　春隂瓊島正堪憑淑景層楣瑞靄凝
　　仙木綺錢増吉兆五風十雨願休徴
　御製遊瓊島趯臺諸勝即景雜咏八首(甲戌/)　節前
　　瓊島我曽登惜少銀花積翠崚此日行春御園返
　　雪消欣㸔暖霞蒸　假山温樹繢嵯峨仲月風光
　　已鬯和氷戲迴㸔曽未久漪瀾堂外瀲新波　心
　　耽翰墨足淹留毎到偏欣閲古樓通㑹重拈過庭
　　語神詮一論照千秋　蕉園迤邐命輕輿氷不勝
　　牀舟礙諸未肯湖心事椎鑿多人勞作毎厪予
　　鬱葱雲裏聳瀛臺麗日和風寳扇開何必龍鱗將
　　翠羽壺中木石總仙材　長堤東轉粉墻過院號
　　淑清倣軸薖若向溪山論本色繄予意向此間多
　　　茶舎三間背緑筠竹罏雅合案頭陳松風蟹眼
　　聊清課喜是收來雪水新　税枯和淖向妍韶遺
　　蹟猶堪指勝朝太液池邉人字栁春來還嫩舊時
　　條
　御製瓊島春望詩(甲戌/)　太液池邉瓊島嵬登臨縱
　　望氣佳哉新蒲弱栁髙低緑杏蕊桃花次第催玉
　　筍含隂隠壺嶠銀奩倒影畫樓臺萬家春樹皇居
　　拱生計籌量日幾逥
　御製瓊島攬景詩(甲戌/)　雨後宜登眺林嵐觸目清
　　隂寜春勝夏島匪石惟瓊放子魚穿藻賀羣燕掠
　　楹麥秋今可望茂對一怡情
　御製望瓊島未至詩(丙子/)　傳宣内殿共吟詩棽麗
　　金根未可遲閲古清芬原滿意瓊花秀色早迎眉
　　丹梯亦自防泥滑玉樹相將吐蕚蕤别有神心通
　　妙理望山端比歩山宜
　御製人日瓊華島詩(丙子/)　凝和積素繢嶙峋眺賞
　　真宜七日人故事登臨傳勝節國朝絲竹戒斯辰
　　清遊静寄翻成趣石秀松㽔倍有神即㸔春隂還
　　釀雪多多益善豈辭頻
　御製進氷牀攬瓊華島諸勝詩(丙子/)　岸栁將舒眼
　　液波尚凍心氷牀猶可渡瓊島便因臨亭榭日成
　　趣杉松歳與深東郊届舉趾即景望春隂
　御製坐氷牀至瓊華島詩(己夘/)　宴賚有餘暇瓊華
　　欲陟臨不殊渡湖面直可歩波心轣轆徐依岸嵯
　　峨近出林六花希過臈即景望春隂
　御製題艮嶽石詩(壬申/)　木鳯曾同燕用來一拳獨
　　立刼餘灰月明彷彿廣寒殿勃窣嫦娥白玉臺
　　　順治八年立塔建寺為白塔寺今為
　　永安寺寺門三楹南向入門為法輪殿殿内
　御筆匾曰慈雲覺海又匾曰人天調御聮曰靈鷲風
　　　香傳妙偈澄潭月皎印真如又曰青蓮法界本
　　　清淨白毫相光常滿圓殿後拾級而上有坊一
　　　座其南榜曰龍光北曰紫照左右有亭二東曰
　　　引勝西曰滌靄亭後各有石東曰崑崙西曰嶽
　　　雲由甬道拾級而上左右有方亭二東曰雲依
　　　西曰意逺亭下各有石洞可縁以升降其東洞
　　　有匾曰楞伽窟正中為　正覺殿殿之後為
　　　普安殿
　御筆匾曰慧根圓相又匾曰如如不動聮曰真諦總
　　　涵華海露慈光長仰徳山雲又曰心鏡朗懸空
　　　色相智燈長滿燭人天殿前東為　宗鏡殿西
　　　為　聖果殿殿後石磴層躋而升為　善因殿
　　　中供梵銅佛像殿後即白塔也由白塔東下至
　　　山足為　智珠殿東向供文殊佛像
　御筆匾曰般若香臺聮曰塔影迥懸霄漢上佛光常
　　　現水雲間其前圓墻如月城由殿後縁山徑折
　　　而北為　交翠庭聮曰波光入牕澹草色䕶堦
　　　新
　御製交翠庭詩(戊寅/)　擇向開庭更向山縈青攢黛
　　鎖孱顔春隂瓊島疑迷路只在碧琳天地間　庭
　　　北迴廊環遶而下為　㸔畫廊下有石室中涵
　　　巖洞洞内供大士像洞門上石刻真如二字别
　　　室有小樓聮曰天濶雲非繫波空月自明
　御製㸔畫廊詩(乙亥/)　廽廊詰曲稱㸔畫㸔者原為
　　畫裏人歩歩景移朗朗照故知倪范鮮精神
　御製㸔畫廊詩(戊寅/)　長廊時屧歩活畫毎迎人那
　　論黄和范雅宜秋復春五言拈氣韻六法失精神
　　寄語丹青客於斯可問津
　御製㸔畫廊詩(戊寅/)　緑樹紅荷又一時爽風不斷
　　鏡中吹恰如春夏秋冬畫幅幅臨忩對景披
　御製㸔畫廊口號(己夘/)　佳處真延視聼娛蜃樓攬
　　景坐斯須亦無絲竹非觴詠漫認蘭亭修禊圖
　御製㸔畫廊詩(庚辰/)　迴廊曼轉碧欄扶雲斂長空
　　鏡水鋪便擬宣傳畫博士霽天粉本快成圖　又
　　　折而東至山麓有石碣刻
　御書瓊島春隂四字燕山八景之一也
　御製瓊島春隂詩(樂善/堂集)　瓊華瑶島欝嵯峨春日輕
　　隂景色多雲䕶鳯樓松掩映瑞凝仙掌竹婆娑低
　　臨禁苑滋苔蘚逺帶郊畿䕃麥禾更向五雲最深
　　處好風時送九韶歌
　御製瓊島春隂叠前韻詩(辛未/)　艮嶽移來石岌峩
　　千秋遺蹟感懐多倚巖松翠龍鱗蔚入牖篁新鳯
　　尾娑樂志詎因逢勝賞悦心端為得嘉禾當春最
　　是耕犂急每較隂晴發浩歌
　御製賦得瓊島春隂詩(癸酉/)　傑竪石幢標四字邇
　　年真未負春隂已欣宿雨滋南畆又見新雲羃逺
　　林薈蔚適於幽處合㟏岈每與望中深乘閒欹案
　　觀墳典陶侃名言獲我心　其南為　見春亭又
　　　南即　智珠殿殿前有橋度橋而東即　陟山
　　　門也由　智珠殿後折而南為　慧日亭又南
　　　穹碑二一順治八年建塔碑文一雍正十一年
　　　重脩碑文皆臣工恭紀　永安寺西山半有亭
　　　匾曰蓬壺挹勝又西由山麓躡級而上為
　　悦心殿
　臨幸常視事於此天光雲影魚躍鳶飛萬景畢呈實
　　　據　西苑全勝東室聮曰員嶠曉煙連碧漢曲
　　　池春雨念蒼生又曰是處暢觀頗役目此間閟
　　　景足澄心西室匾曰静挹古香聮曰雲端曠奥
　　　軒疑畫樹杪髙低圃是懸
　御製悦心殿作(甲子/)　飛閣流丹切顥空登臨縱目
　　興無窮北憑太液平鋪鏡南接金鼇側飲虹冬已
　　半時梅馥馥春將廻處日融融摩娑艮嶽峰頭石
　　千古興亡一覽中
　御製八月十七日登白塔山悦心殿理事餘暇輙成
　　近體用舊作韻(丙寅/)　䨲影留痕在碧空憑髙秋
　　色目堪窮綺疏映日垂珠綴飛觀連雲曵綵虹灧
　　灧玉河波始動瀼瀼金掌露方融悦心此日知消
　　息都在西成茂對中
　御製仲秋悦心殿詩(戊辰/)　憑虚俯碧寄崇情爽凑
　　髙秋萬里清漫擬堯樽傾北斗稍欣稷穡報西成
　　向常應益歡娛際何事偏多感慨生即景也知饒
　　豫象寫懐不覺譜商聲
　御製新春悦心殿詩(庚午/)　朶殿憑髙俯液池行時
　　恰值悦心時山容積雪融和盎物象熙春詄蕩披
　　待引魚龍輝火樹先招鸞鳯試氷嬉奉三正喜三
　　陽泰輔相裁成有所思
　御製臘日雪後悦心殿詩(乙亥/)　嘉平瓊島景清妍
　　積瑞凝華靄霽煙剛覺
天膏希邇日果然臈雪慶迎年粥香惟祝農祥應氷戲
　　還思士氣騫正值伊犂傳悔罪佇㸔露布共春旋
　御製悦心殿詩(丙子/)　輕隂沓嶂籠積素連林綴松
　　篁稱古春絲管屏華節朶殿既深沉虚牖還清絶
　　手發金壺汁興飛玉田屑寜匪頻來處今朝果心
　　悦
　御製悦心殿詩(丙子/)　納逺虚忩萬景羅往來清憩
　　此為多金仙露下清秋氣玉蝀風生太液波自是
　　山林在廊廟不妨黼芾入松蘿問予底事心知悦
　　𤾉雨剛時蔚黍禾
　御製悦心殿詩(丙子/)　氣澄景已清雨霽山愈翠位
　　置本人工嵗久足幽致詎秪春隂佳請㸔秋光媚
　　瓊島映峭蒨太液披清泌逺俗得静怡味道資深
　　契可以减芻豢孰云非禮義
　御製悦心殿詩(丁丑/)　初歳餘閒廣殿臨仙壺韶景
　　遞侵尋梅含喜色舒昌蕊鳥漸能言弄好音勝展
　　綺屏御人日雲籠瓊島正春隂便希六出瑶林綴
　　此外無他悦我心
　御製夏日悦心殿詩(丁丑/)　綠樹重隂曉露濃崇基
　　朶殿暑安容視朝每厪勅幾要駐輦偏懐修已恭
　　瓊島罨圖峯崒嵂金鰲夾鏡水沄溶適來䇿騎城
　　西路聊舍於斯悦為農
　御製上已日悦心殿詩(戊寅/)
橋山欽奠爵皇都將發軔駕言御園近東道取路順青
　　郊宿雨晴瓊島含芳潤良辰逢禊節駐輦聊因近
　　古貴祈介祉用三自魏晉是日適元已巧值乃偶
　　僅馬射既罷陳羽觴底須進時和切深懼保㤗凛
　　明訓信樂知彼曾先憂審吾分
　御製新秋悦心殿詩(戊寅/)　視朝有事法宫臨路便
　　先兹憩悦心太液波瀾待風細瓊華峯嶺入雲深
　　荷香過雨常來座松籟生凉正滿襟四壁詩題消
　　歳月祗贏幾㸃鬂霜侵
　御製上已日悦心殿詩(己夘/)　終風三日息春氣轉
　　淑和從來稱上已便以臨瓊華朶殿冠嶔嵜下視
　　萬民家載舟每凛予流杯底藉他過雨栁絲青山
　　桃欲綻花目前縱澤潤此後知如何悦心詎昜言
　　惟覺憂懐多
　御製季夏悦心殿詩(己夘/)　往來雖路便今歳乃初
　　臨先是都愁旱兹畨幸獲霖敢云沐
天眷惟益勵吾欽磴石得披歴齋書偶繹尋古香弆幾
　　暇穡寳待秋深未可輕言悦悦斯虞放心
　御製季秋悦心殿詩(己夘/)　孟冬
太室祀預日法宫臨便路來瓊島崇椒延藻襟鏡光澄
　　液沼豳景繪秋深觸緒懐民瘼寜容昜悦心
　御製坐氷牀至悦心殿詩(庚辰/)　筠冲錫宴有餘閒
　　瓊島韶光暖鏡間尚可翠鸞輕柁試徐過玉蝀一
　　橋彎凍酥岸覺㸔波漾春到物知聼鴈還今日悦
　　心真恰當忩憑積素慰開顔
　御製凱宴畢乘舟至悦心殿詩(庚辰/)　上已從來合
　　宴遊似兹凱宴得曽不良辰盛典還多暇耐可新
　　波漾綵舟　春融瓊島翠嶔崟别殿疏龍憩悦心
　　綈几蘭亭觀定武恍同逸少㑹山隂　土潤新蕪
　　綠到堦春光今歳識真佳舊題拈壁閒吟過始覺
　　籌邉悦釋懐
　御製秋日悦心殿詩(庚辰/)　祗苑適維新廣殿兹迴
　　憩佛日欣懸華金天快澄霽心因三農悦境亦三
　　島逮設非稼穡佳寜得襟懐契
　御製題悦心殿詩(辛巳/)　豁庨山殿俯孱顔義府優
　　游片刻間若問余心何所悦適來郊外綠畦間
　　　其後為　慶霄樓匾曰雲木含秀聮曰延賞亭
　　　臺皆入畫向陽景物又從新
　御製慶霄樓即目詩(庚辰/)　堵波髙矗傑樓横伊字
　　當前三㸃成霄是眼華由景度月如心印任虧盈
　　且遲蕙草縁堦茁正喜唐花映座榮繡戸懸燈從
　　未賞常年孤負此稱名　樓後有亭曰擷秀亭西
　　　竒峯秀矗有亭南向匾曰妙鬘雲峯　悦心殿
　　　之東為　静憇軒　慶霄樓之西為　揖山亭
　御製揖山亭詩(庚辰/)　亭畔介昻藏博褎貌服蒼愛
　　他好風度不是擬元章　令人罄折者却自揖山
　　亭可悟漆園論主賔無定形　稍西拾級而下有
　　　延廊環抱山石間築室其中榜曰一房山聮曰
　　　好山一忩足佳景四時宜又曰翠霏峯四面青
　　　罨户千螺
　御製賦得一房山詩(戊寅/)　架楹玲峯上歩磴嵌巖
　　底夤緣陟其巔仍在一房裏開忩盼羣嶺攢簇參
　　席几秀色互映帶妙趣無彼此炙轂辨難窮轉物
　　理若是　由房内南間石巖蟠旋而下為　蟠青
　　　室
　御製蟠青室詩(戊寅/)　落落亭前千歳松之而蟠屈
　　儼青龍荆凡閲盡元明世依舊參天翠色濃　由
　　　　悦心殿前循山西行有石橋南北坊楔各一
　　　前後各有榜南向曰涵秀曰濯錦北向曰挹源
　　　曰艷雪渡橋有坊楔二座前後各有榜南向曰
　　　芳淥曰舞藻北向曰静游曰紉香其中為　琳
　　　光殿殿後為　甘露殿榜曰蓮界慈緣聮曰不
　　　二啟津梁同歸法海大千空色相自覔心珠庭
　　　多竒石環繞皆水又後有殿榜曰水精域聮曰
　　　鎮留嵐氣閒庭貯時落鐘聲下界聞　琳光殿
　　　北延樓二十五楹左右圍抱相合
　御筆匾曰閲古樓乾隆丁夘以内府所藏魏晉以下
　　　名人墨蹟
　命儒臣擇其尤者鈎摹上石為
　御定三希堂法帖三十二巻既成以石刻列嵌樓壁
　　　上下翰墨琳瑯輝映廊廡樓後層有匾曰翠湧
　　　虹流
　御製閲古樓詩(甲戌/)　寳笈三希萃法珍好公天下
　　夀貞珉樓飛四面開屏幛神聚千秋作主賔不雜
　　嬴劉誇博廣畧存魏晉要精真游絲燈影參元契
　　大塊文章沆瀣津
　御製閲古樓詩(甲戌/)　新題閲古署延樓每與前賢
　　共倡酬一晌徘徊神别契士衡賦識卓千秋
　御製閲古樓詩(乙亥/)　精華四壁萃球琳通㑹參餘
　　怯背臨獨喜惜隂澄静照更因稽古契遐心
　御製閲古樓詩(丙子/)　目成此日吟中句身在前朝
　　望裏圖著壁風華千古閲與稽豈止繫斯須
　御製題閲古樓詩(庚辰/)　壁勒千年字架藏四部書
　　每因暇來憩欣與古相於翰墨潄芳潤雲烟幻巻
　　舒欲詢陸司馬所閲竟何如
　御製題閲古樓静室詩(庚辰/)　千秋法寳聚球琳三
　　寸離鉤妙義尋大士如如破顔笑威音那畔祗而
　　今　樓之後楹平臨山池建石亭於上鐫
　御筆匾曰煙雲盡態其北為　畆鑑室先是乾隆癸
　　　酉於山之西麓闢地得古井一泓
　御製古井記以識其事因於　閲古樓北構樸室三
　　　楹周以歩櫩後臨方塘引古井之水由石亭山
　　　池注之
　御書顔其室曰畆鑑聮曰天光水態披襟袖岸芷汀
　　　蘭入畫圖左室聮曰山容空外秀波態席前浮
　　　右室聮曰一泓水鏡呈當面滿魄氷輪映舉頭
　　　後室聮曰鏡光呈朗照竽韻發清機
　御製古井記　白塔永安寺葢就瓊島故地而建所
　　謂廣寒殿玉虹金露之亭皆湮没不可考適有所
　　營葺工人於山之西麓掘地得廢井一㼾甃木盤
　　層纍鱗祴尋丈以深灼灼有水不瀱以眢巽下坎
　　上合羲經義轆轤綆汲可致山巔乃知輟耕錄所
　　稱引金水河於山後轉機運㪺至山頂者舎近求
　　逺妄也明矣不寜惟是所云島土取自塞外者更
　　妄也當時縱為厭勝或少取塞上之土置此則有
　　之矣豈有鑿掘輦致於數千里外以成是山之理
　　意者疏浚液池不能移土於逺即就近成此島耳
　　夫顯而易見者尚淆訛至此史氏之耳食影談任
　　好惡而顛倒是非吁可咤哉井不可幕而杜牧闢
　　之顧謂廢井之無水者或致傷人今得此於堙埋
　　土封中不浚可汲導流助景事半功倍故樂從司
　　工之請而存之瓊華島始於金至元時改稱萬夀
　　山或訛為萬歳山兹不具論惟是㼿㼟盤榦半千
　　年物而人視之與今之木若甎無以異若夫宣徳
　　成化之瓷則人寳之其初豈離土哉物之托質失
　　尺寸而貴賤殊别與夫人之好惡逐目役髙下鮮
　　定衡者吾以慨古澄照息其是非焉
　御製畆鑑室詩(甲戌/)　方塘䦕一畆樸室得三楣古
　　井新成記春明昔費辭松頭浴月影藻面漾風漪
　　幽致今朝别當前水鑑宜
　御製畆鑑室詩(甲戌/)　古井方深浚天池訝逈成漣
　　漪半畆澈風月四時清繁藻頳魚躍新林黄鳥鳴
　　寜惟斯用汲即事凛王明
　御製畆鑑室詩(乙亥/)　千年古井事新淘山半渟流
　　學濮濠何必本來較髙下鑪峯還比瀑簾髙
　御製畆鑑室詩(庚辰/)　疏剔得古井事半功倍蕆居
　　然一畆池岩腰鏡光展小閣俯其上每來興不淺
　　愛臨綺縠披那問轆轤轉激行雖有時就下固無
　　舛所以子輿氏示人曰性善
　御製畆鑑室有㑹詩(庚辰/)　山池鑿半畆㪺水貯泛
　　㶑得秋氣亦澄依臨如披鑑江湖所鑑廣畆鑑如
　　盆㽉然當照物時明也原非暗大智所未知小智
　　知堪念執兩而用中服膺慎莫厭
　御製畆鑑室詩(辛巳/)　㪺水渾成畆鑑池書齋池上
　　對偏宜漫須致誚涸堪待且㸔常逢盈不虧一節
　　之明皆自得無私而照即吾師設如水落原非鑑
　　物意不留髙更竒
　　　由　閲古樓而北為
　　漪瀾堂據瓊島北麓略倣金山規制為之南瞻穹
　　　塔北俯液池正中北向為　碧照樓長廊六十
　　　楹左右環繞俱有樓東盡　倚晴樓西盡　分
　　　凉閣樓上聮曰空明愛天水飛躍任鳶魚
　御製雪後登碧照樓吟望詩(己夘/)　昨已傳宣瓊島
　　遊詰朝積雪景偏幽即㸔氷影銀揩鏡更勝波光
　　碧照樓古木揚猗梅破蕚小山煥彩玉成丘向來
　　粉壁無題句似為今畨清賞留　樓下為門榜曰
　　　湖天浮玉入門即
　　漪瀾堂也聮曰蘿逕因幽偏得趣雲峯含潤獨超
　　　羣又曰籟動風滿谷波澄月一奩　西暖閣聮
　　　曰四面波光動襟袖三山煙靄䕶壺洲堂後檐
　　　榜曰秀寫蓬瀛
　御製題漪瀾堂詩(癸酉/)　勝蹟遥思瓊島隂每因餘
　　暇一登臨雲樓髙下規浮玉春樹參差吐欝金出
　　浪魚喁披錦縠入松風籟譜瑶琴漪瀾匪慕滄浪
　　意舟水民情静㑹心
　御製秋日漪瀾堂詩(癸酉/)　鴈塔凌青漢鸞堂枕碧
　　濤色聲歸静域草木盡仙曹練影忩前飲虹光堤
　　外韜微風㸔太液真覺九秋髙
　御製暮春漪瀾堂詩(甲戌/)　岧嶤峙穹塔衍漾浮液
　　湖畫樹叠峯稜綠縠周堂除白煙帶嫩栁紫茸發
　　新蒲繢藻潛遊鱗梯浪起飛鳬妙趣上下察神詮
　　動植俱三歎吾與㸃言志何傷乎
　御製漪瀾堂詩(甲戌/)　弓様圍樓鏡様波中堂儼是
　　影清娥慢言七寳瓊居綺不藉千枝桂樹娑檐際
　　光翻銀液藻忩間聲按羽衣歌獨予水鑒因心切
　　澄照何當惕對多
　御製漪瀾堂詩(丙子/)　堂座漪瀾瀾未漪澄觀恰得
　　㑹心資氣機理趣無多子好是端倪藴釀時
　御製漪瀾堂詩(己夘/)　春氷未泮湖春氣已昭蘇仙
　　木吉祥御綺屏瑞靄扶獲金不殊地浮玉宛成圖
　　比似新豐市胡寛底藉乎
　御製題漪瀾堂詩(庚辰/)　凍解碧瀾漪憑忩又一時
　　影翻横梠練色借蘸楊絲圖畫難容擬貞元誰所
　　為髙齋設致語道是祗如斯
　御製漪瀾堂小憩詩(庚辰/)　漭沆澄虚若鏡空嬴他
　　鏡者漾㣲風有情魚躍鳶飛共無定遊絲燈影同
　　瓊島隂含五雲表液池秋滿一忩中澡身浴徳時
　　披對學海因之溯莫窮
　御製漪瀾堂詩(庚辰/)　湖堂北向號漪瀾太液秋風
　　正好㸔月朗雅宜常對鏡桂香那藉更薰蘭金山
　　圖畫張京國白帝權衡御水官陡憶下河重被潦
　　民艱戚戚倩誰寛
　御製漪瀾堂詩(辛巳/)　山北讀書堂液池俯楹旁因
　　風常得態無月定何妨早識人情似惟慚筆陣方
　　子輿觀有術切已勉成章　碧照樓之左為　逺
　　　帆閣亦北向閣上聮曰水光山色澹容與雲帆
　　　月舫常留連又曰湧金何事稱圖畫浮玉端知
　　　在戸庭閣下南向匾曰層觀上躋東室匾曰即
　　　事多美聮曰雲臥天遊無不可風清月白致多
　　　佳
　御製逺帆閣詩(庚辰/)　浮玉樓臺似江天入企情雖
　　殊石簰側亦有布帆横頗覺宜風月而非為利名
　　遥瞻無恙者疑過潤州城
　御製逺帆閣戲題詩(庚辰/)　氐父見逺帆如梭織未
　　己其景故入詠髙閣因成此十來偶一登十登偶
　　一試舟無七八多行弗一二里水亦豈云濶帆亦
　　何曾駛黄頭已劼挶不覺其勞矣為官驅怯往為
　　已禁難止一笑悟人情人情即至理　閣後為
　　　道寜齋聮曰風自凉經松越峭月原明映水逾
　　　清西室聮曰静參倪筦禽魚適悦可襟懐翰墨
　　　憑閣上聮曰石古泉清軒忩爽且静風恬露潤
　　　花竹秀而鮮
　御製道寜齋詩(癸酉/)　仲舒對制冊道者治所繇諸
　　葛戒中郎寜静匪外求是皆述公奭至論昭千秋
　　虚齋顔道寜以道寜能不雕繪詎足尚澹泊有餘
　　休無益不可作自問殊難酬
　御製道寜齋詩(乙亥/)　液池氷已泮著處可橈停忩
　　納峯遥白階含苔嫩青韶光纔醖釀春物未薰馨
　　静觀孰無志艱哉以道寜
　御製道寜齋詩(戊寅/)　祓禊流觴兩不須湖山趂便
　　小遊紆對時真愜農桑慶寜道非闗視聼娛風軟
　　栁條皆綰玉雨餘花樹尚編珠忩前擬謝芳菲節
　　一巻言經静味腴　漪瀾堂之右有堂匾曰晴欄
　　　花韻聮曰樹將暖旭輕籠牖花與香風並入簾
　　　西室匾曰壺天東室匾曰宜雪前有臺與堂相
　　　對堂右為　紫翠房
　御製紫翠房詩(庚辰/)　漪瀾堂畔室假山圍舊峭偨
　　池互羅落嶙峋入忩窱紫翠幻萬狀朗朗延曦照
　　生色畫屏張誰能觀徼妙　房之東為　蓮華室
　　　聮曰相於明月清風際只在髙山流水間
　御製蓮華室詩(戊寅/)　玉芙蓉上置精舎櫺上都摹
　　君子花偶至不妨結清習炷香閲妙法蓮華　相
　　　對有小室匾曰真如供梵王像聮曰黄花翠竹
　　　常住相仙露明珠自在心　漪瀾堂之後竒石
　　　萬叠巗壑玲瓏石洞攀援出山頂有亭為摺扇
　　　形匾曰延南薰聮曰五明招得薰風奏七寳修
　　　成璧月清其東山上有亭匾曰一壺天地
　御製賦得一壺天地詩(庚辰/)　十笏無餘地一壺有
　　别天虚忩足攬結詰徑偶延縁寥落四禪表希夷
　　萬景全神謀惟妙逹俗慮不期蠲領要契元始入
　　㣲得自然張申如驀遇那擬問全編　亭東為
　　　環碧樓樓前有小石平臺
　御製環碧樓詩(丙子/)　窈窕廽廊宛轉通到來層構
　　聳壺中討源每以初艱致得趣因之轉不窮座挹
　　山光兼水態忩延秋月與春風憑髙望逺真空濶
　　正藉岩枝䕶欝葱
　御製環碧樓詩(丁丑/)　一樓一室各稱名得概隨方
　　自㑹情著語再三率因便搜題左右不妨生重隂
　　叠翠地無隙玉露金風天與清最喜近郊堪縱目
　　村村寳穡望西成
　御製環碧樓詩(庚辰/)　危昻石筍矗崚嶒迥得雲樓
　　倚曲陵萬碧叢中行不盡到來騁望更欄憑　由
　　　樓繞廊而下為　嵌岩室聮曰澗筑松濤相問
　　　答峯容波態總氤氲
　御製嵌岩室詩(丙子/)　見天於仙壺生樹不土壤谷
　　情有顧盼峯勢自偃仰掲簷低可尋布席方容丈
　　近歩雖縈紆遐視極寥朗王宰奚形容韓衆或來
　　往
　御製嵌岩室詩(丁丑/)　假山似真山嶻嶭亦岨峿結
　　宇依峭蒨時時落花雨㑹之乃不窮即之復無所
　　人境誰使然於斯難著語　西渡石橋有亭曰小
　　　崐丘由亭西南石磴委宛而上有平臺石柱為
　　　銅仙承露即　道寜齋後也
　　　承光殿之東與　蕉園門相對者為　桑園門
　　　入門循池東岸而北數百歩過　陟山門　誃
　　　門路西有水殿一區以藏
　　御舟路東門三楹西向入門循廊躡山而北有堂
　　　據山巔北向者曰雲岫聮曰風月清華贏四季
　　　水天朗徹繞三洲
　御製雲岫厂詩(己夘/)　坐來怪底濕衣襟却見英英
　　出碧岑一縷欲飛何處去定知瓊島作春隂
　御製雲岫詩(己夘/)　湖水未増波岫樹已迴翠夏季
　　景始佳雨後雲生昜巖廊接芸室拾級深幽致逐
　　歩薈蔚狀愜懐蒼茫意　西向者曰崇椒由崇椒
　　　長廊曲折北下有軒北向臨池榜曰濠濮間軒
　　　内匾曰壺中雲石聮曰眄林木清幽㑹心不逺
　　　對禽魚翔泳樂意相闗又曰畫意詩情景無盡
　　　春風秋月趣常殊
　御製賦得濠濮間詩(己夘/)　峭蒨青葱表澄漪綺碧
　　潯聊因構樸屋詎欲擬華林俯仰得天趣冲融散
　　逺襟生機含水石静度逮魚禽信矣堪明志於焉
　　亦㑹心六朝非所企渭上倘容尋　池三面纍石
　　　為山東有水洞二水之來去所經也軒北有石
　　　梁曲折池面北接石坊坊上石刻横書南向曰
　　　山色波光相罨畫北向曰汀蘭岸芷吐芳馨又
　　　石刻聮二南向曰日永亭臺爽且静雨餘花木
　　　秀而鮮北向曰蘅臯蔚雨生機滿松嶂横雲畫
　　　意迎由石門而北門三楹入門為　春雨林塘
　　　殿内匾曰動静交養聮曰煙景入疎簾圖書帶
　　　潤波光縈曲岸水木餘清東室聮曰迥如碧宇
　　　吟懐曠閒寄白雲幽興長後軒臨方池榜曰空
　　　水澄鮮聮曰雨餘山色深於黛風定波光正可
　　　人
　御製賦得春雨林塘詩(庚辰/)　靄靄纔彌谷凄凄遂
　　灑春論時真及節稱徳乃為仁林暗輕烟合塘明
　　細浪皴㣲寒夫豈礙嘉澤更希均接上連枝杪入
　　虚起藴淪情知緑野外明日出耕人　池北相對
　　　為
　　畫舫齋匾曰竹風梧月東室聮曰詩句全從畫裏
　　　得雲山常在鏡中留東次聮曰於淡泊中尋理
　　　趣不空色際㤀言詮又曰常借青山作屏障由
　　　來大塊假文章西室門匾曰浴徳曰汲古聮曰
　　　布席只疑天上坐憑欄何異鏡中遊室内聮曰
　　　雲容水態不相厭畫意詩情分與投又曰牕近
　　　春洲宛爾棹波聞欵乃簾開秋水恍然載月漾
　　　空明四周以廊臨瞰方池澄波映照不殊浮畫
　　　舫於碧波中也
　御製畫舫齋詩(己夘/)　松棟俯林塘如維青雀航風
　　荷呈静影烟樹入晴光圖畫參生動詩書閲古芳
　　憑忩成小憇興寄米襄陽
　御製題畫舫齋詩(己夘/)　樸齋幾架俯琳池等度名
　　稱畫舫宜明月清風自無盡筠篙桂棹底須施滄
　　浪清濁付童子烟雨瀟湘訝虎兒祗有載舟規義
　　切十思疏裏得吾師
　御製題畫舫齋詩(己夘/)　畫舫乘來畫舫齋是同是
　　異費安排虚舟若悟南華㫖所遇欣之搃大佳
　御製畫舫齋詩(庚辰/)　芸齋臨鏡瀾涵漪清可愛仰
　　觀俯而察古稽文與佩顔之曰畫舫詎學襄陽再
　　譬如亘大地咸知水以載何屋而非舟舟寜獨此
　　在詎能具逹觀於斯悟津逮
　御製是日復至畫舫齋詩(庚辰/)　賓筵賦罷小優游
　　韶月壺天耐賞酬已似乘浮水欲解却原不共水
　　常流髙飛廽鴈猶猜櫓負陟潛鱗未受鉤綈几瑶
　　箋供置句拈吟真是泛虚舟
　御製畫舫齋詩(庚辰/)　宿齋復還宫北至將臨祀路
　　便憩水堂雨後景尤美景美非所耽戒深允宜揣
　　譬如水載舟前賢掲其㫖對時企薰絃觀昜凛金
　　柅
　御製畫舫齋詩(庚辰/)　畫舫予所喜云舟不是舟雅
　　宜風淡蕩那共水沉浮荷净初過雨竹凉颯似秋
　　分明笑兩岸且漫認王猷　池上兩廊各有室東
　　　曰鏡香聮曰静與心謀寜有色香生鼻觀亦無
　　　空又曰露湑花遞馥風度水生紋西曰觀妙
　御製鏡香室詩(庚辰/)　花向鏡中㸔香亦鏡中吐六
　　根及六塵錯綜互水乳本來無定相名字幻爾汝
　　曰鼻觀目齅羣指為妄語蒼頡辴然笑已定難昜
　　古不如且臨鏡雨後風前佇是謂君子室實即化
　　人所
　御製鏡香室詩(庚辰/)　洒然書室俯琳塘鑑古欣披
　　㶑灧光凈植真成佛土卉風前時散鏡中香　齋
　　　左水石間有古槐一柯構亭其間顔曰古柯聮
　　　曰金波長漾中秋月玉鏡平分明聖湖
　御製古柯庭詩(己夘/)　庭宇老槐下因之名古柯若
　　尋嘉樹傳當賦角弓歌閲歳三百乆成隂數畆多
　　底須向王粲工拙較如何
　御製古柯庭詩(庚辰/)　古槐五百年幾度荆凡閲春
　　明跡已邈淳于夢亦歇小亭構其側几榻皆清絶
　　樹古庭亦古偶憇輒怡悦滿庭綠瓊隂一忩黄夾
　　纈顧竹如得朋比榆自多潔壁間逸史畫早為傳
　　神設　庭後有室西向匾曰奥曠聮曰山參常静
　　　雲參動躍有潛魚飛有鳶
　御製奥曠室詩(己夘/)　月廊通曲奥雲牖納虚曠得
　　概既不一㑹趣亦殊狀清音憑暗泉静寄對竒嶂
　　位置信逺俗俯仰堪生暢而何毎慊然未敢吾心
　　放　畫舫齋之右池上架石梁構廊其上曲折達
　　　於西室匾曰小玲瓏室内匾曰得真趣聮曰有
　　　懐虚以静無俗窈而深又曰雨後峯姿都渥若
　　　風前竹韻特悠然
　御製賦得小玲瓏詩(己夘/)　洞房通窈窕虚牖納嶙
　　峋於小偏得趣惟清不受塵光含月淰淰質擬玉
　　璘璘驀遇蘇公買仇池可結鄰　水殿之北為龍
　　　王廟廟後中路有小渠亘之自太液池注水入
　　　　春雨林塘者也上有橋橋南北坊各一南向
　　　榜曰貯月曰摛錦北向榜曰軼雲曰延春渡橋
　　　北行即　蠶壇也
　先蠶壇在西苑東北隅先是
聖祖仁皇帝時於　豐澤園之左設立蠶舎養蠶以繅
　　　以織
世宗憲皇帝允禮臣議建　先蠶祠於北郊比　先農
　皇帝御極之七年
　命議親蠶典禮廷臣議以北郊蠶壇道逺
　皇后親莅未便且其地水源不通無浴蠶所考唐宋
　　　時后妃親蠶多在宫苑之中明代亦改建于西
　　　苑宜從舊制
　上允其議命所司相度建壇兹地垣周百六十丈南
　　　面稍西正門三左右門各一入門為壇一成方
　　　四丈髙四尺陛四出各十級三面樹桑柘西北
　　　為瘞坎壇東為
　觀蠶臺髙一尺四寸廣一丈四尺陛三出臺前為桑
　　　園臺後為　親蠶門入門為
　親蠶殿殿内
　御筆匾曰葛覃遺意聮曰視履六宫基化本授衣萬
　　　國佐皇猷殿廣五楹東西配殿各三楹殿後為
　　　浴蠶池池北為　後殿殿内
　御筆匾曰化先無斁聮曰三宫春曉覘鳩雨十畆新
　　　隂映鞠衣屏間俱繪蠶織圖　後殿規制如
　　　前殿均覆以綠琉璃瓦宫左為蠶婦浴蠶河自
　　　外垣之北流入由南垣出設牐啟閉南北木橋
　　　二南橋之東為
　先蠶神殿西向覆以綠瓦左右牲亭一井亭一北為
　　　　神庫南為　神厨殿垣左為蠶署三間北橋
　　　之東有屋二十七楹西向是為蠶所皆符古制
　　　云　由　蠶壇沿堤西北為
　　鏡清齋面池門三楹入門為荷沼沼北南向堂五
　　　楹不施丹雘榜曰鏡清齋齋内匾曰不為物先
　　　聮曰照檻凈無塵風來水面開簾光有象月印
　　　波心又曰憑觀悟有術妙理契無為又曰庭餘
　　　松竹足消夏架有詩書藉討源東室聮曰圖書
　　　左右周旋久翡翠蘭苕浴浪鮮後軒聮曰峯姿
　　　濯翠入澄照鏡影含虚惬曠懐
　御製鏡清齋詩(戊寅/)　臨池構屋如臨鏡那藉旃摩
　　亦樹模不是物形妍醜露每因憑切奉三無
　御製鏡清齋即目詩(戊寅/)　依依冷節過藏烟咫尺
夀皇展謁旋景物雖憑有餘慕色空都幻若為緣底須
　　遂過修穹塔擬向知非種福田流水行雲何住著
　　犁然澄動㑹當前
　御製仲春鏡清齋得句(己夘/)　邇日春雲屢作隂經
　　筵適罷偶遊臨知仁山水樂非獨昜簡乾坤趣可
　　尋五㸃三㸃雪飛采一聲兩聲鴈送音當前澄照
　　涵精理察察為明戒在心
　御製鏡清齋詩(己夘/)　池上構齋虚池光漾綺䟽詎
　　將形示物每以鑑開子照膽何須爾澄懐祗澹如
　　設誠因水喻亦欲戒無魚
　御製雨中憩鏡清齋詩(庚辰/)　水齋玉蝀北液渚桂
　　舟通却為還宫内乘閒憩雨中披來欣颯㳫望去
　　轉溟濛活汞揩摩後明當朗鑑銅
　御製題鏡清齋詩(庚辰/)　輕騎取乘凉西苑早云到
　　如此神仙境驅過寜非躁況本無急務路便一觀
　　徼鏡清真鏡清不示憎與好萬物備於斯坦然祗
　　澄照
　御製鏡清齋作(辛巳/)　氷葢鏡之静照物每呈象水
　　葢鏡之動既照還滌蕩是時春水生容裔澄而朗
　　可因悟代謝無不欣俯仰書齋展昜讀動静兹交
　　養
　御製季夏鏡清齋作(辛巳/)　皇子成婚返禁林水齋
　　取便一來臨石泉過雨聲偏壯夏木鋪隂翠益深
　　成趣静因工斷手引機動以景怡心如駒迅影即
　　常住何礙星星鬂角侵
　御製鏡清齋詩(辛巳/)　階倚琳塘若住空含虚鏡影
　　入忩中無於水監於民監義喻載舟原可通
　御製雪中鏡清齋詩(辛巳/)　日自朝還暮歳分辛與
　　壬壑蛇寜可挽尊獸又當斟暖爇薪盆氣吉祥竹
　　爆音年華有新舊不異愛民心　水鏡風與䦕氷
　　鏡雪與揩䦕或光無定揩實朗益佳配藜照曜呈
　　上下晶明皆觸景得新㑹今朝雪裏來　齋東臨
　　　池有室為　抱素書屋
　御製題抱素書屋詩(戊寅/)　書齋顔抱素瀟灑得天
　　然忩畫森疎竹階琴滴暗泉毎因悟禮後還與慎
　　幾先畧識葆光義南華齊物篇
　御製抱素書屋詩(庚辰/)　樸斵書齋研席清涵今茹
　　古足陶情詎惟繪事斯津逮益欲淳風是訓行
　　　由書屋東廊而下為　韻琴齋西向聮曰賞心
　　　樂事無倫比妙色真聲兼占之又聮曰爽澄蘭
　　　沼波吹細風度松林籟泛輕
　御製韻琴齋詩(戊寅/)　調軫拭徽都謝春温㢘折自
　　呈惟是角徴闗意未須雲海移情
　御製韻琴齋詩(辛巳/)　曲廊側畔千竿竹聼去琤琮
　　望轉深何必定於俯流水方將謂是韻文琴不闗
　　指上宫商調常惬心源㣲妙音隔牖猗猗如有語
　　勝他桐向㸑餘尋　齋左向南一亭臨太液池岸
　　　榜曰碧鮮　鏡清齋之西有山池石梁築室其
　　　上榜曰畫峯室聮曰花香鳥語無邉樂水色山
　　　光取次拈
　御製畫峯室詩(戊寅/)　紫邏青縈戸外山畫情憑足
　　閲幾閒若於藝苑尋名氏只在倪黄伯仲間
　御製畫峯室詩(辛巳/)　踱石度溪流書室秀而野初
　　不知有峯峯列北忩也髙下入畫情是誰逸筆寫
　　謝客句斯拈李仙燭斯把丹青色或渝松杉韻非
　　假竒在聼有聲瀑水泠泠瀉　鏡清齋之後北臨
　　　山池池左右皆峯巒巗洞飛瀑流泉瀠洄環注
　　　池中有石􁆡上下潺湲不絶架廊三楹于上為
　　　　沁泉廊
　御製沁泉廊詩(己夘/)　回回百道泉其上三間屋漾
　　影惟雲霞品聲定絲竹却憶夏月旱缾罄罍亦恧
　　今來㺯汜光􁀙􁁉清可掬流為太液波潛飛任魚
　　鶩於此悟探原一足無不足
　御製沁泉廊詩(庚辰/)　綠雲如葢石泉流把筆巗廊
　　小憩留風爽雲閒樹蟬亮與人著意報新秋
　御製沁泉廊納凉詩(辛巳/)　雲廊對鏡齋沁泉斯其
　　名引水流屋下落溪颯有聲步屧過石橋乘凉坐
　　南榮松風送爽來正值宿雨晴澄照與清聼均足
　　怡神情因悟就濕性所貴由天成搏激夫何為子
　　輿論實精　廊西有巖幽䆳窈窕石門岈然巖上
　　　為　枕巒亭四周皆山也
　御製枕巒亭詩(己夘/)　小山結構儼三嵏俛視如臨
　　大壑灇著個笠亭嵂崒頂祗疑蓮朶湧珠宫
　御製枕巒亭詩(辛巳/)　假山壘真石相㤀以歳久四
　　柱枕其巔風月隨所受峭蒨蒼崖矗偨池翠隂糾
　　豈不在城郭居然謂林藪移情咫尺間濠濮夫何
　　有　廊東有石橋橋南即　抱素書屋橋北繞池
　　　由石磴而上為　罨畫軒東室聮曰一室之中
　　　觀四海千秋以上騐平生西室匾曰標青
　御製罨畫軒題句(戊寅/)　適歩讀畫廊髙軒見罨畫
　　來憑罨畫忩讀畫隔岸對彼此誰主賓一例供清
　　㑹景納春秋佳格突倪黄𣲖想象軒有言却不勞
　　行邁
　御製罨畫軒詩(庚辰/)　小憩雲軒片刻閒俯臨近水
　　復遥山石渠底用擕佳巻六法天然丈室間
　御製罨畫軒得句詩(庚辰/)　罨畫今朝又覺殊紅霞
　　影襯綠雲鋪分明倩馬和之筆寫得荷亭納爽圖
　御製罨畫軒詩(辛巳/)　畫水謂之水畫石謂之石惟
　　其有定名未能免浮跡兹軒號罨畫初無成見擇
　　波態復嵐光風清與月白偶來一俯仰觸目皆莫
　　逆㸃筆咏真圖身在圖中適　循軒東廊而南有
　　　屋兩楹北俯清泚榜曰焙茶塢聮曰巗泉澄碧
　　　生秋色林樹蕭森帶曙霞
　御製焙茶塢詩(戊寅/)　石上泉依松下風竹爐製與
　　恵山同蔡襄不止工其法因事還思善納忠　由
　　　　鏡清齋沿堤西南為
　　西天梵境有琉璃牌坊南臨太液池南向榜曰華
　　　藏界北向榜曰須彌春坊北山門榜曰西天梵
　　　境入門為天王殿左右石幢二左刻金剛經右
　　　刻藥師經殿後為大慈真如寳殿
　御筆匾曰恒河演乘聮曰無住䕃慈雲葱嶺祗林䦕
　　　法界真常揚慧日鷲峯鹿苑在當前又北向聮
　　　曰日月輪髙盼七寳城如依舎衛金銀界凈湧
　　　千華相正現優曇殿後歴級而登有大琉璃寳
　　　殿殿二層榜曰華嚴清界聮曰七寳同莊金界
　　　普成具足相三輪共轉玉毫齊放大圓光又曰
　　　現法化報身分湧真常蓮葉攝聞思修教並拈
　　　㣲妙曇華殿四面廻廊六十七楹四隅各有樓
　　　相接　西天梵境之西有琉璃墻如屏障墻北
　　　為　真諦門門内為　大圓鏡智寳殿殿内匾
　　　曰法界真常聮曰觀喜普人天增五福徳莊嚴
　　　䕶龍象現八吉祥殿後有亭曰　寳網雲亭亭
　　　北及左右屋宇四十三楹皆貯四藏經板之所
　　　也
　　　太液池之北有亭五中曰龍澤左曰澄祥曰滋
　　　香右曰湧瑞曰浮翠亭建水中面臨北海所謂
　　　五龍亭也亭後石坊二南向榜曰性海北向榜
　　　曰福田其北為
　　闡福寺
　御製闡福寺碑文　太液池之北有亭五翼然臨於
　　水裔玉蝀前横瓊島東抱波光塔影淪漣映帶亭
　　之北綴以閒館爽塏軒豁葢仍前明之舊康熈中
皇祖臨駐西苑常奉
太皇太后避暑於此後以其地奉安
仙馭几筵遂相沿為内廷遷次之所越乾隆七年肇
　先蠶壇於液池東北隅相距甚邇
聖母皇太后以繭館盛儀宜致蠲潔
命改建佛宇朕遵
懿㫖爰出内帑勅將作葺其舊址畧為崇餙寳坊傑豎
　　香刹䨇標用如幻金剛三昧造大法像髙丈六者
　　三倍之而贏具慈愍性有大威神構層簷以覆之
　　珠網璇題金碧照耀冠於禁城諸刹上為
慈聖祝釐下為海宇蒼生祈佑始事於乾隆乙丑三月
　　越明年八月告成因名之曰闡福思自無始刼來
　　生人生物凡諸福徳各各具有亦各具足而彼衆
　　生芸芸冥冥惟以各得所欲為福未得求得已得
　　求益無有饜足為嗔為忮為丐為敓窮刼相尋輾
　　轉纒縛時惟因陀羅秉南面權廓紘恢網約以皇
　　度馭以禁憲沐以膏澤浸以醇醲敷錫多福於有
　　生衆厥有生衆善根深固一心信嚮正知正見屏
　　諸邪雜咸得福慶安樂老夀滿所願欲如其弗祗
　　弗延廼背而馳式抵大戾備諸苦惱亦其自取大
　　慈氏發洪誓願施無畏力拯諸厄難隨聲赴感一
　　時普度拔去孽根頓生福慧孽緣凈盡福應備臻
　　於其本來了無欠缺要知法王非以己福施彼衆
　　生亦非别能於彼衆生有所增益凡此諸福衆生
　　自有亦各具足能仁慈悲遂得普度古聖帝明王
　　歛福錫福其有不同於此也耶乃闡其義而説頌
　　言
　　一切有為法不能造諸福能受諸福者皈依法王
　　力譬坐暗室中迷悶不得出忽遇大力人闢門䦕
　　四牖因得大光明此大光明相非藉他目見又如
　　沉巨海飄泊無邉底忽遇大慈航脱離惡濁浪及
　　登彼岸已乃適得本來告爾種福因衆生性具足
　　迷惑不自知種種成顛倒願依法王力恒河沙衆
　　生乃至未來刼自性悉清淨各各受諸福恒河沙
　　衆生所受諸福徳同一清凈性是為福徳聚　入
　　　寺門為　天王殿殿後榜曰宗乘圓鏡聮曰妙
　　　華普現無窮境慧日常懸自在天再後為　大
　　　佛殿規制宏敞倣正定隆興寺重宇三層簷前
　　　各有
　御書匾額其上層曰大雄寳殿中曰極樂世界下曰
　　　福田花雨聮曰真諦别傳趨妙莊嚴路能仁權
　　　應現常清净身殿内榜曰有大威徳聮曰放百
　　　寳無畏光明歴刼智珠長朗入三昧甚深㣲妙
　　　諸方心印同圓
　御製闡福寺大佛用去歳正定隆興寺禮大佛詩韻
　　(丁夘/)　我聞如來超過一切圓覺與聲聞天上天
　　下稱獨尊弟子萬二千人俱孰登其堂孰入門三
　　身四智定何有如水印月空寫雲四十九年曾未
　　説一字文殊大士何乃請再轉法輪乃今巍巍蕩
　　蕩現實相横遍沙界其髙傑豎窮蒼旻圍繞提婆
　　那伽與其眷屬各肅肅蹴踏閃多伽耶及諸異類
　　兟紜紜儵忽纔鑿七竅混沌死異哉千手千眼誰
　　與為疏分憶我去年廵冀野時則十月星乃辰隆
　　興古寺問象教佛香髙閣瞻金神屏息不能一詞
　　贊倚欄聊息塵中身歸來落成值此寺是一是二
　　徒云云久欲成詩頌相好其如萬慮皆縈塵穿池
　　曾未聚衛士督工奚用命將軍翼然五亭臨水裔
　　勝國遺蹟今猶存薄伽演梵五乘具
慈寜祝釐一念真其旁瀟灑築書室研席清事還堪論
　　徘徊得句賡舊韻所欣俯仰迹成陳黏筆聊復記
　　時日嵗維丁夘月小春　再後有殿
　御筆匾曰真實般若聮曰正法眼長明慧燈不滅無
　　　漏身自在性海遥通寺東為
　　澂觀堂堂内匾曰水天清永聮曰青未了時山障
　　　合白初生處月忩虚堂之後有殿匾曰寄清凈
　　　心聮曰雲移峯影天常静風蹙波紋水不知皆
　　　為
　御筆
　御製澂觀堂詩(庚辰/)　五龍亭久液池堧闡福重修
　　種福田大抵舊聞增日下何妨新額掲簷前春風
　　秋月隨時㑹後樂先憂與物甄澄到無澄觀始得
　　心期擬似水同然　闡福寺之西有門門外為通
　　　衢即　陽澤門道也
雍和宫
雍和宫在皇城東北
世宗憲皇帝藩邸也
登極後命名曰雍和宫
　皇上御極之十年念
龍池肇迹之區非可䙝越因莊嚴法相選髙行梵僧司
　　　守以示蠲潔崇奉之意宫前左右寳坊二左之
　　　前榜曰慈隆寳葉後曰四衢淨闢右之前榜曰
　　　福衍金沙後曰十地圓通正中石坊一南向前
　　　匾曰寰海尊親後曰羣生仁夀自是而内甬道
　　　綿亘為　昭泰門門以内東西列碑亭中為
　　　雍和門門内　天王殿匾曰現妙明心聮曰法
　　　鏡交光六根成慧日牟尼真浄十地起祥雲左
　　　右環以廻廊正中為
雍和宫聮曰接引羣生揚三千大化圓通自在住不二
　　　法門宫後為　永佑殿聮曰般若慈源覺海原
　　　無異𣲖水菩提元路徳山相見别峯雲殿後為
　　　　法輪殿匾曰恒河筏喻聮曰是色是空蓮海
　　　慈航遊六度不生不滅香臺慧炬啟三明左右
　　　山殿各三楹左為藥師壇聮曰甘露洒芳林香
　　　飛薝蔔法雲䦕慧海光徹琉璃又曰華海慈航
　　　宏仁恢六度香臺慧炬朗照啟三明殿後為
　　　萬福閣匾曰放大光明聮曰以不可思議説㣲
　　　妙法具無量由旬作清淨身又曰説法萬恒沙
　　　金輪妙轉觀心一止水華海常涵又曰丈六顯
　　　金身非空非色大千歸寳所即鏡即心又曰合
　　　大地成形非有為法與衆生同體作如是觀中
　　　層匾曰浄域慧因下層匾曰圓觀並應聮曰慧
　　　日麗璇霄光明萬象法雲垂玉宇安隠諸方東
　　　為　永康閣聮曰慧日朗諸天圓輝寳相吉雲
　　　垂大地浄掃塵根西為　延寜閣聮曰獅座寳
　　　花拈來參妙諦檀林法乳觸處領真香閣後為
　　綏成殿乾隆元年敬安
世宗憲皇帝神御
　皇上歳時展禮洎重建
夀皇殿落成遂移奉焉
　御製雍和宫碑文
皇考世宗憲皇帝肇封於雍邸在京師艮維與太學左
　　右相望迨
紹纘大統正位宸極爰命舊第曰雍和宫設官置守甍
　　宇堊飾無増於昔示弗㤀也越嵗乙夘弗弔昊天
龍馭上賓攀髯莫逮維時䘮儀具展禮當奉移念斯地
　　為
皇考藩潛所御攸躋攸寜幾三十年
神爽憑依倘眷顧是迺即殿宇而飭新之以奉
梓宫昜覆黄瓦式廓門屏櫺星綽楔規制畧備洎
山陵禮成於此敬安
神御歳時展禮至今十稔予小子紹庭陟降之忱朝夕
　　罔釋深惟
龍池肇迹之區既非我子孫析圭列邸者所當䙝處若
　　曠而置之日久蕭寞更不足以宏衍慶澤垂燾於
　　無疆曩我
皇考孝敬昭事我
皇祖凡臨御宴處之適且久者多尊為佛地曰福佑寺
　　則
冲齡育徳之所也曰恩佑寺則鼎成陟方之次也永懐
　　成憲厥有舊章而稽之往古修真本唐髙龍躍之
　　宫慈慶乃渭水慶善之宅宋則祥符錫慶祠號景
　　靈咸因在潛之居實曰神明之隩後先一揆今古
　　同符是用寫境祗林莊嚴法相香幢寳網夕唄晨
　　鐘選髙行梵僧居焉以示蠲明至潔也以昭崇奉
　　至嚴也以介福釐至厚也我
皇考向究宗乘湼槃三昧成無上正等正覺施洽萬有
　　澤流塵刼帝釋能仁現真實相羣生托命於是焉
　　在豈特表範睟容為章浄域已哉予小子瞻仰之
　　餘間一留止緬憶過庭怵惕興慕敬勒石以紀系
　　以頌曰於皇
皇考禔福無疆奕奕朱邸積慶流長乘六以御兹焉發
　　祥時雍協和
聖謨孔彰鼎成於湖
神御攸奠陟降在天
聖靈式眷愾乎斯聞僾乎斯見超宋景靈邁唐慶善懿
　　彼淨覺廣樹良因澄圓性海般若通津慧燈普照
　　法寳常新敷華玉地轉曜金輪矧是丹宫藩封拜
賜載寢載興凝禧集瑞人世香臺梵天忉利擁吉祥雲
　　䦕歡喜地標新福界冥契慈縁鴈堂集侣鹿苑棲
　　禪香華送雨貝葉霏烟雲車風馬歆顧珠筵仰惟
聖徳昊天罔極以妙明心運大願力孰為權應孰為真
　　實無去無住歴化千億慈雲廣䕃甘霔長濡入湼
　　槃海繫如意珠恒沙大千共味醍醐不可思議浹
　　髓淪膚灼灼靈儀巍巍瑞相言瞻言依徘徊惻愴
　　十地四天
鴻恩融暢盡未來際永資
慈貺
　御製八月二十三日
皇考二週諱辰以禾稼盈疇勉從諸王大臣請未得躬
　　謁
泰陵謹於
雍和宫行禮中懐耿耿孺慕莫伸灑淚述哀敬成一律
　　(丁巳/)　凄凄凉露兩沾裳毎憶
音容痛斷腸
寢殿秋深
冠劔肅
鼎湖雲隔路途長未酬
髙厚懐終古豈意星霜歴
大祥去嵗
几筵猶在望廻㸔
雍邸助悲傷
　御製清明日
雍和宫行禮感成長句(辛酉/)　六載流光逝水同悽愴
　　孺慕思無窮當年侍膳
濯龍沼此日含哀
興慶宫祗擬承
歡春夢裏可能聆
訓午庭中徘徊欲去還留在無限悲雲滿碧空
　御製謁
雍和宫作(甲子/)　僾聞愾見仰
聖日於光天瑶宇琳宫表
濯龍於兹地宛爾疇昔悽然賦詩　翠華來舊地寳相
　　寫新蓮興慶
當年邸無生曩日禪詎資師象力如是色空詮結構棲
　　真宇徘徊
浴日淵舂音驚電閃芝宇尚
星懸東壁圖書府(邸東為太和齊也/皇考舊日書室)　虚庭霜露邉秋
　　風空拂席春鳥不調弦眼底明如幻忩前影復遷
　　式觀増惕息欲去重留連獨憶趨
庭日瞻
雲意惘然
　御製宿
雍和宫感成長律(庚午/)
躍龍邸第象筵施來往因緣每駐兹漫擬福田原有為
　　藉非佛地更何宜盆榴宛復簪符節庭草猶然拜
訓時即我而今知愛子
雲天仰睞邈含悲　宫之東為書院院門三楹入門為
　　　　平安居匾為
世宗憲皇帝御筆殿内
　御筆匾曰因寄所托後有書室三楹其北有堂堂後
　　　為　如意室匾亦
世宗憲皇帝御筆也殿内
　御筆匾曰與天遊東室為佛堂聮曰中庭蕙草消雪
　　　小院梨花夢雲西室内
聖祖仁皇帝御筆匾曰為善最樂
　御筆聮曰情將物外適道與古人期　如意室之後
　　　正中南向為書院正室
世宗憲皇帝御筆匾曰太和齋又匾曰為善最樂聮曰
　　　種徳在寛仁俾昌爾後立身惟忠孝永建乃家
　　　皆
聖祖仁皇帝御筆　東寢宫
　御筆匾曰忩含逺色西室屏門上前曰勸農後曰課
　　　織繪耕織圖於屏間庭中為山山東南有亭
世宗憲皇帝御筆匾曰翼然　齋後殿二重其前
　御筆匾曰静挹化源　太和齋之東其南為畫舫舫
　　　之後左右廻廊相接北向有臺匾曰大塊文章
　　　其南向正室與臺相對者
聖祖仁皇帝御筆匾曰五福堂堂内
　御筆匾曰悦目賞心聮曰大徳曰生到處和風甘雨
　　　與民偕樂隨時擊壤歌衢堂後有書室數楹
　御筆匾曰幽偏自怡聮曰健行乾不息遜志益無方
　　　　太和齋之西為海棠院匾為
世宗憲皇帝御筆殿内
　御筆匾曰香紅雨院後書屋匾曰清暉娛人聮曰雲
　　　山觀動静草木騐農桑又後室
　御筆匾曰髙雲情由海棠院西循廊而北有長房一
　　　帶横遶由長房之西臺門拾級上下更後延樓
　　　一所西為斗壇
聖祖仁皇帝御筆匾曰祝齡壇壇東為佛樓樓前有平
　　　臺其東佛堂三楹宫西為闗帝廟廟内佛殿匾
　　　曰香林寶月亦
　御筆也
　
　
　
　
國朝宫史巻十六
欽定四庫全書
國朝宫史卷十七
　　經費
　　　王制冢宰制國用量入以為出
　　國家法之一切財用歲有定額至於
　　内廷經費則領於内務府不以煩度支焉謹考周
　　　官九式羞服幣帛匪頒好用蓋兼内外而言之
　　　若宫正均其稍食宫伯掌其衣裘各有專職法
　　　綦備矣後代史家多詳宫中名位設立其所云
　　　秩視某官者亦僅約畧等次而財賦出入未之
　　　有紀或相習於奢侈有明之季脂粉錢歲至四
　　　十萬兩内用薪炭巧立名色糜費更甚我
聖祖仁皇帝鑒徃規來禁浮返樸垂為誡諭
家法昭然
　皇上儉德永圖親加釐定上自
　后妃嬪御下暨左右灑掃之役限之以等威析之以
　　　日月上下稱其位豐約適其宜謹小愼㣲斟酌
　　　至善惟
慈寧大慶必隆禮備物竭情盡愼於是乎有侑
觴之奉有日
　進之儀明乎以天下養德之至也若夫
　躬行儉約以風示海内日用飲食皆有恒經載諸宫
　　　中則例者具可考稽昔貢禹奏循古節儉而推
　　　其效至於家給人足天下太平(臣/)等排纂之餘
　　　且以慶我
　　朝郅治之隆所以户有蓋藏民多富庶者此道得
　　　焉耳謹志經費三卷以昭億萬年法守
　　經費一
　　　　鋪宫
皇太后
　　　玉盞金臺一副
　　　金執壺二
　　　金方一
　　　金盤十五
　　　金碟六
　　　金盌五
　　　金茶甌蓋一
　　　嵌松石金匙一
　　　金匙二
　　　金鑲牙箸一雙
　　　金雲包角桌二
　　　銀方一
　　　銀盂一
　　　銀盤四十
　　　銀碟十
　　　銀盌十五
　　　銀茶甌蓋十
　　　銀匙十五
　　　銀鑲牙箸十雙
　　　銀茶壺三
　　　銀背壺十五
　　　銀銚四
　　　銀火壺二
　　　銀鍋二
　　　銀罐三
　　　銀杓四
　　　銅提爐二
　　　銅八卦爐四
　　　銅手爐二
　　　銅瓦高燈六
　　　銅遮燈二
　　　銅蠟簽十四
　　　銅剪燭罐八副
　　　銅簽盤五
　　　銅舀二
　　　銅簸箕一
　　　錫盆十
　　　錫池二
　　　錫茶盌蓋五
　　　錫茶壺三十四
　　　錫背壺四
　　　錫火壺二
　　　錫坐壺八
　　　錫裏氷箱二
　　　錫屉鈷二
　　　鐵八卦爐一
　　　鐵火爐十
　　　鐵火罩六
　　　鐵坐更燈六
　　　鐵火鑷四
　　　黄磁盤二百五十
　　　各色磁盤百
　　　黄磁碟四十五
　　　各色磁碟五十
　　　黄磁盌百
　　　各色磁盌五十
　　　黄磁鍾三百
　　　各色磁鍾七十
　　　各色磁杯百
　　　磁渣斗六
　　　洋漆矮桌二
　　　漆合三十
　　　漆茶盤十五
　　　漆皮盤二十五
　　　戳燈三十
　　　香几燈十四
　　　羊角手把燈八
　皇后
　　　玉盞金臺一副
　　　金執壺二
　　　金方一
　　　金盤十五
　　　金碟六
　　　金盌五
　　　金茶甌蓋一
　　　嵌松石金匙一
　　　金匙二
　　　金鑲牙箸一雙
　　　金雲包角桌二
　　　銀方一
　　　銀盂一
　　　銀盤三十
　　　銀碟十
　　　銀盌十
　　　銀茶甌蓋八
　　　銀匙十
　　　銀鑲牙箸八雙
　　　銀茶壺三
　　　銀背壺十三
　　　銀銚二
　　　銀火壺二
　　　銀鍋二
　　　銀罐二
　　　銀杓三
　　　銅提爐二
　　　銅八卦爐二
　　　銅手爐二
　　　銅瓦高燈四
　　　銅遮燈一
　　　銅蠟簽十四
　　　銅剪燭罐六副
　　　銅簽盤五
　　　銅舀二
　　　銅簸箕一
　　　錫盆十
　　　錫池二
　　　錫茶盌蓋四
　　　錫茶壺三十
　　　錫背壺四
　　　錫火壺二
　　　錫坐壺八
　　　錫裏氷箱二
　　　錫屉鈷二
　　　鐵八卦爐一
　　　鐵火爐五
　　　鐵火罩四
　　　鐵坐更燈四
　　　鐵火鑷二
　　　黄磁盤二百二十
　　　各色磁盤八十
　　　黄磁碟四十
　　　各色磁碟五十
　　　黄磁碗百
　　　各色磁碗五十
　　　黄磁鍾三百
　　　各色磁鍾七十
　　　各色磁杯百
　　　磁渣斗四
　　　洋漆矮桌二
　　　漆合二十六
　　　漆茶盤十五
　　　漆皮盤二十五
　　　戳燈二十
　　　香几燈十
　　　羊角手把燈四
　　皇貴妃
　　　銀茶甌蓋二
　　　銀匙一
　　　銀鑲牙箸一雙
　　　銀茶壺一
　　　銀銚一
　　　銀束小刀一
　　　銅手爐一
　　　銅蠟簽六
　　　銅剪燭罐一副
　　　銅簽盤四
　　　銅舀一
　　　銅簸箕一
　　　錫茶盌蓋二
　　　錫茶壺四
　　　錫背壺一
　　　錫銚三
　　　錫火壺二
　　　錫坐壺二
　　　錫噴壺一
　　　錫唾盂二
　　　􁮡金鐵雲包角桌一
　　　􁮡金鐵鑷一
　　　白裏黄磁盤四
　　　各色磁盤四十
　　　白裏黄磁碟四
　　　各色磁碟十五
　　　白裏黄磁盌四
　　　各色磁盌五十
　　　白裏黄磁鍾二
　　　各色磁鍾二十
　　　磁缸二
　　　漆盒四
　　　漆茶盤二
　　　羊角手把燈二
　　貴妃
　　　銀茶鍾蓋一
　　　銀匙一
　　　銀鑲牙箸一雙
　　　銀茶壺一
　　　銀銚一
　　　銀束小刀一
　　　銅手爐一
　　　銅蠟簽四
　　　銅剪燭罐一副
　　　銅簽盤四
　　　銅舀一
　　　銅簸箕一
　　　錫茶盌蓋二
　　　錫茶壺四
　　　錫背壺一
　　　錫銚三
　　　錫火壺一
　　　錫坐壺二
　　　錫噴壺一
　　　錫唾盂二
　　　􁮡金鐵雲包角桌一
　　　􁮡銀鐵鑷一
　　　黄地綠龍磁盤四
　　　各色磁盤三十
　　　黄地綠龍磁碟四
　　　各色磁碟十
　　　黄地綠龍磁盌四
　　　各色磁盌四十
　　　黄地綠龍磁鍾二
　　　各色磁鍾十五
　　　磁缸一
　　　漆盒二
　　　漆茶盤二
　　　羊角手把燈一
　　妃
　　　銀茶甌蓋一
　　　銀匙一
　　　銀鑲牙箸一雙
　　　銀茶壺一
　　　銀銚一
　　　銀束小刀一
　　　銅蠟簽四
　　　銅剪燭罐一副
　　　銅簽盤四
　　　銅舀一
　　　銅簸箕一
　　　錫茶碗蓋二
　　　錫茶壺四
　　　錫銚三
　　　錫火壺一
　　　錫坐壺二
　　　錫噴壺一
　　　錫唾盂二
　　　􁮡金鐵雲包角桌一
　　　􁮡銀鐵鑷一
　　　黄地綠龍磁盤二
　　　各色磁盤二十
　　　黄地綠龍磁碟四
　　　各色磁碟八
　　　黄地綠龍磁盌四
　　　各色磁盌三十
　　　黄地綠龍磁鍾二
　　　各色磁鍾十二
　　　磁缸一
　　　漆盒二
　　　漆茶盤二
　　　羊角手把燈一
　　嬪
　　　銀茶甌蓋一
　　　銀匙一
　　　銀鑲牙箸一雙
　　　銀茶壺一
　　　銀銚一
　　　銀束小刀一
　　　銅蠟簽二
　　　銅剪燭罐一副
　　　銅簽盤二
　　　銅舀一
　　　銅簸箕一
　　　錫茶盌蓋二
　　　錫茶壺二
　　　錫銚三
　　　錫火壺一
　　　錫坐壺一
　　　錫噴壺一
　　　錫唾盂二
　　　􁮡銀鐵雲包角桌一
　　　亮鐵鑷一
　　　藍地黄龍磁盤二
　　　各色磁盤十八
　　　藍地黄龍磁碟四
　　　各色磁碟六
　　　藍地黄龍磁盌四
　　　各色磁盌二十
　　　藍地黄龍磁鍾二
　　　各色磁鍾十
　　　磁缸一
　　　漆盒二
　　　漆茶盤一
　　　羊角手把燈一
　　貴人
　　　銅蠟簽二
　　　銅剪燭罐一副
　　　銅簽盤一
　　　銅舀一
　　　銅簸箕一
　　　錫茶盌蓋一
　　　錫茶壺二
　　　錫銚二
　　　錫火壺一
　　　錫坐壺一
　　　錫噴壺一
　　　錫唾盂一
　　　鋄銀鐵雲包角桌一
　　　亮鐵鑷一
　　　綠地紫龍磁盤二
　　　各色磁盤十
　　　綠地紫龍磁碟二
　　　各色磁碟四
　　　綠地紫龍磁盌四
　　　各色磁盌十八
　　　綠地紫龍磁鍾二
　　　各色磁鍾十
　　　漆盒一
　　　漆茶盤一
　　　羊角手把燈一
　　常在
　　　銅蠟簽一
　　　銅剪燭罐一副
　　　銅茶盤一
　　　銅舀一
　　　錫茶盌蓋一
　　　錫茶壺二
　　　錫銚一
　　　錫唾盂一
　　　鋄銀鐵雲包角桌一
　　　亮鐵鑷一
　　　五彩紅龍磁盤二
　　　各色磁盤八
　　　五彩紅龍磁碟二
　　　各色磁碟四
　　　五彩紅龍磁盌四
　　　各色磁盌十
　　　五彩紅龍磁鍾二
　　　各色磁鍾六
　　　漆茶盤一
　　　羊角手把燈一
　　答應
　　　銅蠟簽一
　　　銅剪燭罐一副
　　　銅簽盤一
　　　銅舀一
　　　錫茶盌蓋一
　　　錫茶壺一
　　　錫銚一
　　　錫唾盂一
　　　􁮡銀鐵雲包角桌一
　　　鐵鑷一
　　　各色磁盤八
　　　各色磁碟四
　　　各色磁盌十
　　　各色磁鍾六
　　　漆茶盤一
　　　羊角手把燈一
　　皇子福晉
　　　銅蠟簽八
　　　銅剪燭罐三副
　　　銅簽盤六
　　　銅舀二
　　　銅簸箕一
　　　錫盆二
　　　錫茶盌蓋四
　　　錫茶壺六
　　　錫背壺二
　　　錫銚二
　　　錫火壺二
　　　錫噴壺二
　　　錫水漏一
　　　錫裏氷桶一
　　　錫爐四
　　　鐵火櫃一
　　　鐵坐更燈二
　　　鐵杓四
　　　鐵鏟一
　　　鐵鑷二
　　　各色磁盤十四
　　　各色磁碟八
　　　各色磁盌六
　　　各色磁鍾二十
　　　各色磁罐二
　　　漆盒六
　　　漆茶盤一
　　　戳燈二
　　　香几燈二
　　　羊角手把燈二
　　皇子側室福晉
　　　銅蠟簽二
　　　銅剪燭罐一副
　　　銅簽盤二
　　　銅舀一
　　　銅簸箕一
　　　錫盆一
　　　錫茶盌蓋一
　　　錫茶壺二
　　　錫銚一
　　　錫背壺一
　　　錫火壺一
　　　錫噴壺一
　　　鐵爐一
　　　鐵杓一
　　　鐵鏟一
　　　鐵鑷一
　　　各色磁盤八
　　　各色磁碟四
　　　各色磁盌四
　　　各色磁鍾八
　　　漆盒二
　　　漆茶盤一
　　　羊角手把燈一
　　　　年例
皇太后
　　　金二十兩
　　　銀二千兩
　　　蟒縀二疋
　　　補縀二疋
　　　織金二疋
　　　粧縀二疋
　　　倭縀四疋
　　　閃縀一疋
　　　金字縀二疋
　　　雲縀七疋
　　　衣素縀四疋
　　　藍素縀二疋
　　　帽縀二疋
　　　楊縀六疋
　　　宫紬二疋
　　　潞紬四疋
　　　紗八疋
　　　裏紗十疋
　　　綾十疋
　　　紡絲十疋
　　　杭紬十疋
　　　綿紬十疋
　　　高麗布十疋
　　　三線布五疋
　　　毛青布四十疋
　　　粗布五疋
　　　金線二十綹
　　　絨十觔
　　　棉線六觔
　　　木棉四十觔
　　　二號銀鈕二百
　　　三號銀鈕二百
　　　二等貂皮十
　　　三等貂皮二十
　　　五等貂皮七十
　　　裏貂皮十二
　　　海龍皮十二
　皇后
　　　銀一千兩
　　　蟒縀二疋
　　　補縀二疋
　　　織金二疋
　　　粧縀二疋
　　　倭縀四疋
　　　閃縀二疋
　　　金字縀二疋
　　　雲縀七疋
　　　衣素縀四疋
　　　藍素縀二疋
　　　帽縀二疋
　　　楊縀六疋
　　　宫紬二疋
　　　潞紬四疋
　　　紗八疋
　　　裏紗八疋
　　　綾八疋
　　　紡絲八疋
　　　杭細八疋
　　　綿紬八疋
　　　高麗布十疋
　　　三線布五疋
　　　毛青布四十疋
　　　粗布五疋
　　　金線二十綹
　　　絨十觔
　　　棉線六觔
　　　木棉四十觔
　　　裏貂皮四十
　　　烏拉貂皮五十
　　皇貴妃
　　　銀八百兩
　　　蟒縀一疋
　　　補縀一疋
　　　織金一疋
　　　粧縀一疋
　　　倭縀二疋
　　　閃縀一疋
　　　金字縀一疋
　　　雲縀六疋
　　　衣素縀三疋
　　　藍素縀二疋
　　　帽縀一疋
　　　楊縀四疋
　　　彭縀一疋
　　　宫紬二疋
　　　潞紬三疋
　　　紗八疋
　　　裏紗七疋
　　　綾七疋
　　　紡絲七疋
　　　杭細七疋
　　　綿紬六疋
　　　高麗布八疋
　　　三線布三疋
　　　毛青布十五疋
　　　深藍布十五疋
　　　粗布五疋
　　　金線十四綹
　　　絨八觔
　　　棉線六觔
　　　木棉三十觔
　　　裏貂皮三十
　　　烏拉貂皮四十
　　貴妃
　　　銀六百兩
　　　蟒縀一疋
　　　補縀一疋
　　　織金一疋
　　　粧縀一疋
　　　倭縀二疋
　　　閃縀一疋
　　　金字縀一疋
　　　雲縀四疋
　　　衣素縀三疋
　　　藍素縀二疋
　　　帽縀一疋
　　　楊縀二疋
　　　彭縀一疋
　　　宫紬二疋
　　　潞紬三疋
　　　紗四疋
　　　裏紗七疋
　　　綾六疋
　　　紡絲七疋
　　　杭細五疋
　　　綿紬五疋
　　　高麗布六疋
　　　三線布二疋
　　　毛青布十二疋
　　　深藍布十二疋
　　　粗布五疋
　　　金線十二綹
　　　絨六觔
　　　棉線四觔
　　　木棉二十五觔
　　　裏貂皮二十
　　　烏拉貂皮三十
　　妃
　　　銀三百兩
　　　蟒縀一疋
　　　織金一疋
　　　粧縀一疋
　　　倭縀二疋
　　　閃縀一疋
　　　金字縀一疋
　　　雲縀四疋
　　　衣素縀二疋
　　　藍素縀一疋
　　　帽縀一疋
　　　彭縀三疋
　　　宫紬一疋
　　　潞紬二疋
　　　紗四疋
　　　裏紗五疋
　　　綾五疋
　　　紡絲五疋
　　　杭細五疋
　　　綿紬五疋
　　　高麗布五疋
　　　三線布二疋
　　　毛青布十疋
　　　深藍布十疋
　　　粗布三疋
　　　金線十綹
　　　絨五觔
　　　棉線三觔
　　　木棉二十觔
　　　裏貂皮十
　　　烏拉貂皮二十
　　嬪
　　　銀二百兩
　　　蟒縀一疋
　　　織金一疋
　　　粧縀一疋
　　　倭縀一疋
　　　閃縀一疋
　　　雲縀二疋
　　　衣素縀二疋
　　　帽縀一疋
　　　楊縀一疋
　　　彭縀一疋
　　　宫紬一疋
　　　潞紬二疋
　　　紗一疋
　　　裏紗二疋
　　　綾三疋
　　　紡絲三疋
　　　杭細三疋
　　　高麗布四疋
　　　毛青布八疋
　　　深藍布八疋
　　　粗布四疋
　　　金線六綹
　　　絨三觔
　　　棉線三觔
　　　木棉十五觔
　　　裏貂皮四
　　　烏拉貂皮二十
　　貴人
　　　銀一百兩
　　　倭縀一疋
　　　雲縀二疋
　　　衣素縀二疋
　　　藍素縀二疋
　　　帽縀一疋
　　　楊縀一疋
　　　宫紬一疋
　　　潞紬二疋
　　　紗二疋
　　　裏紗二疋
　　　綾二疋
　　　紡絲二疋
　　　高麗布三疋
　　　毛青布六疋
　　　深藍布六疋
　　　粗布三疋
　　　金線三綹
　　　絨三觔
　　　棉線二觔
　　　木棉十二觔
　　　裏貂皮四
　　　烏拉貂皮十
　　常在
　　　銀五十兩
　　　雲縀一疋
　　　衣素縀一疋
　　　藍素縀一疋
　　　彭縀一疋
　　　宫紬一疋
　　　潞紬一疋
　　　紗一疋
　　　綾一疋
　　　紡絲一疋
　　　木棉三觔
　　答應
　　　銀三十兩
　　　雲縀一疋
　　　衣素縀一疋
　　　彭縀一疋
　　　宫紬一疋
　　　潞紬一疋
　　　紗一疋
　　　綾一疋
　　　紡絲一疋
　　　木棉三觔
　　皇子福晉
　　　蟒縀一疋
　　　織金二疋
　　　粧縀一疋
　　　倭縀一疋
　　　閃縀一疋
　　　雲縀二疋
　　　衣素縀二疋
　　　帽縀一疋
　　　楊縀一疋
　　　彭縀一疋
　　　宫紬一疋
　　　潞紬一疋
　　　紗一疋
　　　裏紗一疋
　　　綾三疋
　　　紡絲三疋
　　　杭細三疋
　　　綿紬三疋
　　　高麗布四疋
　　　毛青布八疋
　　　深藍布八疋
　　　粗布四疋
　　　金線六綹
　　　絨三觔
　　　棉線三觔
　　　木棉十五觔
　　　烏拉貂皮十
　　皇子側室福晉
　　　蟒縀一疋
　　　倭縀一疋
　　　閃縀一疋
　　　雲縀一疋
　　　衣素縀一疋
　　　楊縀一疋
　　　潞紬一疋
　　　紗一疋
　　　裏紗一疋
　　　綾二疋
　　　紡絲二疋
　　　杭細二疋
　　　高麗布二疋
　　　毛青布二疋
　　　深藍布四疋
　　　粗布二疋
　　　金線三綹
　　　絨一觔八兩
　　　棉線一觔八兩
　　　木棉七觔八兩
　　　烏拉貂皮五
　　公主
　　　銀二百四十兩(按月/支給)
　　　官女子
　　　銀六兩
　　　雲縀一疋
　　　宫紬一疋
　　　紗一疋
　　　紡絲一疋
　　　杭細一疋
　　　木棉二觔
　　　家下女子
　　　彭縀一疋
　　　綿紬一疋
　　　毛青布二疋
　　　深藍布一疋
　　　夏布一疋
　　　木棉二觔
　　　乳姆
　　　銀二十四兩
　　　雲縀一疋
　　　衣素縀一疋
　　　潞紬一疋
　　　紗一疋
　　　綾一疋
　　　綿紬一疋
　　　深藍布四疋
　　　夏布一疋
　　　木棉三觔
　　　米二十四斛
　　　保姆
　　　銀二十四兩
　　　米二十四斛
　　　　日用
皇太后
　　　猪一口(盤肉用重/五十觔)
　　　羊一隻
　　　鷄鴨各一隻
　　　新粳米二升
　　　黄老米一升五合
　　　高麗江米三升
　　　粳米粉三觔
　　　白麫十五觔
　　　蕎麥麫一觔
　　　麥子粉一觔
　　　豌豆折三合
　　　芝蔴一合五勺
　　　白糖二觔一兩五錢
　　　盆糖八兩
　　　蜂蜜八兩
　　　核桃仁四兩
　　　松仁二錢
　　　枸把四兩
　　　曬乾棗十兩
　　　猪肉十二觔
　　　香油三觔十兩
　　　鷄蛋二十個
　　　麫筋一觔八兩
　　　豆腐二觔
　　　粉鍋渣一觔
　　　甜醬二觔十二兩
　　　清醬二兩
　　　醋五兩
　　　鮮菜十五觔
　　　茄子二十個
　　　王𤓰二十條
　　　白蠟七枝(内一枝重五兩三枝各重/三兩三枝各重一兩五錢)
　　　黄蠟二枝(各重一/兩五錢)
　　　羊油蠟二十枝(各重一/兩五錢)
　　　羊油更蠟一枝(夏重五兩/冬重十兩)
　　　紅籮炭(夏二十觔/冬四十觔)
　　　黑炭(夏四十觔/冬八十觔)
　皇后
　　　猪肉十六觔(盤/肉)
　　　羊肉一盤
　　　鷄鴨各一隻
　　　新粳米一升八合
　　　黄老米一升三合五勺
　　　高麗江米一升五合
　　　粳米粉一觔八兩
　　　白麫七觔八兩
　　　麥子粉八兩
　　　豌豆折三合
　　　白糖一觔
　　　盆糖四兩
　　　蜂蜜四兩
　　　核桃仁二兩
　　　松仁一錢
　　　枸把二兩
　　　曬乾棗五兩
　　　猪肉九觔
　　　猪油一觔
　　　香油一觔六兩
　　　鷄蛋十個
　　　麫筋十二兩
　　　豆腐一觔八兩
　　　粉鍋渣一觔
　　　甜醬一觔六兩五錢
　　　清醬一兩
　　　醋二兩五錢
　　　鮮菜十五觔
　　　茄子二十個
　　　王𤓰二十條
　　　白蠟五枝(内一枝重三兩四/枝各重一兩五錢)
　　　黄蠟四枝(各重一/兩五錢)
　　　羊油蠟十枝(各重一/兩五錢)
　　　羊油更蠟一枝(夏重五兩/冬重十兩)
　　　紅籮炭(夏十觔冬/二十觔)
　　　黑炭(夏五十觔/冬六十觔)
　　皇貴妃
　　　猪肉十二觔
　　　羊肉一盤
　　　鷄一隻(或鴨/一隻)
　　　陳粳米一升五合
　　　白麫五觔
　　　白糖五兩
　　　核桃仁一兩
　　　曬乾棗二兩
　　　香油八兩
　　　鷄蛋五個
　　　麫筋六兩
　　　豆腐一觔八兩
　　　粉鍋渣八兩
　　　甜醬八兩
　　　清醬一兩
　　　醋二兩五錢
　　　鮮菜十二觔
　　　茄子十個
　　　王𤓰十條
　　　白蠟四枝(各重一/兩五錢)
　　　黄蠟四枝(各重一/兩五錢)
　　　羊油蠟五枝(各重一/兩五錢)
　　　紅籮炭(夏十觔冬/十五觔)
　　　黑炭(夏三十觔/冬六十觔)
　　　六安茶葉十四兩(毎/月)
　　　天池茶葉八兩(毎/月)
　　貴妃
　　　猪肉九觔八兩
　　　陳粳米一升三合五勺
　　　白麫三觔八兩
　　　白糖三兩
　　　核桃仁一兩
　　　曬乾棗一兩六錢
　　　香油六兩
　　　鷄蛋四個
　　　麫筋四兩
　　　豆腐一觔八兩
　　　粉鍋渣八兩
　　　甜醬六兩五錢
　　　清醬八錢
　　　醋二兩五錢
　　　鮮菜十觔
　　　茄子八個
　　　王𤓰八條
　　　白蠟二枝(各重一/兩五錢)
　　　黄蠟二枝(各重一/兩五錢)
　　　羊油蠟五枝(各重一/兩五錢)
　　　紅籮炭(夏十觔冬/十五觔)
　　　黑炭(夏三十觔/冬六十觔)
　　　鷄鴨共十五隻(毎/月)
　　　羊肉十五盤(毎/月)
　　　六安茶葉十四兩(毎/月)
　　　天池茶葉八兩(毎/月)
　　妃
　　　猪肉九觔
　　　陳粳米一升三合五勺
　　　白麫三觔八兩
　　　白糖三兩
　　　核桃仁一兩
　　　曬乾棗一兩六錢
　　　香油六兩
　　　豆腐一觔八兩
　　　粉鍋渣八兩
　　　甜醬六兩五錢
　　　醋二兩五錢
　　　鮮菜十觔
　　　茄子八個
　　　王𤓰八條
　　　白蠟二枝(各重一/兩五錢)
　　　黄蠟二枝(各重一/兩五錢)
　　　羊油蠟二枝(各重一/兩五錢)
　　　紅籮炭(夏五觔/冬十觔)
　　　黑炭(夏二十五觔/冬四十觔)
　　　鷄鴨共十隻(毎/月)
　　　羊肉十五盤(毎/月)
　　　六安茶葉十四兩(毎/月)
　　　天池茶葉八兩(毎/月)
　　嬪
　　　猪肉六觔八兩
　　　陳粳米一升二合
　　　白麫二觔
　　　白糖二兩
　　　香油五兩五錢
　　　豆腐一觔八兩
　　　粉鍋渣八兩
　　　甜醬六兩
　　　醋二兩
　　　鮮菜八觔
　　　茄子六個
　　　王𤓰六條
　　　白蠟二枝(各重一/兩五錢)
　　　黄蠟二枝(各重一/兩五錢)
　　　羊油蠟二枝(各重一/兩五錢)
　　　紅籮炭(夏五觔/冬八觔)
　　　黑炭(夏二十觔/冬三十觔)
　　　鷄鴨共十隻(毎/月)
　　　羊肉十五盤(毎/月)
　　　六安茶葉十四兩(毎/月)
　　　天池茶葉八兩(毎/月)
　　貴人
　　　猪肉六觔
　　　陳粳米一升二合
　　　白麫二觔
　　　白糖二兩
　　　香油三兩五錢
　　　豆腐一觔八兩
　　　粉鍋渣八兩
　　　甜醬六兩
　　　醋二兩
　　　鮮菜六觔
　　　茄子六個
　　　王𤓰六條
　　　白蠟一枝(重一兩/五錢)
　　　黄蠟一枝(重一兩/五錢)
　　　羊油蠟三枝(各重一/兩五錢)
　　　紅籮炭(冬五/觔)
　　　黑炭(夏十八觔冬/二十五觔)
　　　鷄鴨共八隻(毎/月)
　　　羊肉十五盤(毎/月)
　　　六安茶葉七兩(毎/月)
　　　天池茶葉四兩(毎/月)
　　常在
　　　猪肉五觔
　　　陳粳米一升二合
　　　白麫二觔
　　　白糖二兩
　　　香油三兩五錢
　　　豆腐一觔八兩
　　　粉鍋渣八兩
　　　甜醬六兩
　　　醋二兩
　　　鮮菜六觔
　　　茄子六個
　　　王𤓰六條
　　　黄蠟二枝(各重一/兩五錢)
　　　羊油蠟一枝(重一兩/五錢)
　　　黑炭(夏十觔冬/二十觔)
　　　鷄鴨共五隻(毎/月)
　　　羊肉十五盤(毎/月)
　　答應
　　　猪肉一觔八兩
　　　陳粳米九合
　　　隨時鮮菜二觔
　　　黄蠟一枝(重一兩/五錢)
　　　羊油蠟一枝(重一兩/五錢)
　　　黑炭(夏五觔/冬十觔)
　　皇子(公主/同)
　　　白蠟一枝(重一兩/五錢)
　　　羊油蠟三枝(各重一/兩五錢)
　　　羊油更蠟一枝(夏重五兩/冬重十兩)
　　　紅籮炭(冬五/觔)
　　　黑炭(夏十五觔冬/二十五觔)
　　皇子福晉
　　　猪肉二十觔
　　　陳粳米一升二合
　　　老米六合
　　　紅小豆六合
　　　白麫八觔
　　　懷麯一錢五分
　　　菉豆粉二兩
　　　芝蔴六合
　　　澄沙六合
　　　白糖一觔
　　　香油一觔五兩五錢
　　　鷄蛋五個
　　　麫筋八兩
　　　豆腐一觔
　　　豆腐皮三張
　　　粉鍋渣二觔八兩
　　　水粉三兩
　　　豆瓣四兩
　　　菉豆菜四兩
　　　蘑菇一兩
　　　木耳五錢
　　　甜醬一觔
　　　清醬八兩
　　　醋四兩
　　　白鹽四兩
　　　醬𤓰一片半
　　　醬茄半枚
　　　醬擘藍半枚
　　　花椒五分
　　　大料五分
　　　薑五錢
　　　鮮菜五觔
　　　白蠟一枝(重一兩/五錢)
　　　黄蠟六枝(各重一/兩五錢)
　　　羊油蠟十枝(各重一/兩五錢)
　　　羊油更蠟一枝(夏重五兩/冬重十兩)
　　　紅籮炭(夏五觔/冬十觔)
　　　黑炭(夏三十觔/冬七十觔)
　　　羊肉十五盤(毎/月)
　　皇子側室福晉
　　　猪肉十觔
　　　陳粳米九合
　　　老米一合
　　　白麫二觔八兩
　　　懷麯五分
　　　菉豆粉一兩
　　　芝蔴一合
　　　澄沙二合
　　　白糖四兩
　　　香油七兩
　　　鷄蛋三個
　　　麫筋四兩
　　　豆腐八兩
　　　豆腐皮一張
　　　粉鍋渣十三兩
　　　水粉一兩
　　　豆瓣一兩五錢
　　　菉豆菜一兩五錢
　　　蘑菇八錢
　　　木耳三錢
　　　甜醬五兩五錢
　　　清醬二兩五錢
　　　醋一兩五錢
　　　白鹽三錢
　　　醬𤓰一片半
　　　花椒二分
　　　大料二分
　　　薑二錢
　　　鮮菜三觔
　　　黄蠟一枝(重一兩/五錢)
　　　羊油蠟二枝(各重一/兩五錢)
　　　黑炭(夏十觔冬/十八觔)
　　　羊肉十五盤(毎/月)
　　　官女子
　　　猪肉一觔
　　　白老米七合五勺
　　　黑鹽三錢
　　　隨時鮮菜十二兩
　　　家下女子
　　　白老米七合五勺
　　　隨時鮮菜十兩
　　　黑鹽三錢
　　　乳姆(保姆同/)
　　　猪肉一觔
　　　老米七合五勺
　　　隨時鮮菜十二兩
　　　黑鹽三錢
　
　
　
　
　
國朝宫史巻十七
欽定四庫全書
國朝宫史巻十八
　　經費二
　恭進
皇太后聖夀恭進
　　　銀一萬兩
　　　大號小珍珠三百串
　　　小珍珠三百串
　　　大號小珊瑚珠三百串
　　　小珊瑚珠三百串
　　　上用縀紗等六十三疋(内/)
　　　　滿地風雲龍縀一疋
　　　　龍縀一疋
　　　　蟒襴縀二疋
　　　　粧縀二疋
　　　　織金二疋
　　　　閃縀二疋
　　　　倭縀四疋
　　　　補子縀二疋
　　　　金字縀二疋
　　　　龍紗一疋
　　　　蟒紗一疋
　　　　補子紗一疋
　　　　各色縀二十疋
　　　　素縀七疋
　　　　衣素七疋
　　　　宫紬二疋
　　　　帽縀二疋
　　　　紗四疋
　　　官用縀紗等三十七疋(内/)
　　　　蟒襴縀一疋
　　　　粧縀一疋
　　　　織金一疋
　　　　閃縀一疋
　　　　補子縀一疋
　　　　各色縀十五疋
　　　　素縀三疋
　　　　衣素三疋
　　　　宫紬二疋
　　　　帽縀一疋
　　　　楊縀三疋
　　　　彭縀三疋
　　　　紗二疋
皇太后大慶恭進
　　　謹按乾隆十六年辛未十一月二十五日恭遇
皇太后六十大慶於年例恭進外每日恭進
夀禮九九自二十一日起凡五日
　　　二十一日恭進
　御筆
萬夀頌緙絲圍屏一架
　　　三秀雙清綠玉如意一柄
　　　天和長泰繡迎手靠背坐褥一分
　　　長生智慧佛一尊
　　　無量福德佛一尊
　　　吉祥尊勝佛一尊
　　　華藏莊嚴佛一尊
　　　大通智勝佛一尊
　　　日月燈明佛一尊
　　　妙光普照佛一尊
　　　大慈廣潤佛一尊
　　　蕊香幢王佛一尊(以上佛/一九)
　　　萬品同輝繡花燈一對
　　　八方綺合繡花燈一對
　　　佛沼層雲繡花燈一對
　　　湘臺四照繡花燈一對
　　　華井舒霞繡花燈一對
　　　鼇山露蕚繡花燈一對
　　　瀛洲駢錦繡花燈一對
　　　綠波明月繡花燈一對
　　　九枝春艷繡花燈一對(以上寶/燈一九)
　　　龍鳯山河宋瑪瑙花觚一件
　　　雙蟠百福紅瑪瑙花瓶一件
　　　瑞捧雙桃五色瑪瑙花挿一件
　　　三夀作朋綠瑪瑙花插一件
　　　瑶圃芝雲五色瑪瑙花插一件
　　　天祿長春五色瑪瑙花罇一件
　　　紅英雪幹二色瑪瑙花插一件
　　　松茂萬年黄瑪瑙花插一件
　　　雙魚兆瑞二色瑪瑙花插一件(以上瑪瑙/器一九)
　　　百福罄宜白玉鰲磬一架
　　　彩翼雲鳬白玉罇一件
　　　八方寧謐白玉杯盤一副
　　　鶴鹿僊齡碧玉壺一件
　　　南極呈符漢玉夀星一座
　　　芝鶴同春青玉雙孔花插一件
　　　拈花集鳯碧玉佛手花插一件
　　　歲寒三友白玉雙孔花插一件
　　　金蘐春茂白玉筆山一件(以上玉/器一九)
　　　雲雷圓象三足鼎一件
　　　僊葩集瑞大花罇一件
　　　翠雲抱珥雙環罇一件
　　　蓬壺結秀方瓶一件
　　　雙螭蟠彩花嚢一件
　　　翠嶠僊罍壺一件
　　　方壺拱夀四足鼎一件
　　　沆瀣承天方罇一件
　　　蕉葉敷青美人觚一件(以上古銅/器一九)
　　　武陵僊種甜桃一盒
　　　洞庭秋色橙子一盒
　　　太平瑞實蘋果一盒
　　　露井含華桃乾一盒
　　　萬紀昇平蘋果乾一盒
　　　嘉慶餘甘李乾一盒
　　　雲液凝酥敖爾布哈一盒
　　　絳雪流輝山梨麫一盒
　　　元珠霏屑英俄麫一盒(以上果/盒一九)
　　　萬福天全一軸
　　　瑶光煥彩一軸
　　　三星拱照一軸
　　　慶演潮音一軸
　　　夀山福海一軸
　　　萬年吉慶一軸
　　　西池佛菓一軸
　　　牟尼現瑞一軸
　　　九畹芝英一軸(以上畫/軸一九)
　　　雲岫春暉一冊
　　　四季長春一冊
　　　羣仙祝夀一冊
　　　蓬山僊館一冊
　　　閬風麗景一冊
　　　繡谷呈芳一冊
　　　麟洲集慶一冊
　　　金英薈秀一冊
　　　瑶池輯瑞一冊(以上畫/冊一九)
　　　静夀同符五嶽圖五巻
　　　恩波廣潤四瀆圖四巻(以上畫手/巻一九)
　　　貝闕文鏐銀九九
　　　香國祥芬藏香九九
　　　箕疇錫福哈逹九九
　　　二十二日恭進
　御筆受天百祿圖一軸
　　　瑶池星彩玉夀星一尊
　　　安敦叶吉繡迎手靠背坐褥一分
　　　玉燭長調紅玻璃蠟臺一對
　　　篆靄金猊紅玻璃香爐一座
　　　楊枝滴露紅玻瓈花瓶一對
　　　黄雲垂慶蠟石磬二架
　　　法圓妙轉鍍金輪二件(以上供/獻一九)
　　　綏山福永象牙蟠桃大盆景一件
　　　塗林嘉粒象牙石榴大盆景一件
　　　寶掌拈花象牙佛手大盆景一件
　　　華林丹顆象牙柿子大盆景一件
　　　春臺日麗象牙牡丹盆景一件
　　　珠嚢啟瑞漢玉石榴盆景一件
　　　安期仙果漢玉棗樹盆景一件
　　　玉砌長春象牙月季花盆景一件
　　　瑞實金英象牙桃菊盆景一件(以上盆/景一九)
　　　陀林慧眼彩漆象眼几一對
　　　瑶池紫蒂彩漆菱花几一對
　　　錦城霞綺黄漆海棠几一對
　　　太素含暉黒漆長几一對
　　　仙山樓閣描金長几一對
　　　綠蕚仙春黑漆梅花几一對
　　　元英泳翠黒漆菱花几一對
　　　金蓮湧現描金長几一對
　　　壇山輳玉南海四方几一對(以上香/几一九)
　　　藍田挹瑞紫檀白玉如意二柄
　　　紺雪凝華紫檀漢玉如意一柄
　　　春嵐潤秀紫檀碧玉如意一柄
　　　晴波仙藻紫檀綠玻瓈如意一柄
　　　朝霞霽景紫檀紅玻瓈如意一柄
　　　綺日東升紫檀紅瑪瑙如意一柄
　　　金塘碧水黄楊青玉如意二柄(以上如/意一九)
　　　瑶池景福蜜蠟金桃一件
　　　瓊枝擢秀蜜蠟瑞芝一件
　　　先春嵩祝蜜蠟松竹梅一件
　　　蟠根仙實蜜蠟夀桃一件
　　　海林珠琲蜜蠟安榴一件
　　　雲圃珍蔬蜜蠟秋茄一件
　　　蒼鱗蔚秀蜜蠟高松一件
　　　兠羅妙相蜜蠟佛手一件
　　　華林赤實蜜蠟柿子一件(以上盤/一九)
　　　延齡寶炷上沉香一盒
　　　蜜樹凝膏中沉香一盒
　　　南山紫氣降香一盒
　　　仙木瓊枝檀香一盒
　　　金界雲芬芸香一盒
　　　萬年松液藏松香一盒
　　　黄英夀篆香餅一盒
　　　朱霞夀篆香餅一盒
　　　蔚藍夀篆香餅一盒(以上香/一九)
　　　錦幄春烘彩漆手爐九件(手爐/一九)
　　　蓬壺遐算壽星一件
　　　䕫篆仙匏圓爐一件
　　　九節延年如意一柄
　　　錦英含瑞金花椀四件
　　　秀出琪花六稜缾一件
　　　壺天日永罐一件(以上葫蘆/器一九)
　　　平安百和竹節盒一件
　　　梧鳯鳴祥桐鳥一件
　　　太和保合哈嗎盒一件
　　　夀徴五福圓盒一件
　　　春永仙葩花籃一對
　　　九如聯頌連環一件
　　　三陽開泰盒一件
　　　夀昌有象人物一件
　　　瑞葉呈符冊頁一件(以上象牙/器一九)
　　　明光五色玻璃器九九
　　　承露延年各式菊花盤九九
　　　龍文鳯藻彩縀九九
　　　二十三日恭進
　御筆貝葉春暉報恩經一部
　　　景駐蓮壺自鳴鐘一架
　　　静怡自在繡迎手靠背坐褥一分
　　　繡錯方隅鼎式盒一件
　　　芝蓋雲幢八吉祥八件(以上寶/器一九)
　　　仁夀呈符水晶硯山一件
　　　瑶臺捧露銀晶花插水盛一件
　　　仙蕚平安銀晶缾一件
　　　萱庭儀鳯銀晶罇一件
　　　雙環獻瑞水晶罇一件
　　　玉井流華銀晶花插一件
　　　雙螭拱夀銀晶罇一件
　　　燕喜三祝水晶罐一件
　　　四方平泰茶晶缾一件(以上晶/器一九)
　　　碧海龍翔萬窑提梁壺二件
　　　錦繡圍春萬窑五彩花觚一件
　　　壺天衍夀哥窑蓍草方瓶一件
　　　員嶠聯芳萬窑雙耳罐二件
　　　三元祥靄定窑爐一件
　　　秋水光涵霽綠罐一件
　　　絳幘籌添霽紅僧帽壺一件(以上古瓷/器一九)
　　　瑶池仙樂方屏一架
　　　花㪚諸天腰長屏二架
　　　羣眞獻夀圓屏二架
　　　圓光寶相四角屏二架
　　　昇平耕織四角屏二架(以上插/屏一九)
　　　火齊枝駢珊瑚朝珠一盤
　　　金粟攢珍蜜蠟朝珠一盤
　　　緗蓮垂露碧玉朝珠一盤
　　　佛髻光懸翠生石朝珠一盤
　　　金星騰耀噶什倫朝珠一盤
　　　瓊島凝香伽楠朝珠一盤
　　　彩貫流霞碧䃁㺨朝珠一盤
　　　仙葫瑞粒椰子朝珠一盤
　　　黄玉流輝蠟石朝珠一盤(以上朝/珠一九)
　　　梭龍絳靄熏貂冠一頂
　　　慈雲結蓋熏貂冠一頂
　　　華海元珠海龍冠一頂
　　　衮龍繡藻緙絲金龍貂袍成件
　　　僊機雲錦緙絲圑龍貂褂成件
　　　福夀雙臻古銅縀天馬袍成件
　　　萬禩吉光紅青縀天馬褂成件
　　　江山朝拱醬色縀銀鼠袍成件
　　　瑶圃羣芳紅青縀銀鼠褂成件
　　　雲虬擁福繡黄縀金龍棉袍成件
　　　圑圞集慶繡紅青八團金龍棉褂成件
　　　富貴長春醬色縀棉袍成件
　　　流虹華渚紅青縀棉褂成件
　　　瑞叶仙莖古銅縀棉袍成件
　　　重輪煥彩紅青縀棉褂成件
　　　黄龍應瑞繡龍夾紗袍成件
　　　八㝢隆平繡龍夾紗褂成件
　　　花開四照古銅夾紗袍成件
　　　芝雲春繡紅青夾紗褂成件
　　　紫氣東來醬色夾紗袍成件
　　　九天霞彩紅青夾紗褂成件(以上冠/服一九)
　　　事事如意面簪成分
　　　梅英綵勝面簪成分
　　　景福長綿面簪成分
　　　日永琴書簪成對
　　　日月昇恒萬夀簪成對
　　　仁風普扇簪成對
　　　萬年吉慶邊簪成對
　　　方壺集瑞邊花成對
　　　瑶池清供邊花成對(以上簪/飾一九)
　　　吉雲香篆鼎一件
　　　四方同軌方鼎一件
　　　太平寰宇三足鼎一件
　　　六合儲祥䕫耳鼎一件
　　　兩儀開泰三陽鼎一件
　　　仙蕚長春梅式鼎一件
　　　霜筠獻瑞竹節鼎一件
　　　珥日承鼇朝冠三足鼎一件
　　　瑶光紫氣鼎一件(以上彛/鼎一九)
　　　慈雲普福洋漆交泰缾二件
　　　蟠桃福會磁膽瓶二件
　　　仙芝介夀磁膽瓶二件
　　　金支重翠玲瓏花嚢二件
　　　羲爻呈瑞交泰瓶一件(以上花/瓶一九)
　　　丹淵萬歲金九九
　　　英山百鍊銀九九
　　　豐茸春靄貂皮九九
　　　二十四日恭進
　御筆萬年寶筏心經塔一軸
　　　萬歲嵩呼沉香仙山一座
　　　山岳同安繡迎手靠背坐褥一分
　　　多寶祥光石塔一座
　　　延夀無量藥師經二部
　　　祥符玉燭洋彩蠟簽二件
　　　寶幢法供滿逹二座
　　　放大光明白玻瓈桌燈一對(以上供/器一九)
　　　應眞拱夀山石羅漢十八尊(羅漢/一九)
　　　厚坤永載白玉五嶽磬一架
　　　珠聯璧合白玉連環合符磬一架
　　　福永仙壺白玉䕫福提梁卣一架
　　　福慶長綿蜜蠟䕫福磬一架
　　　祥徵儀鳯牛油石䕫鳯磬一架
　　　景星效慶温都魯牙磬三架
　　　日報平安雕竹提梁卣一架(以上磬/一九)
　　　霜筠標翠竹節耳盃盤一副
　　　象叶羲文八卦盃盤一副
　　　瑶草雲敷雙芝耳盃盤一副
　　　秀擢雙莖芝耳盃盤一副
　　　瑞彩璘㻞仙芝螭耳盃盤一副
　　　瑞應雲從雙龍耳盃盤一副
　　　天池騰躍雙䕫耳盃盤一副
　　　寰海飛鱗雙螭耳盃盤一副
　　　錦江擷綺葵花式盃盤一副(以上盃/盤一九)
　　　金絲呈慶蟠桃盤一件
　　　秋英不老菊花盤一件
　　　玉井流香荷花盤一件
　　　滄海游龍五螭盤一件
　　　黄雲茁秀九芝盤一件
　　　向日抒丹葵花盤一件
　　　秋圃霏英海棠盤一件
　　　福慶綿長𤓰瓞盤一件
　　　安石敷榮海榴盤一件(以上石/盤一九)
　　　方諸流映玻璃掛鏡九件(鏡一/九)
　　　壺天百和玻瓈瓶鼻烟九瓶(鼻烟/一九)
　　　長春萬夀花籃一件
　　　雲霞散綺花籃一件
　　　萬彚抒丹花籃一件
　　　繡谷鸞翔花籃一件
　　　芝圃羅英花籃一件
　　　仙蕚敷春花籃一件
　　　優鉢拈花花籃一件
　　　富貴披香花籃一件
　　　金英吐瑞花籃一件(以上花/籃一九)
　　　僊蕚含英梅花几盒四對
　　　祥呈疊勝方勝几盒二對
　　　雙芝衍慶如意几盒一對
　　　璧月流輝圓几盒一對
　　　瀛寰承瑞八角几盒一對(以上几/盒一九)
　　　香叅鼻觀鼻烟壺九九
　　　普象春熙宜興瓷九九
　　　玉繭雲機彩縀九九
　　　二十五日恭進
　御筆瑶光炳彩夀星一軸
　　　繡谷香濃花卉炕屏一架
　　　福夀康寧繡迎手靠背坐褥一分
　　　四表朝天四足方鼎三件
　　　仙嶠烟霞三足圓鼎三件
　　　金輪抱珥朝冠耳圓鼎三件(以上鼎/一九)
　　　萬國同春掛屏一面
　　　萬方膏雨掛屏一面
　　　萬笏朝天掛屏一面
　　　萬頃恩波掛屏一面
　　　萬年琪樹掛屏一面
　　　萬壑泉聲掛屏一面
　　　萬松晴翠掛屏一面
　　　萬嶺明霞掛屏一面
　　　萬峯積玉掛屏一面(以上掛/屏一九)
　　　祥呈郊藪磬三架
　　　福夀天全磬三架
　　　龍文瑶彩磬三架(以上石/磬一九)
　　　佛鉢香雲白玉碗一件
　　　春嵐霽色青玉碗一件
　　　銀漢秋澄白玉碗一件
　　　雙龍騰靄青玉碗一件
　　　琪花吐艶青玉碗一件
　　　圓池暈碧碧玉碗一件
　　　璧沼盤花碧玉碗一件
　　　夀域同春碧玉碗一件
　　　瑞卉聯芳青玉碗一件(以上玉/碗一九)
　　　暖律囬春銅手爐九件(手爐/一九)
　　　露掌高擎白玻瓈髙足盃一對
　　　瓊脂雲液白玻瓈盃一對
　　　沆瀣流慈玻瓈刻花法盞一對
　　　彩煥璇杓玻瓈刻花靶鍾六對(以上盃/一九)
　　　䕫龍奉夀方鼎一件
　　　羣芳彚秀花籃一件
　　　壺嶠長春獸環罐一件
　　　雲表金莖靶碗一對
　　　層城仙拱幢盒一對
　　　蓬閬羅珍盆景一對(以上琺瑯/器一九)
　　　瑶池佳氣東莞香九盒(香一/九)
　　　百寶莊嚴南漆奩粧三對
　　　五雲耀彩南漆几櫃一對
　　　春臺仁夀南漆奩粧一件(以上漆/器一九)
　　　諸天妙相無量夀佛九九
　　　萬彚鈞陶磁器九九
　　　億載泉流千錢九九
　　　乾隆二十六年辛巳十一月二十五日恭遇
皇太后七十大慶於年例恭進外每日恭進
夀禮九九自十六日起凡十一日
　　　十六日恭進
　御筆升恒永慶夀安宫銘三屏風寶座成分
　　　人天勝果無量夀佛一九
　　　福田廣濟無量夀佛一九
　　　性徹眞如無量夀佛一九
　　　得大歡喜無量夀佛一九
　　　智炬長明無量夀佛一九
　　　玉毫現瑞無量夀佛一九
　　　慧珠妙朗無量夀佛一九
　　　聲聞寶覺無量夀佛一九
　　　華海總持無量夀佛一九(以上佛/九百尊)
　　　三藏神光塔龕三座(塔龕/三座)
　　　火樹凝華珊瑚如意一柄
　　　璇霄映碧永昌玉如意一柄
　　　明霞煥彩芙蓉石如意一柄
　　　金芝擢秀龍油珀如意一柄
　　　榮光捧日鶴頂紅如意一柄
　　　黄雲垂䕃蜜蠟如意一柄
　　　南山春黛孔雀石如意一柄
　　　瓊英疊綺花石如意一柄
　　　美韞藍田催生石如意一柄(以上如/意一九)
　　　十七日恭進
　御筆寶籙駢禧扁額一面
　　　慧福同尊擦擦無量夀佛一九
　　　宏濟羣生擦擦無量夀佛一九
　　　光徹大千擦擦無量夀佛一九
　　　法鏡長圓擦擦無量夀佛一九
　　　金乘瑞相擦擦無量夀佛一九
　　　勝幡清凈擦擦無量夀佛一九
　　　福被恒沙擦擦無量夀佛一九
　　　慈雲普蔭擦擦無量夀佛一九
　　　調御諸天擦擦無量夀佛一九(以上佛/九千尊)
　　　般若珍臺掛龕二十八座(掛龕二/十八座)
　　　松雲金采龍油珀卧蠶紋如意九柄(如意/一九)
　　　雲霄飛舞紫檀黄縀繡金龍九屏一座
　　　九天垂拱紫檀緙絲金龍寶座一張
　　　十八日恭進
　御筆
萬夀聯珠緙絲圍屏一架
　　　福德天全釋迦牟尼佛一尊
　　　長生智慧無量夀佛二尊
　　　龍華闡法彌勒佛一尊
　　　吉祥妙喜喇嘛佛一尊
　　　香海莊嚴觀世音菩薩一尊
　　　法雲普潤白衣救度佛母一尊
　　　大慈廣濟綠衣救度佛母一尊
　　　寶幢尊勝金剛勇識菩薩一尊(以上佛/一九)
　　　雲捧香臺紫檀木龕九座(佛龕/一九)
　　　慧日長懸無量夀佛九尊(佛一/九)
　　　白毫光滿紫檀木龕九座(佛龕/一九)
　　　大通福慧釋迦牟尼佛三尊
　　　上乘正覺燃燈佛二尊
　　　法輪廣運彌勒佛二尊
　　　十方安樂阿彌陀佛二尊(以上佛/一九)
　　　珠光現瑞楠木葫蘆龕一座(佛龕/一)
　　　福永須彌磁無量夀佛九尊(佛一/九)
　　　華嚴法界楠木葫蘆龕一座(佛龕/一)
　　　妙明自在觀世音菩薩一尊
　　　智珠普照八大菩薩八尊(以上佛/一九)
　　　法藏光華楠木葫蘆龕一座(佛龕/一)
　　　慈航利濟綠衣救度佛毋九尊(佛一/九)
　　　青蓮寶品楠木葫蘆龕一座(佛龕/一)
　　　瑞容滿月無量夀佛九軸(畫像佛/一九)
　　　金仙祝聖夀山石羅漢十八尊(羅漢/二九)
　　　圓光寶相擦擦佛九尊(佛一/九)
　　　天人永䕶長夀經一部
　　　貝多珍品長夀灌頂經一部
　　　恒河功德無量夀佛經一部
　　　檀林寶篆長夀經一部
　　　法海潮音長夀成法經一部
　　　龍藏金函藥王經一部
　　　大乘妙典尊勝儀軌經一部
　　　𣑽夾春暉佛母儀軌經一部
　　　菩提眞諦長夀成法經一部(以上經/一九)
　　　放大光明銅鍍金塔九座(塔一/九)
　　　多寶祥光銅鍍金塔一座
　　　千花湧現金漆木塔八座(以上塔/一九)
　　　蓮界環周鍍金滿逹一件
　　　沆瀣凝華磁奔巴壺二件
　　　楊枝洒潤甆奔巴瓶二件
　　　天雨寶花廣琺瑯六方瓶二件
　　　𣑽天轉運廣琺瑯輪二件(以上供/器一九)
　　　四時玉燭廣琺瑯蠟臺一對
　　　博山瑞靄廣琺瑯香爐一件
　　　曼陀散彩廣琺瑯凈瓶一對
　　　瑜伽净寶銅鍍金滿逹二件
　　　甘露長涵銀鍍金寶瓶二件(以上供/器一九)
　　　毗耶凈域銀鍍金壇城一座
　　　珠林香雨銀鍍金花一件
　　　九葩垂蔭銀鍍金蓋一件
　　　法源仙唄銀鍍金螺一件
　　　寶界圓通銀鍍金輪一件
　　　慈雲廣覆銀鍍金傘一件
　　　蓮臺香遶銀鍍金腸一件
　　　曇華常滿銀鍍金罐一件
　　　𣑽海鯨鏗銀鍍金魚一件(以上供/器一九)
　　　法幢永䕶廣琺瑯將軍寶一件
　　　祗園同樂廣琺瑯男寶一件
　　　散花仙侣廣琺瑯女寶一件
　　　陀林大力廣琺瑯象寶一件
　　　檀山龍駟廣琺瑯馬寶一件
　　　智光圓朗廣琺瑯三寶珠一件
　　　照臨香界廣琺瑯輪寶一件
　　　圓光妙轉廣琺瑯輪二件(以上供/器一九)
　　　光生蓮藏銀琺瑯七珍一分
　　　天花瑞現銀七珍一分
　　　紺席舒華銅鍍金七珍一分
　　　百寶尊嚴銀鍍金七珍一分
　　　珠龕珍器銀八寶一分
　　　法筵清凈銀鍍金八寶一分
　　　芝幢𣑽蓋銀八吉祥一分
　　　天龍供養銅鍍金八吉祥一分
　　　檀海香雲銀九供一分(以上七珍八寳/八吉祥九分)
　　　寶珞垂雲哈逹九九
　　　金地霞芬藏香九九
　　　琬琰雕華紫檀木嵌玉如意九柄(如意/一九)
　　　絳雪呈華山查糕一盒
　　　瓊琚珍品木𤓰糕一盒
　　　紫英絢采酸棗糕一盒
　　　金粟涵芳桂花糕一盒
　　　紺玉流輝玫瑰糕一盒
　　　雲粉含春梅蘇糕一盒
　　　碧芽凝液茶葉糕一盒
　　　香蒸珠粒松子糕一盒
　　　黛葉清芬薄荷糕一盒(以上紅彩漆/几盒一九)
　　　九重春色紫檀緙絲花鳥九屏一座
　　　昇平瑞拱紫檀竹式緙絲寶座一張
　　　十九日恭進
　御筆萬國共球職貢圖掛屏一件
　　　仙島金霞龍油珀卧蠶紋如意九柄(如意/一九)
　　　洱海氷絲緬甸國綿布九匹
　　　芝泥獻瑞蘇祿國土九兩
　　　南金貴品安南國銀九錠
　　　珍木瓊脂安南國泡速香九十觔
　　　蓬山銀液琉球國白錫九塊
　　　丹爐百鍊琉球國紅銅九把
　　　貝闕仙機琉球國蕉布九疋
　　　兠羅香輭琉球國綿子九卷
　　　鮫宫百和暹羅國龍涎香九塊
　　　寶樹凝芳暹羅國沉香九塊
　　　旃林仙炷暹羅國白檀香九塊
　　　絳宇祥芬暹羅國降香九塊
　　　瀛島金膏暹羅國藤黄九塊
　　　炎洲石髓暹羅國硫黄九塊
　　　滄波霞綺暹羅國紅布九疋
　　　龍藏瓊綃西洋國布九疋
　　　麟洲寶幣西洋國銀錢八十一箇
　　　榑桑火浣朝鮮國布九疋
　　　上清玉紵朝鮮國夏布九疋
　　　氷蠶香縷朝鮮國綿綢九疋
　　　紫海豐毫朝鮮國水獺皮九張
　　　五色璀燦朝鮮國龍席九領
　　　桃笙光照朝鮮國凉席九領
　　　氷紋瑞繭朝鮮國頭號紙九卷
　　　銀光澄素朝鮮國三號紙九卷
　　　矞雲織彩土魯番布特他縀一疋
　　　橦華珍貢朝塔爾布一疋
　　　綠波春浣拉逹克漢縀一疋
　　　璇霄紫氣布魯克巴阿湯縀一疋
　　　絳霞綺麗阿素瑪縀一疋
　　　明光瑞質阿多里什縀一疋
　　　七襄文錦阿拉擦縀一疋
　　　天梭繡組齊卜彌縀一疋
　　　蘭縑五色逹爾路綢一疋
　　　金縠盤花那木湯綢一疋
　　　玉縷成章痕都斯坦銀絲縀九疋
　　　絳綈耀日痕都斯坦盪花綢三疋
　　　香羅叠采痕都斯坦金花手帕三條
　　　織文春麗痕都斯坦五彩金邊布三疋
　　　賨筒光絢痕都斯坦金花布三疋
　　　雲機含藻痕都斯坦洋漂花布六疋
　　　紫罽凝華伊犁花毯九塊
　　　貢陳九牧沙爾虎爾金九條
　　　崑圃琳瑯和闐玉九塊
　　　天方珠粒回子葡萄九匣
　　　祗園仙實藏果九匣
　　　瑯玕珍幅回子紙一百張
　　　錦雯雲縷回子金線九股
　　　漢渚瑶絲回子鋃線九股
　　　葩蓋長圓回子囊一盒
　　　錦苞啟秀回子饅圖一盒
　　　芝粉涵珍回子綽齊博勒一盒
　　　金蘇含采回子薩穆巴勒蘇一盒
　　　琳液調香回子察勒巴克一盒
　　　紫霄雲片回子哈克察一盒
　　　瓊葉流馨回子格勒得一盒
　　　琪樹交柯回子桑子一盒
　　　丹房仙餌回子托噶赤一盒(以上紅彩漆/捧盒一九)
　　　瑶池麗景影漆繡花鳥五屏一座
　　　山岳同安紫檀緙絲寶座一張
　　　二十一日恭進
　御筆連藏光明墨刻華嚴心鏡圖一軸
　　　春華秋實各種雕鏤如意一九
　　　康寧永錫繡迎手靠背坐褥成分
　　　金闕榮光黄瑪瑙松樁花插一件
　　　瑶池嘉㑹紅白瑪瑙仙人桃樁花插一件
　　　萬年長茂花瑪瑙松樁花插一件
　　　九天慶矞紅白瑪瑙流雲洗一件
　　　玉沼明霞瑪瑙盌一件
　　　蓬壺仙掌瀚海石佛手水注一件
　　　松喬錫籙紅白瑪瑙松鹿花插一件
　　　西池翠蓋紅白瑪瑙荷葉洗一件
　　　丹霄糺縵紅白瑪瑙流雲水盛一件(以上瑪瑙/器一九)
　　　五福駢臻南漆寶蓋掛燈九對(寳燈/一九)
　　　丹山彩羽掛屏一件
　　　閬苑𫝊觴掛屏一件
　　　芝田採秀掛屏一件
　　　天祿長春掛屏一件
　　　福應三陽掛屏一件
　　　瀛洲仙境掛屏一件
　　　碧嶂喬齡掛屏一件
　　　瑶圃聯芳掛屏一件
　　　諸天花雨掛屏一件(以上彩畫/掛屏一九)
　　　天球仙樂漢玉璧磬一架
　　　曇華春永漢玉扛頭花囊一件
　　　五雲景福青玉提梁卣一件
　　　瓊漿獻夀漢玉瑣子夀字執壺一件
　　　玉井涵芳萊玉蓮花瓶一件
　　　瑤光煥采黄玉夀星一件
　　　琪圃芝雲青玉流雲䕫靶花澆一件
　　　上闌珍品碧玉櫻桃陳設一件
　　　觚稜瑞靄青玉出㦸方觚一件(以上玉/器一九)
　　　仙闕琅音青綠乳丁鐸一件
　　　天杓酌酒青綠商斗一件
　　　瑞獻般文青綠獸面髙足圓盤一件
　　　寶氣歊雲青綠彛一件
　　　碧牙鏤采青綠商犧獸尊一件
　　　三才法象青綠朝天耳三足鼎一件
　　　錦蕊生香青綠渣斗花囊一件
　　　函關仙騎青綠犧牛尊一件
　　　慶流三祝青綠商三喜豆一件(以上青綠/器一九)
　　　瀛海驪珠龍眼一盒
　　　上苑瓊瑰粟子一盒
　　　崑圃長春延夀果一盒
　　　玉池珠顆建蓮一盒
　　　仙露明珠葡萄一盒
　　　綘嚢仙品荔支一盒
　　　寶樹銀丸白果一盒
　　　安期珍果白棗一盒
　　　蓬山翠粒松子一盒(以上塡漆菊花/式捧盒一九)
　　　純嘏天長夀字無量夀佛一軸
　　　光炳弧南夀星一軸
　　　海上銖衣宋緙絲仙人一軸
　　　祥光朝斗夀星一軸
　　　瑶天清唳仙鶴一軸
　　　𣑽相莊嚴祝聖羅漢一軸
　　　金界光明心經寶塔一軸
　　　瓊帔稱觴麻姑一軸
　　　紫庭翔舞鸞鳯一軸(以上畫掛/軸一九)
　　　瑶林香雪一冊
　　　萬夀無疆字畫二冊
　　　閬風仙景花鳥人物一冊
　　　智仁同樂山水一冊
　　　錦圃羅英一冊
　　　夀岳仙淵一冊
　　　羣芳集瑞一冊
　　　琪葩毓秀一冊(以上畫/冊一九)
　　　天人協慶感應篇一卷
　　　仙山樓閣圖一卷
　　　溪山春靄圗一卷
　　　福祿綿長圖一卷
　　　春臺共樂人物一卷
　　　絳闕朝元圖一卷
　　　玉京仙奕圗一卷
　　　清都福會圖一卷
　　　夀昌有象人物一卷(以上手/卷一九)
　　　紫府精鏐元寶九九
　　　甄陶品彚瓷尊瓶九九
　　　蓬壺仙種葫蘆器九九
　　　雲霞組繡紫檀緙絲十二屏一座
　　　紫極凝禧紫檀緙絲寶座一張
　　　二十二日恭進
　御筆
萱闈集慶條對一分
　　　西崑呈瑞沉香方朔山子一座
　　　天和禔福繡迎手靠背坐褥一分
　　　瑞綿仙瓞黄楊木嵌青玉如意一柄
　　　錦蕚珠英紫檀鑲嵌花卉如意一柄
　　　景福長生象牙嵌瑪瑙如意一柄
　　　玉井舒華白檀香嵌瑪瑙如意一柄
　　　慶衍三多紫檀嵌瑪瑙如意一柄
　　　寶珠長滿白檀香嵌玻璃如意一柄
　　　華林駢瑞黄楊木嵌瑪瑙如意一柄
　　　九芝毓秀沉香嵌瑪瑙如意一柄
　　　華實同芳沉香鑲嵌花卉如意一柄(以上如/意一九)
　　　魚藻清音青玉魚磬一架
　　　雲咸叶奏白玉瑣子䕫龍流雲磬一架
　　　兩儀同慶白玉雙福磬一架
　　　泰階璧合白玉瑣子合符磬一架
　　　九韶應節白玉瑣子磬一架
　　　箕疇聯錫白玉瑣子䕫福雙連磬一架
　　　龍藏儲珍白玉八寶連環雙福磬一架
　　　鈞天玉振白玉瑣子磬一架
　　　升恒合頌白玉福夀磬一架(以上玉/磬一九)
　　　仙猊率舞水晶獅子蓋罐一件
　　　蓬山永戴水晶鰲魚筆山一件
　　　彤管光生水晶筆筒一件
　　　璇宫朗照水晶軒轅鏡一件
　　　九苞瑞羽銀晶鳯凰雙蓋尊一件
　　　香生寶葉水晶芝草水盛蓋瓶一件
　　　玉樹珍禽粉晶鳯凰桃樁花插一件
　　　瑶蕊留春紫晶玉蘭花插一件
　　　璧水瑶翎銀晶鳬式蓋尊一件(以上水晶/器一九)
　　　寶露涵英均釉出㦸花觚一件
　　　慶占抱珥青花白地吉利瓶一件
　　　萬彚敷榮均釉玲瓏花籃一件
　　　六宇同春三彩磁六方扁瓶一件
　　　瓊沼仙鱗白磁木魚壺一件
　　　碧落璇杓定窑柳斗一件
　　　銀塘風蓋均釉荷葉洗一件
　　　仙掌髙擎嘉窑八仙高足圓罐一件
　　　璧月長圓官窑盤一件(以上古磁/器一九)
　　　碧漢光涵玻璃插屏一件
　　　銀華映采畫玻璃插屏一件
　　　璇臺麗景畫玻璃博古插屏一對
　　　璧海霞峯彩漆鑲玻璃鰲山插屏一件
　　　仙都嘉慶玻璃吉慶插屏一件
　　　上林春霽玻璃花鳥插屏一件
　　　清輝四照玻璃插屏一件
　　　雲嶠流芬堆香插屏一件(以上插/屏一九)
　　　火齊星懸珊瑚朝珠一盤
　　　翠粒珠聯青金石朝珠一盤
　　　金粟圓光蜜蠟朝珠一盤
　　　朝霞霽色碧䃁㺨朝珠一盤
　　　瓊樹凝香伽楠朝珠一盤
　　　金星澄耀噶什倫朝珠一盤
　　　玉璇暈彩羊睛朝珠一盤
　　　崑林仙粒椰子朝珠一盤
　　　萬年黛色面松朝珠一盤(以上朝/珠一九)
　　　毳冕春融熏貂冠二頂
　　　玉綖光靄海龍冠一頂
　　　翠雲繡衮緙絲金龍貂皮袍褂成套
　　　吉光珍腋縀面天馬皮袍褂成套
　　　玉毫絢采縀面銀鼠皮袍褂成套
　　　雲機瑞錦繡縀面綿袍褂成套
　　　九華仙組縀面綿袍褂二套
　　　龍銷五色繡袷紗袍褂成套
　　　蘭綺含風袷紗袍褂二套(以上冠/服一九)
　　　五福陳疇面簪成分
　　　天開純嘏面簪成分
　　　壺天集慶面簪成分
　　　寶掌拈花簪成對
　　　西池獻夀簪成對
　　　萬年嵩祝簪成對
　　　天保罄宜簪成對
　　　卿雲擁福簪成對
　　　綠雪含芳簪成對(以上簪/飾一九)
　　　丹臺凝靄南漆鼎式香几八件
　　　層城珍拱南漆子母几盒一件(以上漆/器一九)
　　　仙島熙春雕象牙花尊一件
　　　寶華含露均釉膽瓶一對
　　　螺峯湧翠霽青觀音瓶一對
　　　蒼虬拱瑞雙耳瓶一對
　　　彤霞映日霽紅觀音瓶一對(以上花/瓶一九)
　　　璚粒霏香松子餅一盒
　　　桂粉春融南魯酥一盒
　　　銀荷澄露白蓮花酥一盒
　　　錦英香滿黄海棠酥一盒
　　　九苞耀采粧花酥一盒
　　　絳雪流輝紅元酥一盒
　　　翠雲凝液綠腰酥一盒
　　　素璞凝華白元酥一盒
　　　金蕊含芳葵花酥一盒(以上塡漆菊花/式捧盒一九)
　　　荆南百鍊金九九
　　　朱提珍貢銀九九
　　　紫茸豐靄貂皮九九
　　　錦圃生香紫檀繡詩意花卉九屏一座
　　　清晏迎禧紫檀緙絲寶座一張
　　　二十六日恭進
　御筆貝葉長生金字無量夀佛經一部
　　　南極榮光茶晶夀星一尊
　　　垂衣集慶繡迎手靠背坐褥一分
　　　崑岡擢秀碧玉松芝花插一件
　　　寶樹長青碧玉松樁花插一件
　　　上林緗綺碧玉桃樁花插一件
　　　雲虬獻瑞碧玉龍首花插一件
　　　祥徵飛舞碧玉龍鳯蓋罐一件
　　　露井舒華碧玉桃樁水盛花插一件
　　　嶰谷鸞音碧玉鳯竹花插一件
　　　瑶島蟠枝碧玉桃樁花插一件
　　　雪嶺雙清碧玉松梅花插一件(以上碧玉/器一九)
　　　蜀錦霏香海棠盆景一座
　　　玉樹珊瑚梔子南天竺盆景一座
　　　瓊畹喬英水仙芝草盆景一座
　　　春秋並茂梅花芙蓉盆景一座
　　　緋衣春色碧桃虞羙人盆景二座
　　　金莖集鳯芝草鳯仙盆景一座
　　　仙都富貴牡丹芝草盆景一座
　　　琪圃延齡枸杞芝草盆景一座(以上銅搯絲琺/瑯盆景一九)
　　　瑶臺蕚綠南漆梅花式香几二對
　　　金綵宜春南漆方勝式香几二對
　　　霞圃秋芳南漆海棠式香几一對
　　　八紘平泰南漆八角式香几一對
　　　四表光華南漆四方式香几三對(以上香/几一九)
　　　金華寶蓋青玉菊芝如意一柄
　　　九莖成瑞滑石福禄靈芝如意一柄
　　　璇霄景福青玉雲蝠如意一柄
　　　香臺寶篆紫檀五彩福夀如意一柄
　　　九如永慶鸂鶒木鑲磬如意一柄
　　　瑶巖三秀牛油石芝草如意一柄
　　　德合莖英紫檀嵌玉福芝如意一柄
　　　九光玉葉沉香芝草如意一柄
　　　箕範天全紫檀嵌玉福夀如意一柄(以上如/意一九)
　　　玉池圓照磁琺瑯面盆一對
　　　銀河璧月磁琺瑯手盆一對
　　　四維環拱洋磁四方套環盒一件
　　　赤瑛叠采紅洋磁套圓盒一對
　　　彤雲綺合五彩磁油盒一對(以上洋磁/器一九)
　　　仙蕚長春黄彩漆梅花式盒一件
　　　金霞湧現黄彩漆八寶盒八件(以上寶/盒一九)
　　　蘭幄春温漆手爐九件(手爐/一九)
　　　春壺對捧天然雙葫蘆一件
　　　六瑚煥采葫蘆六方瓶一對
　　　壺天日永葫蘆雙陸瓶一對
　　　丹臺珍器葫蘆扁罐一件
　　　壺洲挹秀葫蘆靶碗一對
　　　蓬山瑞種趷􁔌葫蘆一件(以上葫蘆/器一九)
　　　光暎蘭膏銅鑲象牙遮燈一件
　　　方輿合慶象牙方金一對
　　　金枝挺秀象牙出㦸瓶一件
　　　四照仙葩象牙鑲嵌玻璃花籃一件
　　　向日敷榮象牙葵花盒一件
　　　清舒協體象牙臂格一件
　　　貝闕懸黎雕象牙架磬一座
　　　廣輪同照象牙鑲千里眼一件(以上象牙/器一九)
　　　閬苑蟠枝桃一盒
　　　香染金衣朱橘一盒
　　　霜苞秋貢廣橙一盒
　　　玉乳流甘波梨一金
　　　瓊田雲粉荸薺一盒
　　　瑶林緗顆檳子一盒
　　　建春甘蒂獅柑一盒
　　　華平啟瑞蘋果一盒
　　　露浥珠嚢岡榴一盒(以上紅綵漆/捧盒一九)
　　　雲腴五色玻璃器九九
　　　龍盤仁夀銅鏡九九
　　　玉繭雲機縀九九
　　　絳霄呈瑞紫檀緙絲花卉九屏一座
　　　萬年保泰紫檀緙絲寶座一張
　　　二十七日恭進
　御筆萬年介祉大夀字掛屏四件
　　　仙壺駐景自鳴鐘一架
　　　清寧集福繡迎手靠背坐褥一分
　　　瓊華煥采紫檀嵌白玉如意九柄(如意/一九)
　　　上林燕喜插屏一座
　　　瑶臺仙幹插屏二座
　　　秋英永夀插屏一座
　　　金萱春茂插屏一座
　　　海屋添籌插屏一座
　　　河清海晏插屏一座
　　　金莖玉樹插屏一座
　　　錦圃春濃插屏一座(以上楚石/插屏一九)
　　　珍符環拱白玉八寶連環磬一架
　　　瑶算春長青玉海屋添籌磬一架
　　　湘陰合璧青漢玉雙磬一架
　　　荆鏐含藻青玉花籃磬一架
　　　瑞叶虞球青漢玉䕫龍磬一架
　　　瓊珍捧夀白玉䕫龍夀字磬一架
　　　龍堂振響漢玉鰲魚磬一架
　　　陳倉獻寶漢玉天雞珮磬一架
　　　海藏仙音漢玉鰲魚䕫龍磬一架(以上玉/磬一九)
　　　光注流霞瑪瑙杯盤九分(杯盤/一九)
　　　丹山春永催生石鳯凰松桃花插一件
　　　珠嚢含露催生石石榴水盛花插一件
　　　三秀駢英花石芝草水盛一件
　　　龍池集慶漢石雙螭耳磬鈴杯一件
　　　碧筒凝液孔雀石蓮枝洗一件
　　　九霄葩采孔雀石流雲洗一件
　　　坤元合德荆石腰圓盒一件
　　　玉䂓暈月花石圈一件
　　　崑崙瑞璞黄石子一件(以上石/器一九)
　　　珍禽效舞楠木鑲斑竹玻璃雀籠盆景一座
　　　琪樹恒春雕沉香花插一件
　　　虬枝擢秀沉香松樁花尊二件
　　　萬年苞茂沉香松竹八仙臺二件
　　　瑯玕鏤采包竹提梁卣二件
　　　萬歲嵩呼沉香八仙慶夀仙山一座(以上木/器一九)
　　　百和天香鼻烟九玻璃瓶(鼻烟/一九)
　　　九天珠玉彩漆唾盂九對(唾盂/一九)
　　　丹心捧日紅漆葵花瓣罩蓋盒一對
　　　八風合律香色漆八角罩蓋盒一對
　　　六花獻瑞綠漆六瓣罩蓋盒一對
　　　宜春嘉兆黑漆描金方勝罩蓋盒一對
　　　秋錦增妍黒漆描金海棠式罩蓋盒一對
　　　圓象呈符紅漆雙圓罩蓋盒一對
　　　四照敷榮黄漆菱花式罩蓋盒一對
　　　八表光明黒漆描金八方罩蓋盒一對
　　　瓊枝仙蕚金漆梅花式罩蓋盒一件(以上紅彩九/漆几盒一)
　　　瑶池九熟桃乾一盒
　　　蓬萊文蒂杏乾一盒
　　　崖蜜凝甘甜果乾一盒
　　　桂髓含芳香𤓰乾一盒
　　　紫房珍顆檳子乾一盒
　　　瑞應承平蘋果乾一盒
　　　元圃雲津梨乾一盒
　　　玉文仙種李乾一盒
　　　仙畦碧玉冬𤓰乾一盒(以上紅彩漆/捧盒一九)
　　　壺天香靄玻璃鼻烟壺九九
　　　温室春調銅手爐九九
　　　萬象陶成瓷器九九
　　　萬彚同春繡花卉九屏一座
　　　紫㣲朝拱紫檀緙絲寶座一張
　　　二十八日恭進
　御筆瑶樞純嘏扁額一面
　御筆夀國舒長對一副
　　　球琳耀采紫檀嵌玉福夀如意九柄
　　　萬年叶吉白玉磬一架
　　　多福罄宜白玉磬一架
　　　神䕫獻瑞白玉磬一架
　　　仙掌呈珍白玉磬一架
　　　江山長鞏白玉磬一架
　　　八寶光華白玉磬一架
　　　雲龍際㑹漢玉磬一架
　　　嘉魚燕衎碧玉磬一架
　　　金英集福碧玉磬一架(以上玉/磬一九)
　　　瑶光昭朗水晶夀星一件
　　　金鱗蟠瑞水晶龍蓋罐一件
　　　西池駢實水晶雙桃水盛一件
　　　玉葉生香水晶芝草蓋罐一件
　　　秋錦舒英水晶海棠洗一件
　　　崑崙緗蒂水晶桃式洗一件
　　　仙畦瑞瓞水晶𤓰式洗一件
　　　珍禽率舞水晶異獸陳設一件
　　　聲教遐宣水晶鐸一件(以上水晶/器一九)
　　　瓊枝春信碧玉梅樁花插一件
　　　翠蓋鸞迴碧玉松樁鳴鳯花插一件
　　　喬林飛舞碧玉松樁鶴鹿花插一件
　　　嶰谷和鳴碧玉鳯竹花插一件
　　　千春蔚秀碧玉松樁花插一件
　　　琅玕瑞翼碧玉鳯竹芝草花插一件
　　　寶樹仙翎碧玉松樁芝鶴花插一件
　　　翠篠文禽碧玉鳯竹蓋罐一件
　　　祥徵交泰碧玉三陽圓蓋瓶一件(以上玉/器一九)
　　　金霞注液黄瑪瑙蓋罐一件
　　　仙源春麗紅瑪瑙桃樁花插一件
　　　舞呈鏡彩紅瑪瑙天雞花插一件
　　　瑶海盤虬紅瑪瑙螭虎龍尾觥一件
　　　九苞對舞粉紅瑪瑙雙鳯耳扁瓶一件
　　　壺天送喜紅瑪瑙雙喜葫蘆鼻烟瓶一件
　　　珠嚢晉福紅白瑪瑙榴蝠陳設一件
　　　翠島仙羣花瑪瑙松樁鶴鹿花插一件
　　　向日敷榮花瑪瑙葵花碗一件(以上瑪瑙/器一九)
　　　星洲麗景廣琺瑯五彩西洋人物瓶一件
　　　雙虬環拱廣琺瑯五福螭虎耳瓶一對
　　　崑閬同登廣琺瑯五彩西洋人物瓶一對
　　　琪葩光絢廣琺瑯五彩洋花六方瓶一對
　　　錦蕚春暄廣琺瑯五彩洋花瓶一對(以上琺瑯/瓶一九)
　　　金虬湧現廣琺瑯五彩雲龍大碗四件
　　　絳霄鱗鬛廣琺瑯五彩雲龍碗八件
　　　錦繡圍春廣琺瑯五彩洋花碗六件(以上琺瑯/碗二九)
　　　秋英金燦黄玻璃菊辦碟二件
　　　玉宇光澄白玻璃菊瓣碟一件
　　　碧染春波綠玻璃菊瓣碟一件
　　　赬玉流輝紅玻璃菊瓣碟一件
　　　西峯濃黛藍玻璃菊瓣碟一件
　　　金波㶑灔黄玻璃菊瓣碟一件
　　　映水天光青玻璃菊瓣碟一件
　　　絳霞散綺紫玻璃菊瓣碟一件
　　　銀河環暎白玻璃圓碟十八件(以上玻璃/碟三九)
　　　銀塘香蒂哥窑菱花碟九件(窑器/一九)
　　　金掌涵華黄大碗九件
　　　旭日騰輝霽紅碟九件
　　　雲錦呈文五彩碟六件
　　　景福長生紅蝠碟十三件
　　　璇霄霞采五彩盤八件(以上瓷/器五九)
　　　珩璜鏤采白玉䕫龍連環珮九件(玉珮/一九)
　　　瑶京祝嘏蠟石羣仙獻夀九件(仙人/一九)
　　　方壺春靄銅鑲玻璃鼻烟壺九件(鼻烟壺/一九)
　　　翠羽迎春黄楊木梅雀一件
　　　瑶榦雙清碧玉松梅花插一件
　　　福地仙苗紅白瑪瑙蝠芝花插一件
　　　九天集慶水晶福夀花插一件
　　　瑞彩􁀙斒催生石獸面花插一件
　　　春雲漾碧霽青膽瓶一件
　　　仙巖獻果漢玉白猿陳設一件
　　　蒼林玉羽金星玻璃松鶴筆山一件
　　　龍池瑞靄紅玻璃螭虎水盛一件(以上南漆繡罩都/盛盤陳設一九)
　　　琳瑯插架洋漆格二對
　　　彩韞琅函紫檀簡粧一對
　　　寶髻輝懸十錦抿箆九十匣
　　　銀櫛含章木梳九十匣
　　　絳霄錦縷紅頭繩四十九匣
　　　若水澄華紫檀鑲玻璃插屏九件
　　　二十九日恭進
　御筆香山九老錦鑲掛屏一件
　　　瑾瑜韞瑞紫檀嵌玉福夀如意九柄(如意/一九)
　　　仙韶儀舞白玉䕫鳯磬一架
　　　祥徵合璧白玉雙連磬一架
　　　素鱗浮采白玉雙魚磬一架
　　　貝闕仙音青玉䕫龍磬一架
　　　長樂駢禧碧玉雙如意磬一架
　　　純嘏同臻碧玉福夀磬一架
　　　瑞衍先天白玉太極磬一架
　　　隆祺聯慶白玉雙福磬一架
　　　萬禩珍符白玉萬字磬一架(以上玉/器一九)
　　　四維環拱廣琺瑯雙環方瓶一對
　　　仙苑留春廣琺瑯花觚一對
　　　曇華常現廣琺瑯雙耳圓瓶一對
　　　潤涵寶露廣琺瑯圓罐一對
　　　珍囿般文廣琺瑯獸耳方瓶一件(以上琺瑯/器一九)
　　　崑島蟠枝紅白瑪瑙桃式鼻烟壺一件
　　　瓊罌仙蒂紅白瑪瑙瓜式鼻烟壺一件
　　　壺天春盎瑪瑙天然鼻烟壺一件
　　　寶掌香浮瑪瑙佛手鼻烟壺一件
　　　塗林衍慶紅白瑪瑙石榴鼻烟壺一件
　　　瑶蕊含芳瑪瑙玉蘭花鼻烟壺一件
　　　檀林勝果瑪瑙雙佛手鼻烟壺一件
　　　香遶蓬壺花瑪瑙背壺式鼻烟壺一件
　　　瑞捧仙匏象牙葫蘆鼻烟壺一件(以上鼻烟/壺一九)
　　　春臺朗照紫檀鑲玻璃插屏九件(插屏/一九)
　　　祥輪永駐瑪瑙太平車九件(太平車/一九)
　　　寶鼎長調瑪瑙匙九件(匙一/九)
　　　碧篆祥芬東莞香九錫盒(香一/九)
　　　雲華爛漫五彩瓷方碟九件(瓷碟/一九)
　　　彩映朝暾霽紅碟九件
　　　丹霄集祉紅蝠碟九件
　　　榮光長捧黄大盌八件
　　　錦文璀璨五彩盤七件
　　　金翠交輝五彩八仙大盌五件
　　　九霞綺麗五彩盌七件(以上瓷/器五九)
　　　三霄承露白檀香福夀茶盤十件
　　　瑶池獻瑞彩牙陳設一對
　　　珊架凝華紫檀嵌牙玻璃掛格三對
　　　寶帕香雲羅包頭九十匣
　　　玉珈光耀篦子九十匣
　　　瓊田雲粉豆麵四十五匣
　　　三十日恭進
　御筆嵩呼介景
萬夀圖四卷
　　　慶叶安敦繡迎手靠背坐褥一分
　　　紅雲捧福珊瑚如意一柄
　　　葩蓋長青永昌玉如意一柄
　　　黄中叶吉蜜蠟如意一柄
　　　寶葉呈華花石如意一柄
　　　三秀涵清水晶如意一柄
　　　玉宇星澄金星玻璃如意一柄
　　　瑞旭流丹鶴頂紅如意一柄
　　　琳碧含輝孔雀石如意一柄
　　　金闕芝英龍油珀如意一柄(以上如/意一九)
　　　苞符呈瑞漢玉龍馬負圖一件
　　　仙瓞綿長碧玉瓜式水盛一件
　　　香靉青貎碧玉獸耳彛爐一件
　　　錦英承露青玉海棠筆洗一件
　　　崑圃遊麐漢玉異獸水滴一件
　　　壺嶠盤龍碧玉蟠螭葫蘆洗一件
　　　金莖毓秀漢玉蓍草花嚢一件
　　　方珪輯瑞漢玉方盒一件
　　　閬苑長生漢玉仙人花插筆架一件(以上玉/器一九)
　　　蓬瀛春靄緙絲掛屏一件
　　　繡嶺珠淵緙絲掛屏一件
　　　紫蕚鋪霞緙絲掛屏一件
　　　四序欣榮緙絲掛屏一件
　　　春色長圓緙絲掛屏一件
　　　上苑聯芳緙絲掛屏一件
　　　琪圃生香南繡掛屏一件
　　　寶樹仙禽文竹掛屏一件
　　　湘臯清景文竹掛屏一件(以上掛/屏一九)
　　　泗濱珍貢黑石磬九架(石磬/一九)
　　　寶月光圓白玉盌三件
　　　碧霞注液青玉盌六件(以上玉/盌一九)
　　　陽和回律廣琺瑯手爐九件(手爐/一九)
　　　璧沼盤雲白玉雙螭耳杯一件
　　　秋嵐滴翠青玉單靶巵二件
　　　蟠枝連理白玉連枝桃杯二件
　　　春雲束素白漢玉文帯耳杯二件
　　　金波泛彩漢玉三螭杯一件
　　　翠箔同功青玉蠶紋雙耳杯一件(以上玉/杯一九)
　　　秀茁琪葩廣琺瑯花瓶九對(琺瑯器/一九)
　　　寶藏氤氲東莞香九錫盒(香一/九)
　　　春臺雲捧紫檀鑲象牙粧臺一座
　　　百福湘奩紫檀簡粧二對
　　　玉案香清紫檀鑲磁香几一對
　　　彤華寶笥南漆扶手一對
　　　錦繡重緘南漆迎手一對
　　　九華仙篋黑漆扇面式櫃一對
　　　五雲錦座文竹繡墩四件(以上漆木/器一九)
　　　上林緗核桃一盒
　　　洞庭芳蔕朱橘一盒
　　　丹林霜實廣橙一盒
　　　大谷雲腴波梨一盒
　　　仙畦瓊液荸薺一盒
　　　金嚢珍品檳子一盒
　　　仙圃金丸獅柑一盒
　　　綠玉霏香蘋果一盒
　　　錦房晶粒岡榴一盒(以上紅彩漆/捧盒一九)
　　　龍章鳯藻閃縀九疋
　　　天機獻瑞金夀字縀九疋
　　　蘭組生香宫紬九疋
　　　花縑雲絢春紬九疋
　　　寶縠含章紡紬九疋
　　　春波疊采縐紬九疋
　　　五紋仙縷紗二十七疋(以上彩/縀九九)
　　　璧月金波白銅盆九九
　　　寶源萬載錢九九
　　　雲綺成章紫檀緙絲九屏一座
　　　康和履福紫檀緙絲寶座一張
　
　
　
　
　
國朝宫史卷十八
欽定四庫全書
國朝宫史卷十九
　　經費三
　恩賜
　皇后千秋
　恩賜
　　金九十兩
　　銀九百兩
　　　上用縀紗等四十五疋(内/)
　　　　蟒緞九疋
　　　　縀九疋
　　　　寧綢九疋
　　　　宫綢九疋
　　　　紗九疋
　　　　春綢九疋
　　　　綾九疋
　　皇貴妃千秋
　恩賜
　　　上用縀六疋
　　　官用縀六疋
　　　春綢六疋
　　　綾六疋
　　　上用果桌一張
　　　賞用果桌八張
　　貴妃千秋
　恩賜
　　　上用縀四疋
　　　官用縀五疋
　　　春綢五疋
　　　綾五疋
　　　上用果桌一張
　　　賞用果桌六張
　　妃千秋
　恩賜
　　　上用縀四疋
　　　官用縀四疋
　　　春綢四疋
　　　綾四疋
　　　上用果桌一張
　　　賞用果桌四張
　　嬪夀辰
　恩賜
　　　上用縀三疋
　　　官用縀三疋
　　　春綢三疋
　　　綾三疋
　　　中品果桌一張
　　　賞用果桌一張
　　貴人生辰
　恩賜
　　　上用縀二疋
　　　官用縀二疋
　　　春綢二疋
　　　綾二疋
　　　内用果桌一張
　　　賞用果桌一張
　　誕生皇子公主彌月
　恩賜
　皇后
　　　銀一千兩
　　　幣三百端
　　皇貴妃
　　　銀五百兩
　　　幣二百端
　　貴妃
　　　銀四百兩
　　　幣一百端
　　妃
　　　銀三百兩
　　　幣七十端
　　嬪
　　　銀二百兩
　　　幣四十端
　　貴人
　　　銀一百兩
　　　幣二十端
　　常在
　　　銀一百兩
　　　幣二十端
　　答應
　　　銀五十兩
　　　幣十端
　　誕生皇孫
　恩賜
　　皇子福晉
　　　銀二百兩
　　　幣四十端
　　吉禮例用
　　坤寧宫孟春孟夏孟秋孟冬祀
神每次用
　　　金二錠(重各/五兩)
　　　銀二錠(重各五/十兩)
　　　上用龍縀一疋
　　　蟒襴縀一疋
　　　粧縀一疋
　　　片錦一疋
　　　閃縀一疋
　　　倭縀一疋
　　　縀三疋
　　　官用補縀一疋
　　　細布二十疋
　　　春秋二季竪杆大祭每次用
　　　九色潞綢綾各九尺
　　　白夏布二尺
　　　頭號髙麗紙四張
　　　三號髙麗紙八十一張
　　　棉線三觔八兩
　　　絃一兩
　　　竹料連四紙三十二張
　　　槐子十觔(染紙/用)
　　　白􁧢二觔(染紙/用)
　　　撒滿衣二分(用畢交/庫收貯)
　　　每月敬
神用
　　　頭號髙麗紙四張
　　　三號髙麗紙五十四張
　　　竹料連四紙二十四張
　　　棉線一兩五錢
　　　四月初八日
　堂子浴
佛用
　　　棉花八兩
　　　頭號髙麗紙一張
　　　三號髙麗紙二十七張
　　　棉線五錢
　　　撒滿衣二分(用畢交/庫收貯)
　　　春秋祭馬神用
　　　紅潞綢七丈一尺二寸五分
　　　青潞綢一丈九尺一寸六分
　　　緑潞綢二尺
　　　三號髙麗紙二十七張
　　　竹料連四紙八張
　　　棉線五錢
　　　藍布幔二架(用畢交/庫收貯)
　　嘉禮例用
　　　金册
　皇后金册十頁每頁三等赤金十八兩
　　皇貴妃金册十頁每頁三等赤金十五兩
　　貴妃
　　妃金册並同
　　嬪金册四頁每頁六成金十五兩
　册立
　皇后補行納采禮
　　　文馬十(鞍轡/具)
　　　幣百端
　　　布二百疋
　　　甲胄十(如外藩皇后父/係    則用)
　　　補行大徴禮
　　　金二百兩
　　　銀萬兩
　　　金茶器一
　　　銀茶器二
　　　銀盥盆二
　　　幣千端
　　　文馬二十(鞍轡/具)
　　　閑馬二十
　　　䭾甲二十
　賜后父母
　　　金百兩
　　　金茶器一
　　　銀五千兩
　　　銀茶器一
　　　銀盥盆一
　　　帛五百疋
　　　布千疋
　　　馬六(鞍轡/具)
　　　弓一韔
　　　矢一服
　　　朝服各一襲
　　　衣各二稱(冬夏/各一)
　　　貂裘各一
　　　帶一
　　　甲胄一(如外藩皇后父/係    則用)
　　皇子娶福晉行初定禮
　　　金項環一(銜珊瑚東/珠各七)
　　　金珥六(銜東珠/各一)
　　　金釵六(銜珍珠各五者三/銜珍珠各一者三)
　　　金鐲二
　　　金鈕一百
　　　銀鈕二百
　　　幣百端
　　　棉三百觔
　　　五等貂皮七十
　　　索倫黄貂皮七十
　　　沙狐皮一百六十
　　　白狐皮九十
　　　海龍皮七
　　　染貂皮三
　賜福晉父母
　　　金十兩
　　　銀七百兩
　　　狐皮朝服一
　　　金帶一分
　　　縀靴襪各一雙
　　　文馬二(鞍轡/全)
　　　金珥六(嵌珍珠/各一)
　　　青狐皮袍一
　　　海龍皮六
　　　初定禮筵宴(在福晉/父母家)
　　　羊四九
　　　餑餑桌五十張
　　　酒宴五十席
　　　燒黄酒五十瓶
　　　成婚禮筵宴(在箭亭并/長房内)
　　　羊四十五(内合卺/用羊五)
　　　餑餑桌四十張
　　　酒宴六十席
　　　黄酒六十瓶
　　公主下降初定禮筵宴(成婚筵宴禮同和凡固倫/公主筵宴二次  碩公主)
　　　　(筵宴/一次)
　皇帝前筵宴設六十席　乳酒黄酒共七十瓶　羊
　　　　六十三
皇太后宫筵宴設三十席　乳酒黄酒共二十瓶　羊
　　　　十八
皇太后
　皇帝
　皇后
　　皇貴妃
　　貴妃
　　妃　嬪常用桌各一張
　　皇子周歲晬盤(同皇孫同矢公主暨殿皇孫女並/  惟去弧  届期宫  監奏請行)
　　　　(文内務/府備用)
　　　玉器二
　　　玉扇器二
　　　金匙一
　　　銀盒一
　　　犀盃一
　　　犀捧二
　　　弧矢各一
　　　文房一分
　　　中品果桌一張
　　筵宴例用
皇太后筵宴用
　　　金瓶一
　　　折盂一
　　　執壺二
　　　杓一
　　　大鍾二十四
　　　盃盤十分
　　　銅鍍金大酒盃四十
　皇帝筵宴用
　　　金瓶三
　　　折盂三
　　　執壺二
　　　杓二
　　　盃盤十分
　　　大鍾二十
　　　碗二十
　　　玉盞金盤二分
　　　銅鍍金大酒盃六十
　皇后筵宴用
　　　金瓶一
　　　折盂一
　　　執壺二
　　　杓一
　　内廷筵宴例用
　　　黄縀牀刷二
　　　金黄縀牀刷二十二
　　　地平刷一(以上俱用畢/交庫收貯)
　　　寳刷松蓬果罩三分
　　　絹宴花五百枝(一年一/次換造)
　　　通草宴花九十枝(一年四/次換造)
　　　宴上各様牌子四百三十五個(五年一/次換造)
　　　每年上元并上元前一日除夕
　皇帝宴蒙古王台吉用餑餑桌九十張　酒四十瓶
　　　　獸肉五觔(如遇風雪不能筵/宴即將桌張頒賜)
　　　每年上元後一日
皇太后筵宴外藩公主格格福晉等用常宴桌二十張
　　　每年于正月十四十五等日并除夕
皇太后
　皇帝
　皇后暨
　　皇貴妃
　　貴妃
　　妃　嬪前各用拉拉桌張餑餑桌張
　　皇子　公主　福晉前各用拉拉桌張餑餑桌張
　　錢糧事例
　　　一宫殿監每年奏請向廣儲司領銀五萬兩交
　　　　自鳴鐘庫貯應用於每月底開具四柱奏銷
　　　一内廷需用各項錢糧應於總管内務府各衙
　　　　門領用者俱由宫殿監用敬事房圗記按例
　　　　行文支領其各該處特奉
　上傳立即需用各項錢糧無暇行文支領者許各該
　　　　處具支領人員職名向總管内務府各領後
　　　　仍報明敬事房敬事房於五日内用圖記補
　　　　文備案每月一次將支領過各項錢糧開冩
　　　　清單鈐盖圖記於下月十五日以内呈報内
　　　　務府總管查對
　　　一奉
　特㫖賞人銀兩俱照數支給外仍將某人傳
　㫖之處入於月底奏銷摺内奏
　聞
　　　一内廷年例銀兩按例支給
　　　一官女子乳姆保姆日用猪肉俱准折銀支給
　　　一出宫官女子在
皇太后
　皇后
　　皇貴妃
　　貴妃
　　妃　嬪等位下者本主俱自行賞給不支官賞外
　　　　自　貴人以下之女子進内十五年以上者
　　　　賞銀三十兩十五年以下者賞銀二十兩十
　　　　年以内者賞銀十兩其有過犯不在年限逐
　　　　出者不賞
　　　一新進宫太監十歲以上至二十歲者每名給
　恩賞銀五兩
　　　一各處總管首領太監之祖父母父母身故者
　　　　給
　恩賞銀十兩兄弟故者减半支給
　　　一各處總管首領太監身故查係年乆著有勤
　　　　勞者奏
　聞候
　㫖酌賞
　　　一當舖按年取利官房按月取租並交敬事房
　　　　庫貯俟有公項雜差等項酌量支用年底開
　　　　具四柱奏銷(取租官房一所係雍正四年十/二月      賞給當舖一座係)
　　　　(雍正七年二月/      賞給)
　　　一各處總管首領太監有失悞職守或奉
　特㫖或宫殿監遵
　㫖議罰月銀係一年以外者敬事房呈報總管内務
　　　　府轉行扣除其在一年以内者俱收入敬事
　　　　房庫貯俟有公項雜差等事酌量支用年底
　　　　開具四柱奏銷
　　　一各處總管首領太監應支給公費者如有告
　　　　假等事俱按月扣除公費交敬事房庫貯俟
　　　　有公項雜差等事酌量支用年底開具四柱
　　　　奏銷
　　　一總管首領太監等隨
　駕出外俱賞給盤費銀兩總管每日三錢首領每日
　　　　二錢太監每日一錢由宫殿監届時奏
　准行文總管内務府支領
　　　一總管首領太監隨
　駕出外俱賞給官飯隨侍等處總管首領太監等食
　　　　外膳房飯各宫等處首領太監等食内管領
　　　　飯由宫殿監届時奏
　准行文各該處支領
　
　
　
　
　
　
　
　
　
　
　
　
　
　
　
國朝宫史卷十九
欽定四庫全書
國朝宫史卷二十
　　官制
　　　周禮閽者守中門之禁寺人掌女宫之戒設官
　　　分職咸備其數至醯醢籩羃之屬皆以奄主之
　　　註經者謂奄上士奄之賢者但言奄則府史之
　　　類然則成周之制於内臣未嘗不班之以爵也
　　　第限以上士不使踰越而又所供惟飲食灑掃
　　　門户之事人數有常𨽻於冢宰斯百世之恒經
　　　千秋之良法也漢唐迄明近侍代衆甚者數至
　　　十萬委任日專當其治時已乖體制若夫末流
　　　頹運僨轍相尋詎足挂述我
　　朝内治修明宫政嚴肅
世祖章皇帝鑒古垂訓設立鐵牌裁定内官員額僅及
　　　千餘皆有職守
聖
聖相承無不防微杜漸訓誡周詳凡諸内臣釐然秩然
　　　各共奔走使令之役無敢絲毫踰越我
　皇上鑒於
成憲欽定規條受爵以四品為限議過以三等為差其
　　　所掌有常事其所司有常地皆統屬於内務府
　　　立法既極嚴明而又於常給之外
　加賞錢糧及夫歲時
　錫賚俾之衣食贍給於以奬其勤勞儆其懈惰隠寓
　　　勸懲之道乃至老病退閒効力年久亦得仰䝉
　　　豢飬以終其身
　恩明法立蔑以加矣臣等編纂宫史首列規制以舉
　　　大綱次臚職事以明官守並詳
　恩賞以示體恤之惠載處分以徴臨馭之嚴將垂之
　　　億萬載守以罔替以與周禮春官一編並為
　聖人治内之經昭示不朽謹述官制二卷
　　官制一
　　　條例
　　　康熈十六年五月二十七日設立敬事房置總
　　　管副總管
上諭設立敬事房屬内務府管轄置總管副總管專司
　宫内一切事務奉行諭㫖及承行内務府各衙門一
　切文移凡事俱照定例敬謹奉行
　　　康熈六十一年十一月初五日定五品總管一
　　　員五品太監三員六品太監二員
　　　雍正元年九月初九日定總管為四品副總管
　　　為六品首領為七品八品等官職
上諭内務府係三品衙門其所屬敬事房總管應授四
　品官職副總管應授六品官職隨侍等處首領應授
　七品官職宫殿等處首領應授八品官職
　　　雍正二年正月二十四日定
恩加太監錢糧
上諭宫中服役年久及勤慎効力之太監等分别加賜
　每月或増至銀三兩及二兩五錢以奬勤勞(謹按舊/例各處)
　　　(太監每月俱銀二兩米一斛半至是米三斛恩/加銀兩米亦隨増凡增銀至三兩者      增)
　　　(銀至二兩五錢/者米二斛半)
　　　雍正二年二月初三日定
恩加錢糧太監額數
上諭各處太監按本處額數内定以恩加錢糧之額其
　得恩加錢糧之人或以事故更調離本處者不許隨
　帶仍將本處太監内擇年久出力者頂補
　　　雍正四年六月二十六日定總管首領等職銜
上諭敬事房正四品總管為宫殿監督領侍銜從四品
　總管為宫殿監正侍銜六品副總管為宫殿監副侍
　銜七品首領為執守侍銜八品首領為侍監銜
　　　雍正八年六月二十五日定太監品級不必分
　　　正從
上諭太監等官職不分正從如五品加一級即為四品
　降一級即為六品永為定例
　　　乾隆七年十月初五日定宫中現行則例
　上諭自今年欽定宫中現行則例為始宫内一切事
　　務宫殿監督領侍等須恪遵定例而行仍於每年
　　年底將𦂳要事件彚奏有不遵者以違制論
　欽定則例七條
　　　一宫内等處太監官職以四品為定永不加至
　　　　三品以上其各項額定官職額定
　恩加錢糧許出缺時奏補其
　特恩賞給官職錢糧不在額數者缺出不准奏補
　　　一宫内等處首領太監缺出宫殿監揀選奏補
　　　　其宫殿監督領侍等缺出只應將缺奏
　聞候
　㫖裁奪不得㨂選奏補
　　　一各處太監
　恩加錢糧俱按
　欽定現行則例内額數不許增添其定額之内有闕
　　　　少者每年年底將當差勤慎者揀選奏補
　　　一太監等
　恩加錢糧原為奬勵勤勞而設如有病至兩月仍不
　　　　當差者將所加錢糧暫停其本處亦不必出
　　　　缺俟病痊復役仍行添給永逺為例其食二
　　　　兩錢糧之太監仍照舊例行(舊例宫内等處/年老久病首領)
　　　　(太監等病一年者革退差使給一半錢糧病/二年者革退為民錢糧盡行停止其中如有)
　　　　(當差年久出過力者據實奏明/月銀一兩制錢五百丈)　　(恩賞每/)
　　　一每年年底於崇文門取銀二千五百兩賞給
　　　　各處總管首領太監等宫殿監屇期按例請
　㫖
　　　　宫殿監二百兩　四執事四執事庫一百五
　　　　十兩
　　　　自鳴鐘處四十兩　　𢡟勤殿六十兩
　　　　尚乗轎一百兩　　　乾清宫六十兩
　　　　𢎞德殿四十兩　　　飬心殿一百兩
　　　　鳥鎗處十兩　　　弓箭匠處十兩
　　　　按摩處十兩　　　御藥房十兩
　　　　御膳房二百兩　　御茶房二百兩
　　　　乾清門三十兩　　内左門三十兩
　　　　内右門三十兩　　月華門三十兩
　　　　遵義門二十兩　　做鐘處三十兩
　　　　造辦處八十兩　　南花園三十兩
　　　　圓明園一千兩
　　　一每年年底於廣儲司取制錢一千五百串
　恩賞衆太監等宫殿監臨時酌定數目多寡請
　㫖
　　　一今年所定太監等各項額已屬從優以後非
　　　　有别故不得擅行奏請增添
　　　宫殿監處分則例十一條
　　　一接奉
　上諭具
　　奏事件如不敬謹詳明以致舛錯者罰月銀一年
　　　一㨂選各處首領如不秉公選擇得人并不將
　　　　年久出力者保舉因而徇私者罰月銀一年
　　　一宫殿監俱係各處首領内補放之人如有懐
　　　　挾平日私憾假公濟私者罰月銀一年
　　　一宫殿監管轄各處首領太監等如有不秉公
　　　　按例辦理任性酷法者罰月銀一年
　　　一欽奉
　上諭禁約事件須實力永逺奉行如因日久廢弛者
　　　　查出罰月銀六個月
　　　一辦理宫内一切事務如不奮勉向前凡事推
　　　　諉者罰月銀六個月
　　　一管轄各處首領太監如不時加查察或犯罪
　　　　而尚不知者罸月銀六個月
　　　一奉行宫内一切禮儀如不敬謹將事以致怠
　　　　忽失儀者罰月銀三個月
　　　一各處首領太監等有應議罰議責之案如不
　　　　按例處分或比擬舛錯者罰月銀三個月
　　　一稽查宫中一切用度如柴炭氷蠟之類有不
　　　　按例節慎以致糜費錢糧者罰月銀三個月
　　　一宫殿監非因公事使令各處首領太監者罰
　　　　月銀三個月
　　　以上頭等處分四條次等處分三條三等處分
　　　四條宫殿監督領侍等秉公互相稽查有犯者
　　　即引例參奏處分仍各記檔若犯頭等處分三
　　　次次等處分五次三等處分十次仍不知守法
　　　改悔者宫殿監具牌請
　㫖交内務府治罪其有一人犯罪而衆宫殿監等隠
　　　諱不行參奏倘經
　上查出或被告發審實者將衆領侍等俱交内務府
　　　從重治罪其告發之人如係首領加一級係太
　　　監賞銀十兩
　　　各處首領太監處分則例十六條
　　　一禁地不許角口鬬毆犯者係首領罰月銀六
　　　　個月係太監重責六十板
　　　一禁地不許白日飲酒酗醉犯者係首領罰月
　　　　銀六個月係太監重責六十板
　　　一禁地不許相聚賭博犯者係首領罰月銀六
　　　　個月係太監重責六十板
　　　　以上三條如係太監犯罪該管首領失於覺
　　　　察者應照本罪减等罰月銀兩個月
　　　一各處太監等有不謹慎火燭失悞看守者係
　　　　首領罰月銀四個月係太監重責四十板
　　　一各處太監等有不謹慎坐更貪睡失悞者係
　　　　首領罰月銀四個月係太監重責四十板
　　　一各處太監等有不恪守法度謹譁無禮者係
　　　　首領罰月銀四個月係太監重責四十板
　　　一收貯本處一切陳設官物有不謹慎典守以
　　　　致失悞傷損者係首領罰月銀四個月係太
　　　　監重責四十板
　　　一收貯本處一切錢糧官物有不謹慎典守以
　　　　致遺失缺少者係首領罰月銀四個月係太
　　　　監重責四十板
　　　　以上五條如係太監犯罪該管首領失於覺
　　　　察者應照本罪减等罰月銀一個月
　　　一各處太監等有將内外事情妄行傳宣者係
　　　　首領罰月銀四個月係太監重責四十板
　　　一各處首領有不服總管管轄者罰月銀四個
　　　　月各處太監有不服本管首領管轄者重責
　　　　四十板
　　　一欽奉
　諭㫖傳宣事件如不應干預之人探聼傳播者係首
　　　　領罰月銀四個月係太監重責四十板
　　　一失悞闗防者係首領罰月銀三個月係太監
　　　　重責三十板
　　　一首領太監等各看守本管地方如有擅至不
　　　　應至之處者係首領罰月銀兩個月係太監
　　　　重責二十板
　　　一告假逾限遲悞復班者係首領罰月銀兩個
　　　　月係太監重責二十板
　　　一承值一應祭祀供獻器物如不敬謹將事者
　　　　係首領罰月銀兩個月係太監重責二十板
　　　一各處太監等俱屬宫殿監管轄若宫殿監因
　　　　公事傳集各處首領太監等有無故不至以
　　　　至失悞公事者係首領罰月銀兩個月係太
　　　　監重責二十板
　　　以上頭等處分三條次等處分八條三等處分
　　　五條宫殿監督領侍等不時秉公查察有首領
　　　犯者即引例叅奏處分太監犯者即按例責處
　　　仍各記檔有犯頭等處分三次二等處分五次
　　　三等處分十次仍不知守法改悔者宫殿監具
　　　牌請
　㫖交内務府治罪
　　　又宫殿監凡例四條
　　　一太監等有在外犯法由部院奏明提人者宫
　　　　殿監查明人犯奏明即行送出以憑該部院
　　　　按律治罪
　　　一太監等有在内犯法情罪較重宫殿監不敢
　　　　擅專者奏明交内務府治罪
　　　一太監等有在内犯法情罪較重宫殿監不能
　　　　剖斷者奏明交内務府審理
　　　一宫殿監有奉
　上諭議罰議責事件及宫殿監查出叅奏請
　㫖議行責處事件皆各按處分則例引用其有則例
　　　　内所不能該者許引例比擬奏
　聞請
　㫖
　
　
　
　
　
　
　
　
　
　
　
　
　
　
國朝宫史卷二十
欽定四庫全書
國朝宫史卷二十一
　　官制二
　　　額數職掌
　　　敬事房
　　　　總管三員
　　　　　内宫殿監督領侍一員宫殿監正侍二員
　　　　　俱四品每月銀八兩米八斛公費銀一兩
　　　　　三錢
　　　　副總管六員
　　　　　俱六品宫殿監每月銀五兩米五斛公費
　　　　　銀一兩一錢
　　　　委署總管
　　　　　無定額以七品執守侍委署仍食本職銀
　　　　　米公費
　　　　首領二名
　　　　　俱七品執守侍每月銀四兩米四斛公費
　　　　　銀一兩
　　　　筆帖式四名
　　　　　俱八品侍監每月銀三兩米三斛公費銀
　　　　　七錢三分三釐
　　　　太監二十六名
　　　　　内三名每月銀三兩米三斛五名每月銀
　　　　　二兩五錢米二斛半十八名每月銀二兩
　　　　　米一斛半公費銀俱六錢六分六釐
　　　　專司遵奉
　上諭辦理宫内一切事務及應行禮儀承行内務府
　　　　各衙門文移收取外庫錢糧甄别調補宫内
　　　　太監查視各門啓閉廵察火燭闗防等事首
　　　　領筆帖式以下專司掌案辦事承行内務府
　　　　來文廵防火燭坐更等事
　　乾清宫
　　　　首領四名
　　　　　内七品執守侍二名每月銀四兩米四斛
　　　　　公費銀一兩八品侍監二名每月銀米同
　　　　　公費銀七錢三分三釐
　　　　太監二十四名
　　　　　内三名每月銀三兩米三斛五名每月銀
　　　　　二兩五錢米二斛半十六名每月銀二兩
　　　　　米一斛半公費銀俱六錢六分六釐
　　　　專司尊藏
列祖實録
聖訓江山社稷金殿香燭收貯賞用器物本處陳設灑
　　　　掃及
　御前坐更等事
　　乾清門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　專司陳設
　御門聼政
　寳座黼扆晨昏啓閉稽察大小臣工出入呈報值宿
　　　　侍衛名单及灑掃坐更等事
　　昭仁殿兼　龍光門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　　　專司陳設灑掃坐更等事
　　𢎞德殿兼　鳯彩門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　　　專司陳設灑掃坐更等事
　　端凝殿兼自鳴鐘
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　太監十名
　　　　　内三名每月銀三兩米三斛五名每月銀
　　　　　二兩五錢米二斛半二名每月銀二兩米
　　　　　一斛半公費銀俱六錢六分六釐
　　　　專司近
　御隨侍
　賞用銀兩騐自鳴鐘時刻及陳設灑掃
　御前坐更等事
　　懋勤殿兼本房
　　　　首領二名
　　　　　俱七品執守侍每月銀四兩米四斛公費
　　　　　銀一兩
　　　　太監十名
　　　　　内三名每月銀三兩米三斛五名每月銀
　　　　　二兩五錢米二斛半二名每月銀二兩米
　　　　　一斛半公費銀俱六錢六分六釐
　　　　專司伺候
　宸翰及收掌文房書籍筆墨物件登載
　内起居注
　御前坐更等事
　　　四執事
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　太監三十五名
　　　　　内十五名每月銀三兩米三斛十五名每
　　　　　月銀二兩五錢米二斛半五名每月銀二
　　　　　兩米二斛公費銀俱六錢六分六釐
　　　　專司伺候
　御用冠袍帶履隨侍執傘執爐承應
　上用甲胄收貯偹賞衣服
　御前坐更等事
　　　四執事庫
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　太監十八名
　　　　　内五名每月銀三兩米三斛五名每月銀
　　　　　二兩五錢米二斛半八名每月銀二兩米
　　　　　一斛半公費銀俱六錢六分六釐
　　　　專司收掌
　上用冠袍帶履鋪陳
　寢宫幃幔坐更等事
　　奏事處
　　　　不設首領屬四執事首領管轄
　　　　太監十八名
　　　　　内奏事太監四名每月銀四兩米四斛隨
　　　　　侍太監二名記檔太監四名每月銀三兩
　　　　　米三斛使令太監八名每月銀二兩米一
　　　　　斛半以上公費銀俱六錢六分六釐其有
　恩賜官職者各按品級給銀米公費
　　　　專司傳宣
　諭㫖引帶
　召對人員承接題奏事件隨侍
　御前坐更等事
　　日精門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防灑掃坐更等事
　　月華門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防灑掃坐更等事
　　　南書房
　　　　不設首領屬月華門首領管轄
　　　　太監四名
　　　　　每月銀二兩米一斛半公費銀六錢六分
　　　　　六釐
　　　　專司應候内廷翰林出入坐更等事
　　　上書房
　　　　不設首領屬　日精門首領管轄
　　　　太監四名
　　　　　每月銀二兩米一斛半公費銀六錢六分
　　　　　六釐
　　　　專司供獻
　　先師孔子香燭陳設灑掃坐更等事
　　　尚乘轎
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監三十二名
　　　　　内十名每月銀三兩米三斛十名每月銀
　　　　　二兩五錢米二斛半十二名每月銀二兩
　　　　　米一斛半公費銀俱六錢六分六釐
　　　　專司承應請轎隨侍
　御前坐更等事
　　御藥房
　　　　首領二名
　　　　　俱八品侍監每月銀三兩米三斛公費銀
　　　　　七錢三分三釐
　　　　太監二十名
　　　　　内三名每月銀三兩米三斛五名每月銀
　　　　　二兩五錢米二斛半十二名每月銀二兩
　　　　　米一斛半公費銀俱六錢六分六釐
　　　　專司帶領御醫各官請脉煎製藥餌坐更等
　　　　事
　　交泰殿
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監六名
　　　　　每月銀二兩米一斛半公費銀六錢六分
　　　　　六釐
　　　　專司尊藏
　御寳收貯勲臣黄冊騐自鳴鐘時刻陳設灑掃坐更
　　　　等事
　　坤寧宫兼　坤寧門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　專司供奉
神前香燭陳設灑掃闗防坐更等事
　　東暖殿兼　永祥門
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　副首領一名
　　　　　八品侍監每月銀四兩米四斛公費銀七
　　　　　錢三分三釐
　　　　太監十四名
　　　　　每月銀二兩米一斛半公費銀六錢六分
　　　　　六釐
　　　　專司陳設灑掃坐更等事
　　西暖殿兼　增瑞門
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　副首領一名
　　　　　八品侍監每月銀四兩米四斛公費銀七
　　　　　錢三分三釐
　　　　太監十四名
　　　　　每月銀二兩米一斛半公費銀六錢六分
　　　　　六釐
　　　　專司陳設灑掃坐更等事
　　景和門
　　隆福門
　　基化門
　　端則門
　　　　以上四門首領各二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監各八名
　　　　　每月銀二兩米一斛半公費銀六錢六分
　　　　　六釐
　　　　專司本處啓閉闗防灑掃坐更等事
　　内左門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防灑掃坐更等事
　　内右門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防稽查茶膳房人等出入衆太
　　　　監等出入每晚起更時候宫内等處報無事
　　　　畢具单呈送敬事房并灑掃坐更等事
　　景仁宫
　　永壽宫
　　承乾宫
　　翊坤宫
　　鍾粹宫
　　儲秀宫
　　延禧宫
　　啓祥宫
　　永和宫
　　長春宫
　　景陽宫
　　咸福宫
　　　　以上十二宫首領各二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　專司本宫陳設灑掃承應傳取坐更等事
　　近光左門
　　　　不設首領屬　景仁宫首領管轄
　　　　太監五名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防灑掃坐更等事
　　近光右門
　　　　不設首領屬永壽宫首領管轄
　　　　太監五名
　　　　　每月銀二兩米一斛半公費銀六錢六分
　　　　　六釐
　　　　專司啓閉闗防灑掃坐更等事
　　養心殿
　　重華宫
　　建福宫
　　　　以上三處首領共四名
　　　　　内七品執守侍二名每月銀四兩米四斛
　　　　　公費銀一兩八品侍監二名每月銀米同
　　　　　公費銀七錢三分三釐
　　　　太監四十五名
　　　　　内十名每月銀三両米三斛十名每月銀
　　　　　二兩五錢米二斛半二十五名每月銀二
　　　　　兩米一斛半公費銀俱六錢六分六釐
　　　　専司陳設器具及收貯賞用物件灑掃坐更
　　　　等事
　　養心殿内兼　吉祥門
　　　　總管一員
　　　　　五品宫殿監副侍每月銀六兩米六斛公
　　　　　費銀一兩二錢
　　　　首領五名
　　　　　内七品執守侍二名每月銀四兩米四斛
　　　　　公費銀一兩八品侍監三名每月銀米同
　　　　　公費銀七錢三分三釐
　　　　太監五十名
　　　　　内十名每月銀四兩米四斛十名每月銀
　　　　　三兩米三斛十名每月銀二兩五錢米二
　　　　　斛半二十名每月銀二兩米二斛公費銀
　　　　　俱六錢六分六釐
　　　　専司近
　御隨侍收掌内庫錢糧及古玩書畫陳設灑掃
　御前坐更等事
　　御書房
　　　　首領一名
　　　　　八品侍監每月銀四兩米四斛公費銀七
　　　　　錢三分三厘
　　　　太監十二名
　　　　　每月銀二兩米一斛半公費銀六錢六分
　　　　　六厘
　　　　専司收貯書籍古今字畫灑掃坐更等事
　　　古董房
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　専司收貯古玩器皿坐更等事
　　御茶房
　　　　首領七名
　　　　　内七品執守侍三名每月銀五兩米五斛
　　　　　公費銀一兩八品侍監四名每月銀四兩
　　　　　米四斛公費銀七錢三分三釐
　　　　太監四十五名
　　　　　内十名毎月銀三兩米三斛二十名每月
　　　　　銀二兩五錢米二斛半十五名毎月銀二
　　　　　兩米一斛半公費銀俱六錢六分六釐
　　　　専司
　上用茗飲果品及各處供獻節令宴席隨侍坐更等
　　　　事
　　御膳房
　　　　總管三員
　　　　　俱七品執守侍每月銀五兩米五斛公費
　　　　　銀一兩
　　　　首領十名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監一百名
　　　　　内二十名每月銀三兩米三斛二十名每
　　　　　月銀二兩五錢米二斛半六十名每月銀
　　　　　二兩米一斛半公費銀俱六錢六分六釐
　　　　専司
　上用膳饈各宫饌品各處供獻節令宴席隨侍坐更
　　　　等事
　　　鳥鎗處
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　太監四名
　　　　　每月銀二兩米一斛半公費銀六錢六分
　　　　　六釐
　　　　専司隨侍
　上用鳥鎗
　御前坐更等事
　　　弓箭處
　　　　不設首領屬鳥鎗處首領管轄
　　　　太監四名
　　　　　每月銀二兩米二斛公費銀六錢六分六
　　　　　釐
　　　　専司隨侍
　上用弓箭
　御前坐更等事
　　　按摩處
　　　　不設首領屬鳥鎗處首領管轄
　　　　太監六名
　　　　　每月銀二兩米一斛半公費銀六錢六分
　　　　　六釐
　　　　専司隨侍請
　髪
　御前坐更等事
　　　南果房
　　　　首領一名
　　　　　八品侍監毎月銀四兩米四斛公費銀七
　　　　　錢三分三厘
　　　　太監八名
　　　　　毎月銀二兩米一斛半公費銀六錢六分
　　　　　六釐
　　　　専司收貯乾鮮果品坐更等事
　　　鷹房
　　　　首領二名
　　　　　俱八品侍監每月銀三兩米三斛公費銀
　　　　　七錢三分三釐
　　　　太監八名
　　　　　每月銀二兩米二斛公費銀六錢六分六
　　　　　釐
　　　　専司畜養鷹鷂隨侍等事
　　　狗房
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　　　専司畜養獵大隨侍承應
　御前坐更等事
　　　養牲處
　　　　首領一名
　　　　　八品侍監每月銀三兩米三斛公費銀七
　　　　　錢三分三釐
　　　　太監三名
　　　　　每月銀二兩米一斛半公費銀六錢六分
　　　　　六釐
　　　　専司畜養禽獸坐更等事
　　　鴿子房
　　　　不設首領屬　蒼震門首領管轄
　　　　太監三名
　　　　　每月銀二兩米一斛半公費銀六錢六分
　　　　　六釐
　　　　専司畜鴿坐更等事
　　蒼震門
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　専司啟閉闗防祭神房人等出入灑掃坐更
　　　　等事
　　遵義門
　　　　首領二名
　　　　　俱八品侍監每月銀四兩米四斛公費銀
　　　　　六錢六分六釐
　　　　太監八名
　　　　　毎月銀二兩米一斛半公費銀六錢六分
　　　　　六釐
　　　　専司啟閉闗防灑掃坐更等事
　　齋宫
　　　　首領一名
　　　　　八品侍監毎月銀四兩米四斛公費銀七
　　　　　錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　専司陳設灑掃坐更等事
　　御花園
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　副首領二名
　　　　　俱八品侍監每月銀三兩米三斛公費銀
　　　　　七錢三分三釐
　　　　太監二十四名
　　　　　每月銀二兩米一斛半公費銀六錢六分
　　　　　六釐
　　　　専司園内
　　斗壇四神祠香燭培澆花樹飼養仙鶴池魚灑掃
　　　　坐更等事
　　天穹殿
　　　　首領二名
　　　　　俱八品侍監每月銀三兩米三斛公費銀
　　　　　七錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　専司香燭灑掃坐更等事
　　祭神房
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　副首領一名
　　　　　無品級每月銀二兩米二斛公費銀七錢
　　　　　三分三釐
　　　　太監二十六名
　　　　　每月銀二兩米一斛半公費銀六錢六分
　　　　　六釐
　　　　専司祭
神省牲坐更等事
　　中正殿
　　　　首領一名
　　　　　無品級毎月銀三兩米三斛公費銀七錢
　　　　　三分三釐
　　　　太監八名
　　　　　毎月銀二兩米一斛半公費銀六錢六分
　　　　　六釐
　　　　専司香燭灑掃等事
　　英華殿
　　　　首領一名
　　　　　無品級每月銀三兩米三斛
　　　　太監四名
　　　　　每月銀二兩米一斛半
　　　　専司香燭灑掃等事
　　欽安殿兼城隍廟
　　　　首領三名
　　　　　俱八品侍監毎月銀四兩米四斛公費銀
　　　　　七錢三分三厘
　　　　太監十二名
　　　　　每月銀二兩米一斛半公費銀六錢六分
　　　　　六釐
　　　　俱充道士専司􁀙誦經懴焚修香火等事
夀皇殿
　　　　首領一名
　　　　　八品侍監毎月銀四兩米四斛公費銀七
　　　　　錢三分三釐
　　　　太監四名
　　　　　每月銀二兩米一斛半公費銀六錢六分
　　　　　六釐
　　　　専司供奉
御容前香燭灑掃坐更等事
　　兆祥所兼遇喜處
　　　　首領一名
　　　　　無品級毎月銀三兩米三斛公費銀七錢
　　　　　三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　　　専司灑掃等事
　　　打掃處
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　太監七十五名
　　　　　每月銀二兩米一斛半公費銀六錢六分
　　　　　六釐
　　　　専司各處灑掃運水添缸一應雜差坐更等
　　　　事
　　　熟火處
　　　　首領二名
　　　　　俱八品侍監毎月銀四兩米四斛公費銀
　　　　　七錢三分三釐
　　　　太監二十五名
　　　　　毎月銀二兩米一斛半公費銀六錢六分
　　　　　六釐
　　　　専司各處安設熟火一應雜差坐更等事
　　　柴炭處
　　　　首領二名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監二十五名
　　　　　每月銀二兩米一斛半公費銀六錢六分
　　　　　六釐
　　　　専司各處運送木柴煤炭一應雜差坐更等
　　　　事
　　　燒炕處
　　　　首領二名
　　　　　俱八品侍監毎月銀四兩米四斛公費銀
　　　　　七錢三分三釐
　　　　太監二十五名
　　　　　毎月銀二兩米一斛半公費銀六錢六分
　　　　　六釐
　　　　専司宫内燒炕一應雜差坐更等事
　　　造辦處
　　　　首領二
　　　　　俱八品侍監每月銀四兩米四斛公費銀
　　　　　七錢三分三釐
　　　　太監二十五名
　　　　　每月銀二兩米一斛半公費銀六錢六分
　　　　　六釐
　　　　専司帶領造辦處外匠造辦一切物件
　　　北小花園
　　　　首領一名
　　　　　無品級毎月銀二兩五錢米二斛半公費
　　　　　銀七錢三分三釐
　　　　太監六名
　　　　　毎月銀二兩米一斛半公費銀六錢六分
　　　　　六釐
　　　　専司培灌花樹灑掃等事
　　　讀清字書房
　　　　不設首領属敬事房首領管轄
　　　　太監六名
　　　　　每月銀二兩米一斛半公費銀六錢六分
　　　　　六釐
　　　　専司習學清文
　　　讀漢字書房
　　　　不設首領属瀛臺首領管轄
　　　　太監十名
　　　　　每月銀二兩米一斛半公費銀六錢六分
　　　　　六釐
　　　　専司習學漢文
皇太后宫
　　　　副總管二員
　　　　　俱六品執守侍每月銀五兩米五斛公費
　　　　　銀一兩一錢
　　　　首領五名
　　　　　俱八品侍監每月銀四兩米四斛公費銀
　　　　　七錢三分三釐
　　　　太監四十六名
　　　　　每月銀二兩米一斛半公費銀六錢六分
　　　　　六厘
　　　　茶房首領一名膳房首領一名藥房首領一
　　　　名
　　　　　俱八品侍監茶膳房首領每月銀四兩米
　　　　　四斛藥房首領每月銀三兩米三斛公費
　　　　　銀俱七錢三分三釐
　　　　太監三十六名
　　　　　内茶房十名膳房二十名藥房六名毎月
　　　　　俱銀二兩米一斛半公費銀六錢六分六
　　　　　釐
　　太妃位下
　　　　首領二名
　　　　　俱八品侍監毎月銀四兩米四斛公費銀
　　　　　七錢三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　太嬪位下
　　　　首領一名
　　　　　八品侍監毎月銀四兩米四斛公費銀七
　　　　　錢三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　　膳房首領三名(總司承應嬪等太/妃    太    位)
　　　　　内七品執守侍一名每月銀五兩米五斛
　　　　　公費銀一兩八品侍監二名每月銀四兩
　　　　　米四斛公費銀七錢三分三釐
　　　　太監三十二名
　　　　　内膳房二十四名藥房八名不設首領属
　　　　　　御藥房首領管轄毎月俱銀二兩米一
　　　　　斛半公費銀六錢六分六釐
慈寜宫
　　　　首領十名
　　　　　無品級内充僧者二名每月俱銀三兩米
　　　　　三斛公費銀七錢三分三釐充喇嘛者二
　　　　　名毎月銀米同無公費
　　　　太監五十二名
　　　　　内充僧者六名每月俱銀二兩米一斛半
　　　　　公費銀六錢六分六釐充喇嘛者二十名
　　　　　每月銀米同無公費
夀安宫
　　　　副首領二名
　　　　　無品級每月銀三兩米三斛公費銀七錢
　　　　　三分三釐
　　　　太監六名
　　　　　每月銀二兩米一斛半公費銀六錢六分
　　　　　六釐
　寧夀宫
　　　　首領四名
　　　　　無品級每月銀三兩米三斛公費銀七錢
　　　　　三分三釐
　　　　太監十六名
　　　　　每月銀二兩米一斛半公費銀六錢六分
　　　　　六釐
　　皇子每位下
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　太監二十名
　　　　　每月銀二兩米一斛半公費銀六錢六分
　　　　　六釐
　　公主每位下
　　　　首領一名
　　　　　無品級每月銀三兩米三斛公費銀七錢
　　　　　三分三釐
　　　　太監四名
　　　　　每月銀二兩米一斛半公費銀六錢六分
　　　　　六釐
　　　景山
　　　　總管一員
　　　　　七品執守侍毎月銀五兩米五斛公費銀
　　　　　一兩
　　　　首領二名
　　　　　俱八品侍監每月銀三兩米三斛公費銀
　　　　　七錢三分三釐
　　　　委署首領
　　　　　無品級無定額每月銀三兩米三斛公費
　　　　　銀七錢三分三釐
　　　　太監
　　　　　無定額每月銀二兩米一斛半公費銀六
　　　　　錢六分六釐其
　恩加月銀者亦無定額其
　恩賜品級者即按品級給銀米公費
　　　南府
　　　　總管一員
　　　　　七品執守侍每月銀五兩米五斛公費銀
　　　　　一兩
　　　　首領四名
　　　　　俱八品侍監每月銀四兩米四斛公費銀
　　　　　七錢三分三釐
　　　　委署首領
　　　　　無品級無定額每月銀三兩米三斛公費
　　　　　銀七錢三分三釐
　　　　太監
　　　　　無定額每月銀二兩米一斛半公費銀六
　　　　　錢六分六釐其
　恩加月銀者亦無定額其
　恩賜品級者即按品級給銀米公費
　　　瀛臺
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　副首領一名
　　　　　無品級每月銀三兩米三斛公費銀七錢
　　　　　三分三釐
　　　　太監二十二名
　　　　　毎月銀二兩米一斛半公費銀六錢六分
　　　　　六釐
　　　永安寺
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　副首領一名
　　　　　無品級毎月銀三兩米三斛公費銀七錢
　　　　　三分三釐
　　　　太監十名
　　　　　每月銀二兩米一斛半公費銀六錢六分
　　　　　六釐
　　　春雨林塘
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　副首領一名
　　　　　無品級每月銀三兩米三斛公費銀七錢
　　　　　三分三釐
　　　　太監八名
　　　　　每月銀二兩米一斛半公費銀六錢六分
　　　　　六釐
　　　闡福寺
　　　　不設首領属永安寺首領管轄
　　　　太監二名
　　　　　毎月銀二兩米一斛半公費銀六錢六分
　　　　　六釐
雍和宫
　　　　首領一名
　　　　　七品執守侍每月銀四兩米四斛公費銀
　　　　　一兩
　　　　副首領一名
　　　　　八品侍監每月銀三兩米三斛公費銀七
　　　　　錢三分三釐
　　　　太監六名
　　　　　毎月銀二兩米二斛公費銀六錢六分六
　　　　　釐
　　　　専司陳設灑掃等事
　　圓明園兼　長春園　静寄山莊
　　　　總管三員
　　　　　内六品宫殿監一員七品執守侍二員每
　　　　　月俱銀五兩米五斛公費銀一兩
　　　　首領十名
　　　　　俱七品執守侍每月銀四兩米四斛公費
　　　　　銀一兩
　　　　副首領十八名
　　　　　俱八品侍監每月銀四兩米四斛公費銀
　　　　　七錢三分三釐
　　　　委署首領四十二名
　　　　　無品級每月銀三兩米三斛公費銀七錢
　　　　　三分三釐
　　　　太監四百六名
　　　　　内各處當差太監三百三十六名每月銀
　　　　　二兩米一斛半技勇太監七十名每月銀
　　　　　三兩米四斛公費銀俱六錢六分六釐
　　　清漪園
　　　静明園
　　　静宜園
　　　　總管二員
　　　　　俱七品執守侍毎月銀五兩米五斛公費
　　　　　銀一兩
　　　清漪園
　　　　首領三名
　　　　　俱八品侍監毎月銀四兩米四斛公費銀
　　　　　一兩
　　　　副首領五名
　　　　　無品級每月銀三兩米三斛公費銀七錢
　　　　　三分三釐
　　　　太監一百四名
　　　　　每月銀二兩米一斛半公費銀六錢六分
　　　　　六釐
　　　静明園
　　　　首領一名
　　　　　八品侍監毎月銀四兩米四斛公費銀七
　　　　　錢三分三釐
　　　　副首領二名
　　　　　無品級毎月銀三兩米三斛公費銀七錢
　　　　　三分三釐
　　　　太監五十四名
　　　　　每月銀二兩米一斛半公費銀六錢六分
　　　　　六釐
　　　静宜園
　　　　首領一名
　　　　　八品侍監每月銀四兩米四斛公費銀七
　　　　　錢三分三釐
　　　　副首領二名
　　　　　無品級每月銀三兩米三斛公費銀七錢
　　　　　三分三釐
　　　　太監四十四名
　　　　　每月銀二兩米一斛半公費銀六錢六分
　　　　　六釐
　暢春園
　　　　總管二員
　　　　　俱七品執守侍每月銀五兩米五斛公費
　　　　　銀一兩
　　　　首領十名
　　　　　無品級毎月銀三兩米三斛
　　　　副首領五名
　　　　　無品級每月銀二兩五錢米二斛半
　　　　太監四十名
　　　　　毎月銀二兩米一斛半
　　　湯山
　　　　首領一名
　　　　　無品級每月銀三兩米三斛公費銀七錢
　　　　　三分三釐
　　　　太監四名
　　　　　每月銀二兩米一斛半公費銀六錢六分
　　　　　六釐
　　避暑山莊
　　　　總管一員
　　　　　七品執守侍每月銀四兩米四斛公費銀
　　　　　一兩
　　　　首領二名
　　　　　無品級毎月銀三兩米三斛公費銀七錢
　　　　　三分三釐
　　　　太監二十名
　　　　　每月銀二兩米一斛半公費銀六錢六分
　　　　　六釐
　　　内務府所属
　　　掌儀司
　　　　首領五名
　　　　　俱八品侍監每月銀三兩米三斛
　　　　副首領八名
　　　　　無品級每月銀二兩五錢米二斛半
　　　　太監一百名
　　　　　每月銀二兩每年米十六斛
　恩賞每月公費銀四十分每分銀六錢六分六釐
　　　　司樂太監六十名
　　　　　毎月銀二兩米一斛半
　恩賞毎月公費銀四十分毎分銀六錢六分六釐
　　　　圓清太監六名
　　　　　毎月銀二兩毎年米十六斛
　　　　觔斗太監十四名
　　　　　每月銀二兩公費銀六錢六分六釐
　　　鑾儀衞
　　　　副首領四名
　　　　　無品級毎月銀二兩五錢米二斛半
　　　　太監三十名
　　　　　毎月銀二兩毎年米十六斛
　　　營造司
　　　　首領二名
　　　　　俱八品侍監毎月銀三兩米三斛
　　　　副首領三名
　　　　　無品級每月銀二兩五錢米二斛半
　　　　太監四十名
　　　　　毎月銀二兩毎年米十六斛
　恩賞每月公費銀十五分每分銀六錢六分六釐
　　太和殿
　　中和殿
　　保和殿
　　　　首領四名
　　　　　無品級毎月銀三兩米三斛
　　　　太監十名
　　　　　每月銀二兩毎年米十六斛
　　文華殿
　　　　太監二名
　　　　　每月銀二兩每年米十六斛
　　武英殿
　　　　太監二名
　　　　　每月銀二兩每年米十六斛
奉先殿
　　　　首領二名
　　　　　無品級每月銀三兩米三斛
　　　　副首領五名
　　　　　無品級毎月銀二兩五錢米二斛半
　　　　太監二十名
　　　　　每月銀二兩米一斛半
　　　景山
　　　　首領二名
　　　　　無品級每月銀三兩米三斛
　　　　太監八名
　　　　　每月銀二兩每年米十六斛
　　　尚衣監
　　　　太監二名
　　　　　每月銀二兩每年米十六斛
　　　武備院
　　　　太監二名
　　　　　每月銀二兩毎年米十六斛
　　　酒醋房
　　　　首領一名
　　　　　無品級每月銀三兩米三斛
　　　　太監三名
　　　　　每月銀二兩每年米十六斛
　　　奉宸苑
　　　　首領二名
　　　　　無品級每月銀三兩米三斛
　　　　太監十名
　　　　　每月銀二兩每年米十六斛
　　　禮部所属
　　　萬善殿
　　　　首領四名
　　　　　無品級正副各二俱充僧每月銀三兩米
　　　　　二斛
　　　　太監十五名
　　　　　俱充僧毎月銀二兩米二斛
　　　畨經厰
　　　　首領二名
　　　　　無品級充喇嘛每月銀二兩五錢米一斛
　　　　　半
　　　　太監十名
　　　　　俱充喇嘛每月銀一兩五錢米一斛半
　　　漢經厰
　　　　首領二名
　　　　　無品級俱充僧毎月銀二兩五錢米一斛
　　　　　半
　　　　太監六名
　　　　　俱充僧每月銀二兩五錢米一斛半
　　　道經厰
　　　　首領二名
　　　　　無品級俱充道士每月銀一兩五錢米一
　　　　　斛半
　　　　太監十名
　　　　　俱充道士每月銀一兩五錢米一斛半
　　　工部所属
　　　門神庫
　　　　首領一名
　　　　　無品級每月銀一兩五錢米三斗
　　　　太監八名
　　　　　毎月銀一兩米三斗
　　　簾子庫
　　　　首領一名
　　　　　無品級每月銀一兩五錢米三斗
　　　　太監八名
　　　　　每月銀一兩米三斗
　　　太常寺所属
太廟
　　　　首領一名
　　　　　無品級每月銀三兩米三斛
　　　　太監二十名
　　　　　每月銀二兩每年米十六斛
　社稷壇
　　　　首領一名
　　　　　無品級每月銀三兩米三斛
　　　　太監四名
　　　　　毎月銀二兩毎年米十六斛
　　傳心殿
　　　　首領一名
　　　　　無品級每月銀三兩米三斛
　　　　太監四名
　　　　　每月銀二兩米十六斛
陵寢内務府所属(凡首領太監等缺出由内務府奏明/知㑹宮殿監擬名奏派其銀米等俱)
　　　　　(於俸内支給/陵)
陵寢
　　　　首領二名
　　　　　無品級每月銀四兩米四斛
　　　　太監十名
　　　　　每月銀二兩米一斛半
　　妃園寢
　　　　不設首領属本
陵首領管轄
　　　　太監六名
　　　　　每月銀二兩米一斛半
　
　
　
　
　
　
　
　
　
　
　
　
　
　
　
國朝宫史卷二十一
欽定四庫全書
國朝宮史卷二十二
　　書籍
　　宮史志書籍垂
　法守也古者延閣廣内之藏著為書目惟是使者所
　　　求寫官所錄秘省官庫所積取足薈古今資掌
　　　故已爾我
　　朝文治光昭藏書之富冠於往代
　　内府所貯圖書具於天禄琳琅東壁琅函諸編者
　　　彪炳美富無煩載述惟是
聖聖相承大文彌耀
世祖章皇帝制作昭明垂光册府微言大義炳若日星
聖祖仁皇帝契苞符之秘鑰探洙泗之淵源六十一年
　　　中性道文章廣大悉備
世宗憲皇帝篤志紹庭單心宥宻仰羮墻而見道守精
　　　一以執中謨訓煌煌光於
前烈焉
　皇上以内聖外王之學發為垂世立教之文言根至
　　　道事紀殊勲真足同天地之幬載朗羲娥之照
　　　爥者矣臣等敬謹編次釐為十有六類首登
實録以彰
功德之原次紀
訓諭以昭
詒謀之大於
御製仰
聖學之髙深於
　方畧述成功之懿鑠若夫表章六經釐定諸史靈臺
　　　占筴之學職方益地之圖有典有則厥並懋焉
　　　至於纂言有要用示
訓行載道者文聿標準則類書極載籍之博字學播同
　　　文之庥與凡儲珍
　　秘殿著録石渠夀官局之棗梨勒琅函之金石者
　　　焕乎咸具大觀焉已綜而錄之皆
列朝心傳之要手定之書
聖作明述以為出治之本者而非如劉畧班藝以下徒
　　　侈網羅古籍蒐輯舊文無關政理者比也其竺
　　　乘梵文統於三藏貯之浄境者咸不列於是編
　　書籍一
實録
太祖髙皇帝實録一部
　　　崇德元年十一月
太宗文皇帝命儒臣恭纂康熈二十一年十月
聖祖仁皇帝命重修書成凡十卷雍正十二年十一月
世宗憲皇帝命加校訂
　皇上御製序　粤稽自古帝王乘時建極膺天命而
　　佑下民豐功駿烈垂諸史乘炳炳麟麟是以紀言
　　紀事必詳且核焉况於聖人首出開物成務經緯
　　天地奠麗河山智勇沉深謨猷訏逺布為法則著
　　為章程將使後世子孫繼繼承承遵循罔軼詎不
　　重與洪惟
太祖承天廣運聖德神功肇紀立極仁孝睿武端毅欽
安𢎞文定業髙皇帝以聖神文武之姿受
天眷命誕興東土爰總義旅遹求厥寧九國連兵相向
　　一怒而討平之明人四路來攻亦尅日盡殱於境
　　外師出有名光明俊偉威愛並立近服逺懷當是
　　時羣部來歸英豪響附奮迹遼瀋之間而號令行
　　於萬里帝業之興何其神也由是天人協應建國
　　紀元修明庶政教育羣倫創國書分旗制申軍令
　　定禮儀經營締造之際旰食宵衣不遑暇逸故乃
　　綱舉目張傳之億萬年而不可易心法治法與二
　　帝三王有同揆也
太宗文皇帝繼天登阼命儒臣敬輯
實録規模畧備
聖祖仁皇帝復加蒐考修纂成書尊藏内府並貯史宬
　　惟是山川疆土以及臣僚名氏前後間有異同清
　　漢之文或簡或繁未經畫一我
皇考世宗憲皇帝懼有舛訛特開史館重加校訂按日
　　進呈
親為閱定朕纉承丕緒仰體
前徽用復潔誠披覽卷帙如舊繕録一新祗祗乎覘開
　　國之鴻模昭垂統之大業書曰監于先王成憲其
　　永無愆詩曰昭兹來許繩其祖武於以率攸行而
　　保
天祜其敢忘紹庭上下之思哉謹序
太宗文皇帝實錄一部
　　　順治九年正月
世祖章皇帝命儒臣恭纂書成凡六十五卷康熈六年
　　　十一月
聖祖仁皇帝命恭校十二年七月
命重修雍正十二年十一月
世宗憲皇帝命加校訂
　皇上御製序　洪惟
太宗應天興國𢎞德彰武寛温仁聖睿孝敬敏昭定隆
道顯功文皇帝徇齊敦敏廣大寛仁早從
太祖贊襄大業才德冠世中外歸忱迨乎嗣統之年敦
　　宗睦族戢衆安民御將行師開疆拓土軍威震疊
　　而以不嗜殺為心武功赫濯而以善養人為務存
　　朝鮮故土字䝉古遺氓明政不綱天人共憤且舊
　　與我國有隙於是應天順人率師直抵燕京聲罪
　　致討猶念彼為中國功垂成而弗取天性仁厚大
　　度豁如固已超越百王包涵六合矣至若建官分
　　職推賢舉能愷澤龎鴻刑章平允設制科以崇文
　　教開言路以重忠良隆規鉅典巍乎煥乎皆一統
　　之大猷百世之良矩也
世祖章皇帝輯為
實録六十有五卷
聖祖仁皇帝命儒臣蒐討訂正繕録成編尊藏惟慎
皇考世宗憲皇帝孝切崇
先敬加披覽以前後字句之未盡畫一也復令臣工校
　　對而
躬為閱定焉朕仰承遺志莊誦繹思用竣厥事緬惟帝
　　典商盤前王之懿範也天球琬琰宗廟之重器也
　　昔之君珍為世寶奉以無墜矧夫典章所紀謨烈
　　所垂造邦制治之圖啟泰貽安之要煌煌簡冊世
　　昭法守何止帝典商盤天球琬琰之寶重也耶謹
　　序
世祖章皇帝實録一部
　　　康熈六年九月
聖祖仁皇帝命儒臣恭纂十一年書成凡一百四十六
　　　卷雍正十二年十一月
世宗憲皇帝命加校訂
　皇上御製序　我國家受
天眷命統一萬邦日月所照血氣之屬咸切尊親亦惟
　　是小心翼翼之忱有以通
帝載而昭來許故乃朝廷宫府之政罔不參稽古訓溥
　　協人心制定於一時而慮周乎萬世重熈累洽至
　　於今兹海隅蒼生穆然想見盛德信乎開國之規
　　模詒謀遠而流澤長也洪惟
世祖體天隆運定統建極英睿欽文顯武大德𢎞功至
仁純孝章皇帝神靈天亶冲齡踐阼紹我
太祖
太宗丕緒懋建大猷勤思上理當是時流賊已入京師
　　明祚已成板蕩遂因明將呉三桂之請命將士入
　　關定燕京殄羣冦挈斯民於水火之中而登之袵
　　席之上爰主
郊禋式頒正朔自古得天下之正未之有比也政令彰
　　施百度具舉滌前代之煩苛沛興朝之膏澤治化
　　翔洽達乎四表由是制禮作樂敷教明刑虛已以
　　尚賢推誠以納誨斟酌損益秉至中而時措之著
　　為謨訓載在簡編皇哉唐哉子孫世世守之以成
　　乆安長治之業於是乎在康熈十一年
聖祖仁皇帝特開史館纂輯
實録凡一百四十六卷雍正十二年
皇考世宗憲皇帝恭閱全書復令儒臣重加校訂事未
　　竣而
龍馭上賔朕哀戚之餘飭令陸續進呈敬加披覽嗚呼
　　覩
世祖
聖祖經綸之鉅典則知創業之甚難念
世宗繼述之深衷則知守成之不易方䇿可傳者紀綱
　　之成軌夙夜罔間者兢業之一心敢弗繹思而敬
　　承之以迓
上天無疆之休則是書也誠致治之權輿萬世之鴻寶
　　矣謹序
聖祖仁皇帝實録一部
　　　康熈六十一年十二月
世宗憲皇帝御製序　粤稽古載籍以來聖帝明王德
　隆業茂莫不揚休紀美照耀簡編若夫
上天純佑下民聚扶輿積厚之氣篤生
至聖備道德之崇廣集皇王之大成經綸宇宙彪炳帝
　紀巍巍乎蕩蕩乎自羲軒至今未有如我
皇考聖祖仁皇帝之盛者也洪惟
太祖
太宗肇構鴻基發祥垂裕
世祖開天建極統一寰區暨我
皇考天亶神靈丕承
先烈以徇齊敦敏之質而學有緝熈以繼體守成之時
　而事兼開創以光華格被之勲而日新盛德以郅隆
　熈洽之運而時勅幾康
臨御寳阼六十餘年歴服緜長超越千古仁漸義摩文
　經武緯典章大備聲教覃敷峻德崇功蟠天際地有
　如敬
天凛昭事之誠尊
祖切覲天之志
郊壇禋祀歲必躬親
廟享薦馨心䖍對越用致
蒼穹之昭格聿彰
謨烈之顯承奉事
兩宫尊養備極承歡致敬閱數十年廵幸則躬扶
鸞輅侍疾則歩禱
南郊送龍輴而親行瞻
寢園而灑淚自古天子之孝莫與比隆友愛裕親王等
　垂老靡間視疾臨䘮恩禮交至推仁宗室教育天潢
　展親惇族誼莫厚焉宵衣旰食明目達聰
親政六十餘年夙夜勵精始終惟一
臨軒召對虛已求言敷陳有益於民生必䝉採録亷能
　實見諸治效立荷
寵褒眷耆舊而體貌優崇簡俊乂而程材器使小亷大
　法百僚皆得其人綱舉目張庶司各修其職四方之
　利弊周知萬里之情形洞燭愛民如子軫恤維殷普
　樂利於農桑裕盖藏於積貯偶遇水旱立沛恩施發
　帑蠲租動以數百萬計即在屬國運粟賜糧視同一
　體德洋恩溥故黎庶樂業中外阜康慎重刑章哀矜
　庻獄每於奏讞明允之中施仁法外嚴寒停遣盛夏
　弛刑大逆寛族誅叛人無孥戮如天好生之德洽於
　民心欽恤之仁無以加矣
講幄𢎞開精研道要考六藝之折中抉性理之精義
宸翰則鸞廻鳯翥
天章則玊振金聲
御定諸書包涵萬有融貫百家緗帙瑶編充牣冊府生
　知天縱莫名
聖學之髙深加以重道尊師表章儒術
親詣闕里瞻拜加䖍賜博士於五賢躋紫陽於十哲
訓飭多士敦崇實學加科廣額惠洽儒林壽考作人於
　斯極盛
聖武布昭
神謨宻運天戈所指立奏膚功平三逆收臺灣布爾尼
　應期而授首鄂羅斯望風而請命
躬率六師三臨朔漠殱噶爾丹而藩服乂安
命將徂征長驅絶域復達頼喇嘛而西陲寧謐鎖鋒灌
　燧俾薄海内外永慶昇平厪念河防
親臨指授覽全河之形勢運疏瀹之神功開中河築高
　堰而淮黄底績東南獲袵席之安濬永定隄子牙而
　漳滏順流畿甸享膏腴之利地平天成萬世永頼至
　若
躬行節儉而大官服御務崇樸素之風
秉德謙冲而
徽號鴻名屢却廷臣之請
至誠不息而朝乾夕惕本行健以法天
聖敬日躋而肅廟雝宫儼動容之中禮凡兹盛美莫罄
　名言是以乆道化成太和翔洽天庥滋至歲奏屢豐
　户樂盈寧人登仁壽自古未賔之國重譯踵至戴髙
　履厚莫不尊親
升遐之日自僻壤遐陬遠暨蠻夷荒服含生負氣之倫
　感慟哀號如䘮考妣羣臣恭擬
廟諡曰
聖曰
仁祗薦
祖號萬口一心允孚公論猗歟休哉至矣大矣朕纉承
　鴻緒念切紹庭踐阼之初即簡命大臣等董率儒臣
　開館纂修發金匱之秘藏稽綸言於政地表年繫日
　敬謹編輯紀言紀事鉅細靡遺朕齊肅展禮親加詳
　閲歴今九載敬成
聖祖仁皇帝實録若干卷又於尊藏皇史宬外恭繕全
　帙䖍供几案時時展讀以遂朕敷時繹思繼志述事
　之意於戲帝載難名而歲功昭布日月之運行星辰
　之經緯可以仰觀成象焉聖德難名而治法昭垂條
　理之精詳規模之宏遠可以仰求成憲焉我
皇考參贊位育之神欽明精一之藴雖非簡牒所能殫
　述而
鴻謨駿業炳於紀載與天無極萬世勿諼後之紹作君
　作師之任求治統道統之全者於是乎在敬弁言簡
　端以昭示我子孫俾永永敬承於億萬世謹序
　皇上御製序
皇祖聖祖仁皇帝臨御六十一年耿光大烈顯爍古今
　　積惠襲恩淪浹寰宇功德之盛具載
實録垂千萬禩我
皇考世宗憲皇帝御製序文推本
上天孚佑下民
列祖垂裕後嗣篤生
至聖開䆳古以來未有之盛業煌煌乎言之廣大精密
　　至矣蔑以加矣予小子寅承丕緒紹聞衣德兢兢
　　業業仰思繼述
皇祖
皇考成憲日於治事之先展誦
列祖實録周而復始
皇祖實録卷帙浩繁排日敬覽寒暑靡間至自今凡數
　　閲矣緬惟尚書史記所載古帝王治化之隆各極
　　其至而孔子於堯曰惟天為大惟堯則之蕩蕩乎
　　民無能名焉於舜曰無為而治孟子則曰王者之
　　民皥皥如也予嘗推繹其㫖想見唐虞中天之盛
　　乃今思
皇祖之世之民有以知孔孟之言信乎其能知聖人也
皇祖自親政之始即手鉏三蘖蕩定南疆滇黔閩粤之
　　奥揭日月而掃氛雺海内赤子喁喁向風由是亭
　　之毒之煦以淳風沃以甘澍浸以醲化甄以大鈞
　　數十年之間南奠臺澎北犁沙漠命將肆征而閭
　　左無徴發之警
親臨淮河指授方畧歴呉㑹渉㑹稽登岱宗謁闕里西
　　廵關隴抵雲中三覲
祖陵觀於東海歲出塞外獮狩上都
天行之健古無以加而庠序詠仁氓庶樂業市㕓殷阜
　　卒伍服習熈熈然相忘於無所事事於焉正晷緯
　　考律度定元聲煥為
宸章灑為
奎翰集古帝王文治之大成而
穆清宥密凝然不見經營之迹簡任公卿百執事器使
　　而責其成俊壽魁碩布列有位外自節鉞連帥以
　　至守令賢否清濁立判剔侵蠧勵亷平吏治蒸蒸
　　無綜核之煩而德意宣究蠲逋賑恤肆赦緩刑指
　　揮
深宫之中風馳萬里匹夫匹婦無不浸潯涵育鼓舞德
　　化而不能自已當其時誠所謂不識不知順帝之
　　則者耶歴今廿餘年遺澤餘烈深入人心固結而
　　不可解廻溯
鼎成之初謳思如一日夫乃恍然曰是所謂至仁如天
　　民無能名者也無為而治恭已南面者也孟子所
　　謂王民皥皥者也於戲四海九州之民無得而名
　　予小子又烏能名之憶自㓜冲䝉
皇祖撫愛日侍
左右用人行政皆覩記所及簡册紀載政如杓衡規天
　　躔次測日可見者迹象而已於穆之運重離之明
　　終無能言其所以然者盥誦之次稽首敬為之序
　　以志紹庭繼序之忱於罔斁云
世宗憲皇帝實録一部
　　　雍正十三年十月
　皇上命儒臣恭纂次第進呈
　親加恭定書成凡一百五十九卷
　皇上御製序　國家受
天眷命集慶垂光承承繼繼肆我
皇考世宗憲皇帝荷
三聖之洪庥祗紹
聖祖仁皇帝丕緒宵衣旰食底區宇於和恒以茂衍億
　　萬年無疆之祉厚德隆功溢於簡牒巍乎煥乎治
　　平之盛軌未有逾兹者也
皇考徇齊敦敏仁孝性成蚤歲承歡
聖祖友愛同氣迨膺大統一切禮儀隆備
廟號尊崇莫不定自
宸衷符乎典則仰惟
聖祖仁皇帝臨御六十餘年濊澤洽人心醇化流方外
　　豐亨豫大之福極盛無加
皇考承郅治之餘因時制宜以善繼而善述惟是本之
　　以誠持之以敬行之以中正要之以寛仁用能杜
　　玩愒於熈時緜昇平之泰運大經大法粲然為後
　　嗣子孫法焉薦馨
郊
廟必躬必親旁秩祀典懷柔百神間遇水旱微愆祈禱
深宫罔弗潛孚立應
聖學髙深探性命之精操治平之要天德王道一以貫
　　之隆禮
　先師孔子增祀先儒右文重道之典超越常制猶復
　　表章經術廣勵士風籲俊興賢蔚昌德造辟雝鐘
　　鼓後先疏附之風殆無以過念用人為愛民之本
　　自公孤卿尹下至庻司百職事登明選公咸稱任
　　使而守令之親民暨封疆大吏之司董率者尤厪
聖心重撫字之方嚴貪墨之罰明四目達四聰賜復蠲
　　租農桑被野遂躋斯民於袵席之安刑罰者所以
　　佐政教之不逮也
皇考如天好生既已刋布律令俾愚氓重於犯法復詳
　　定貴賤服色兵民婚䘮禮制更闡明
聖祖諭㫖十六條細加訓註家喻户曉翕然從風河防
　　之關於運道民生也萬里黄流滙以百川之水兖
　　徐而下歲苦沮洳
皇考黙運神謀指示經畫加長滙之石堰闢三省之引
　　河渙發帑金厥有成績又呉越海塘南北水利凡
　　可以惠此蒸黎者悉因時而修舉之先是
聖祖親統六師平定沙漠威靈所加青海扎什巴圖兒
　　等震讋承令因沛殊恩畀以爵秩垂三十年而羅
　　卜藏丹津與吹拉克諾木齊等誕敢首造逆謀擾
　　犯邊域
皇考聲罪致討密授方畧於閫帥戈鋋所指電掃風驅
　　振旅獻俘勒成功於太學凖噶爾蠢動西陲數肆
　　患於喀爾喀部落南方苖蠻蔓延行旅居民苦其
　　侵掠
皇考為藩服計乆遠為遐陬圖寧謐或命將興師或諭
　　文武諸臣隨宜搜勦至逆夷悔禍輸誠傾心納土
　　則皆宥其前愆而曲賜包容焉德威並耀無遠弗
　　届賜安南之地減朝鮮之貢俄羅斯南掌等國阻
　　昧幽深胥漸被於聲教他若警怠荒矯浮薄求言
　　納諌教孝褒忠宗室天潢之胄多方造就八旗根
　　本之地備予綢繆頒訓諭於臣工飭官常也錫侯
　　封於明裔示殊典也豐盈徧萬國而服御有經見
聖躬之儉焉嘉應在庶徴而憂勤益懋昭
聖德之謙焉葢我
皇考誠敬之心中正之道寛仁之恩悉同符乎
聖祖以綏猷而立極十三年中有如一日宜其治功之
　　盛綱舉目張蕩蕩平平樂樂利利傳之愈遠而可
　　法可守也歟予小子繼序之初即命監修總裁大
　　學士等董率儒臣稽歴年之紀載敬謹纂修次第
　　進呈齋肅披閱迄今五載恭成
世宗憲皇帝實録一百五十九卷在昔唐虞三代制治
　　保邦之道備載於書惟我
皇考際重熈累洽之盛勵精圖治良法美意歴乆彌新
　　玉簡琅函實與典謨訓誥相輝映用是裝繕尊藏
　　朝夕循誦以志繹思衣德之義垂裕後昆永永無
　　極焉謹序
　　　謹按纂修
實録告成敬繕裝潢尊藏
皇史宬
　　大内
　　盛京各一部又繕一部尊藏内閣
　皇上特諭閣臣以次呈
　覽每日夙興恭閲
列祖實録一卷
聖祖仁皇帝實録一卷始出
　涖政周而復始按日罔間仰見我
　皇上
紹庭繼序
　聖治同揆
　孝思維則云
　
　
　
　
　
　
　
　
　
　
　
　
　
國朝宫史巻二十二
欽定四庫全書
國朝宫史巻二十三
　　書籍二
聖訓
太祖髙皇帝聖訓一部
　　　康熈十年四月
聖祖仁皇帝命儒臣恭輯二十一年十月
命重修分類二十有六曰敬天曰聖孝曰神武曰智畧
　　　曰寛仁曰論治道曰訓諸王曰訓羣臣曰經國
　　　曰任大臣曰用人曰求直言曰興文治曰崇教
　　　化曰勤修省曰節儉曰慎刑曰恤下曰輯人心
　　　曰通下情曰明法令曰鍳古曰賞功曰昭信曰
　　　誡逸樂曰謹嗜好書成凡四巻乾隆四年奉
　㫖校刋
聖祖仁皇帝御製序　朕惟帝王創業垂統傳之無窮
　非獨世德茂也盖亦有典則之貽焉其運之一心播
　為成憲恒足以示道揆於子孫昭法守於臣庻盱衡
　千古載籍是存矧其為大聖受命而興者乎皇哉何
　規模之𢎞遠也我
太祖承天廣運聖德神功肇紀立極仁孝睿武端毅欽
安𢎞文定業髙皇帝靈承休命誕受多方經綸於天造
　草昧之年締構於王業艱難之日除殘伐暴度越漢
　唐順天應人絜隆湯武所以茂𢎞風教宣暢聲靈振
　舉綱維恢張疆宇者勒諸蘭臺之上布在方䇿之中
　駿烈鴻猷燦然明備矣若其攄詞為典播告成經建
　邦立國之模戰勝攻取之畧化民成俗之務用人行
　政之方靡不道合樞機理歸體要有非臣鄰所能悉
　覩黎獻所能盡傳者不有成書何以彰
聖謨而答光訓乎朕紹庭繼緒志切覲揚因命儒臣分
　類編輯為目二十六為條九十有二總為
寳訓四巻浩浩乎乾包坤負之大皇之墳也秩秩乎民
　彛物則之常帝之典也以紹心法至中也以握化原
　至正也以迓
天眷至順也以垂後昆至裕也率而循之欽承而無斁
　之所以卜有道之靈長緜無疆之歴服胥於是焉在
　奕世子孫尚其克念
祖武永永勿替也哉
　皇上御製序　朕惟神聖首出濟世覺民立德立功
　　立言三者統而有之葢仁義中正之極定於厥躬
　　布諸紀綱為巍巍之帝業頒諸誥令成洋洋之聖
　　謨文教彰明覃被海宇炳乎如日月之照臨窮天
　　地亘古今而莫不仰焉於戱盛哉洪惟
太祖承天廣運聖德神功肇紀立極仁孝睿武端毅欽
安𢎞文定業髙皇帝體肖二儀量包六合應期受命肇
　　建丕基叶雲雷以展經綸法四時而宣教化六師
　　順動九有輸誠拯生民於塗炭之中轉宇宙為平
　　成之運當是時締造維新規模盡善武緯文經萬
　　物咸覩亦既布在方䇿傳信億年矣乃若心通造
　　化道綜百王吐辭成經發聲為律闡貞一之㫖明
　　至善之宗論正學則以正心修身為先辨君道則
　　以求賢聽言為要昭晰乎
上天降監之原無念不將之以敬畏申儆乎君臣契合
　　之誼每事必體之以公誠以至班朝治軍明刑制
　　用靡不敷陳至理約而該複而不厭信乎有德者
　　必有言也我
聖祖嘗命儒臣編輯
聖訓四巻類聚條分燦然明備朕紹膺統緒追契徽猷
　　口誦心維匪伊朝夕仰見義藴之淵閎典章之畫
　　一庶政之周詳直與帝典周官同其廣大顧金匱
　　石室之藏廷臣無由得見是用敬加剞劂宣示萬
　　方俾我子孫臣庶率而循之世世罔斁奉之涖政
　　可以致治保邦凖以淑躬可以儆心寡過葢一時
　　之制作而萬古之世道人心胥頼焉非甚盛德其
　　孰能及此乎謹序
太宗文皇帝聖訓一部
世祖章皇帝命儒臣恭輯未及成書康熈十年四月
聖祖仁皇帝命續輯二十一年十月
命重修分類二十有三曰論治道曰訓諸王曰訓羣臣
　　　曰謙德曰寛仁曰智畧曰求賢曰求言曰輯人
　　　心曰恤民曰勸農曰興文教曰訓將曰勵將士
　　　曰懷遠人曰訓諸藩曰恤降曰招降曰恤舊勞
　　　曰敦睦曰節儉曰謹嗜好曰禁異端書成凡六
　　　巻乾隆四年奉
　㫖校刋
聖祖仁皇帝御製序　朕惟帝王誕膺天眷肇造丕基
　功德懋隆疆宇日闢有紀綱以昭大法即有謨訓以
　啓後昆方䇿具存燦然可考也若夫道兼作述業裕
　創垂以聖繼聖而鉅烈鴻猷煥乎宇宙間者尤足冠
　百王而立極焉欽惟
太宗應天興國𢎞德彰武寛温仁聖睿孝隆道顯功文
皇帝躬上聖之資承開天之運神武不殺寛和有制萬
　國向化而賔從庶績撫辰而就理峻德宏勲巍巍蕩
　蕩稱極盛矣至於命令誥誡誕播𢎞詞皆義切訓行
　理歸體要洪纎畢舉本末咸周而其大指之所存則
　首在於重養生民旁求俊乂勅幾凝命惇典明倫大
　哉王言誠治平之極則也我
皇考世祖章皇帝嘗命纂修未竟厥緒朕嗣膺歴服念
　切纘承爰命儒臣詳加編輯計一百一十一條分二
　十三類定為
聖訓六巻既成因披陳莊誦朝夕繹思見夫㫖原於精
　一義著於典謨上之可以正道揆焉下之可以昭法
　守焉書曰監于先王成憲其永無愆詩曰不愆不忘
　率由舊章自昔詩書所載莫不以紹衣為兢兢矧夫
　義藴精深規模宏遠嘉言彛訓超踔古今朕用是覲
　揚光烈昭示來許後之子孫以此藴之於心則為天
　德敷之於政則為王道範圍臣庶則為㑹歸之極垂
　裕後昆則為詒燕之謀尚其夙夜祗承以為致治保
　邦之本而迓祈天永命之休也是為序
　皇上御製序　聖人之情因辭以見易曰修辭立其
　　誠所以居業也盖以通天下之志以成天下之務
　　本乎至誠施諸命令無意於辭而理臻其極歴觀
　　堯舜禹湯文武之世典謨訓誥釐然具存後人奉
　　之為經列在學宫為載籍首矧夫運際開天功存
　　繼志制作侔造化教澤被生民天下之文章孰有
　　大於此者乎欽惟
太宗應天興國𢎞德彰武寛温仁聖睿孝敬敏昭定隆
道顯功文皇帝英姿挺出聖武布昭大智如神淵衷若
　　谷及登寳位疆宇日增厚禄以養賢勤身而率下
　　恩威所及大畏小懷政教所孚遠來近悦皇哉何
　　化理之神也至若敷陳治道誨諭臣民不尚虛文
　　惟崇大體謂行善所以事天而遠利始能服衆闡
　　伊尹一德之訓稱曾參三省之言以勸農講武為
　　立國之大經以考古讀書為服官之要務自立綱
　　陳紀以逮服飾器物之間或即事以宣猷或因時
　　而定制洪纎咸備張弛攸宜盖察理精故見之也
　　遠更事乆故慮之也詳用能承藉丕基佑啓
聖哲是誠億萬年繼往開來之極軌也順治中嘗因記
　　注舊文纂修
聖訓一書未竟厥緒
聖祖仁皇帝特命儒臣詳加編輯事以類分凡二十有
　　三言以條舉凡一百一十有一彚為六巻體要著
　　明朕在宫中蒙
皇考恩勤教育定省之時備聞
聖訓嗣膺大統志切纘承晨夕披陳㝷繹仰見心符道
　　要語中機宜㫖藴宏深函盖天地文辭昭晰彪炳
　　日星垂裕後昆永昭法守用是勒有成書敬授剞
　　劂頒示中外書曰聖謨洋洋嘉言孔彰又曰聖有
　　謨訓明徴定保我子孫臣庶其誦習遵循永敬承
　　於世世哉謹序
世祖章皇帝聖訓一部
　　　康熈二十一年十月
聖祖仁皇帝命儒臣恭輯分類三十有二曰論治道曰
　　　敬天曰聖孝曰聖學曰謙德曰節儉曰儆戒曰
　　　敦睦曰諭羣臣曰求言曰納諌曰任官曰考績
　　　曰選舉曰戒飭臣下曰理財曰恤民曰賑濟曰
　　　重祀典曰禮前代曰褒忠節曰興文教曰諭將
　　　帥曰招降曰諭外藩曰仁政曰體羣情曰安民
　　　曰慎刑曰懲貪佞曰除弊曰宥過書成凡六巻
　　　乾隆四年奉
　㫖校刋
聖祖仁皇帝御製序　朕惟自古膺圖御歴之后躬集
　大統手致太平懋烈豐功光前翼後行之為政斯發
　之為言義藴固卓越乎百王訓行尤昭示乎奕禩惟
　聖有作後人述焉千載同揆也我
皇考世祖體天隆運英睿欽文大德𢎞功至仁純孝章
皇帝神靈首出智勇天授秉英斷之姿而持以恭儉擴
　寛仁之量而濟以憂勤爰是冲齡定鼎薄海歸心救
　生民於水火之中而庶政咸熈萬邦作乂德盛勲崇
　夐哉莫尚矣若夫宵旰圖維宫庭訓勅煌煌綸綍嘉
　言孔彰究聖學之髙深著王道之正直凡所以凝
天命揚
祖德顧民碞持國體者叮嚀反覆深切著明而意㫖所
　注尤殷殷乎省躬克已納誨親賢綱紀畢張淵衷若
　歉及乎訓誡臣下守正奉公鼓勵激揚至誠感發靡
　不輸服而効忠黽勉而奮績也盖自我
太祖髙皇帝肇造鴻基
太宗文皇帝式廓駿業而我
皇考心傳合一丕顯丕承𢎞闡經猷布為政教所以即
　事成謨遇物為誥包羅典册釐剔章程美善畢臻巨
　細咸備堯咨舜儆何以加兹朕祗承遺緒惕厲靡寧
　瞻方䇿之常新僾羮墻之如覩因命儒臣分類編纂
　朕復詳加披繹計一百一十三條統為
聖訓六巻寳諸金匱拱若球圖俾後世子孫知我
皇考之詒謀燕翼百世無疆開國經綸萬年時叙所以
　杜愆忘而遵典則者心法於是乎在書曰紹聞衣德
　詩曰紹庭上下陟降厥家嗚呼可不敬哉
　皇上御製序　古昔帝王應運而興開物成務有君
　　天下之規模凝命勅幾有師天下之典則故言出
　　而成經教思所被率土歸仁歴觀往代紀載肇乎
　　二典彛倫叙於九疇罔不播為成憲炳若日星簡
　　籍具存可考而知也欽惟我
世祖體天隆運定統建極英睿欽文顯武大德𢎞功至
仁純孝章皇帝秉岐嶷首出之資建永清大定之業冲
　　齡踐阼統一車書義問達乎梯航仁聲徧於塗巷
　　盛德大業富有日新自唐虞三代以來史册所傳
　　罕有及者至若洋洋聖謨包涵萬有大之關倫教
　　綱常之重而閭閻之日用飲食所弗遺精之在身
　　心性命之微而宫府之制度典章所必飭巨細畢
　　該綱維盡善要惟本精一執中之奥藴以成經世
　　服物之鴻謨誕告多方嚴明愷摯訓勅有位深切
　　周詳意皆出乎至誠理尤協於克一用以光大前
　　徽開萬年有道之長夐乎與天地為昭矣我
聖祖仁皇帝躬承
先訓命儒臣分類編輯計一百一十有三條彚成
聖訓六巻以傳乆遠我
皇考念切紹衣宫庭宵旰追述
先猷朕從温凊之時聞知維謹嗣膺大統志在覲揚朝
　　夕披陳具見開國經綸超越前古詒謀燕翼垂裕
　　無窮是用敬為剞刻昭示臣民俾海隅出日之遠
　　咸覩光華寳之如圖球信之如蓍蔡是訓是行欽
　　承勿替庶幾道德一而風俗同唐之政要宋之寳
　　訓夫豈可同年而語者哉謹序
聖祖仁皇帝聖訓一部
　　　雍正九年
世宗憲皇帝命恭纂
實録諸臣并輯分類三十有二曰聖孝曰聖德曰聖學
　　　曰聖治曰敬天曰法祖曰文教曰武功曰恤民
　　　曰任官曰廣言路曰嚴法紀曰理財曰慎刑曰
　　　重農桑曰興禮樂曰省方曰治河曰澄叙曰賞
　　　賚曰蠲賑曰積貯曰飭臣工曰訓將士曰褒忠
　　　節曰䘏舊勞曰廣幅員曰宏制度曰弭盗曰牧
　　　政曰禮前代曰柔逺人書成凡六十巻乾隆六
　　　年奉
　㫖校刋
世宗憲皇帝御製序　朕荷
皇考聖祖仁皇帝付託至重兢兢業業早作夜思以期
　無負繼述仰惟
皇考留貽矩矱朕得監於成憲是則是傚實天下萬世
　所當欽承觀法爰命大學士等纂修
聖祖仁皇帝實録閲時九載書成千巻自古帝王功德
　之隆盛紀載之繁富未有加於此者顧
實録乃編年之書我
皇考順時布化若
天道之流行春秋冬夏各協其時而其中條分縷析飭
　綱振紀精微所寓隨舉一端皆為法式於是復令纂
　修諸臣分類恭輯聖訓六十巻洋洋乎
盛德
大孝敬
天勤民文教之誕敷武功之赫濯禮樂之明備政刑之
　修舉一經
睿謨千古莫易夫六經諸史之傳皆有經有緯朕於
皇考神功聖德精心體察以
實錄為經以
聖訓為緯於編年見因時之宜於分類見隨事之要一
　敷施而有所循也一話言而有所守也一寤寐飲食
　而有所遵也於戱如天之仁如日之照如神之哲萬
　類雖賾莫不含𢎞并包於
聖人之度内而儆惕訓諭之辭尤必凛凛於時幾孜孜
　於熈績勤勤於小民之恬養亹亹於嘉師之祥刑蓋
聖心愈切而
聖德愈崇是以統乾坤之範圍而不過發聖賢之閫奥
　而靡遺以六十餘載之鴻規為千萬世後昆之垂裕
　其所裨益曷有涯量哉此朕命官敬纂
皇考實録而又恭繕
聖訓之深意子子孫孫其永寳諸
　皇上御製序　自古聖人誕受天命為下民君師必
　　亶聰明睿知之資首出乘乾以綏猷而立極凡其
　　經緯萬端敷之彛訓者罔不深切著明炳日星而
　　章雲漢典謨所載雅頌所陳唐虞三代之隆有如
　　一轍欽惟
皇祖聖祖合天𢎞運文武睿哲恭儉寛裕孝敬誠信中
和功德大成仁皇帝聖德廣運乆道化成文治光昭武
　　功赫濯薄海内外深山窮谷之衆總淪浹於仁心
　　仁政之中教思無窮訓詞深厚歴考熈朝之運未
　　有際此崇隆者也肆我
皇考世宗憲皇帝以
聖繼
聖用人行政一一仰法
前徽既纂修
實録成書復分類恭輯
聖訓六十巻俾
皇祖六十餘年敬
天尊
祖經國保民農田學校禮樂兵刑之盛蹟見之都俞吁
　　咈間者燦然常新釐然備具永貽我後嗣子孫億
　　萬年昇平榘範盖
皇祖性本生安道兼創守實集千古聖帝明王之大成
　　是以
聖謨洋洋明徴定保宏綱鉅目有要有倫精一之心傳
　　蕩平之王路胥不外乎此也予小子昔在齠齡早
　　荷
聖慈賜育宫庭祗聆
訓廸兹膺基緒紹聞衣德之志兢兢業業不懈益䖍昕
　　夕㝷繹惟期懋遵
祖訓以無負
皇考善繼善述之詒謀顧金匱石室之藏中外無得見
　　者爰命儒臣敬謹繕寫授之剞劂庶我
皇祖聖祖仁皇帝建中表正牖民覺世之言昭垂寰宇
　　羣工士庶咸得漸摩於
聖訓之崇閎而率由無斁也不亦庥與謹序
世宗憲皇帝聖訓一部
　　　乾隆五年二月
　皇上命恭纂
實録諸臣并輯分類三十曰聖德曰聖孝曰聖學曰聖
　　　治曰敬天曰法祖曰文教曰武功曰敦睦曰用
　　　人曰恤臣下曰愛民曰恤兵曰察吏曰訓臣工
　　　曰勵將士曰廣言路曰理財曰慎刑曰重農桑
　　　曰厚風俗曰治河曰蠲賑曰積貯曰謹制度曰
　　　崇祀典曰篤勲舊曰褒忠節曰綏藩服曰弭盗
　　　書成凡三十六巻乾隆六年奉
　㫖校刋
　皇上御製序　自古人君有盛德大業者其規畫周
　　詳而詒謀悠遠則必敷之彛訓以明定保之徴紀
　　之簡編以著經綸之跡非徒為一時事功計也亦
　　將以示後嗣昭法守焉我
皇考世宗憲皇帝亶聰明睿智之資建中立極茂登上
　　理
御極十有三年體
聖祖之心以為心法
聖祖之政以為政祗承
郊
廟惇睦宗親整飭官方修明法度正人心厚風俗文經
　　武緯禮序樂和凡宏綱鉅目罔不黙運於
深宫乾健之精神以圖其乂安而計其乆逺聖謨洋洋
　　有典有則或因人以立教或隨事以敷言存之淵
　　然而有條理發之涣然而無凝滯其與二帝三王
　　都俞吁咈咨警誥誡之㫖曷以異焉允矣彪炳之
綸音治平之模範也可不謂至盛者與既命大學士等
　　詳慎纂輯恭成
世宗憲皇帝實録一百五十九巻復於編年繫日之中
　　分類備録恭成
聖訓三十六巻仰惟
皇考德合天地明並日月序參四時躬荷
聖祖仁皇帝積厚之貽善繼善述故乃保泰持盈諴民
　　阜物寓惇大於明作劑整肅以寛仁致治規條炳
　　如星日豈第予小子朝乾夕惕之衷期於謹凛率
　　由嗣守
丕緒繼自今億萬斯年子孫臣庻沾被熈洽之澤者庻
　　咸有以遵
聖訓之光昭而頌
鴻猷之允塞也謹序
庭訓格言一部
世宗憲皇帝侍奉
聖祖仁皇帝時敬承
庭訓念篤不忘
御極之初紀録薈編以昭
家法展
孝思書成凡二百四十二則雍正八年奉
㫖校刋
世宗憲皇帝御製序　欽惟
皇考聖祖仁皇帝性秉生安道參化育臨御悠乆宇宙
　清寧六十載
聖德神功超越萬古凡為史臣所記注黎獻所覩聞者
　固已備編於
實録
寳訓珍藏於金匱琅函矞矞皇皇盛矣大矣朕曩者偕
　諸昆弟侍奉
宫庭親承
色笑每當視膳問安之暇
天顔怡悦倍切
恩勤提命諄詳鉅細悉舉其大者如對越
天
祖之精誠侍養
兩宫之純孝主敬存誠之奥義任人敷政之宏猷慎刑
　重榖之深仁行師治河之上畧圖書經史禮樂文章
　之淵博天象地輿歴律歩算之精深以及治内治外
　養性養身射御方藥諸家百氏之論說莫不隨時示
　訓遇事立言字字切於身心語語垂為模範蓋由我
皇考質本生知而加以好學聖由天縱而益以多能舉
　天地間萬事萬物之理融㑹貫通以其得之於心者
　宣為至教視聽言動悉合經常飲食起居咸成矩度
　而
聖慈篤摯啟廸周詳涵育薰陶循循善誘朕四十年來
　祗聆黙識夙夜凛遵仰荷纘承益圖繼述追思疇昔
　天倫之樂緬懷丁寧告戒之言既歴歴以在心尚洋
　洋其盈耳謹與誠親王允祉等記録各條萃薈成編
　恭名為
庭訓格言於戱
聖謨𢎞遠包涵無際以今所紀揆昔所聞僅存什一於
　千百闕畧甚多實深愧悚然而是編也文辭精要意
　㫖深長苟能引伸而擴充之則片語能涵衆義隻字
　可括千言雖巻帙簡約而格致誠正修齊治平之道
　罔弗兼該堯舜禹湯文武周孔之𫝊一以貫之矣爰
　奉秘集壽之琬琰以昭垂於億萬世書曰監于先王
　成憲其永無愆詩曰詒厥孫謀以燕翼子朂哉後嗣
　恪循
祖訓念兹罔斁受益靡窮世世子孫尚其永乆敬承哉
　謹序
聖諭廣訓一部
　　　康熈九年十月
聖祖仁皇帝頒發
聖諭十六條曰敦孝弟以重人倫曰篤宗族以昭雍睦
　　　曰和鄉黨以息争訟曰重農桑以足衣食曰尚
　　　節儉以足財用曰隆學校以端士習曰黜異端
　　　以崇正學曰讀法令以儆愚頑曰明禮讓以厚
　　　風俗曰務本業以定民志曰訓子弟以禁非為
　　　曰息誣告以全善良曰戒窩匪以免株連曰寛
　　　錢糧以省催科曰聯保甲以弭盗賊曰解讎念
　　　以重身命
世宗憲皇帝復引伸推衍各成一篇為廣訓萬言雍正
　　　二年奉
㫖刋行直省州縣朔望宣講俾臣庻敬聽之下共知勸
　　　儆率循以臻一道同風之治
世宗憲皇帝御製序　書曰每歲孟春遒人以木鐸徇
　于路記曰司徒修六禮以節民性明七教以興民德
　此皆以敦本崇實之道為牖民覺世之模法莫良焉
　意莫厚焉我
聖祖仁皇帝乆道化成德洋恩普仁育萬物義正萬民
　六十年來宵衣旰食祗期薄海内外興仁講讓革薄
　從忠共成親遜之風永享昇平之治故
特頒上諭十六條曉諭八旗及直省兵民人等自綱常
　名教之際以至於耕桑作息之間本末精粗公私鉅
　細凡民情之所習皆
睿慮之所周視爾編氓誠如赤子
聖有謨訓明徴定保萬世守之莫能易也朕纉承大統
　臨御兆人以
聖祖之心為心以
聖祖之政為政夙夜黽勉率由舊章惟恐小民遵信奉
　行乆而或怠用申誥誡以示提撕謹將
上諭十六條尋繹其義推衍其文共得萬言名曰
聖諭廣訓旁徴逺引往復周詳意取顯明語多直樸無
　非奉
先志以啓後人使羣黎百姓家喻而户曉也願爾兵民
　等仰體
聖祖正德厚生之至意勿視為條教號令之虛文共勉
　為謹身節用之庶人盡除夫浮薄囂凌之陋習則風
　俗醇厚家室和平在朝廷德化樂觀其成爾後嗣子
　孫並受其福積善之家必有餘慶其理豈或爽哉
世宗憲皇帝上諭一部
　　　雍正七年王大臣等議准侍讀學士康五瑞奏
　　　請刋布
上諭以裨人心政治首列議覆
諭㫖書用編年體自康熈六十一年八月至雍正七年
　　　凡二十四册九年刋成
　皇上御極後續編自雍正八年至十三年八月凡八
　　　册乾隆六年刋成
　頒布中外前載
世宗憲皇帝諭㫖　年來内外大小臣工奏請刋布上
　諭者甚多朕皆未允今侍讀學士康五瑞又復陳請
　怡親王大學士九卿翰詹科道等衆議僉同言詞懇
　切朕自御極以來時時以牖民覺世為懷是以告誡
　臣工訓誨士庻化導兵弁者周詳往復不憚煩勞無
　非欲其慕義向風遷善改過共由於正直蕩平之途
　也凡此詔諭所頒皆以
皇考之心為心以
皇考之政為政繼志述事率由舊章當時
聖諭之所啟廸包涵者朕則闡揚而詳發之其中間有
　因革損益先後不同者則因時制宜化裁變通之道
　也惟是歴年諭㫖或因一省而發或因一事而發有
　司等照例宣示於該管之處其别省遠地豈能一一
　周知且傳寫悉經書吏之手字句之間往往錯訛遺
　漏夫欲使薄海之廣臣民之衆遵道遵路易俗移風
　必使天下之人備聞朕訓深知朕心庻幾感發奮興
　以為進德修業之助今王大臣等既稱上諭刋布有
　裨益於人心政治著照所請行朕亦不敢謂朕之諭
　㫖可以有勞來匡直之功惟兾億萬臣民共知朕提
　撕警戒之苦心耳
世宗憲皇帝硃批諭㫖一部
　　　雍正十年三月
世宗憲皇帝檢發硃批臣工章奏
諭㫖分人編次刋布中外乾隆三年奉
　㫖續刋共百有十二册凡二百二十三人
世宗憲皇帝御製序　朕向在藩邸未諳政事不識一
　人毫無閱歴聞見及受
皇考聖祖仁皇帝付託之重臨御寰區惟日孜孜勤求
　治理以為敷政寧人之本然耳目不廣見聞未周何
　以宣達下情洞悉庻務而訓導未切誥誡未詳又何
　以使臣工共知朕心相率而遵道遵路以繼治平之
　政績是以内外臣工皆令其具摺奏事以廣諮諏其
　中確有可採者即見諸施行而介在兩可者則或勅
　交部議或宻諭督撫酌奪奏聞其有應行指示開導
　及戒勉懲儆者則因彼之敷陳發朕之訓諭每摺或
　手批數十言或數百言且有多至千言者皆出一己
　之見未敢言其必當然而教人為善戒人為非示以
　安民察吏之方訓以正德厚生之要曉以福善禍淫
　之理勉以存誠去偽之功往復周詳連篇累牘其大
　指不過如是亦既殫竭苦心矣至其中有兩人奏事
　而朕之批示逈乎不同者此則因人而施量材而教
　嚴急者導之以寛和優柔者濟之以剛毅過者裁之
　不及者引之並非逞一時之胸臆信筆直書前後矛
　盾讀者當體朕之苦心也此等奏摺皆本人封達朕
　前朕親自閲覧親筆批發一字一句皆出朕之心思
　無一件假手於人亦無一人贊襄於側非如外廷宣
　布之諭㫖尚有閣臣等之撰擬也雍正六年以前晝
　則延接廷臣引見官弁傍晚觀覧本章燈下批閲奏
　摺每至二鼓三鼓不覺稍倦實六載如一日此左右
　近侍及内直大臣所備知者近年以來天下庻政漸
　次就理下情稍覺洞達臣工之奏摺較前减少而朕
　躬精力亦不如前批答之事始從簡便此實情實事
　可舉以告天下者今檢内外諸臣繳回硃批之摺不
　下萬餘件因思自古帝王治天下之道以勵精為先
　以怠荒為戒朕非敢以功德企及古先哲王而惟此
　勤勉之心自信可無忝於古訓實未負我
皇考付託之深恩也又念此等批示之語實出於朕之
　苦心或可為人心風俗之一助但本人承㫖之時不
　敢宣露於外他人無由知之今將外任之大臣官員
　奏摺經朕手批酌量可以頒發者檢出付之剞劂計
　算實不過十分之二三俾天下臣民展讀咸知朕圖
　治之念誨人之誠庻幾將此不敢暇逸之心仰報我
皇考於萬一耳或人人觀此而感動奮發各自砥礪共
　為忠良上下䝉福朕心愉快更當何如
　皇上御製後序
皇考世宗憲皇帝天縱聖神精勤庻政四方文武臣僚
　　具摺言事者日或數人人或數事緘封直達
御前手自批發或立見施行或咨詢廷議善者温綸褒
　　予過者訓戒諄諄隨宜指示悉出
睿裁一字不假手於人御極十有三年常如一日粤雍
　　正十年
特檢歴年批發奏摺命内廷詞臣繕録校理付諸剞劂
　　彚成數帙輙以
頒賜在廷羣臣工未告竣奄遘
上賔予小子纘紹丕基敬展遺篋見所貯
手批奏摺不下數萬
奎畫爛然充溢巨簏然以未經
皇考檢定不敢意為增益謹就檢録已定者彚著為目
　　前後凡二百二十三人分一百一十二帙統為十
　　八函當時隨檢隨發無先後倫次兹亦不復排類
　　葢摺奏浩繁不勝編録所刻僅十百中之一二畧
　　見大凡本非全覧故也既告蕆事謹綴序言於後
　　洪惟我
皇考至仁如天至明如日至誠如神簡拔賢才任之以
　　心膂股肱之寄開誠布公藹然家人父子無不可
　　盡之言諸臣之才具大小短長與性質之剛柔强
　　弱克知灼見如權衡繩尺之不爽片長足録亟登
　　而進之有不及則激厲而開導之稍肆焉則裁抑
　　之其䧟於過始則訓飭之能改則已不悛則戒儆
　　之使知悔艾終於怙惡則亦未嘗姑容然哀矜惻
　　怛之意尚流溢於毫楮間也同一事而此或俞之
　　彼或咈之非有所好惡於其間也葢俞之者必有
　　可俞之道而咈之者亦必有可咈之端同一人而
　　始或予之終或斥之非有所喜怒於其間也盖始
　　有可予則予之終有可斥則斥之明燭幾先坐悉
　　情偽遠隔萬里遲閲數年
睿鍳所周範圍莫越正人心厚風俗兢兢業業儆戒無
　　虞雖屢豐見告瑞應頻仍而惟是憂勤惕厲之心
　　乆而益篤記有之曰天道至教聖人至德春秋冬
　　夏風雨霜露無非教也我
皇考之為治一天道之運行教澤所被百志惟熈即萬
　　世而下尚如日月之照臨光景常新春風之煦然
　　被物不自知其感動奮發而興起也予小子寅承
　　鴻業自惟寡昧無能企逮萬一仰法
皇考明目達聰孜孜圖治之心祗紹
徽猷夙夜黽勉其服教畏神警省弗怠之志詎敢以歲
　　月易耶謹序
世宗憲皇帝上諭八旗一部
上諭旗務議覆一部
諭行旗務奏議一部
世宗憲皇帝命編次旗務
諭奏依編年體初編自康熈六十一年十一月至雍正
　　　五年十二月各五巻續編自雍正六年正月至
　　　十年十二月巻數如前統為三十巻
欽定訓飭州縣規條一部
世宗憲皇帝澄叙官常嘉惠牧令先後
命大學士朱軾總督田文鏡等各抒所見條列進
御
親加閱定分類二十曰到任曰交盤曰關防曰宣講
聖諭律條曰放告曰催科曰借糶倉榖曰弭盗曰驗傷
　　　曰聽斷曰堂事曰防胥吏曰慎延幕賔曰待紳
　　　士曰免行户曰謹差下鄉曰勸農桑曰嚴禁獄
　　　曰講讀律令曰操守雍正八年書成校刋奉
㫖頒賜直省知州知縣各一部
世宗憲皇帝御製序　牧令為親民之官一人之賢否
　關係萬姓之休戚故自古以來慎重其選而朕之廣
　攬旁求訓勉誥誡冀其奏循良之績以惠我烝黎者
　亦備極苦心矣惟是地方事務皆發端於州縣頭緒
　紛繁情偽百出而膺斯任者類皆初登仕籍之人未
　練習於平時而欲措施於一旦無怪乎徬徨瞻顧心
　志茫然即採訪咨詢而告之者未必其盡言無隱此
　古人所以有學製美錦之歎也向以大學士朱軾左
　都御史沈近思外任多年周知地方利弊雍正二年
　曾令二臣商著規則以為州縣之南車乃書未就緒
　而沈近思物故邇年以來朱軾復時多病此事遂至
　遲延去年始降㫖委諸總督田文鏡李衛令二臣各
　抒所見繕録諸條以進朕親加披覧見其條理詳明
　言辭愷切民情吏習罔不兼該大綱細目莫不備舉
　誠新進之津梁庶官之模範也在二臣各就其所閱
　歴者而言繁簡同異之間不必一致而慎守官方勤
　恤民隱興利除害易俗移風其大指則一而已矣爰
　就本文付之剞劂頒賜州縣官各一帙俾置之几案
　間朝夕觀覽省察提撕治效未臻必思所以勉之弊
　端未革必思所以去之本之以實心行之以實力毋
　始勤而終怠毋静言而庸違如此則不但國家得司
　牧之賢草野有父母之頌而爾等身膺顯擢叨被榮
　光福貽子孫名標史册豈不美與
　
　
　
　
　
國朝宮史巻二十三
欽定四庫全書
國朝宫史巻二十四
　　書籍三
御製
御製人臣儆心錄一部
世祖章皇帝御製論八篇曰植黨曰好名曰營私曰徇
　　　利曰驕志曰作偽曰附勢曰曠官引據漢以下
　　　史事足為炯戒者各加註釋用垂儆戒
訓于有位
世祖章皇帝御製序　朕惟人臣立身制行本諸一心
　心正則為忠為直衆美集焉不正則為奸為慝羣惡
　歸焉是故心者萬事之本美惡之所由出也顧事有
　殊塗心惟一致一於國則忘其家一於君則忘其身
　如此者不特名顯身榮邦家亦允賴之矣若夫姦邪
　之流樹黨營私怙權亂政卒至身名俱䘮為國厲階
　蓋緣居恒無正心之功一當勢利遂昏迷瞀亂狂肆
　驕矜上昧王章下乖臣誼或作威而聨羽翼或比匪
　而效奔趨如潭泰石漢以累世舊臣久叨恩遇不思
　圖報逞臆横行䟦扈自恣目無綱紀陳名夏則一介
　䜿儒驟䝉顯㧞倚任深重賜賚優隆而乃背德植交
　蔑法罔上此皆自作罪孽以致隕厥身家朕歴稽往
　古宵人誤國代代有之觀諸近事復炯鑑昭然足為
　永戒恐後之為臣者或仍蹈覆轍負主恩而渝素志
　至於身罹刑憲悔悼無由故推原情狀而論列之錄
　成一編以為人臣儆心之訓云
聖祖仁皇帝御製文集一部
　　　自康熙元年至二十二年十一月
御製文凡四十巻内
勅諭十四巻奏書二卷表論辨二巻序一巻記一巻説
　　　解一巻碑二巻頌一巻贊箴銘一巻雜著祭文
　　　四巻賦一巻詩十巻是為一集
聖祖仁皇帝御製文二集一部
　　　自康熙二十二年十一月以後至三十九年
御製文凡五十巻内
勅諭二十八巻表奏書一巻論説解一巻序一巻記碑
　　　各一巻頌贊箴銘一巻雜著五巻祭文一巻賦
　　　一巻詩八巻是為二集
聖祖仁皇帝御製文三集一部
　　　自康熙四十年至五十年
御製文凡五十巻内
勅諭十八巻論一巻序記三巻碑記碑文文頌贊三巻
　　　雜著十九巻雜著䟦祭文賦合一巻詩五巻是
　　　為三集
聖祖仁皇帝御製文四集一部
聖祖仁皇帝御製文集二集三集俱於康熙五十年校
　　　刋五十一年以後
御製未及輯錄雍正十年
世宗憲皇帝命編錄校刋凡三十六巻内
勅諭二十巻論序二巻記碑記碑文一巻銘題䟦文頌
　　　一巻襍著七巻詩五巻是為四集
御製避暑山莊三十六景詩並圖一部
聖祖仁皇帝嵗舉秋獮以肄武習勞康熙四十五年始
　　　建
　　避暑山莊於熱河以為先期
駐蹕之所
御製記一篇并標舉勝概為三十六景分繪成圗各系
　　　以
御製詩詞掌院學士臣揆叙等恭注康熙五十一年校
　　　刋乾隆六年秋
　皇上式循
舊典初莅山莊恭和
元韻各一首大學士臣鄂爾㤗等恭注奉
　㫖校刋
御製千叟宴詩一部
　　　康熙六十一年三月十八日
聖祖仁皇帝七旬萬夀先期正月一日戊子至四日辛
　　　卯
錫宴乾清宫自滿漢文武大臣官員及致仕退休老民
　　　凡六十五嵗以上者咸預
命諸王貝勒以下及宗室授爵勸飲
頒賜食品
御製千叟宴詩一首預宴者皆和巻首恭冠
御製詩次内廷諸臣恭和詩十三首巻一大學士馬齊
　　　以下至御史張令璜詩凡七十首巻二至巻四
　　　不列名每巻三百二十首
御製耕織圗詩一部
聖祖仁皇帝敦重農桑
命繪耕織圗以示勸相之意臚事系詩各為一册凡耕
　　　圗二十有三曰浸種曰耕曰耙耨曰耖曰碌碡
　　　曰布秧曰初秧曰淤䕃曰㧞秧曰挿秧曰一耘
　　　曰二耘曰三耘曰灌溉曰收刈曰登塲曰持穗
　　　曰舂碓曰籭曰簸揚曰礱曰入倉曰祭神凡織
　　　圖二十有三曰浴蠶曰二眠曰三眠曰大起曰
　　　捉織曰分箔曰採桑曰上簇曰炙箔曰下簇曰
　　　擇繭曰窖繭曰練絲曰蠶蛾曰祀謝曰緯曰織
　　　曰絡絲曰經曰染色曰攀華曰剪帛曰成衣每
　　　幅七言絶句一首
　皇上依次和韻刋刻成書
聖祖仁皇帝御製序　朕早夜勤毖研求治理念生民
　之本以衣食為天嘗讀豳風無逸諸篇其言稼穡蠶
　桑纎悉具備昔人以此被之管絃列於典誥有天下
　國家者洵不可不留連三復於其際也西漢詔令最
　為近古其言曰農事傷則饑之本也女紅害則寒之
　原也又曰老耆以夀終㓜孤得遂長欲臻斯理者舍
　本務其曷以哉朕每廵省風謡樂觀農事於南北土
　疆之性黍稌播種之宜節候早晚之殊蝗蝻捕治之
　法素愛諮詢知此甚晰聽政時恒與諸臣工言之於
　豐澤園之側治田數畦環以溪水阡陌井然在目桔
　橰之聲盈耳嵗收嘉禾數十種隴畔樹桑傍列蠶舍
　浴繭繅絲恍然如茆簷蔀屋因構知稼軒秋雲亭以
　臨觀之古人有言衣帛當思織女之寒食粟當念農
　夫之苦朕惓惓於此至深且切也爰繪耕織圗各二
　十三幅朕於每幅製詩一章以吟咏其勤苦而書之
　於圗自始事迄終事農人胼手胝足之勞蠶女繭絲
　機杼之瘁咸備極其情狀復命鏤版流傳用以示子
　孫臣庶俾知粒食維艱授衣匪易書曰惟土物愛厥
　心臧庶於斯圗有所感發焉且欲令寰宇之内皆敦
　崇本業勤以謀之儉以積之衣食豐饒以共躋於安
　和富夀之域斯則朕加惠元元之至意也夫
世宗憲皇帝御製文集一部
　　　乾隆三年奉
　㫖恭刋
世宗憲皇帝御製文集凡三十巻内
勅諭三巻
詔册一巻論記一巻序三巻雜著二巻題辭贊一巻碑
　　　文五巻祭文誄三巻
潛邸所作詩曰
雍邸集七巻
御極後所作詩曰四宜堂集三巻後附和碩怡賢親王
　　　交輝園遺稿一巻
世宗憲皇帝御製題辭冠其端
世宗憲皇帝御製序　朕昔在雍邸自幸為天下第一
　閒人然所謂閒者非若箕頴遺世竹林肆志之類也
　朕生當國家鼎盛之時三逆蕩平四方寧謐仰䝉
皇考鍾愛承歡膝下位列親藩寢門定省之餘無他事
　事境之所處閒矣兼之賦性不樂浮華既無庸皇皇
　於富貴更不煩戚戚於貧賤祗期消融機巧遂覺隨
　處樂天情之所寄又閒矣雖然究其所以優游恬適
　得四十餘年為一閒人者莫非我
皇考教育深恩有以成就之也朕素不嫻聲律每於隨
　從塞北扈蹕江南偶遇
皇考命題屬賦勉强應制一博
天顔歡笑初不計字句工拙至於讌賞登臨觸物寓感
　有㑹而作因詩紀事借以陶冩性情而巳豈曰與文
　人墨客較論短長耶嵗月積久裒焉成集迨壬寅冬
　恭承
皇考付託之重臨御寰宇封章重叠機務殷繁旰食宵
　衣猶虞叢脞夙興夜寐莫敢求安向之優游恬適今
　則易而為惕厲憂勤花朝月夕之吟皆成祁寒暑雨
　之思矣檢閲舊作曷勝惘然緬想曩日之閒境閒情
　奚啻邈若河漢也哉爰序於雍邸集首以示朕意云
御製朋黨論一部
世宗憲皇帝御製論一篇以大公至正為歸斥歐陽修
　　　之説而正之以周易論語之義
訓諭臣工消除朋黨錮習雍正三年刋成
頒示天下
　樂善堂全集定本一部
　皇上青宫典學時所著詩文彚為
　樂善堂全集乾隆二年刋刻成書二十三年復
　親加刪訂為定本三十巻内論説六巻序一巻記䟦
　　　一巻雜著一巻表頌贊箴銘一巻賦三巻古體
　　　詩九巻今體詩八巻奉
　㫖校刋
　頒賜中外
　皇上御製序　朕少讀尚書見二帝三王以及繼世
　　之哲后君臣咨儆惟是身心性命之本原其敷政
　　命官亦惟根柢道徳而不規規於事為之末及考
　　詩易四子之言凡論政者皆與書所稱同其指歸
　　互為表裏其後博渉諸史則雖明盛之世所殫心
　　竭慮者大概詳於事功而略於本原教化之升降
　　治象之崇卑其分歧實判於此用是日有孜孜求
　　所以取道入德之門䝉
皇考示以明理立誠之大訓而略得其統貫又念修辭
　　必本乎誠故凡見於古文詩辭者咸以是為宗而
　　不敢有貳焉往者嵗庚戍曾錄數年中所作序論
　　書記雜文詩賦次為十有四巻置諸几案時就所
　　言以自檢其行嗣是所作蓋四倍前繼序以來躬
　　理萬㡬兢兢業業惟恐一事失宜負
皇考付屬之重思如曩時從容文墨之娛不可復得然
　　少有餘閒未嘗不考鏡經史以自觀省爰取庚戌
　　文鈔所載存十之三續作未訂入者存十之七總
　　為一篇共若干巻非欲以文辭自表著蓋是集乃
　　朕夙夜稽古典學所心得實不忍棄置自今以後
　　雖有所著作或出詞臣之手眞膺各半且朕亦不
　　欲與文人學士爭巧以轉貽後世之譏則是集之
　　輯有不得已者記曰本諸身徵諸庶民曩予自檢
　　所行以勉副所言者乃日用酬酢之常今兹所行
　　事無大小莫非政教之平陂生民之苦樂相倚不
　　可以中立者也因此益自儆惕而克艱天位顧畏
　　民碞庶㡬明理立誠之學參前倚衡永永勿替也
　　夫
　皇上御製原序　予生九年始讀書十有四嵗學屬
　　文今年二十矣其間朝夕從事者四書五經性理
　　綱目大學衍義古文淵鑑等書講論至再至三顧
　　質魯識昧日取先聖賢所言者以内治其身心又
　　以身心所得者措之於文均之未有逮也日課論
　　一篇間以詩歌雜文雖不敢為竒辭詭論以自外
　　於經傳儒先之要㫖然古人所云文以載道者内
　　返竊深慙恧每自思念受
皇父深恩時聆訓誨至諄且詳又為之擇賢師傅以受
　　業解惑切磋琢磨從容於藏修息游之中得以厭
　　飫詩書之味而窮理之未至克己之未力性情涵
　　養之未醇中夜以思惕然而懼用是擇取庚戌秋
　　九月以前七年所作者十之三四略次其先後序
　　論書記雜文詩賦分為十有四巻置在案頭便於
　　改正且孔子不云乎言顧行行顧言書曰非知之
　　艱行之惟艱常取余所言者以自檢所行倘有不
　　能自省克以至於言行不相顧能知而不能行余
　　愧不滋甚乎哉
　皇上諭㫖　近日偶閲樂善堂集緣初刻所存巻帙
　　頗繁其中多有不甚愜心之句昔人云文章千古
　　得失寸心朕非悔其少作博不恡情去留之名政
　　以隨時刪訂則今昔詣力所到端可藉以自騐其
　　令内廷諸臣悉心校閲分擬應存應刪簽貼進呈
　　候朕裁酌重訂定本以付剞劂
　御製詩初集一部
　皇上萬㡬餘暇寄情六義日以為程自乾隆元年丙
　　　辰迄十二年丁卯一紀中為古今體詩四千一百
　　　五十首十三年尚書臣蔣溥恭請同内廷諸臣校
　　　録刋刻凡四十四巻是為初集
　皇上御製序　向序樂善堂集云夙昔典學所心得
　　不忍棄置後雖有作或出詞臣之手眞假各半且
　　亦不欲與文人學士爭長故十數年來臣工以編
　　次詩文集為請者概勿許然㡬務之暇無他可娛
　　往往作為詩古文賦文賦不數十篇詩則託興寄
　　情朝吟夕諷其間天時農事之宜涖朝將祀之典
　　以及時廵所至山川名勝風土淳漓罔不形諸詠
　　歌紀其梗概積至今以數千百首計矣而較晴量
　　雨憫農疾苦之作為多觀其詩可以知憂勞而騐
　　今昔使閲嵗逾時或致殘缺失次其不忍棄置較
　　先為甚因取丙辰以迄丁卯所作略加編定都為
　　四十四巻古今體計四千一百五十首有竒命翰
　　林中字畫端楷者分巻抄錄裝為一集不付剞劂
　　猶初志也
　御製詩二集一部
　皇上御製詩自乾隆十三年戊辰迄二十四年己卯
　　　一紀中
　天章美富巻帙較前倍增通計八千首有竒二十五
　　　年大學士臣蔣溥恭請同内廷諸臣校錄刋刻
　　　凡九十巻是為二集
　御製文初集一部
　皇上勅㡬之暇作為古文諸體悉備自乾隆元年丙
　　　辰迄二十八年癸未積至五百餘首侍郎臣于
　　　敏中恭請分類編次并繕錄刋刻凡三十巻内
　經筵御論二巻論説祝文一巻記四巻序五巻序䟦
　　　書後一巻問辨一巻碑文七巻雜著一巻賦二
　　　巻連珠一巻頌箴一巻銘一巻贊三巻是為初
　　　集
　皇上御製序　于敏中排次數年來所為御製文初
　　集成而以序為請夫序者所以序陳經㫖故孔子
　　作書序子夏作詩序未聞自序其文也自序其文
　　蓋漢唐以後之事乎為天子者所以修己治人必
　　當以三代以上自朂豈可以漢唐以下自畫此正
　　務也至於文乃其餘事耳亦豈可以漢唐以後為
　　法哉如是則敏中之請序可以不允既而思之向
　　之樂善堂全集及御製詩初集不既有序乎於凡
　　惕己敬
天本身徴民憫農桑驗今昔蓋己言之悉矣例以向不
　　可以不序而以向之言之悉則又可以不必序矣
　　雖然不欲與文人學士爭長亦向之本意也則今
　　之裒然成集者與向之言為合乎為否乎以之自
　　問又不能措一辭云
　御製日知薈説一部
　皇上青宫典學時筆記偶錄合二百六十則編為日
　　　知薈説凡四巻乾隆元年校刋
　皇上御製序　日知薈説者取予嚮日日課所為文
　　刪擇編次合而錄之爰定之以名也予禀承
庭訓懋學書齋留連往復於六經四子之書求其義蘊
　　精㣲旁搜諸史通鑑考定得失區明法戒以至儒
　　先緖論詞苑菁華莫不遍覧雖究心探索饜飫其
　　中然考之古聖賢躬行實踐之學葢恧焉而未逮
　　自十有四嵗學屬文至於今又一紀矣其間日課
　　詩論雜文未嘗少輟積成巻帙瑕瑜各半踐阼以
　　來萬㡬待理豈復得如曩時專志篤學日與良師
　　友敬業樂羣於翰墨之塲哉紬繹舊聞念茲弗釋
　　因取其精去其疵錄其正去其偏合二百六十則
　　釐為四巻而舉凡道德性命之㫖學問政治之要
　　經傳之淵源古今之事迹莫不略見梗概夫日知
　　之説出自子夏繼以無忘所能必所知者日新不
　　失而賡續以極於髙明乃為學問窽要若予嚮日
　　所得尚非空言而無濟實用則今班朝莅政之間
　　豈不足以考其知行合一與否以發抒聞見遜敏
　　敦修乎
　御製圓明園四十景詩一部
　　圓明園為
世宗憲皇帝藩邸所居
賜園迨
纘承大統命所司量加修葺式具朝署之規
御製記備述緣始
　皇上御極之初所司以建園請弗許嵗戊午即
　　圓明園之舊而居之既為後記復仿
　　避暑山莊詩例標舉勝景分題作繪序而詠之凡
　　　四十篇大學士臣鄂爾泰等恭註乾隆十年奉
　㫖校刋
　御製盛京賦一部
　　　乾隆八年秋
　皇上詣
　　盛京恭謁
祖陵
　御製盛京賦一篇并序凡三千三百餘言大學士臣
　　　鄂爾泰等恭註乾隆八年校刋
　御製氷嬉賦一部
　　國俗舊有氷嬉以肄武事
　皇上率循舊典爰於每嵗氷堅之候於太液池聚八
　　　旗武士陳之
　御製氷嬉賦一篇以叙其事内廷諸臣恭註乾隆十
　　　年校刋
　
　
　
　
　
　
國朝宫史巻二十四
欽定四庫全書
國朝宫史巻二十五
　　書籍四
方畧
親征平定朔漠方畧一部
聖祖仁皇帝三駕朔漠
親征凖噶爾連破之噶爾丹窮蹙自伏其辜餘部悉定
　　　振旅凱旋爰
允廷臣之請纂輯
方畧自康熙三十六年六月至三十七年十月系日紀
　　　事具載
神謨凡四十八巻四十七年奉
㫖校刋
聖祖仁皇帝御製序　朕祗承
天眷懋紹
祖宗丕基為億兆生民主薄海内外皆吾赤子雖越在
　邊徼荒服之地倘有一隅之未寧一夫之不獲不忍
　恝然視也西北塞外喀爾喀七旗與厄魯特四部落
　並號雄藩同奉職貢非一日矣不意有厄魯特噶爾
　丹者賦性凶殘中懷狡詐戕害其兄弟兼并四部蠶
　食鄰封其勢日張其志益侈朕初聞厄魯特與喀爾
　喀交惡隨遣親近大臣頒恩賚以和解之迨其後興
　兵搆怨又命大臣曉譬利害諭令息爭乃噶爾丹抗
　㫖狂逞致喀爾喀為所潰敗叩關乞援朕收撫之置
　諸邊内資給餼牽始皆得所而噶爾丹猶修郄如故
　所在侵陵忽䦨入我烏䦨布通之地朕授鉞親王大
　臣問罪聲討大師克㨗未即殄除時賊倉皇宵遁深
　懼我軍之窮追投牒指誓因而釋之假令噶爾丹能
　自此悔過改圗則雖至今存可也夫何轉瞬渝盟包
　藏不軌窺伺我斥堠摇惑我外藩潛敚我納木札爾
　拖音肆虐不止朕深念此冦斷宜速滅於是整飭士
　馬備峙糧糗决䇿親征而賊之蹤跡飄忽無常又慮
　其兵至遠颺兵退復入乃授宻畫於科爾沁王沙律
　令其遣使誘賊約至近地旋調發盛京諸路軍禦東
　路分遣一軍截西路朕躬統六師從中路入比行近
　賊巢噶爾丹不敢抗我顔行聞風奔竄朕遂親率前
　鋒軍併日追擊賊窮蹙已極盡棄其子女輜重而遁
　會與我西路師遇大敗其軍噶爾丹僅以數人跳身
　走嗣是朕再駕而至鄂爾多斯三駕而至狼居胥山
　麓宣威布惠兼用互施招徠其黨羽遏絶其歸路其
　寨桑等接踵嚮附其子復為我擒賊自料勢不能逭
　遂爾仰藥授首所親信丹濟喇等亦相繼乞降二十
　餘年狡悍陸梁之勁冦曽不二載悉皆草薙禽獮而
　大業克就矣夫烈熖弗戢必將燎原積冦一日不除
　則疆圉一日不靖方親征之初舉也在廷諸臣多持
　異議狃於目前之計者謂兇鋒挫衂無足深憂憚於
　征繕之煩者謂大漠遊魂難以就縛不知除惡務盡
　制勝在謀歴觀漢唐宋之己事往往罷敝中國之力
　而不能成廓清邊塞之功良由經理失宜而殱鋤之
　不早也朕既逺鍳前轍復追維烏闌布通之失故不
　避寒暑艱辛親涖窮邊三勤薄伐惟是逆形巳著然
　後徂征怙惡不悛然後摉討身先士卒則􁆽風沭雨
　而人皆忘勞指畫軍儲則轉饟饋師而人爭用命茂
　草茁於荒磧流泉溢於沙陀萬里經行安如枕席非
　徼神祐曷繇臻此易曰天之所助者順也人之所助
　者信也朕仰憑天道俯愜人情以萬不得已而用兵
　之意乗刻不容緩而滅冦之機立拯邊境之毒痡永
　底中原於清宴昭告
郊
廟適契成謀使非慮出萬全可輕言師旅哉茲前後用
　兵本末具載巻中覽是編者尚克喻朕心焉
治河方略一部
聖祖仁皇帝廵行指示河防底績恭紀
方略凡十二巻自康熙元年至六十一年治黄運兩河
　　　諸事備紀焉附錄一卷紀八年至四十年治渾
　　　河清河永定河三十三年至三十九年治漳河
　　　滏河滹沱河子牙河諸事
　平定金川方畧一部
　　　乾隆十四年二月金川夷酋莎羅奔靣縛詣軍
　　　門降振旅凱旋爰
　允廷臣之請纂輯
　方畧自十一年十一月至十四年四月
　廟謨勝算備載成書凡二十六卷十七年奉
　㫖校刋
　皇上御製序　金川方略纂輯既竣諸臣以
聖祖平定朔漠方略
御製序文之例為請夫所謂方畧者非遥執事權掣其
　　肘而矜自用千里請戰之謂也惟天子將將將將
　　之道無他信賞必罰而已夫以一隅之不靖徵發
　　士旅飛輓芻糧繹騷率及數省舉億兆生靈之命
　　委之一將而攻守失據險易弗知怠公事而棄時
　　日失士心而張賊勢甚或揜敗為功逋逃告㨗此
　　而不誅時乃失罰至夫藎臣宣力盡瘁馳驅金石
　　可孚豚魚斯格成勞卓越則車服以庸之旂常以
　　紀之稽績逮於行間執秩陳於幕府酬庸之典孰
　　大於是此而不疇時乃恡賞且夫天討有罪叛則
　　誅而服則舍兵革非快意之圗慘殺違好生之道
　　然非其悔禍誠切向化革心顧以姑息為包荒旋
　　撫旋叛蔓延益熾雖由司事者動乏成算而廟堂
　　之無䇿亦已甚矣朕有鑒於大權之不容旁貸有
　　罪不赦有功必錄既服不誅命討一出於事理之
　　當然而實無容心焉此兩年中宵旰憂勤始終弗
　　懈保大定功之本意而編集之不可以已也若乃
　　指授機宜視
皇祖之親勤鑾馭固無由仰企萬一而金川夙隸職方
　　亦非噶爾丹絶漠狡冦可同日而語要之行師者
　　保邦之大事爰允所請弁言以示來許
　平定凖噶爾方畧一部
　　　乾隆二十年五月大師平凖噶爾俘達瓦齊以
　　　獻越明年再定伊犁阿睦爾撒納伏㝠誅二十
　　　四年平回部逆酋波羅泥都霍集占獻馘
　　闕下西極耆定
　大功告成爰
　允廷臣之請纂輯
　方畧分為三編自康熙三十九年至乾隆十八年為
　　　前編凡五十四巻自乾隆十八年諸部内附至
　　　二十四年凱旋為正編凡八十五巻平定後經
　　　理典制諸事宜為續編凡三十二巻
　睿謨鴻業具著於篇
　
　
國朝宫史巻二十五
欽定四庫全書
國朝宫史巻二十六
　　書籍五
　　　典則
幸魯盛典一部
　　　康熙二十三年
聖祖仁皇帝躬詣闕里親行釋奠衍聖公孔毓圻請修
幸魯盛典首冠
御製次臚典禮并紀
恩遇末附藝文康熙四十年校刋
聖祖仁皇帝御製序　朕惟自古帝王聲教翔洽風俗
　茂美莫不由於崇儒重道典學右文用能發詩書之
　潤澤宣道德之閫奥推厥淵源皆本洙泗以故追崇
　之典歴代相仍或躬詣闕里修謁奠之儀潔志肅容
　盡誠備物其間禮數隨世損益至於希風服教百代
　式型異世同揆莫之或二猗歟盛矣朕臨御以來垂
　三十載溯危微之統緖念生安之聖哲恒慮凉薄未
　克祗承用是夙夜單心孜孜不倦惟我至聖先師孔
　子配天地參隂陽模範百王師表萬禩朕每研搜至
　道涵泳六經覺憲章祖述刪定贊修之功日星揭而
　江河流私心嚮往竊有願學之志焉乃者東廵踰泰
　岱渉泗沂遂詣闕里親行釋奠得瞻廟貎仰聖容以
　為德盛功隆欽崇宜極凡厥典禮有加前代又親製
　文詞手寫以勒之貞石務用導揚至教風示來兹夫
　緬懷曩哲繼躅前賢猶思覩其物采接其居處况先
　師遺風餘烈久而彌新重以朕之寤寐羮墻僾乎如
　見及過杏壇相圃之間山川儼然檜楷如故髣髴金
　石絃誦之聲聞於千載而上流連往復不能自已也
　衍聖公孔毓圻上疏陳謝且以禮儀隆重非直一家
　榮遇請修幸魯盛典一書朕既可其奏久之書成復
　請叙言以冠其端朕萬㡬餘晷敦勉弗遑實欲黙契
　先師尊聞行知於以阜物諴民風同道一庶㡬躋世
　運於唐虞登治術於三古是書也豈徒使天下後世
　知朕於先師欽慕無已如此且愈以見聖人之道覆
　幬羣倫苞毓萬象即凡車服禮器之遺皆足令人感
　發而興起也故賜之序
萬壽盛典初集一部
　　　康熙五十二年
聖祖仁皇帝六旬萬壽臣工奏請纂輯
盛典釐為六門曰
宸翰曰
聖徳曰典禮曰
恩賚曰慶祝曰歌頌凡百二十巻内廷翰林王原祁繪
　　　圖康熙五十六年校刋
　　大清㑹典一部
　　　康熙二十三年
聖祖仁皇帝命纂修㑹典起崇德元年迄康熙二十五
　　　年
世宗憲皇帝復
命重輯自康熙二十六年迄雍正五年凡二百五十巻
　　　雍正十年校刋
世宗憲皇帝御製序　自昔書契肇興百官以治是知
　上古之代雖風氣樸略始制文字必垂典憲以昭誡
　有位用能允釐百工咸熙庶績觀虞書舜命九官具
　載訓辭宏綱畢舉則其節目之詳於簡冊者可想而
　知也爰歴夏殷至周大備孔子言周監於二代又言
　殷因夏禮周因殷禮所損益可知周禮一書葢承唐
　虞夏殷之緖而加以文武制作之隆上紹古先下開
　來葉自是厥後漢唐宋明膺運享祚者莫不著之章
　程布在方䇿設官分職猶師虞周之成憲焉我
太祖高皇帝受
天景命經綸草昧
太宗文皇帝肇基王迹創制顯庸
世祖章皇帝混一寰瀛禮明樂備至我
皇考聖祖仁皇帝載定泰平功隆業茂是則我
朝之興
四聖相承兼唐虞之勲華綜豐鎬之謨烈巍乎成功煥
　乎文章之竝盛者也康熙二十三年
聖祖仁皇帝勅命閣臣纂修大清會典起於崇徳元年
　迄於康熙二十五年大經大猷咸臚編載
聖祖仁皇帝歴數綿長又閲三紀敬勤愈至法制增修
　憲古宜今至精至備可謂規型之盡善儀典之大成
　而散在巻牘未及彚輯以蕆全書朕纘承寳位體
皇考之心以為心法
皇考之政以為政其有因時制宜更加裁定者無非繼
　志述事之意紹聞衣德之思爰允禮臣蔣廷錫所請
　命閣臣開館纂修自康熙二十六年至雍正五年所
　定各部院衙門禮儀條例悉行檢閲照衙門分類編
　輯凡經九載篇帙告竣於是
聖祖仁皇帝臨御六十餘年立綱陳紀之端命官敷政
　之要首末完具燦然如日星之炳照與虞書周禮竝
　垂不刋夫制度之有損益隨時以處中之道也書曰
　惟精惟一允執厥中易曰變通者趨時也中無定體
　動惟厥時斯
聖祖仁皇帝所以乾健日新為萬世立極也朕兢兢業
　業永懷紹庭陟降之義爾在廷臣工能恪遵而時繹
　之上之可以程功次亦不失為寡過然其所以行之
　者必本於至誠非徒緣飾虚文奉行故事以為盡職
　也其交相懋勉忠勤不懈以贊襄我國家悠久無疆
　之泰運追邁二帝三皇之盛朕於兹有厚望焉
　欽定大清會典一部
　皇上以㑹典自雍正五年告成以後閲嵗既久爰
　命開館重修
　親定成書以會典為綱則例為目各區部分條理畢
　　　貫會典凡一百巻則例凡一百八十巻乾隆二
　　　十六年校刋
　皇上御製序　自
郊
廟朝廷放之千百國徼荒服屬之倫而莫之偝
創業守文繩之億萬葉矩矱訓行之久而勿之渝非㑹
　　典奚由哉顧惟自
聖作
明述政府粲陳其間有因者即不能無損與益而要之
　　悉損益以善厥因則方䇿所麗乃一成不易之書
　　非閲世逓輯之書也國家膺
大寳命
列聖肇興禮樂明備
皇祖聖祖仁皇帝康熙二十三年
始勅釐定㑹典則以時當大業甫成實永肩我
太祖
太宗
世祖三朝之統緖不可以無述而述固兼作矣
皇考世宗憲皇帝雍正五年
申諭閣臣敬奉
成編攷衷條系則以累洽重熙更兼
皇祖景祚延洪化成久道不可以無述而述且未遑言
　　作矣暨朕寅紹
丕基祗祗翼翼壹惟法
祖宗之法心
祖宗之心發冊披圗罔或偭隃尺寸㑹西陲大功告蕆
　　幸纘承
祖宗欲竟之
志事而凡職方官制郡縣營戍屯堡覲饗貢賦錢幣諸
　　大政於六曹庶司之掌無所不隸且我
皇考勵精圗理十三年之間立綱陳紀復不可無紀以
　　垂永世爰咨館局次第具草乙夜手批是正而諗
　　之曰嚮者發凡排纂率用原議舊儀連篇並載是
　　典與例無辨也夫例可通典不可變今將緣典而
　　附例後或摭例以殽典其可乎於是區㑹典則例
　　各為之部而輔以行諸臣皆謂若網在綱咸正無
　　缺而朕弗敢專也蓋此日所輯之㑹典猶是我
皇祖
皇考所輯之㑹典而俛焉從事於茲者豈直義取述而
　　不作云爾哉良以抱不得不述之深衷更推明不
　　容輕述之㣲指稽典者當瞭然知宰世馭物所由
　　來無自疑每朝迭修為故事耳若夫治法心法表
　　裏兼賅精之而貫徹天人擴之而範圍今古如往
　　牒所稱惟睢麟足以行官禮者是又數典之原嘉
　　㑹之本也朕其敢不懋諸敢不與子孫臣民交朂
　　諸
　　大清通禮一部
　皇上命纂輯通禮與㑹典相表裏以吉嘉軍賔凶為
　　　次凡五十巻乾隆二十四年校刋
　皇上御製序　伊古承天之道治人之情莫善乎禮
　　顧其為用往往詳於朝廟略於鄉閭及攷儀禮十
　　七篇所記獨多士禮自后蒼有推而達之之説儒
　　者奉為本經其等差節度互見於周官戴記然時
　　有牴牾朱子嘗建議請修通觧而未既厥業信乎
　　完書之難而行典禮觀㑹通章志貞教經世者所
　　宜重也經禮三百曲禮三千㑹典葢經禮之遺矩
　　而通禮亦曲禮之濫觴朕臨御之初勅儒臣蒐訂
　　前聞折中令甲凖時㑹之宜衡質文之紀釐為全
　　帙用詔方來越嵗己卯排纂裁就寧詎謂副在有
　　司執以涖事而已哉葢嘗深維大順大同之化初
　　不越納身軌物與天地共之焉耳三代以下漢稱
　　近古觀叔孫通之朝儀公玉帯之明堂不過椎輪
　　觕具後此如唐開元禮宋太常因革禮元通禮明
　　集禮取足徵一朝掌故迨承用日久俗尚駸尋精
　　意逺而敝攰隨之既茍簡慢易而無以稱其情甚
　　且改錯偭規敢於侈汰而冐其上故禮之通也於
　　是乎始難六經之士雖欲闡教正俗然居下不獲
　　若考亭家禮洓水書儀黨塾間以為兎園陳䇿其
　　事不關功令故禮之通也於是乎尤難是篇也約
　　而賅詳而不縟圭臬羣經羽翼㑹典使家誦而户
　　習之於以達之人倫日用之間興孝悌而正風俗
　　則朕淑世牖民之意或在斯乎或在斯乎因禮官
　　之請爰為序以諗其端
　皇朝禮器圖式一部
　皇上欽定諸禮器典章大備爰
　命纂繪圖式釐為六門曰祭器二巻曰儀器一巻曰
　　　冠服四巻曰樂器三巻曰鹵簿三巻曰武備五
　　　巻凡十八巻乾隆二十八年校刋
　皇上御製序　五禮五器之文始著虞書若璣衡若
　　作繪絺繡若笙鏞柷敔粲乎具列迨成周攷工
　　記乃詳載廣圍尺度與夫方色鈞鋝圜匡縝疏
　　侈弇之差説者謂器之有圖實權輿是漢儒言
　　禮圗者首推鄭康成自阮諶梁正夏侯伏明軰均
　　莫之逮宋聶崇義彚輯禮圖而陸佃禮象陳祥道
　　禮書復踵而穿穴之其書㡬汗牛充棟然嘗念前
　　之作者本精意以制器則器傳後之述者執器而
　　不求精意則器敝要其歸不出臆説傅㑹二者而
　　己我朝
聖聖相承法物修明折衷大備惟是敬
天尊
祖頒朝詰戎之典弗懈益䖍第所司展事具儀間沿前
　　代舊式方名象數時有未恊爰諏禮官自
郊壇祭器及鹵簿儀仗輦輅以次釐正至冠服以彰物
　　采樂器以備聲容宜準儀章允符定則而觀象臺
　　儀器自
皇祖親定閲數紀於今度次不免嵗差又武備器什有
　　舊㑹典未經臚載者皆是範是程進御審定於以
　　崇飭
祀饗朝㑹軍旅諸大政顧勿薈萃成帙慮無以垂光筞
　　府於是按器譜圗系説左方區為八部用付剞劂
　　俾永其傳夫籩豆簠簋所以事
神明也前代以盌盤充數朕則依古改之至於衣冠乃
　　一代昭度夏收殷冔本不相襲朕則依我朝之舊
　　而不敢改焉恐後之人執朕此舉而議及衣冠則
　　朕為得罪
祖宗之人矣此大不可且北魏遼金以及有元凡改漢
　　衣冠者無不一再世而亡後之子孫能以朕志為
　　志者必不惑於流言於以綿國祚承
天祐於萬斯年勿替引之可不慎乎可不戒乎是為序
　欽定宫中現行則例一部
　皇上以内廷現行典禮事例
　命敬事房條錄恭呈
　欽定編為則例刋行釐為十八門上巻曰名號曰
　御牒曰禮儀曰宴儀曰冊寳曰典故曰服色曰宫規
　　　曰宫分下巻曰鋪宫曰遇喜曰安設曰進春曰
　　　謝恩曰錢糧曰嵗修曰處分曰太監乾隆七年
　　　校刋
　　　詞林典故一部
　　　乾隆九年十月
　皇上臨幸翰林院
　賜宴賦詩竝
　允掌院大學士鄂爾泰張廷玉所請仿唐李肇翰林
　　　志輯成詞林典故釐為八門曰
　臨幸盛典曰官制曰職掌曰恩遇曰藝文曰儀式曰
　　　廨署曰題名凡八巻乾隆十三年校刋
　皇上御製序　詞林典故書成大學士張廷玉等以
　　序請朕惟六經之士豈易言哉而况躋玉堂而列
　　芸署者盡六經之彦也木天故事歴代沿革具見
　　於斯則又何言惟是國家重館閣之選極優遇之
　　隆詎祗蜚其英聲將以華國而已哉如濂溪所謂
　　文以載道者舍是無他求夫布衣韋帶之士由立
　　言以期不朽足矣若夫國家右文重道將以淑世
　　熙績繼往聖之絶學開萬世之太平胥是賴焉名
　　之盛者實難副任之大者責彌重譽之來者毁亦
　　隨其尚思春華秋實之喻而凛虚車麟楦之譏哉
　欽定吏部則例一部
　　　雍正十二年律例館修輯吏部則例告竣乾隆
　　　四年吏部以條例未能分晰且多所更正奏請
　　　重修
　欽定成書滿官品級考二巻漢官品級考四巻銓選
　　　滿官則例五巻銓選漢官則例八巻處分則例
　　　四十七巻乾隆二十六年增修校刋頒行
　欽定學政全書一部
　　　乾隆五年
　皇上特命禮部纂成學政全書以便遵守
　欽定成書凡八巻嗣後積年續增凡四巻俱校刋頒
　　　行
　欽定科塲條例一部
　　　乾隆六年禮部編纂科塲條例進呈
　欽定成書以昭遵守凡四巻又續增四巻又續增上
　　　下二巻嗣後隨時續纂俱校刋頒行
　欽頒磨勘簡明條例一部
　　　乾隆二十五年禮部編纂磨勘簡明條例進呈
　欽定成書以昭遵守凡二巻又續增二巻嗣後隨時
　　　續纂俱校刋頒行
　欽定中樞政攷一部
　　　乾隆六年兵部遵
　㫖纂輯中樞政攷告竣八旂則例十四類為八巻以
　　　八音為次綠旂則例十五類為十巻以十干為
　　　次乾隆二十六年增修校刋頒行
　　　八旂則例一部
　　　乾隆六年兵部遵
　㫖將八旂都統所奏八旂則例歸併兵部纂修告成
　　　凡十二類為四巻以忠孝廉節為次乾隆二十
　　　六年增修校刋頒行
　　大清律例一部
　　　乾隆五年
　皇上以大清律例一書經
列聖屢修歸於至當而隨時斟酌尤期平允
　特命所司增輯
　親加參定為律目一巻圖一巻服制一巻名例二巻
　　　吏律二巻户律八巻禮律二巻兵律五巻刑律
　　　十五巻工律二巻總類七巻比引律條一巻凡
　　　四百三十六門刋布中外以昭
　法守
世祖章皇帝大清律原序　朕惟
太祖
太宗創業東方民淳法簡大辟之外惟有鞭笞朕仰荷
天休撫臨中夏人民既衆情偽多端每遇奏讞輕重出
　入頗煩擬議律例未定有司無所禀承爰勅法司官
　廣集廷議詳譯明律參以國制增損劑量期於平允
　書成奏進朕再三覆閲仍命内院諸臣校訂妥確乃
　允刋布名曰大清律集解附例爾内外有司官吏敬
　此成憲勿得任意低昻務使百官萬民畏名義而重
　犯法兾㡬刑措之風以昭我
祖宗好生之德子孫臣民其世世守之
世宗憲皇帝大清律集解序　周禮大小司冦之職以
　三典詰四方以五刑聽訟獄正嵗帥其屬而觀刑象
　不用法者國有常刑月吉始和布刑於邦國都鄙乃
　懸刑象之法於象魏使萬民聚而觀之是知先王立
　法定制將以明示朝野俾官習之而能斷民知之而
　不犯所由息爭化俗而致於刑措也恭惟我
皇考聖祖仁皇帝大德如天以至仁涵育羣生法司上
　奏率多全宥停刑肆赦屢沛
恩綸
臨御六十一年厚澤周浹乎宇内血氣心知之倫熙然
　安處於仁夀之域朕紹守丕圖深懷繼述雍正元年
　十月乃命諸臣將律例館舊所纂修未畢者遴簡西
　曹殫心蒐輯稿本進呈朕以是書民命攸闗一句一
　字必親加省覽每與諸臣辨論商㩁折中裁定或析
　異以歸同或刪繁而就約務期求造律之意輕重有
　權盡讞獄之情寛嚴得體三年八月編校告竣刋布
　内外永為遵守易曰先王以明罰勅法漢鄭昌言律
　令一定愚民知所避姦吏無所施是書也豈惟百爾
　有位宜精思熟習悉其聰明以察大小之比凡士之
　注名吏部將膺民社之責者講明有素則臨民治事
　不假於幕客胥吏而判決有餘若自通都大邑至僻
　壤窮鄉所在州縣倣周禮布憲讀法之制時為解説
　令父老子弟逓相告戒知畏法而重自愛如此則聽
　斷明於上牒訟息於下風俗可正禮譲可興於以體
皇考好生之德而追虞廷從欲之治不難矣朕實有厚
　望焉
　皇上御製序　象刑有典肇見虞書其用之之道則
　　曰欽曰恤曰明曰允一篇之中三致意焉武王誥
　　康叔以用其義刑義殺而吕刑則曰士制百姓於
　　刑之中以教祗德古先哲王所為設法飭刑布之
　　象魏懸之門閭自朝廷達於邦國共知遵守者惟
　　是適於義協於中弼成教化以洽其好生之德非
　　徒示之禁令使知所畏懼而已我
列祖受
天明命撫綏萬邦頒行大清律例仁育義正各得其宜
聖祖仁皇帝至仁如天化成久道德洋恩溥涵浹羣生
皇考世宗憲皇帝際重熙累洽之運振起而作新之
親定大清律集解刋示中外甄陶訓廸刑期無刑法外
　　之仁垂為
明訓有曰寛嚴之用必因乎其時洋洋
聖謨洵用法之權衡制刑之凖則也朕寅紹丕基恭承
德意深念因時之義期以建中於民簡命大臣取律文
　　及逓年奏定成例詳悉參定重加編輯揆諸天理
　　凖諸人情一本於至公而歸於至當折𠂻損益為
　　四百三十六門千有餘條凡四十七巻條分縷析
　　倫叙秩然頒布宇内用昭畫一之守於戲五刑五
　　用以彰天討而嚴天威予一人恭
天成命監
成憲以布於下民敢有弗欽雖然有定者律令無窮者
　　情偽也易曰君子以明慎用刑而不留獄書曰式
　　敬爾由獄以長我王國忠信之長慈惠之師尚其
　　慎厥用敬厥由體欽恤明允之意率乂於民棐彞
　　克協於中以弼予祈
天永命允升於大猷從事於斯者胥懋敬哉是為序
　　大清律續纂條例一部
　　大清律續纂條例總類一部
　　　律例全書告成後條例嵗有增減乾隆二十五
　　　年刑部奏請續纂另編刋行
　特允所請為
　　大清律續纂條例一部
　　大清律續纂條例總類一部各二巻
　　　督捕則例一部
世祖章皇帝特命纂成督捕則例
聖祖仁皇帝命重加酌定乾隆八年刑部奏請重修刋
　　　行凡一百三條為二巻
　　　三流道里表一部
　　　雍正十年
世宗憲皇帝特命纂成三流道里表乾隆八年刑部奏
　　　請重修刋行凡四巻
　　　洗寃錄一部
　　　洗寃錄向同律例頒行乾隆五年律例館校正
　　　重刋凡四巻
　欽定工部則例一部
　乗輿儀仗做法一部
　　　乾隆十三年工部奏請編纂工部則例并
　乗輿儀仗各項做法以昭遵守
　欽定成書工部則例凡五十巻
　乗輿儀仗做法凡二巻乾隆十四年校刋
　　　工程做法一部
　　　物料價值一部
　　　雍正九年工部奏請㑹同内務府詳定工程做
　　　法及物料價值編纂條例進呈
欽定成書以昭遵守工程做法凡七十四巻
　　内廷工程做法凡八巻簡明做法一冊物料價值
　　　凡四巻俱校刋頒行續經工部酌定平價并將
　　　未經定擬各項為物料價值四巻恭呈
　欽定乾隆元年校刋頒行
　欽定軍器則例一部
　　　乾隆十六年工部奏請開館纂輯軍器則例繪
　　　圖系説進呈
　欽定成書為旗幟七卷凉篷帳房二卷盔甲四卷器
　　　械四卷鎗砲一卷各省物料匠工價值十八卷
　　　凡三十六卷乾隆二十一年校刋頒行
　
　
　
　
　
　
　
　
　
　
國朝宫史卷二十六
欽定四庫全書
國朝宫史卷二十七
　　書籍六
　　　經學
御纂周易折中一部
聖祖仁皇帝命儒臣採訂諸説
親定成書卷首列綱領三篇義例一篇上下經十翼十
　　　八卷啟䝉二卷啟䝉附論一卷序卦雜卦明義
　　　一卷凡二十二卷康熈五十四年校刋
聖祖仁皇帝御製序　易學之廣大悉備秦漢而後無
　復得其精㣲矣至有宋以來周邵程張闡發其奥惟
　朱子兼象數天理違衆而定之五百餘年無復同異
　宋元明至於我朝因先儒已發之㣲指或有妄恭已
　見漸至啟後人之疑朕自弱齡留心經義五十餘年
　未嘗少輟但知諸書大全之駁雜柰非専經之純熟
　深知大學士李光地素學有本易理精詳特命修周
　易折中上律河洛之本末下及衆儒之考定與持論
　之不可易者折中而取之越二寒暑甲夜披覽隻字
　片句斟酌無遺康熈五十四年春告成而𫝊之天下
　後世能以正學為事者自有所見歟
　　日講易經解義一部
聖祖仁皇帝命日講諸臣撰擬依章解義按日進講
親定成書凡十八卷康熈二十二年校刋
聖祖仁皇帝御製序　朕惟帝王道法載在六經而極
　天人窮性命開物前民通變盡利則其理莫詳於易
　易之為書合四聖人立象設卦繫辭焉而廣大悉備
　自昔包犧神農黄帝堯舜王天下之道咸取諸此葢
　詩書之文禮樂之具春秋之行事罔不於易㑹通焉
　漢班固有言六藝具五常之道而易為之原詎不信
　歟朕夙興夜寐惟日孜孜勤求治理思古帝王立政
　之要必本經學嘗博綜簡編玩索精藴至於大易尤
　極研求特命儒臣㕘攷諸儒註疏傳義撰為解義一
　十八卷日以進講反復卦爻之辭深探作易之旨大
　抵造化功用不外陰陽而配諸人事則有貞邪淑慝
　之别運數所由盛衰風俗所由治亂君子小人所由
　進退消長鮮不於竒偶二畫屈伸變易之間見之若
　乃體諸躬行措諸事業有觀民設教之方有通徳類
　情之用恐懼修省以治身思患豫防以維世引而伸
　之觸類而長之而治理備矣於是刋刻成書頒示天
　下朕惟體乾四徳以容保兆民且期庶司百執事矢
　于野渙羣之公成拔茅允升之美則泰交嫓於明良
　而太和溢於宇宙庶稱朕以經學為治法之意也夫
　御纂周易述義一部
　皇上命儒臣條次進呈
　親定成書闡繹
聖祖仁皇帝周易折中之義凡十卷乾隆二十年校刋
　皇上御製序　詩義既竣爰從事於周易舉向所闡
　　繹者命詞臣條次其説日一二卦如詩義之例仍
　　從朱子本義用晁氏本以應十翼之舊編成復為
　　之序夫詩書春秋皆孔子所刪定而於易獨為之
　　十翼以發明蘊奥葢卦爻彖象交易變易之道非
　　聖人莫能明故繫之辭以詔萬世而上承伏羲文
　　周三聖之緒則猶夫述而不作之意耳學易者不
　　深味乎聖人之辭則無以探夫分爻立卦之本然
　　而體觀變翫占之實用後儒之偏主一説以為言
　　者非知易者也我
皇祖御纂周易折中廣大精㣲義無不備綜括漢唐以
　　來説者之全而取其粹言易者無能出其範圍今
　　是編也異其體而宗其義庶無沗乎
祖述之旨云
欽定書經傳説彚纂一部
聖祖仁皇帝命儒臣採訂諸説
親定成書首列書傳圖綱領三篇自虞書至周書二十
　　　一卷附以書序雍正八年校刋
世宗憲皇帝御製序　朕思六經皆治世之書而帝王
　之大經大法昭垂萬古者惟尚書為最備葢自繼天
　立極精一執中二帝三王之心法遞相授受而治法
　亦因之以傳今觀書所載成天平地經國造邦建官
　立教禮樂兵刑之𢎞綱大用與夫賡颺都俞之休風
　嘉謨嘉猷之陳告凡所為永膺天命而致時雍協和
　之效者雖相去數千年尚可於方䇿中想見其欽明
　寅畏之𠂻敷布經綸之跡後之君臣得奉為模楷以
　追踪於唐虞三代之隆詎不於書是賴哉我
皇考聖祖仁皇帝聖學淵深治功𢎞逺存於中者二帝
　三王之心發於外者二帝三王之治而稽古好學於
　典謨訓誥之篇沈潜研究融㑹貫通初
命講官分日進講著有解義一編頒示海内復
指授儒臣薈萃漢唐宋元明諸家之説恭攷折中
親加正定廣大悉備於地理山川援今据古靡不精核
　為書經傳説彚纂凡二十有四卷兹值刋校告竣與
　易詩春秋諸經次第傳布敬製序文勒之卷首夫後
　世之天下唐虞三代之天下也而治法之垂為典章
　心法之原於性命者先後同揆百世之聖君賢輔未
　能易也故為君者必思比徳於堯舜禹湯文武而後
　無沗乎為君為臣者必思嫓休於臯䕫伊傅周召而
　後無沗乎為臣朕夙夜兢兢冀克守主敬存誠之道
　以遂覲光揚烈之懷尤冀卿尹百執事共體元首股
　肱之誼殫協恭勵翼之忱寅亮天工諴和民志俾薄
　海内外永底乂安於以遠宗聖哲而仰承
皇考尊崇經學啟牖萬世之盛心顧不美歟是為序
　　日講書經解義一部
聖祖仁皇帝命日講諸臣撰擬依章解義按日進講
親定成書凡十三卷康熈十九年校刋
聖祖仁皇帝御製序　天生民而立之君非特予以崇
　高富貴之具而已固將副教養之責使四海九州無
　一夫不獲其所也是故古之帝王奉若天道建都樹
　屏以立其綱設官置吏以張其紀經天緯地以盡其
　才親親尊賢以𢎞其業黎民阻饑而為之教稼五品
　不遜而為之明倫為禮樂以導其中和為兵刑以息
　其争訟事未然而預為之備患已至而亟為之驅葢
　治天下之法見於虞夏商周之書其詳且密如此宜
　其克享天心而致時雍太和之效也所以然者葢有
　心法以為治法之本焉所謂敬也誠也中也敬則神
　明有主而物欲不能搖誠則孚信在中而偽巧不能
　間中則公正無偏而邪説不能移凡書中曰欽明曰
　寅恭曰祗懼曰迪畏皆敬之屬也曰允塞曰至諴曰
　一徳曰惇信皆誠之屬也曰義制事禮制心曰沉潛
　剛克高明柔克曰寛而有制從容以和皆中之屬也
　性之者為堯舜禹文身之者為湯武高宗困而學之
　者為太甲成王悖而去之者為太康桀紂嗚呼心法
　之存亡治道之升降分焉天命之去留繫焉曷其柰
　何弗鑒朕萬㡬餘暇讀四代之書愓若恐懼爰命儒
　臣取漢宋以來諸家之説薈萃折衷著為講義一十
　三卷逐日進講兹特加鋟梓頒示臣民俾知朕仰法
　前代聖王志勤道遠然夙夜兢兢思體諸身心措諸
　政治以毋負上天立君之意夫豈敢一日㤀哉是為
　序
　　　繙譯書經一部
　皇上命在館諸臣以
　　國語繙譯
　親定成書凡六卷乾隆二十五年校刋
　皇上御製序　尚書五十八篇古帝王心法治法之
　　全皆在焉自精一著訓而後一推降𠂻再闡陰隲
　　莫不本天命原物則上之人非是無以為敷錫下
　　之人非是無以為㑹歸所由日星明而江河流為
　　經世大訓也我朝以國書繙譯嚮有繕本朕㡬餘
　　披覽務益研精雖隻字單言抑揚抗墜間蘄於比
　　擬脗合不留餘憾爰命在館諸臣於四子書訖事
　　取是編重加㕘訂毎分帙進呈丹毫塗乙不憚往
　　復者積有嵗時完書始就夫書之教以疏通知遠
　　為要然揚雄稱唐虞之書渾渾噩噩韓愈亦云周
　　誥殷盤詰屈聱牙朱子又謂今文多艱澁不可句
　　讀於此推侔衡𣙜索解乎銖絫苖髪而莫之或爽
　　譬撡黍律求太古元音非可以矜􁂌參矣且古人
　　以精義發為㣲言豈徒章句餖飣之謂要使當日
　　都俞吁咈諄懇誥誡之聲情千載下如相質對然
　　後神明默契倍覺親切有味而渾噩者約以達聱
　　牙者雅以馴艱澁者明以鬯於以折𠂻夫天徳王
　　道監往憲質方來不啻登唐虞之廷親聆其搏拊
　　戛擊所以釋􁂌平矜資疏通知逺之益者何如哉
　　尤望讀是編者勿僅畧記鏗鏘鼔舞貽譏如魯制
　　氏也可
欽定詩經傳説彚纂一部
聖祖仁皇帝命儒臣採訂諸説
親定成書卷首列詩傳圖列國世次圖作詩時世圖綱
　　　領三篇詩大序詩經集解序自周南至商頌附
　　　以小序凡二十一卷雍正五年校刋
世宗憲皇帝御製序　朕惟詩之為教所以成孝敬厚
　人倫美教化移風俗其用逺矣自説詩者各以其學
　行世釋解紛紜而經旨漸晦朱子起而正之集傳一
　書㕘攷衆説探求古始獨得精意而先王之詩教藉
　之以明國家列在學官著之功令家有其書人人傳
　習四始六義曉然知所宗尚我
皇考聖祖仁皇帝右文稽古表章聖經
御纂用易折中既一以本義為正於春秋詩經復
命儒臣次第纂輯皆以朱子之説為宗故是書首列集
　傳而採漢唐以來諸儒講解訓釋之與傳合者存之
　其義異而理長者别為附録折中同異間出已見乙
　夜披覽親加正定書成凡若干卷名曰詩經傳説彚
　纂朕惟詩三百篇先王所以明勸懲而行黜陟葢治
　世之大經而後世文人學士乃以風雲月露之辭自
　託風雅學經者又溺於訓詁詞章之陋習烏在其能
　明先王之道也我
皇考指授儒臣勒為是編期以闡先王垂教之意與孔
　子刪詩之旨學於是者有得於興觀羣怨之㣲而深
　明於事父事君之道從政専對無所不能則經學之
　實用著而所謂用之鄉人用之邦國以化天下者亦
　於是乎行焉刋校既竣敬述
聖意序之簡端
　　日講詩經解義一部
聖祖仁皇帝命日講諸臣撰擬依章解義按日進講
親定成書
聖祖仁皇帝御製序　昔者虞廷命后䕫為典樂之官
　以教胄子首詔之曰詩言志則詩之為教所從來逺
　矣葢人性情之發不能無所寄託而詩則兼備六藝
　諷誦吟咏之間足以觀感而興起者莫善於此故曰
　温柔敦厚詩教也自夫子刪定而後三百篇之旨燦
　然其採之里巷者則為風陳之朝廷者則為雅薦之
　郊廟者則為頌觀其美刺而善惡之鑒昭矣觀其正
　變而隆替之治判矣觀其升歌於廟朱絃象管之所
　唱歎而祖功宗徳之具在矣千載而下猶得見江漢
　之遺風豳岐之故俗關睢麟趾之化矇瞍七月之箴
　天保鹿鳴堂陛賡颺之盛清廟閟宫歌雍舞勺之章
　皆賴此三百篇之存安可不沉酣優渥於其間哉朕
　嘗思古人立訓之意既有政教典禮紀綱法度以維
　持之矣而感通乎上下之間鼓舞於隠㣲之地使人
　從善逺惡而不知優游順適而自得則必賴乎詩如
　天之生萬物也日以暄之雨以潤之露以濡之雷霆
　以肅之而又必宣暢八風以疏通而條達之然後萬
　類咸遂其生養而無促廹矯强之弊故教主於詩而
　㣲矣治至於詩而極盛矣朕志慕隆古淳穆之理崇
　奬詩教爰命儒臣輯成詩經講義日進於坐隅朝夕
　觀覽凡立説一準於考亭而旁蒐義藴兼及註疏博
　綜名物亦㕘爾雅又思夫子平日雅言之教稱引誦
　説惟詩最多如大學中庸孝經篇末必引詩以咏歎
　之亦以見古人之斯須不離乎此也朕亦欲四海臣
　民謹思貞度以揚風扢雅之學偕進於温厚和平之
　教故序而頒之此則朕之所深望也夫
　御纂詩義折中一部
　皇上命儒臣條次進呈
　親定成書取諸箋釋家之説折中之凡二十卷乾隆
　　　二十年校刋
　皇上御製序　詩之教大矣古今言詩者衆矣自小
　　序而下箋疏傳注各名其家各是其説辨難糾紛
　　㡬如聚訟曩嘗肄業於此流連諷詠豁然心有所
　　得而考之昔人成説往往拘牽扞格不能相通辛
　　未秋間與尚書孫嘉淦論及諸經其所見平實近
　　理因先從事毛詩授以大旨命之疏次其義凡舊
　　説之可從者從之當更正者正之一無成心唯義
　　之適視事餘功親為釐定以備葩經之一解編既
　　竣在館諸臣以序請夫詩之道何仿乎其在虞書
　　則曰詩言志志者詩之本也聲與律其後起者也
　　其在魯論則曰一言蔽之思無邪無邪者詩之教
　　也興觀羣怨事父事君其道不越乎此也其在子
　　輿氏則曰以意逆志是為得之此説詩者之宗也
　　逆志而得其志之所在則詩之本得而其為教也
　　正矣傳曰衆言淆亂折諸聖用中者聖學之大成
　　也雖不能至心嚮往之爰竊取
皇祖周易命名之義命之曰詩義折中而叙其槩以為
　　弁
欽定春秋傳説彚纂一部
聖祖仁皇帝命儒臣採訂諸説
親定成書首列綱領三篇王朝世表列國年表王朝列
　　　國世次王朝列國興廢説列國爵姓列國地圖
　　　王朝列國地名自隠公至哀公三十八卷康熈
　　　六十年校刋
聖祖仁皇帝御製序　六經皆孔聖刪述而孟子特言
　孔子作春秋左氏公羊穀梁三家各述所聞以為傳
　門弟子各衍其師説末流益紛以一字為褒貶以變
　例為賞罰㣲言既絶大義弗彰至於灾祥䜟緯之學
　興而更趨於怪僻程子所謂炳如日星者不因此而
　反晦乎迨宋胡安國進春秋解義明代立於學官用
　以貢舉取士於是四𫝊並行宗其説者率多穿鑿附
　㑹去經義逾逺朕於春秋獨服膺朱子之論朱子曰
　春秋明道正誼據實書事使人觀之以為鑒戒書名
　書爵亦無意義此言真有得者而惜乎朱子未有成
　書也朕恐世之學者牽於支離之説而莫能悟特命
　大學士王掞纂輯是書以四𫝊為主其有舛於經者
　刪之以集説為輔其有畔於𫝊者勿錄書成凡若干
　卷名之曰傳説彚纂夫春秋之作以游夏之賢不能
　賛一詞司馬遷稱七十子之徒口授其傳指而人人
　異端當時已無定論後之諸儒欲於千百年後懸斷
　聖人筆削之旨不亦難乎是書之輯亦惟擇其言之
　當於理者雖不敢謂深於春秋而辨之詳取之慎於
　屬辭比事之教或有資焉是為序
　　日講春秋解義一部
聖祖仁皇帝命日講諸臣撰擬依章解義按日進講
親定成書
世宗憲皇帝命詳加校正凡六十四卷乾隆三年校刋
聖祖仁皇帝御製序　朕惟春秋者帝王經世之大法
　史外傳心之要典也大義炳若日星而褒貶筆削㣲
　顯婉章非後世所能窺至其立法謹嚴宅心一本忠
　恕因善惡是非而施予奪焉有正例有變例有事同
　而辭異有事異而辭同一人之身前後不相掩一人
　之事功過不妨殊如化工之肖物隨類付形未嘗有
　所容心於其間後之説經者或穿鑿深文或附㑹失
　實固難悉當聖人之心左氏親見聖人公羊穀梁及
　門子夏猶彼此牴牾蹖駮互見何况去聖人日逺紛
　紜探索如漢唐以下董仲舒趙匡啖助諸家乎惟宋
　康侯胡氏潛心二十年事本左氏義取公穀萃諸家
　之長勒成一家之書雖持論過激抉隠太嚴未必當
　日聖人皆然要其本三綱奉九法明王道正人心於
　春秋大指十常得其六七較之漢唐以後諸家優矣
　朕萬㡬之暇研精六經竊有慨於春秋經聖人手定
　其衮鉞本乎王章刑賞原於忠厚義例雖繁而其明
　白正大之旨必不如後之説經者委折碎細若此爰
　命儒臣撰集進講大約以胡氏為宗而去其論之太
　甚者無傳經文則博採諸儒論注以補之朕亦時有
　所折𠂻期歸於一編輯成書朝夕省覽亦欲俾學者
　有所遵守其於經世大法傳心要典未必無少助云
　爾
　皇上御製序　嘗考春秋經文不過萬有六千三百
　　餘言自三傳以後羣儒義疏累數千萬言而㣲辭
　　隠義之難明者猶十有六七葢是經乃孔子所手
　　定也辭約而義深聖心之所運用每舉一事其義
　　必貫於全經非若他經一章一節各指一事雖有
　　不通而不害其可通者故程朱二子深探力索久
　　之皆見為難明而止至明初胡氏安國之説遂獨
　　列於學官以朱子深病是經之難通而教門人姑
　　從胡氏之説也然謂其以義理穿鑿則非義理之
　　真而於聖人筆削之旨未能脗合明矣故自明以
　　來雖著功令科舉之士稟為程式而終不足以服
　　學者之心我
聖祖仁皇帝聰明天亶自少時即篤好經書及
躬覽大政辨色出視朝裁決萬㡬甫畢即
召儒臣講論經義務抉其根源㕘伍羣言以求至當經
　　筵所進日講四書及尚書周易解義皆裁自
聖心以為無憾者故即時刋布及晚年以明初五經大
　　全收採討論尚未精詳口授指畫成周易折中一
　　書詩書春秋則
命重臣開館編次而
親釐定之惟三禮體大未議纂修葢有待也周易折中
　　成於康熈三十四年春秋傳説彚纂成於六十年
　　已經頒布餘二經則至我
皇考繼序之後始次第告成
皇考大孝尊親凡
皇祖一言一動莫不敬述以昭示來兹念
欽定春秋於胡氏之説既多駁正則廷臣當日所進講
　　議一遵胡氏之舊者於聖心自多未洽是以遲之
　　又久未嘗宣布必將自諸經備成而後重加討論
　　也故再降
諭旨命果親王允禮大學士張廷玉内閣學士方苞詳
　　細校訂始事於雍正七年恭呈
御覽者再而後告成凡六十四卷乾隆二年鋟板既訖
　　諸臣請製序文頒示海内朕反覆循覽於胡氏穿
　　鑿之説曠若發䝉筆削之旨闡明者亦過半焉夫
　　解義之成葢數十年於兹矣觀
皇祖之久不宣布可以徵望道未見之心觀
皇考之再三攷訂而後
命刋可以知善繼善述之義豈惟是經之窔穾將由是
　　以開通哉即
兩朝聖人之心法治法亦於斯可覩矣
　御纂春秋直解一部
　皇上命儒臣條次進呈
　親定成書盡屏曲説一依經文為解凡十二卷乾隆
　　　二十三年校刋
　皇上御製序　中古之書莫大於春秋推其教不越
　　乎屬辭比事而原夫成書之始即游夏不能贊一
　　辭葢辭不待贊也彼南史董狐世稱古之遺直矧
　　以大聖人就魯史之舊用筆削以正褒貶不過據
　　事直書而義自見比屬其辭本非得已贊且奚為
　　乎厥後依經作傳如左氏身非私淑號為素臣猶
　　或詳於事而失之誣至公羊穀梁去聖逾逺乃有
　　發墨守而起廢疾儼然操入室之戈者下此齦齦
　　聚訟人自為師經生家大抵以胡氏安國張氏洽
　　為最著及張氏廢而胡氏直與三傳並行其間傅
　　㑹臆斷往往不免承學之士宜何所考衷也哉我
皇祖欽定傳説彚纂一書鎔笵羣言去取精當麟經之
　　㣲言大義炳若日星朕服習有年紹
聞志切近因輯易詩二書竣事命在館諸臣條系是經
　　具解以進一以彚纂為指南意在息諸説之紛岐
　　以翼傳融諸傳之同異以尊經庶㡬辭簡而事明
　　於范寗去其所滯擇善而從之論深有取焉夫儒
　　者猥云五經如法律春秋如斷例故啖助趙匡陸
　　淳軰悉取經文書法纂而為例一一引徽切墨以
　　求之動如鑿枘之不相入譬諸叔孫通蕭何増置
　　旁章已後例轉多而律轉晦葢曲説之離經甚於
　　曲學之泥經也審矣書既成命之曰直解匪不求
　　甚解之謂謂夫索解而過不直則義不見爾而豈
　　獨春秋一經為然哉是所望乎天下之善讀經者
　欽定三禮義疏一部
聖祖仁皇帝欽定四經次第頒布惟三禮未就
　皇上命儒臣採訂諸説
　親定成書周官首列
　聖制綱領二篇總辨自天官冡宰至考工記四十四
　　　卷附以周官圖四卷儀禮首列綱領二篇朱子
　　　儀禮釋宫自士冠禮至有司徹四十卷附以禮
　　　器圖禮節圖各四卷禮記首列
　聖制綱領二篇自曲禮至喪服四制七十七卷附以
　　　禮記圖五卷乾隆十九年校刋
　皇上御製序　三禮之傳逺矣周禮六官河間獻王
　　上之儀禮十七篇禮記四十九篇高堂生戴聖傳
　　之漢唐以來箋疏訓釋無慮數十家考其義或相
　　牴牾先儒嘗譏其聚訟要其掇拾灰燼之餘傳先
　　王制作之舊得什一於千百好古者所為鄭重而
　　愛惜之也我
皇祖聖祖仁皇帝表章羣經既
御纂周易折中而詩書春秋則以分授儒臣纂輯義疏
　　頒布海内惟三禮未就朕御極之初儒臣上言今
　　當經學昌明禮備樂和之㑹宜纂輯三禮以蕆五
　　經之全爰允其請開館編校越十有一年冬告竣
　　夫禮之所為本於天殽於地達之人倫日用行於
　　君臣父子兄弟夫婦朋友之間斯湏不可去者天
　　不變道亦不變此其本也其制度品節服物采章
　　隨時損益屢變以適其宜者禮之文也三代去今
　　數千年矣修其教而教明循其道而道行謂三代
　　至今而存可也何則其本得也若其用之朝廷邦
　　國名物器數之具周旋進退之儀雖先王處此必
　　將變通以適其宜而不泥於其迹故言禮者惟求
　　其修道設教之由以得夫禮之意而已顧其教之
　　不冺道之所由傳未嘗不賴於經好學深思之士
　　讀其書有惜不能俯仰揖讓於其間者先王制作
　　之精意尚可想見於抱殘守闕之餘則經傳之為
　　功也大矣鼎彛鈎劍之遺篆籀之蹟流傳有自尚
　　摩挲而寳䕶之况制作之精意所賴以傳者與獨
　　其貿於衆説無所取衷爰命校纂諸臣芟煩截浮
　　約文申義敷暢厥旨至其説之不可强同者稍為
　　辨正而仍其舊葢自承傳各異必牽合附㑹比而
　　同之則其惑也滋甚故無取焉刻既成為之叙論
　　以發其端俾隆禮者有所考云
　　日講禮記解義一部
聖祖仁皇帝命日講諸臣撰擬依章解義按日進講
親定成書
　皇上命三禮館臣詳加校正凡六十四卷乾隆十四
　　　年校刋
聖祖仁皇帝御製序　朕聞六經之道同歸而禮樂之
　用為急孔子曰安上治民莫善於禮又曰上好禮則
　民莫敢不敬誠以禮者範身之具而興行起化之原
　也天之生人品類紛綸莫可紀極聖人起而整齊之
　法於天則於地順於人達於時協於鬼神斟酌損益
　以定其品節限制俾天下化其好逸惡勞之心而予
　以從善棄惡之道蒸蒸焉日蹈履於中正而不敢越
　葢非有以强之也率乎其理之所安而已其綱有三
　百其目有三千大者在冠婚喪祭朝聘射宴之規小
　者在揖讓進退飲食起居之節循之則君臣上下賴
　以序夫婦内外賴以辨父子兄弟婚媾姻婭以順而
　成反是則尊卑易位等殺無章家未有能齊而國未
　有能治者故曰動容中禮而天徳備矣治定制禮而
　王道成矣嘗遐觀三代禹湯文武惇叙彛典以倡導
　天下而其時之諸侯秉禮以守其國大夫士遵禮以
　保其家下至工賈庶人畏法循紀以世其業嗚呼何
　風之隆哉朕企慕至治深惟天下歸仁原於復禮故
　法宫之中日陳禮經講習紬繹葢不敢斯湏去也慨
　自嬴秦焚燒典籍禮乃滅亡漢興崇尚儒學禮經始
　顯傳之者十三家而戴徳戴聖為尤著聖所傳四十
　九篇即所謂禮記者是已迨程子朱子出表章學庸
　遂開千古道學之統其餘四十七篇雖雜出於漢儒
　亦皆傳述聖門格言有切身心要旨朕熟之復之靡
　間寒暑積有講義裒成全部弁以叙言用以無忘斯
　勤然豈徒效儒生佔畢云爾哉務佩服其訓辭而實
　體諸躬修措之邦國使百爾懷恭敬遜讓之誠兆庶
　凜撙節防閑之則徳化翔洽上嫓隆古庶乃愜朕敦
　崇禮教之意也夫
　皇上御製序
皇祖聖祖仁皇帝稽古右文命儒臣日值講筵五經通
　　鑑以次進講薈萃羣言發明旨要臚為解義積有
　　成編譯以國書頒示中外各製序言弁其端而授
　　諸梓易書詩三經先竣春秋若干卷刻於雍正年
　　間惟禮記卷帙浩繁藁本存繙書房久之未竟厥
　　業朕御極之初允儒臣請纂修三禮義疏因取日
　　講禮記解義原本㕘校異同歸於一是併命繙譯
　　授梓以備五經之全敬刋
皇祖御製原文於前而畧述大槩以誌成書嵗月惟禮
　　記出自漢儒然多本於七十子之所傳習如大學
　　中庸二篇既經有宋大儒定為孔氏遺書訓釋而
　　列於學官其他精言奥義往往與易詩書春秋相
　　發明非董仲舒揚雄軰所及葢其來有自去聖人
　　之教固未逺也雖月令王制附益其間有以啟後
　　人疑義而先王之制所𫝊各異事之不可考而説
　　之不可强同者亦已多矣依文立訓以存舊觀説
　　經之通例也抑班固有言六經之道同歸而禮樂
　　之用為急經禮三百曲禮三千豈惟其文而已葢
　　將以章志貞教大其坊與天下臣民共之仰惟
聖祖序言所謂體諸躬修措之邦國者禮之實而明經
　　之大用也因言以求其義因義以達其用豈章句
　　訓詁之足云敢申言之以闡
至訓
　　日講四書解義一部
聖祖仁皇帝命日講諸臣撰擬依章解義按日進呈
親定成書凡二十六卷康熈十六年校刋
聖祖仁皇帝御製序　朕惟天生聖賢作君作師萬世
　道統之傳即萬世治統之所繫也自堯舜禹湯文武
　之後而有孔子曽子子思孟子自易書詩禮春秋而
　外而有論語大學中庸孟子之書如日月之光照於
　天岳瀆之流峙於地猗歟盛哉葢有四子而後二帝
　三王之道傳有四子之書而後五經之道備四子之
　書得五經之精意而為言者也孔子以生民未有之
　聖與列國君大夫及門弟子論政與學天徳王道之
　全修已治人之要具在論語一書學庸皆孔子之傳
　而曽子子思獨得其宗明新止至善家國天下之所
　以齊治平也性教中和天地萬物之所以位育九經
　達道之所以行也至於孟子繼往聖而開來學闢邪
　説以正人心性善仁義之旨著明於天下此聖賢訓
　辭詔後皆為萬世生民而作也道統在是治統亦在
　是矣歴代賢哲之君創業守成莫不尊崇表章講明
　斯道朕紹
祖宗丕基孶孶求治留心問學命儒臣撰為講義務使
　闡發義理俾益政治同諸經史進講經歴寒暑㒺敢
　間輟兹已告竣思與海内臣民共臻至治特命校刋
　用垂永久爰製序言弁之簡首毎念厚風俗必先正
　人心正人心必先明學術誠因此編之大義究先聖
　之㣲言則以此為化民成俗之方用期夫一道同風
　之治庶㡬進於三代文明之盛也夫
　御製繙譯四書一部
　　國語舊有繙譯四書
　皇上命繙譯諸臣詳加校正
　親定成書凡六卷乾隆二十年校刋
　皇上御製序　國家肇立文書六經史籍㳄苐繙譯
　　四子之書首先刋布傳習朕於御極之初命大學
　　士鄂爾㤗重加釐定凡其文義之異同意旨之深
　　淺語氣之輕重稍有未協者皆令更正之然抑揚
　　虛實之間其别甚㣲茍不能按節揣稱求合於毫
　　芒而盡袪其疑似於人心終有未慊然者㡬暇玩
　　索覆檢舊編則文義意旨語氣之未能脗合者仍
　　不免焉乃親指授繙譯諸臣㕘考尋繹单詞隻字
　　昭晰周到無毫髪遺憾而後已夫義藴淵深名理
　　無盡文字為人所共知共見而一一歸於至當尚
　　必待功力専勤至再至三而始得之可以知學問
　　之道功愈加則業亦愈進况夫體備於躬行發揮
　　於事業茍非俛焉日有孶孶精益求精而欲底於
　　有成難矣學者慎毋以淺嘗自足而憚於有為也
　　哉是為序
　經筵講章一部
　　國家定制春秋二仲涓日
　御文華殿行
　經筵禮講官恭撰四書諸經講章各一道至日進講
　　　積久成帙自康熈十年至二十六年
聖祖仁皇帝命校刋凡四次共四卷
聖祖仁皇帝御製序　朕嘗讀尚書説命之篇其勸高
　宗以好學也曰惟學遜志務時敏又曰學於古訓乃
　有獲夫人君為學必稽古考憲人臣勸學於其君必
　援古昔稱先王凡以百家紛紜折衷於聖衆言淆亂
　是正於經其所孜孜汲汲者將精其義以致用於天
　下也豈佔畢口耳之為勤徒􁎤聼説而娛覩聼乎今
　夫師儒訓詁授受之學託諸空言以明其道而猶必
　守其一先生之説而况人主為學將精其義以致用
　於天下者哉朕自冲齡性絶嬉玩顧獨喜書自經史
　之餘茍其不謬於聖人之道自成一家之言未嘗不
　博求而縱覽焉至於經筵進講則専主於四子五經
　葢書契既興載籍浩繁雖開卷有益而有俾治道必
　以四子五經為歸極矣上自天人性命下及民情物
　理以至二帝三王以來所經營措施於政教者其道
　甚明而其事易行神而明之存乎其人而已朕自臨
　御迄今日講靡輟經書解義節次彚刋其遇春秋二
　仲則涓日經筵未嘗有間閲時既久篇帙漸多因命
　儒臣彚為一集付之剞劂昔大禹好善昌言則拜武
　王訪道丹書是陳至如昔聖昔賢之所誥誡廣厦細
　旃之所敷論其可忽諸且令頒之四方俾臣僚士庶
　誦其辭而服習其義咸知遵道遵法助登上理豈僅
　謂小補者與
　　　清漢文孝經一部
世宗憲皇帝命繙譯諸臣用
　　國語繙譯
親定成書凡一卷雍正五年校刋
世宗憲皇帝御製序　孝經者聖人所以彰明彛訓覺
　悟生民溯天地之性則知人為萬物之靈叙家國之
　倫則知孝為百行之始人能孝於其親處稱惇實之
　士出成忠順之臣下以此為立身之要上以此為立
　教之原故謂之至徳要道自昔聖帝哲王宰世經物
　未有不以孝治為先務者也恭惟
聖祖仁皇帝纘述
世祖章皇帝遺緒
詔命儒臣編輯孝經衍義一百卷刋行海内垂示永久
　顧以篇帙繁多慮讀者未能周徧朕乃命専譯經文
　以便誦習夫孝經一書詞簡義暢可不煩註解而自
　明誠使内外臣庶父以教其子師以教其徒口諷其
　文心知其理身踐其事為士大夫者能資孝作忠揚
　名顯親為庶人者能謹身節用竭力致養家庭務敦
　於本行閭里胥嚮於淳風如此則親遜成化和氣薫
　蒸躋比户可封之俗是朕之所厚望也夫
御纂性理精義一部
聖祖仁皇帝命儒臣取性理大全詮釋精語
親定成書凡十二卷康熈五十四年校刋
聖祖仁皇帝御製序　朕自冲齡至今六十年來未嘗
　少輟經書唐虞三代以來聖賢相傳授受言性而已
　宋儒始有性理之名使人知盡性之學不外循理也
　故敦好典藉於理道之言尤所加意臨莅日久玩味
　愈深體之身心騐之政事而確然知其不可易前明
　纂修性理大全一書頗謂廣備矣但取者太繁相類
　者居多凡性理諸書之行世者不下數百朕實病其
　矛盾也爰命大學士李光地詮釋進覽授以意指省
　其品目撮其體要既使諸儒之闡發不雜於支蕪復
　使學者之披尋不苦於繁重至於圖象律厯性命理
　氣之源前人所未暢發者朕亦時以已意折衷其間
　名曰性理精義頒示天下讀是書者自有所知也已
　　　清漢文小學一部
聖祖仁皇帝命繙譯諸臣用
　　國語繙譯
親定成書凡一卷雍正五年校刋
世宗憲皇帝御製序　古者八嵗而入小學教之以灑
　掃應對進退之節愛親敬長之義俾童而習之以養
　其徳性其説散見經傳朱子採集為小學一書所以
　示人教學之方而有以為正心修身之本其言約其
　理該葢六經四子性理諸書之階梯也
皇考聖祖仁皇帝嘗
特頒諭旨令有司兼以命題課士海内士子固已咸知
　誦法矣又
命尚書顧八代一人繙譯清文日進呈
覽
欽定三年而後成嘉惠後學之心至深且厚當日未經
　刋刻頒行朕敬承
皇考遺志特命校對授梓以資肄習讀者宜知綱常倫
　紀之當崇視聼言動之當謹與夫嘉言懿行之當遵
　循慕效修其職自在家庭日用之常經而充其量可
　以成聖賢忠孝之大節子弟之習於是而淳教化之
　原於是而備詩曰成人有徳小子有造朕葢深有望
　焉
　御覽經史講義一部
　　　乾隆二年
　皇上允科臣奏翰林詹事科道間日分班撰擬經史
　　　講義進呈
　親加品隲積久成帙十四年
　命南書房翰林選擇校刋首列
　上諭一卷則皆進經史諸臣或䝉
　召對面聆之
　御論也其諸臣講義為周易八卷書經六卷詩經五
　　　卷春秋一卷禮記四卷周禮論語孟子孝經二
　　　卷史三卷性理一卷計七百一十六篇
　
　
　
　
　
　
　
　
　
　
　
　
　
國朝宫史卷二十七
欽定四庫全書
國朝宫史卷二十八
　　書籍七
　　　史學
欽定明史一部
聖祖仁皇帝特命開館修輯明史乾隆四年告成本紀
　　　二十四卷志七十五卷表十三卷列傳二百二
　　　十卷目録四卷奉
　旨校刋
御批􁎤治通鑑綱目一部
聖祖仁皇帝萬㡬餘暇披覽朱子綱目及前編續編著
御論百有餘首用昭法戒凡一百四卷康熈四十六年
　　　校刋
聖祖仁皇帝御製序　朕惟自古帝王言動必記而史
　事以興顧周禮外史所掌卷帙寖繁即紀傳亦異千
　百年來㣲言大義昭揭天壤必以尼山筆削為斷所
　從來尚矣粤自龍門而降累朝國乘體製畧同洓水
　司馬氏易分類為合編葢猶左氏法也紫陽朱子特
　起而振舉之綱以提要目以備詳嵗時列於上而天
　統明章程繫於下而人紀立増損精切予奪謹嚴庶
　㡬春秋大居正之宗指歟雖其間事例櫽括稍有脱
　誤大都門人一時采輯之過實非晦菴本意也自時
　厥後有前編有外紀有大紀續編以及考證集覽發
　明質實之類諸家論著不一而足要皆商確折衷互
　相㕘訂明儒陳仁錫裒集而剞劂之不可謂非先哲
　之功臣也朕㡬務之暇留神披閲博稽詳考纎悉靡
　遺取義必抉其精徵辭必搜其奥析疑正陋釐異闡
　幽務期法戒昭彰質文融貫前後所著論斷凡百有
　餘首兹允諸臣請並以付梓頒布宇内俾士子流傳
　誦習開卷瞭然不特天人理欲之㣲古今治忽之故
　一　一臚如指掌即子朱子祖述宣尼維持世教之苦
　𠂻並可潛孚黙契於數千載之下是則朕敦崇古學
　作新烝民之至意也爰叙述以冠篇端用昭示於無
　窮焉
　　日講通鑑解義一部
聖祖仁皇帝命儒臣條系諸説譔次為文排日進講
親定成書
聖祖仁皇帝御製序史之有𫝊其體有二紀事編辭
　發凡起例而褒貶之意寓於言外俟觀者深思而自
　得此左氏之傳也涑水之資治通鑑宗之據事以斷
　是非原心以定功罪予奪之不可假如折獄然此公
　穀之傳也崇安之春秋傳宗之二者缺其一則史學
　不備朱子作通鑑綱目綱仿春秋目仿丘明羅十七
　代紀載之文治以二百四十年褒貶之法論者謂接
　統春秋不虛也朕勤求治道涵泳六經之餘樂觀前
　代興衰得失之蹟故通鑑一書披攬未嘗去手顧其
　間論斷者人各置喙間亦有當於作者之意而未能
　折衷於中而斷於一乃命儒臣倣胡安國之體法春
　秋之義譔次為文依日進講寒暑無間積嵗月而成
　編朕惟東周以前無史而有史葢古史之精意已大
　備於尚書故春秋紀十二公之事猶然二帝三王之
　心法也威烈以下無春秋而有春秋葢綱目之作上
　接夫麟經故雖班范諸史之文實魯史筆削之遺意
　也而世道之升降政治之隆汙於是乎在夫危㣲治
　忽之介判於毫芒而相懸遂至於遼絶當時或未及
　見而後之觀者瞭然此不可不審其㡬而深究其所
　以然也是以論古人之行事既貴其所見之至明尤
　貴其居心之至公葢善論古者如水然人毋鑑於流
　水而鑑於止水水無成形於中故妍蚩畢見於外無
　成形者何公而已矣水之無成形猶人之無成心也
　無成心者何公而已矣夫公者三代大道之行而萬
　世法戒之權衡也朕讀史嘗著緒論一編實本至公
　之意期於至當之歸而於日講一書又以此諄諄申
　命儒臣既卒業將以刋於袐府頒之羣工大經大法
　或勸或懲燦然畢具其有裨於經世豈淺鮮也與
　御譔通鑑綱目三編一部
　皇上命明史館諸臣仿朱子通鑑綱目義例編纂明
　　　事為通鑑綱目三編
　親定成書凡二十卷乾隆十一年校刋
　皇上御製序　編年之書奚啻數十百家而必以朱
　　子通鑑綱目為準通鑑綱目葢祖述春秋之義雖
　　取裁於司馬氏之書而明天統正人紀昭鑒戒著
　　㡬㣲得春秋大居正之意雖司馬氏有不能窺其
　　藩籬者其他葢不必指數矣嘗謂讀書立言之士
　　論世為難非如朱子具格致誠正之功明治亂興
　　衰之故其於筆削鮮有不任予奪之私失褒貶之
　　公者自綱目成而義指正大條理精密後儒有所
　　依據踵而成之由宋迄元釐然方筞至明代君臣
　　事蹟編輯之難更倍於諸書葢明史已成於百年
　　之後而世變風漓記載失實若復遲待將何以繼
　　續編而示來許爰命儒臣法朱子通鑑綱目義例
　　増損編摩大書以提要分注以備言毎一卷成呈
　　覽朕於㡬暇亦時御丹鉛為之㕘定雖於天人一
　　貫之精㣲未之能盡而惟是謹嚴之義守而弗失
　　簡正之旨志而必勉書既成羣臣舉唐太宗之事
　　為言勉從其請而為之序云
御定歴代年表一部
　　　康熈四十四年
聖祖仁皇帝南廵儒生龔士炯進所編歴代年表上起
　　　陶唐終於隋代未為全書
特命儒臣編續自唐訖元以帝紀為綱而王侯宰輔外
　　　藩附列於下史傳所載事蹟皆系焉
親加裁定復考正三元甲子編年一卷冠諸簡端凡一
　　　百卷康熈五十一年校刋
聖祖仁皇帝御製序　古者紀事之書其體有二専紀
　一事而具其始末者尚書之體也編年而通紀一時
　之事者春秋之體也自漢司馬遷作史記盡變尚書
　春秋之體而後世為史者皆師之然其法實不外乎
　尚書春秋其本紀世家即春秋通紀時事之體八書
　與列傳即尚書専紀一事之體而所謂年表者又編
　年之變例也歴代之史具矣而表多缺焉康熈四十
　四年春朕南廵吳㑹有儒生龔士炯進其所編歴代
　年表若干卷起陶唐而終於隋朕惜其用心之勤而
　業未竟也乃命侍郎周清原内閣學士王之樞續之
　訖於元至正之末凡一百卷其體依倣諸史而㣲有
　别者諸史之表各分一類而是編則王侯宰輔以及
　外藩層次附列於帝紀之下諸史之表獨載廢置朝
　㑹征伐之大者而是編則毎事皆系焉是其所以異
　也代遠文繁親加裁定復考正三元甲子編年一卷
　列諸簡端昔宋袁樞為紀事本末朱子以為與􁎤治
　通鑑相表裏亦猶左氏之於春秋既依經以作傳而
　復别為國語以相錯綜也以是知紀事之書不厭其
　類之廣葢以歴世久遠事物紛賾觀者易於遺忘故
　别為一體以提其要而使致詳焉是編之作亦所以
　備史之一類云爾
　　　功臣傳初集一部
　　　功臣傳二集一部
世宗憲皇帝命建昭忠祠凡
　　國家抒忠効命之臣自王公大臣至兵丁皆得入
　　　祀纂輯其事蹟始末為功臣傳天命元年至雍
　　　正十三年為初集計八十六卷乾隆元年至二
　　　十五年為二集計二十八卷
　　　繹史一部
　　　康熈四十四年
聖祖仁皇帝南廵知縣馬驌以所撰繹史進呈
欽定取入
　　内府一曰太古三皇五帝十篇二曰三代夏商西
　　　周二十篇三曰春秋十二公時事七十篇四曰
　　　戰國春秋以後至秦五十篇五曰外録紀天官
　　　地志名物制度十篇凡百六十篇篇為一卷
　
　
　
　
　
　
　
　
　
　
　
　
　
國朝宫史卷二十八
欽定四庫全書
國朝宫史卷二十九
　　書籍八
　　　儀象
御製律厯淵源一部
聖祖仁皇帝指授臣工編纂排日進呈
親定成書區為三部互相表裏一曰厯象考成為編二
　　　曰揆天察紀明時正度二曰律吕正義為編三
　　　曰正律審音和聲定樂協均度曲三曰數理精
　　　藴為編二曰立綱明體分條致用凡一百卷雍
　　　正二年校刋
世宗憲皇帝御製序　粤稽前古堯有羲和之咨舜有后
　䕫之命周有商高之訪逮及歴代史書莫不志律厯
　備數度用以敬天授民格神和人行於邦國而周於
　鄉閭典至重也我
皇考聖祖仁皇帝生知好學天縱多能萬㡬之暇留心
　律厯算法積數十年博考繁賾搜抉奥㣲㕘伍錯綜
　一以貫之爰
指授莊親王等率同詞臣於大内䝉養齋編纂毎日進
　呈
親加改正彚輯成書總一百卷名為律厯淵源凡為三
　部區其編次一曰厯象考成其編有二上編曰揆天
　察紀論本體之象以明理也下編曰明時正度密致
　用之術列立成之表以著法也一曰律吕正義其編
　有三上編曰正律審音所以定尺考度求律本也下
　編曰和聲定樂所以因律制器審八音也續編曰協
　均度曲所以窮五聲二變相和相應之源也一曰數
　理精蘊其編有二上編曰立綱明體所以解周髀探
　河洛闡㡬何明比例下編曰分條致用以線面體括
　九章極於借衰割圜求體變化於比例規比例數借
　根方諸法葢表數備矣洪惟我國家聲靈逺屆文軌
　大同自極西歐羅巴諸國専精世業各獻其技於閶
　闔之下典籍圖表燦然畢具我
皇考兼綜而裁定之故凡古法之嵗久失傳擇焉而不
　精與西洋之侏􁍜詰屈語焉而不詳者咸皆條理分
　明本末昭晰其精當詳悉雖専門名家莫能窺萬一
　所謂惟聖者能之豈不信歟夫理與數合符而不離
　得其數則理不外焉此圖書所以開易範之先也以
　線體例絲管之别以弧角求經緯之度若此類者皆
　數法之精而律厯之要斯在故三書相為表裏齊七
　政正五音而必通乎九章之義所由試之而不忒用
　之而有效也書成纂修諸臣請序而𫝊之恭惟
聖學高深豈易鑽仰顧朕夙承
庭訓於此書之大指㣲義
提命殷勤嵗月斯久尊其所聞敬効一詞之贊葢是書
　也豈惟
皇考手澤之存實稽古準今集其大成高出前代垂千
　萬世不易之法將欲協時正日同律度量衡求之是
　書則可以建天地而不悖俟聖人而不惑矣
御定星厯考原一部
聖祖仁皇帝特命監臣纂輯
親定成書曰象數本要為目二十有六曰年神方位為
　　　目四十曰月事吉神為目七十有四曰月事凶
　　　神為目九十曰時日總類為目五十有五曰用
　　　事宜忌為目五十有七
御纂歴代三元甲子編年萬年書一部
聖祖仁皇帝命監臣纂輯
親定成書首列歴代三元甲子編年始黄帝六十一年
　　　上元甲子次為萬年書始
　大清天命九年甲子次第續編通為一冊
　欽定律吕正義後編一部
　皇上考定大樂器數音節一遵
聖祖仁皇帝欽定律吕正義之法復
　命纂輯後編
　親定成書首列諸樂凡五曰祭祀曰朝㑹曰宴饗曰
　　　導迎曰
　行幸次為樂考凡四曰樂器曰樂制曰樂章曰度量
　　　權衡次為樂問三十五篇以申明其旨凡一百
　　　二十卷乾隆十一年校刋迨西域底平
　功成治定鎛鐘特磬大備宫懸囘樂凱歌聿彰
　偉績並續登簡冊以垂永久
　皇上御製序
皇祖聖祖仁皇帝建中和之極通聲氣之元欽定律厯
　　淵源一書審推歩以明象緯研數理以備成法至
　　律吕正義凡所以定尺考度制器審音與夫五聲
　　二變應和之原析其精㣲區其訛舛古樂之大義
　　明而千古有定論今樂之至理具而千古有正聲
　　誠所謂惟
聖人能之者顧七政授時九章布算至今遵循罔斁而
　　律吕尚未暇施行太常之司和聲之署習其器而
　　不能究其所以然遂并其所習者而失之襲謬承
　　訛不協不度篇章音節非重為釐正不可和碩莊
　　親王親承
皇祖指授貫徹樂義尚書張照研窮律本博習往訓因
　　命協同考正朕親加釐定為器為音為宫為調聲
　　之高下節奏之長短分刌而節比之合則仍其故
　　不合則易其辭更其調或出自臣工撰述或出自
　　㡬暇親裁必考義理之原究制作之本夫而後
郊
廟所陳朝㑹燕饗所奏律吕各得其宜歌奏不淆其序
　　八音克諧無相奪倫矣爰詮次成編俾垂永久更
　　㕘稽前代因革損益之異為樂器考樂制考樂章
　　考度量權衡考以備律吕之條貫復推闡為樂問
　　三十五篇以申明其旨趣於是而
聖祖之所為審音定樂制器協均者一一施諸實用自
　　漢魏以迄元明是非得失之故瞭然可述名之曰
　　後編者實以徵
皇祖天縦聖神通極造化千古作者無能出其範圍亦
　　無能窺其涯涘至於繼述
先緒則在我後人益亹焉而弗敢忘
　欽定儀象考成後編一部
聖祖仁皇帝用監臣南懷仁言改造六儀輯靈臺儀象
　　　志乾隆九年監臣戴進賢等奏請重修
　命廷臣編輯儀象考成凡三十卷以
　御製璣衡撫辰儀説冠於簡首乾隆二十一年校刋
　皇上御製序　上古占天之事詳於虞典書稱在璿璣
　　玉衡以齊七政後世渾天諸儀所為權輿也歴代
　　以來遞推迭究益就精密所𫝊六合三辰四遊儀
　　之制本朝初年猶用之我
皇祖聖祖仁皇帝奉若天道研極理數嘗用監臣南懷
　　仁言改造六儀輯靈臺儀象志所司奉以測騐其
　　用法簡當如定周天度數為三百六十周日刻數
　　為九十有六分黄赤道以備儀制減地平環以清
　　儀象創制精密尤有非前代所及者顧星辰循黄
　　道行毎七十年差一度黄赤二道之相距亦數十
　　年差一分所當隨時釐訂以期脗合而六儀之改
　　創也占候雖精體制究未協於古赤道一儀又無
　　遊環以應合天度志載星象亦間有漏略躐次者
　　我
皇祖精明歩天定時之道使用六儀度至今必早有以
　　隨時更正矣予小子法
祖敬
天雖切於衷而推測協紀之方實未夙習兹因監臣之
　　請按六儀新法㕘渾儀舊式制為璣衡撫辰儀繪
　　圖著説以裨測候并考天官家諸星紀數之闕者
　　補之序之紊者正之勒為一書名曰儀象考成縱
　　予斯之未信期允當之可循由是儀器正天象著
　　而推算之法大備夫制器尚象以前民用莫不當
　　求其至精至密矧其為授時所本熈績所關尤不
　　容有杪忽差者折衷損益彰往察來以要諸盡善
　　奉時修紀之道敢弗慎諸至乃基命宥密所為夙
　　夜孜孜監於成憲者又自有在是為序
　御製協紀辨方書一部
　皇上以陰陽選擇諸書授時利用宜有定則
　特命正譌訂謬編輯成書釐為十二門曰本原二卷
　　　曰義例六卷曰立成曰宜忌曰用事各一卷曰
　　　公規二卷曰年表六卷曰月表十二卷曰日表
　　　一卷曰利用二卷曰附録曰辨譌各一卷凡三
　　　十六卷乾隆六年校刋
　皇上御製序　粤昔帝堯命羲和敬授人時厥民知析
　　因夷隩之節後聖有作推而彌廣至於外事用剛
　　日内事用柔日此皆載之經典百王不易者也厥
　　後濫觴日以訛謬術士皆以吉凶禍福之説震驚
　　朕師不可方物如禇少孫補史記所稱彼家云吉
　　此家云凶彼家云小吉此家云大凶茫乎不知其
　　畔岸漢武以來已如聚訟而荀悦王充輩斥為理
　　之所無棄而勿論者也雖然天以日月行四時人
　　奉天而時若嚮明而治嚮晦而息后王君公所以
　　奉若天道也日出而作日入而息羣黎百姓所以
　　奉若天道也否則不能晨夜不夙則莫詩人議焉
　　人之所知也然則舉大事動大衆協乎五紀辨乎
　　五方以順天地之性豈無寸分節解以推極其至
　　精至㣲之理者歟其支離䝉昧拘牽謬悠之説乃
　　術士之過而非可因噎而廢食者也欽天監舊有
　　選擇通書刻於康熈二十二年其書成於星官之
　　手因訛襲謬見之施行往往舉矛刺盾
皇祖聖祖仁皇帝知其荒率不可以訓曽纂為星厯考
　　原一書刋刻頒行而未將監本改正葢以待夫後
　　人
聖人之心慎而又慎如此也以諭監臣監臣曰通書之
　　謬允宜改正朕因其請謂及今猶有莊親王等數
　　人曽經
皇祖指授稍明此理使此時不加訂正恐後此益復無
　　可任使爰命編輯成書頒布天下較之舊本謬説
　　少除然俗所久沿則亦不能盡去便民用也命名
　　曰協紀辨方書夫協紀辨方者敬天之紀敬地之
　　方也一作止一語默天地實式臨之况其大乎如
　　曰如是則吉如是則凶如是則福如是則禍則明
　　者所弗道也雖然敬不敬之間吉凶禍福隨之矣
　　是為序
　欽定天文正義一部
　皇上以天文家推占舊説率多附㑹
　特簡儒臣編纂正義
　親定成書自天體日月星辰象占推歩之道皆備各
　　　系以圖凡八十卷
　　　萬年書一部
　　　萬年書為時憲書之綱領首列年神立成次詳
　　　鋪註條例以四時分冊以十二月分卷前列月
　　　事公規次以六十日甲子分列日建吉神凶神
　　　並列
　御書用事民書用事及不宜用事於每日之下凡十
　　　二卷
　
　
　
　
　
　
　
　
　
國朝宫史卷二十九
欽定四庫全書
國朝宫史卷三十
　　書籍九
　　　志乘
　　大清一統志一部
聖祖仁皇帝命纂
　　大清一統志以
　　京師各省外藩䝉古䝉古屬國朝貢諸國為經分
　　　類二十有六為緯曰圖曰表曰疆域曰分野曰
　　　建置沿革曰形勢曰風俗曰城池曰學校曰户
　　　口曰田賦曰職官曰山川曰古蹟曰關隘曰津
　　　梁曰隄堰曰陵墓曰祠廟曰寺觀曰名宦曰人
　　　物曰流寓曰列女曰仙釋曰土産凡三百五十
　　　六卷乾隆九年告成校刋
　皇上御製序　惟
上天眷顧我大清全付所覆海隅日出罔不率俾
列祖
列宗徳豐澤溥威鑠惠滂禹跡所奄蕃息殷阜瀛壖炎
　　島大漠蠻陬咸隸版圖置郡築邑聲教風馳藩服
　　星拱稟朔内附六合一家遠至開闢之所未賓梯
　　航重譯歴嵗而始達者慕義獻琛圖於王㑹幅􁆟
　　袤廣古未有過焉
聖祖仁皇帝特命纂輯全書以昭大一統之盛卷帙繁
　　重久而未成
世宗憲皇帝御極之初重加編纂閲今十有餘載次第
　　告竣自京畿達於四裔為省十有八統府州縣千
　　六百有竒外藩屬國五十有七朝貢之國三十有
　　一星野所占坤輿所載方䇿所紀憲古證今眉列
　　掌示圖以臚之表以識之書成凡三百五十餘卷
　　夫肇十有二州見於虞典禹貢一篇備列九州疆
　　域山川土田貢賦物産實為方志之權輿周禮大
　　司徒以天下土地之圖周知地域廣輪之數辨其
　　山林川澤邱陵墳衍原隰之名物土訓道地圖誦
　　訓道方志職方氏掌天下之圖辨其邦國都鄙四
　　夷八蠻七閩九貉五戎六狄之人與其財用九榖
　　六畜之數漢郡國地志與計書俱上太史厥後寰
　　宇志記列於正史者代數十家葢將以觀民設教
　　體國經野表皇威之有截明王道之無外匪徒備
　　掌故徵博洽已也撫疆宇則念肇造之艱稽制置
　　則念經畫之要采謡俗則念化導之方考循良人
　　物而知治理之效念所以振興而長育之核户口
　　田賦而察登耗之故念所以懷保而蕃殖之書曰
　　皇天既付中國民越厥疆土於先王肆王惟徳用
　　和懌先後迷民用懌先王受命我
祖宗克明峻徳以有九有之師𫝊緒在予敢不惟徳之
　　勤篤
前人成烈其在我内外百執事慎固封守阜成兆民懋
　　相予修和有夏亦越我後嗣子孫咸敬厥徳以昭
　　受丕基萬年惟無斁覽斯編也其善體諸
　皇輿表一部
　　　康熈十八年
聖祖仁皇帝命撰皇輿表以直省府州縣為經以歴代
　　　因革建置為緯四十三年復
命増輯朝貢屬國凡十六卷
聖祖仁皇帝御製序　粤稽古皇統一海宇畫疆經野建
　立萬國以作民極故周禮土地之圖掌於司徒隸於
　小宰而左傳稱左史倚相能誦八索九丘孔安國曰
　九丘者九州之志也史記載蕭何入關收秦圖籍高
　帝以故具知天下阨塞是可見有國家者封域之廣
　狹郡邑之興廢固不可不務逺稽而近考也朕嘗博
　觀羣史上溯源流高辛創立九州虞帝分為十二周
　初職方以統九服保章以辨分星胙土列爵天下井
　如秦兼并六國罷封建置郡縣先王之制至秦而一
　變矣自是一統之盛漢隋唐宋元明制度遞有更革
　漢曰十三部唐曰十五道宋曰十五路隋則改州為
　郡元則以路隸省明則革省置司其都邑變遷紛紜
　鬱翳或地存而名亡或名同而地異或地析而民散
　莫可紀極他若三國六朝五代幅􁆟既隘升改寄置
　尤為煩冗矣朕因是簡命儒臣倣史家年表法以本
　朝府州縣之名為經弁於其首自唐虞以迄有明之
　地與郡國州縣為緯分列其下朕復親加裁訂以詳
　以核古今輿制燦若星辰之羅於天歴歴可數也爰
　命曰皇輿表若夫土宇之廣北越沙漠南踰滄溟開
　闢以來未列版圖者咸歸籍内附以古無其名故斯
　表亦不能悉載焉雖然是寧獨討論之助云爾哉𫝊
　曰有徳此有人有人此有土詩曰聖敬日躋昭格遲
　遲上帝是祗帝命式于九圍則撫斯表也朕敢不益
　博大厥徳以膺兹孔厚之版章與是為序
聖祖仁皇帝御製増修序　皇輿表一編肇成於康熈巳
　未製序卷端時置几案歴有年所顧原編紀載沿革
　於郡縣特詳其地列輿圖而未設有郡縣者槩未編
　入朕惟國家統御方夏覆載之内視均一體外藩䝉
　古諸屬國自
祖宗朝後先收服次第歸誠迨朕臨御以來蕃王君長
　嵗時貢琛悉比内地繡壤相錯不啻萬有餘里邇者
　喀爾喀青海部衆稱臣嚮附土宇益廓計其山川封
　域斥堠之所屆分野之所屬皆按地而可考也至於
　山陬海澨新隸職方者二十餘年間建州樹邑往往
　而有又若朝鮮交阯諸國之奉職惟䖍邊徼土目之
　革心效順亦從來志方輿者所宜備載爰命儒臣更
　加増輯共十有六卷書成特令刋梓用示來兹於戲
　幅􁆟延袤亦云廣矣而蕃生息厚風俗之道則實資
　於廟堂之經理朕開編循覽深念高卑險易形勢不
　齊燥濕剛柔風氣各異然而秉彛恒性遐邇皆同朕
　以一身為中外元元主惟是張官置吏以牧民生禁
　暴設防以禦民患既鞠養之務徧尤教化之宜周早
　夜孳孳無日不心通乎四海九州之隠書不云乎自
　朝至於日中昃不遑暇食用咸和萬民凡我後人覩
　是編者知剏造之維艱思懷柔之不易則千百禩無
　疆之厯服其庶克永荷天庥也夫
　　　八旂通志初集一部
　　　雍正五年
世宗憲皇帝命纂八旗志書首為八志曰旂分曰土田
　　　曰營建曰兵制曰職官曰學校曰典禮曰藝文
　　　次以八表曰封爵曰世職曰宗人曰八旂大臣
　　　曰内閣大臣曰部院大臣曰直省大臣曰選舉
　　　次以列傳曰宗室王公曰名宦曰勲臣曰忠烈
　　　曰循吏曰儒曰孝義曰烈女凡二百五十卷乾
　　　隆四年校刋
　　　八旂滿洲氏族通譜一部
　皇上以八旂氏族日繁
　特命開館纂輯通譜以姓氏為綱以地名人名為目
　　　勲舊戚畹庶姓支𣲖事實皆具凡八十卷乾隆
　　　九年校刋
　皇上御製序　我
祖
宗誕膺
天命勃興東土徳綏威讋奄甸萬姓維時龍從鳳附之
　　衆雲合響應輻輳鱗集强者率屬歸誠弱者舉族
　　内附我
祖宗建師設長以莅之分旂隸屬以别之厥有熊羆之
　　士不二心之臣効命疆埸建謀帷幄親以肺腑重
　　以婚婣酬以爵命迨入關定鼎或聚居遼左或散
　　處燕畿錫之土田爰及苖裔至於今百五六十年
　　生聚蕃衍時萬時億
累朝休養煦植鞠保胥勤越我嘉師咸能永世以滋大
　　朕惟
祖宗徳澤之深不可不繼修令緒益綿延惇固於無疆
　　重慮物阜且博代序日逺族姓日繁不為之明章
　　統系俾知世徳所自將罔克念先人之勤無以光
　　昭前烈爰發金匱石室之蔵徵載籍稽圖譜考其
　　入我朝來得姓所始表之以地系之以名官階勲
　　績綴為小傳勲舊戚畹以及庶姓釐然備具秩然
　　有條與國史相為表裏昔周小史定繫世辨昭穆
　　左氏内外傳言天子建徳因生賜姓胙土命氏而
　　司商吹律以定姓名葢萬物本乎天人本乎祖木
　　有根而枝附焉水有源而流出焉譜牒者所以聯
　　人情之渙而維舊俗之漓不可忽也相昔先民遺
　　風敦樸不徒以俗望相高是書之作非如魏晉隋
　　唐譜牒之學炫博聞而廣附㑹以膏粱閥閲為尚
　　也書曰古我先王暨乃祖乃父胥及逸勤又曰惟
　　乃祖乃父世篤忠貞服勞王家纘乃舊服無沗祖
　　考前之人既以忠實勤勞覆幬其後嗣凡兹食舊
　　徳而服先疇者其何以無隳厥緒書亦曰率乃祖
　　考之攸行昭乃辟之有乂是則朕所厚望也夫
　欽定盛京通志一部
　　　乾隆九年
　皇上駕幸
　　盛京敬瞻
列祖開創之績陪京宏盛之規而舊纂通志一書未為
　　　精核
　特命重修釐為三十五門曰
聖製曰
　御製曰京城曰
壇廟曰宫殿曰
山陵曰星土曰建置沿革曰疆域形勝曰山川曰城池
　　　曰關郵曰户口曰田賦曰職官曰學校曰公署
　　　曰選舉曰兵防曰名宦曰人物曰忠節曰孝義
　　　曰文學曰隠逸曰流寓曰方伎曰仙釋曰列女
　　　曰祠祀曰古蹟曰風俗曰物產曰雜志曰藝文
　　　凡三十二卷乾隆十二年校刋
　皇輿西域圖志一部
　　　乾隆二十四年平定西域天山迤北西海之濱
　　　咸隸版圖
　皇上特命纂西域圖志
　親定成書釐為十八門曰
　天章曰圖考曰列表曰分野曰疆域曰山曰水曰官
　　　制曰兵防曰屯田曰貢賦曰語言曰字書曰音
　　　樂曰服物曰風俗曰土産曰外藩凡四十六卷
　皇上御製序　語云耕當問僕織當問婢志廣輿者不
　　稽之歴代建置沿革將無從數典而志西域則有
　　不能盡稽之歴代者實以幅員所限言語不通雖
　　漢唐盛時亦頗能威行天山迤南建官設都而天
　　山迤北本不能至也即有一二覊縻之國然叛服
　　不常征調弗應又安能履其地而疆索之哉且漢
　　唐之程督異域者仍漢唐人而已其與準噶爾囘
　　部人語奚啻粤問而燕答則其所記魯魚亥豕之
　　紛不待言而可知兹者叨
天佑藉羣力凑時㑹幸成是役準噶爾囘部之人皆在
　　廷執事而國語切音譯外蕃語又甚便且易我諸
　　臣馳驅往來其間目覩身歴非若耳聞口傳者比
　　俾司校勘而正其訛傳其真較僕婢耕織之問為
　　尤詳且厄魯特語及囘語朕亦因暇而習焉時御
　　丹槧為之改正是西域志之書必應及是時成之
　　用開歴代之羣疑垂千秋之信録間亦涉及諸史
　　以存述古總計分部一十有八分卷四十有六繪
　　圖系説薈為完書若夫闢地藏功文臣或有過頌
　　朕所不取惟是籌耕牧計久長所以永
乾貺奠丕基思日孜孜持盈益凜予安得有功成無事
　　之説哉
　　　清涼山新志一部
聖祖仁皇帝屢駐蹕清涼山
命纂山志釐為十門曰化宇曰原聖曰靈蹟曰伽藍曰
　　　崇建曰顯應曰外䕶曰高僧曰緣感曰題詠凡
　　　十卷康熈四十年校刋
聖祖仁皇帝御製序　朕惟清涼山古稱文殊大士演教
　之區也兹山聳峙於雁門雲中之表接恒嶽而俯滹
　沱横臨朔塞藩屏京畿其地風勁而高寒層氷結於
　陰巖積雪留於炎夏故名清涼然地雖寒而嘉木芳
　草蒙茸山谷稱靈異焉五峯竦立上矗霄漢日月之
　所廻環烟霞之所虧蔽蒼然深秀其為神臯奥區葢
　自昔而已然矣是以自漢迄今歴代皆有崇建古刹
　精藍遍滿巖岫宇内稱靈山佛土最著者有三峨嵋
　普陀而五臺為尤盛焉我
世祖章皇帝上為
慈闈祝釐下為蒼生錫福賜金遣使屢沛
恩施朕數經駐蹕兹山為
兩宫祈康寧福祉因而登五峯陟臺懷各為文勒石以
　紀之琪樹靈葩形於篇詠葢嘗念佛教以清浄慈惠
　為本以戒定智慧為宗亦有裨於勸善逺慝兹山又
　密爾塞垣逺離塵俗當為清修者之所棲泊故於此
　毎惓惓焉山之有志所以紀形勝述建置載藝文俾
　後之人有所稽考往蹟舊聞不致湮没兹編詳簡適
　中不蕪不支清涼勝境可撫卷而得其梗概也因叙
　於簡端
　　　盤山志一部
　　　乾隆七年建
　　静寄山莊於盤山之陽十九年
　皇上命纂山志分為十門曰
　巡典曰
　天章曰圖考曰名勝曰寺宇曰流寓曰方外曰藝文
　　　曰物產曰雜綴凡十六卷乾隆二十年校刋
　皇上御製序　向於雍正年間奉
命敬謁
景陵往來薊野田盤山色宜人葢蓄於目且沃於心矣
　　而以程期惟謹訖未登臨因索智樸誌書讀之嗤
　　其意求博而辭失冗夫耕問僕織問婢山經地志
　　文士之事彼方外流拘名象而濫碔砆者何為哉
　　踐阼以後勅㡬勤政日不暇給閲七年而後一往
　　遊焉及一遊則峯之秀泉之清松之蒼石之詭日
　　往來於吾懷是猶未見君子惄如調饑亦既見止
　　我心則夷矣嗣是規地建園施金葺寺蹟之廢者
　　日以舉境之幽者日以出上
陵廻鑾每憩止焉夫山川顯晦時有定數而必待人以
　　彰不數年之間使田盤改觀者余也而顧兹寰宇
　　風未臻乎唐虞嵗未餘乎三九恧焉抱愧者亦余
　　也誌盤山而請序者其亦同余此心也耶
　
　
國朝宫史卷三十
欽定四庫全書
國朝官史卷三十一
　　書籍十
　　　字學
　　　康熈字典一部
聖祖仁皇帝以六書音義繁賾小學諸書鮮能精當
特命排纂字典卷首列檢字辨似等韻備考補遺自一
　　　畫以下部分班列為十二集凡四十冊康熈五
　　　十年校刋
聖祖仁皇帝御製序　易傳曰上古結繩而治後世聖人
　易之以書契百官以治萬民以察周官外史掌達書
　名於四方保氏養國子教以六書而考文列於三重
　葢以其為萬事百物之統紀而足以助流政教也古
　文篆隸隨世遞變至漢許氏始有説文然重義而略
　於音故世謂漢儒識文字而不識子母江左之儒識
　四聲而不識七音七音之傳肇自西域以三十六字
　為母從為四聲横為七音而後天下之聲總於是焉
　嘗考管子之書所載五方之民其聲之清濁高下各
　象其川原泉壤淺深廣狹而生故於五音必有所偏
　得則能全備七音者鮮矣此歴代相傳取音者所以
　不能較若畫一也自説文以後字書善者於梁則玉
　篇於唐則廣韻於宋則集韻於金則五音集韻於元
　則韻㑹於明則洪武正韻皆流通當世衣被後學其
　傳而未甚顯者尚數十百家當其編輯皆自謂毫髮
　無憾而後儒推論輙多同異或所收之字繁省失中
　或所引之書濫疎無準或字有數義而不全或音有
　數切而不備曽無善兼美具可奉為典常而不易者
　朕毎念經傳至博音義繁賾據一人之見守一家之
　説未必能㑹通罔缺也爰命儒臣悉取舊籍次第排
　纂切音解義一本説文玉篇兼用廣韻集韻韻㑹正
　韻其餘字書一音一義之可採者靡有遺逸至諸書
　引證未備者則自經史百子以及漢晉唐宋元明以
　來詩人文士所述莫不旁羅博證使有依據然後古
　今形體之辨方言聲氣之殊部分班列開卷了然無
　一義之不詳一音之不備矣凡五閲嵗而其書始成
　命曰字典於以昭同文之治俾承學稽古者得以備
　知文字之源流而官府吏民亦有所遵守焉是為序
御定音韻闡㣲一部
　　　康熈五十四年
聖祖仁皇帝命纂韻書
指授釐定依一百七部之舊而切以
　　國書合聲之法雍正二年告成凡十八卷六年校
　　　刋
世宗憲皇帝御製序　聲音之道㣲矣天地有自然之聲
　人聲有自然之節古之聖人得其節之自然者而為
　之依永和聲至於八音諧而神人和胥是道也文字
　之作無不講求音韻顧南北異其風土古今殊其轉
　變喉舌唇齒清濁輕重之分辨在毫釐動多訛舛樊
　然淆混不可究極自西域梵僧定字母為三十六分
　五音以總天下之聲而翻切之學興儒者若司馬光
　鄭樵皆宗之其法有音和類隔互用借聲類例不一
　後人苦其委曲繁重難以驟曉往往以類隔互用之
　切改從音和而終莫能得其原也我
聖祖仁皇帝亶聰首出天地萬物之奥律厯象數之秘
　靡弗心解神㑹洞徹本原以國書合聲之法出於自
　然足以盡括漢文翻切之要妙也於是指授大學士
　李光地擬定條例節目俾諸生王蘭生纂輯之後復
　以尚書徐元夢董其成始自康熈五十四年迄今十
　載奏竣命之曰音韻闡㣲葢其為法也緩讀則成二
　字急讀則成一音在音和中尤極其和總出於人聲
　之自然而無所勉强洵為簡明易曉從來翻切家所
　莫及而講求音韻者習之良甚便也雖然此特就切
　韻言之耳嘗觀皇極經世書律感吕而聲生吕感律
　而音生律吕倡和相生不窮以聲音統攝萬物之變
　説者謂其以聲起數以數合卦而萬物之理備焉我
聖祖仁皇帝獨見音韻之本原即用以審音定律作樂
　崇徳其道舉無所不貫葢睿知淵通更有極乎至㣲
　者夫豈羣下所能仰窺萬一哉
　欽定叶韻彚輯一部
　皇上以叶韻古無専書
　特命彚輯
　㡬暇指授博考依據䟽其自出以叶韻列今韻之後
　　　凡十卷乾隆十五年校刋
　皇上御製序　叶韻非古也而即古也有今韻而後有
　　叶韻叶韻者以古韻而協之於今故曰非古然以
　　今視之則用叶以合義以古視之則非叶而本同
　　故曰即古朕㓜習易詩諸經考其音多與今韻不
　　合長而泛覽百家其用韻亦往往異於今讀葢韻
　　書之行權輿江左至唐以聲律取士部分較嚴而
　　今所循用則出於宋元人之分併宜其與古不相
　　契也三代而上言律吕言諧聲言書名其於音韻
　　當必審清濁别唇齒喉舌有一定之部分勒之簡
　　䇿與律度量衡象魏之法同為當世所遵守而惜
　　其世逺而不傳也好古之士欲忖而求之其道無
　　由宋吳棫本易詩史漢諸書為韻補子朱子嘗取
　　以釋毛詩楚詞明楊慎廣之為古音號稱淵博及
　　證之羣籍其踈略不備者則已多矣因於㡬暇指
　　授儒臣博考經史諸子以及唐宋大家之文所用
　　古韻舉而列之䟽其所出次於今韻之後臨文索
　　句就考焉可以恢見聞可以益思致獨是四庫之
　　編浩如淵海學士畢生不能窮其讀區區掇拾而
　　覼縷之何異稽躔次而溯有虞氏之敬授汎江淮
　　河漢而追禹功之疏鑿其可指而數者㡬何然方
　　之嘗鼎之一臠則未始非汲古之助云爾爰授之
　　梓而行之
　　清文鑑一部
　　國書本天地元音宜有専書垂示萬世
聖祖仁皇帝命分類排纂
親定成書為部三十有六為類二百八十凡二十一卷
　　　康熈四十七年校刋
聖祖仁皇帝御製序　朕惟自昔聖人易結繩以書契用
　使天下之義理悉歸文字天下之文字悉歸六書六
　書備而義理無不畢具茍不為講習修明則形聲㸃
　畫之制雖存其義㡬乎息矣我
太祖高皇帝創業垂訓至仁合於天地肇造清書大文
　昺如日月
太宗文皇帝上聖之資開天之運繼志紹聞丕宣文治
世祖章皇帝神靈首出智勇天授秉英斷之資持以恭
　儉擴寛仁之量濟以憂勤朕以涼徳膺
祖宗之鴻圖即位多年未嘗晷刻不以法祖為念兢業
　自守宵旰靡遑萬㡬之暇惟以讀書窮理盡吾之志
　凡五經四書已經翻譯之外如綱目講義等有關於
　治道者靡不譯盡近來老成耆舊漸就凋謝因而㣲
　文奥旨久而弗彰承譌襲舛習而不察字句偶有失
　落語音或有不正國書所關至鉅政事文章皆由此
　出非詳加釐定何所折衷非編輯成書何以取法爰
　詔儒臣分類排纂以繕槀進呈朕親御丹黄逐一審
　訂解詁之疑似者必晰同異於毫芒引据之闕遺者
　必援經史以互證或博􁀡於故老或㕘考於舊編大
　而天文地理小而名物象數十二字母五聲切音具
　載集中名曰清文鑑用探音聲之本原究字畫之詳
　盡為部三十有六為類二百八十為書二十一卷清
　文得此而無餘蘊凡以明
祖徳之源流敬本之深意也易云觀乎人文以化成天
　下朕仰承
列祖創造之宏模深惟國家同文之盛典嵗閲數周彚
　成全帙誦是編者尚其體朕歴載之勤劬因音韻以
　求字畫因字畫以求文章繼自今詔令之出納章奏
　之敷陳以及達於遐陬勒諸琰琬者大經大法咸有
　據依一話一言式循典則庶㡬國書永貽於千百禩
　而與日星河漢長垂天壤也夫
　　清文合蒙古鑑一部
聖祖仁皇帝既定
　　清文鑑乃以蒙古字合譯成書凡二十卷又註三
　　　十卷一并校刋
　欽定同文韻統一部
　皇上以字母原本西畨而字不備音爰
　命譯纂韻統曰天竺字母譜曰天竺音韻翻切配合
　　　字譜曰西畨字母配合字譜曰天竺西畨陰陽
　　　字譜曰大蔵經典字母同異考曰華梵字母合
　　　璧譜凡六卷乾隆十五年校刋
　皇上御製序粤自切韻字母之學興於西域流傳中
　　土遂轉梵為華而中華之字不特與西域音韻攸
　　殊即用切韻之法比類呼之音亦不備於是有反
　　切有轉注甚至有音無字則為之空圈影附其言
　　浩若河漢而其緒紛如亂絲我國朝以十二字頭
　　括宇宙之大文用合聲切字而字無遁音華言之
　　所未備者合聲無不悉具亦無不脗合信乎同文
　　之極則矣間嘗流覽梵夾華文筆授充牣支那而
　　咒語不繙取存印度本音以傳真諦顧緇流持誦
　　迥非西僧梵韻是豈説咒不譯之本意耶和碩莊
　　親王當
皇祖時面承音韻闡㣲之要旨精貫字母博涉明辨爰
　　命率同儒臣咨之灌頂普善廣慈國師章嘉胡土
　　克圖考西畨本音溯其淵源别其同異為之列以
　　圖譜系以圖説辨陰陽清濁於希㣲杳渺之間各
　　得其元音之所在至變而莫能淆至賾而不可亂
　　既正貝葉流傳之訛謬即研窮字母形聲之學者
　　亦可探婆羅門書之窔奥而破拘墟之曲見書成
　　名之曰同文韻統而著其縁起如此云
　　　西域同文志一部
　　　乾隆二十四年平定西域纂修
　方略各部語言文字在館諸臣未能通曉
　皇上指授臣工排纂同文志示之綱領分門四曰地
　　　名曰山名曰水名曰人名分部四曰天山北路
　　　準噶爾部曰天山南路囘部曰青海曰西畨每
　　　則首冠
　　國書次漢字詳注次三合切音次䝉古字次西畨
　　　字次托忒字次囘字循環毗附重譯相通凡二
　　　十四卷
　皇上御製序　嵗庚午既定同文韻統序而行之葢以
　　梵音合國書切韻復以國書切韻叶華音字母於
　　是字無遁音書皆備韻㣲特支那咒語窔奥可探
　　而且寰㝢方言拘墟盡釋兹者西域既平不可無
　　方略之書然準語囘文非纂輯文臣所曉是宜示
　　之綱領有所遵循俾無蹖駁舛訛之虞因以天山
　　北路天山南路準部囘部並西藏青海等地名人
　　名諸門舉凡提要始以國書繼以對音漢文復繼
　　以漢字三合切音其䝉古西畨托忒囘字以次綴
　　書又於漢文下詳注其或為準語或為囘語於是
　　兀格蟀自之言不湏譯鞮象寄而凡識漢字者莫
　　不通其文解其意瞭若列眉易若指掌書既成名
　　之曰西域同文志同文云者仍闡韻統之義而特
　　加以各部方言用明西域紀載之實期家喻户曉
　　而無魚魯毫釐之失焉然嘗思之天高地下人位
　　乎其中是所謂實也至於文葢其名耳實無不同
　　文則或有殊矣今以漢語指天則曰天以國語指
　　天則曰阿卜喀以蒙古語準語指天則曰騰格里
　　以西畨語指天則曰那木喀以囘語指天則曰阿
　　思滿令囘人指天以告漢人曰此阿思滿漢人必
　　以為非漢人指天以告囘人曰此天則囘人亦必
　　以為非此亦一非也彼亦一非也庸詎知孰之為
　　是乎然仰首以望昭昭之在上者漢人以為天而
　　敬之囘人以為阿思滿而敬之是即其大同也實
　　既同名亦無不同焉達者契淵源於一是昧者滯
　　名象於紛殊是志也將以納方俗於會極袪羣疑
　　之分畛舉一例凡豹鼠易辨即世道人心豈云無
　　裨益哉
　御製盛京賦清漢三十六體篆字書一部
　　國書音韻體製具詳
　　清文鑑惟舊有篆體未經詳備
　　寳璽印章尚用本字
　皇上指授臣工肇制篆文爰據古法成三十六體清
　　　篆諸臣恭請
　御製盛京賦摹繕成帙並漢篆三十六體共為七十
　　　二體既廣
　　國書並傳古篆各為一冊校刋頒行昭示萬世
欽定篆文六經四書一部
聖祖仁皇帝命以小篆摹刻易書詩春秋周禮儀禮論
　　　語大學中庸孟子
親定成書凡十四冊
　
　
　
　
　
　
　
　
　
　
　
　
國朝宫史卷三十一
欽定四庫全書
國朝宫史卷三十二
　　書籍十一
　　　類纂
御製資政要覽一部
世祖章皇帝採集經史子集中關於政事者為三十章
　　　曰君道曰臣道曰父道曰子道曰夫道曰婦道
　　　曰兄弟曰體仁曰𢎞義曰敦禮曰察微曰昭信
　　　曰知人曰厚生曰教化曰儉徳曰遷善曰務學
　　　曰重農曰睦親曰積善曰愛民曰慈㓜曰養生
　　　曰懲忿曰窒慾曰履謙曰謹言曰慎行曰愛物
　　　凡三卷順治十二年校刊
世祖章皇帝御製序　朕惟帝王為政賢哲修身莫不
　本於徳而成於學如大匠以規矩而取方圓樂師以
　六律而正五音凡古人嘉言善行載于典籍者皆修
　已治人之方可施於今者也朕孜孜圖治學於古訓
　覽四書五經通鑑等編得其梗概推之十三經二十
　一史及諸子之不悖於聖經者莫不根極理道成一
　家言但卷袠浩繁若以之教人恐未能一時盡解其
　義亦未能一時盡得其書因思夫記事宜提其要纂
　言當鈎其元乃採集諸書中之關於政事者為三十
　篇又慮其渙而無統於是毎篇貫以大義聯以文詞
　於忠臣孝子賢人㢘吏畧舉事迹其奸貪不肖悖亂
　者亦載其内使法戒烱然加之訓詁詳其證據譬之
　萃衆白以為裘範六金而成鼎㫖約而易明文簡而
　易閲名曰資政要覽觀是書者熟思而體之可以為
　篤行之善人推類而廣之可以為博雅之君子毋徒
　求之語言文字之間則朕諄諄教喻之心庶乎其不
　虚矣
御製勸善要言一冊
世祖章皇帝採擇諸書中要語輯為一編以示勸掖順
　　　治十三年校刊
世祖章皇帝御製序　朕惟
天道至善即以其善賦之下民故人之生無有不善其
　或有不善者皆因内蔽於私欲外染於汚習至不能
　守其初心遂悖乎天矣因人之存心行事不同是以
上天鑒察降以災祥其降祥者固以顯祐善人其不得
　已而降災者亦以明戒下民使之改過而遷於善也
　從來報應昭昭不爽詎不可畏哉古人原
天垂訓以教天下正論嘉言不一而足但文之深者或
　不易通言之簡者又不能盡朕恭承
天命撫育萬方深念上之教世勸勉為先人之立身為
　善最樂故取諸書之要者輯為一編名曰勸善要言
　語不欲文期於明理詞不厭詳期於曉衆欲使賢愚
　同喻小大共知讀此書者當深思其義體之於身省
　之於心善者則亦當加勉而進於淳良以求吉慶其
　或無知而誤汚於不善者尤當速改而歸於無過以
　免災戾庶㡬不負
上天好生之心而朕殷殷教化之意亦不虛矣凡我人
　民其敬勉之哉
　　　孝經衍義一部
世祖章皇帝命纂脩孝經衍義未及告成
聖祖仁皇帝詔儒臣續輯
親定成書首列經旨總要二卷所衍之義曰至徳曰要
　　　道曰教之所由生曰天子之孝曰諸侯之孝曰
　　　卿大夫之孝曰士之孝庶人之孝曰大順之徴
　　　至徳之目曰仁曰義曰禮曰智曰信要道之目
　　　曰父子曰君臣曰兄弟曰夫婦曰朋友師弟子
　　　附焉教所由生之目曰禮曰樂曰政曰刑天子
　　　之孝一曰愛親愛親之義曰早諭教曰均慈愛
　　　曰敦友恭曰親大族曰體臣工曰重守令曰愛
　　　百姓曰課農桑籍田附焉曰薄稅斂曰傋㐫荒
　　　曰省刑罰曰恤征戍二曰敬親敬親之義曰事
　　　天地曰法祖宗曰隆郊配曰嚴宗廟曰重學校
　　　養老附焉曰崇聖學曰教宫闈曰論官材曰優
　　　大臣曰設諫官曰正綱紀曰别賢否曰制國用
　　　曰備風俗諸侯之孝曰愛親曰敬親曰不驕曰
　　　不溢卿大夫之孝曰愛親曰敬親曰法言曰徳
　　　行士之孝曰愛親曰敬親曰事君忠曰事長順
　　　庶人之孝曰愛親曰敬親曰用天道曰分地利
　　　曰謹身節用因經有順天下之文故以大順之
　　　徴終焉凡百卷康熙二十九年校刊
聖祖仁皇帝御製序　朕緬維自昔聖人以孝治天下
　之義而知其推之有本操之有要也夫孝者百行之
　原萬善之極書言奉先思孝詩言孝思維則明乎為
　天之經地之義人性所同然振古而不易故以之為
　已則順而祥以之教人則樂而易從以之化民成俗
　則徳施溥而不匱帝王奉此以宰世御物躬行為天
　下先其事始於寢門視膳之節而推之於配帝饗親
　覲光揚烈諴萬民而光四海皆斯義也孔子教孝之
　言散見于冊籍而統㑹于孝經曾子以純孝親承斯
　訓其辭約其指逺條貫終始綜括羣論言孝之義於
　斯為備自顔芝藏本出於漢初考註箋釋代有其人
　如孔安國鄭康成皇侃邢昺輩無慮百餘家大約皆
　訓詁章句辨論古今文同異而求其推擴義藴逹之
　於萬事萬物而皆莫出其範圍者則尚未之備也
世祖章皇帝𢎞敷孝治懋昭人紀特命纂脩孝經衍義
　未及成書朕纉承
先志詔儒臣蒐討編輯仿宋儒眞徳秀大學衍義體例
　徴引經史諸書以旁通其説竊以仲尼稱至徳要道
　以順天下又曰教之所由生而後詳列天子諸侯卿
　大夫士庶人之五孝此則一經之大㫖亦猶大學之
　言明徳新民格致誠正修齊治平也是故衍至徳之
　義則仁義禮智信之説備矣衍要道之義則父子君
　臣夫婦昆弟朋友之倫備矣衍教所由生之義則禮
　樂刑政之屬傋矣衍五孝而皆以愛敬為本明貴賤
　之所同也由天子之敬親推之則郊社宗廟典禮之
　義備矣由天子之愛親推之則仁民育物撫綏愛養
　之義傋矣無非敬也無非愛也卽無非孝也遞而至
　於諸侯之不驕不溢卿大夫之法服法言法行士庶
　人之忠順事上謹身節用何一非愛敬之義推而極
　之通乎神明貫乎天地夫寜有涯際乎書成凡一百
　卷鏤板頒行竝製叙言冠於簡端庶㡬嘉與海内共
　遵斯路家脩子弟之職人奉親長之訓協氣旁流休
　風四達以成一代敦厚鴻龎之治斯則朕繼述
先烈尊經崇本之志也夫
御製内則衍義一部
世祖章皇帝仰承
慈訓取禮記内則一編闡義指事所衍之目曰孝曰敬
　　　曰教曰禮曰讓曰慈曰勤曰學凡十六卷順治
　　　十三年校刊
世祖章皇帝御製序　臣聞致治之道有大經大法以
　儀型乎邦國必有至精至粹以模楷乎宫闈故關睢
　為王化之端乾坤居大易之首聖人垂訓未有不以
　門内為兢兢者也三代以前上有聖后賢妃肇修内
　治化行而俗美後世宫壼之間修身立訓者既不數
　見而姆教亦寡自非天佑至徳孰能集貞淑之大成
　振古今之懿化哉恭惟
聖母皇太后佐我
皇考崇文圖治
徽音雍穆
慈誨周詳有典有則興仁興讓允為萬世壼教之主矣
　乃猶
懋勤道化嗜古好學臣受
㤙深厚莫可報稱惟有蒐輯古來嘉言美行統成一編
　上備
披閲冀展微忱於萬一焉臣視政之暇嘗讀禮記内則
　首述后王命冡宰降徳教於兆民考其所載皆父慈
　子孝夫義婦聽之道夫聖人言欲治其國者先齊其
　家又言家正而天下定齊之正之其惟内則乎正位
　乎外者不明乎是書何以總乾綱正位乎内者不明
　乎是書何以脩坤教既又詳繹其義於婦道女事尤
　無所不備誠帷墻之要典賢淑之永模也乃世傳后
　妃紀列女傳家範内訓諸書雖著作不少然未見原
　本内則而發明之豈所以尊經立教與夫天生烝民
　有物有則家則乎身身則乎心將起化于閨房未有
　不合乎正心脩身之道而能作則者今觀是書微而
　至於聲氣容色顯而至於言動儀文精而至於樂心
　養志粗而至於中饋女工所以端其心而檢其身者
　施諸一家無不宜放乎四海無不凖臣故謂隆母儀
　敦婦順斷不外乎是書䆒其指歸盖有八要焉孝者
　順親之要也其類有二事舅姑事父母是也敬者内
　助之要也其類有五事夫勸學佐忠贊廉重賢是也
　教者昌後之要也其類有三教子勉學訓忠是也禮
　者持已之要也其類有九敬祭祀肅家政定變守貞
　殉節端好尚崇儉約謹言慎儀是也讓者睦戚之要
　也其類有四崇謙退和妯娌睦宗族待外戚是也慈
　者推㤙之要也其類有五逮下慈㓜敦仁愛民宥過
　是也勤者脩業之要也其類有二女工飲食是也學
　者取法之要也其類有二好學著書是也毎舉一類
　必證以聖賢經傳之言實以古今淑順之行所采事
　蹟貴賤不同而其道則同所引文辭深淺不一而其
　理則一闡明大指詮釋微文名曰内則衍義恭進
慈覽以附乎養志之義自禁壼逹乎閭巷咸於斯取則
　焉必皆感發其性情漸摩乎義理廣教化而美風俗
　宫闈之至精至粹者與邦國之大經大法竝垂不朽
聖母皇太后休聲盛徳炳於日星是則臣惓惓之大願
　爾臣謹序
御纂朱子全書一部
聖祖仁皇帝指授儒臣博採羣書凡一句一字出於朱
　　　子者彚集成編其目曰小學曰大學曰論語曰
　　　孟子曰中庸曰易曰書曰詩曰春秋曰禮曰樂
　　　曰性理曰理氣曰鬼神曰道統曰諸子曰歴代
　　　曰治道曰論文論詩字學科舉之學曰賦詞琴
　　　操詩詩餘贊箴銘凡六十六卷康熙五十三年
　　　校刊
聖祖仁皇帝御製序　唐虞夏商周聖賢迭作未嘗不
　以文字為重文字之重莫過五經四書毎覽古今凡
　傳于世者代不乏人秦漢以下文章議論無非因時
　制宜諷諫陳事繩愆糾繆補偏救敝之計耳若夫文
　辭之雄摛藻之麗古人已有定論予何敢言但不偏
　於刑名則偏於好尚不偏於楊墨則偏於釋道不偏
　於詞章則偏於怪誕皆不近於王道之純予少時頗
　好讀書只以廣博華贍為事剛勇武備為用自康熙
　三十五年天山告警朕親擐甲胄統數萬子弟深入
　不毛沙磧乏水瀚海指揮如意破敵無存未十旬而
　凱旋可謂勝矣後有所悟而自問兵可窮乎武可黷
　乎秦皇漢武英君也因必欲勝而無令聞或至不保
　者豈非好大喜功與亂同道之故耶所以宵旰孜孜
　思逺者何以柔近者何以懐非先王之法不可用非
　先王之道不可為反之身心求之經史手不釋卷數
　十年來方得宋儒之實據雖漢之董子唐之韓子亦
　得天人之理未及孔孟之淵源至邵子而玩索河洛
　之理性命之微衍先天後天之數定先甲後甲之考
　雖書不盡傳理亦顯然矣周子闡無極而太極復著
　通書其所授受有自來矣如星辰繫乎天而各有其
　位不能掩也光風霽月之量又不知其何似二程之
　充養有道經天緯地之徳聚百順以事君親前儒已
　誦之矣至于朱夫子集大成而繼千百年絶傳之學
　開愚蒙而立億萬世一定之規窮理以致其知反躬
　以踐其實釋大學則有次第由致知而平天下自明
　徳而止於至善無不開發後人而教來者也五章補
　之於斷簡殘篇之中而一旦豁然貫通之為要雖聖
　人復起必不能逾此問中庸名篇之義則不偏不倚
　無過不及之名未發已發之中本之於時中之中皆
　先賢所不能及也若語孟則逐篇討論皆内聖外王
　之心傳於世道人心之所關匪細如五經則因經取
　義理正言順和平寛宏非後世淺見而輕議者同日
　而語也至於忠君愛國之誠動静語黙之敬文章言
　談之中全是天地之正氣宇宙之大道朕讀其書察
　其理非此不能知天人相與之奥非此不能治萬邦
　於袵席非此不能仁心仁政施於天下非此不能外
　内為一家讀書五十載只認得朱子一生居心行事
　故不揣粗鄙無文而集各書中凡屬朱子之一句一
　字命大學士熊賜履李光地素日留心於理學者彚
　而成書名之朱子全書以備乙夜勤學雖未能㡬於
　寡過亦自勉君親之責者朕又思朱子之道五百年
　未有辯論是非凡有血氣皆受其益朕一生所學者
　為治天下非書生坐觀立論之易朕集朱子之書恐
　後世謂借朱子之書自為名者所以朕敬述而不作
　未敢自有議論往徃見元明至于我朝著作講解萬
　不及朱子而各出己見每有駁雜反為有玷宋儒之
　本意况天下至大兆民至衆輿圖甚逺開地大廣外
　國諸藩風俗不同好尚各異防此失彼之患不可不
　思若以智謀要結人心如挾泰山而超北海也以中
　正仁義老成寛信似乎近之凡讀是書者諒吾志不
　在虚辭而在至理不在責人而在責已求之天道而
　盡人事存吾之順歿吾之寜未知何如也
欽定執中成憲一部
世宗憲皇帝命臣工採録羣籍精義粹語深切治道者
　　　為執中成憲次第進呈
親定成書冠以
御製論十五首乾隆元年校刊
　皇上御製序　惟我
皇考法天行健一日萬㡬宵旰不遑猶以其間
簡命儒臣採錄經史子集所載自古帝王元徳顯功訏
　　謨大訓以及名臣奏章先儒語類深切治道者次
　　第進呈
皇考親為刪定命曰執中成憲始於雍正六年仲春成
　　於十三年仲夏未及刊布而我
皇考遽遐棄臣民予小子㷀㷀在疚未之前見也嗣統
　　既月勉從諸臣請躬涖庶政始發而讀之既卒業
　　然後知
聖心聖學實與堯舜孔子同揆而汲汲於是編則専以
　　啓迪我後人示之標準也間嘗殫思大學一書竊
　　見仲尼祖述堯舜之實義焉其所謂明徳者即虞
　　書所謂道心也所謂明明徳者懼其為人心所蔽
　　也所謂格物致知者嚴辨人心道心之界以盡萬
　　事萬物之理即書所謂惟精也所謂正心誠意者
　　力袪人心之雜以致道心之純即書所謂惟一也
　　所謂修身齊家治國平天下而止於至善者卽書
　　所謂允執厥中也然極乎執中之量則惟堯舜為
　　無歉而中之散見於萬事萬物者則不惟三代聖
　　王卽秦漢以後仁厚英哲之君下及中主亦必有
　　一事二事之合焉不獨臯䕫益契伊傅周召孔曾
　　思孟卽近代羣儒文士亦必有一話一言之合焉
　　故中庸曰舜好問而好察邇言執其兩端用其中
　　於民盖中之理無事無物而不具亦無人而不知
　　是卽明徳之根於性而不息者而惟舜能察之惟
　　舜能執之惟舜能用之故善與人同合徳於天地
　　我
皇考編定是書自二帝三王之事古聖賢之言下逮羣
　　儒文士之可節取者兼收而不遺用是道也
皇考之治天下無一事不審其則無一物能匿其情卽
　　書所謂惟精大學所謂物格而知至無一時之不
　　敬無一念之不誠卽書所謂惟一大學所謂心正
　　而意誠故凡施於政教者或予或奪或寛或嚴或
　　抑揚遲速之稍有不同而無不立乎大中可為民
　　極卽書所謂執中大學所謂身修家齊國治天下
　　平而明徳新民皆止於至善也而所以立綱陳紀
　　更化善治其大者皆斷自
聖心而細者亦博採於衆議有其人不能皆入於善而
　　一言之中必不廢焉卽中庸所謂好問好察執兩
　　用中也然我
皇考聰明睿智夙具於
聖性而養成於
聖學者已數十年故
皇考之惟精乃不思而得
皇考之惟一乃不勉而中
皇考之執中而化成天下乃從容中道無為而成豈復
　　有資於是書所以
親為刪定者正恐在後之侗懵然無見於執中立極之
　　道爰示之以成憲也豈惟予小子奉以終身惟日
　　兢兢無敢踰越哉世世子孫茍能服膺勿失而溯
　　其淵源則於堯舜孔子之道一以貫之矣豈惟君
　　人者舎是無以建其有極以消天下之偏陂反側
　　哉凡百有位果能是訓是行則上之可輔理成化
　　以著勲猷而下亦可以謹身而寡過於以謨明弼
　　諧共臻喜起明良之盛無難矣
　
　
　
　
　
　
　
　
國朝宫史卷三十二
欽定四庫全書
國朝宫史卷三十三
　　書籍十二
　　　總集
　　淵鑑齋古文選一部
聖祖仁皇帝御選自左傳國語至宋人古文為正集六
　　十四卷康熙四十九年校刊
聖祖仁皇帝御製序　夫經緯天地之謂文文者載道
　之器所以彌綸宇宙統括古今化裁民物者也是以
　乾苞坤絡非文不宣聖作賢述非文不著其為用也
　大矣書契以後作者代興載籍充盈體製不一約而
　論之靡不根柢於羣經權輿於六籍如論説之類以
　疏解為主始於易者也奏啟之類以宣述為義始於
　書者也賦頌之類以諷喻為指始於詩者也傳叙之
　類以紀載為事始於春秋者也引而伸之觸類而通
　之雖流别各殊而鎔裁有體於是能言之士抒寫性
　情賁飾辭理同工異曲以求合乎先程皆足以立名
　當時垂聲來葉彬彬郁郁稱極盛焉然而代不乏人
　人不一製著作既富篇什遂繁不有所裒輯慮無以
　觀其備也不有所詮擇慮無以得其精也古來采獲
　之家載在四部名目滋多類皆散佚其流布人區者
　自蕭統文選而外唐有姚鉉之文粹宋有吕祖謙之
　文鑑皆限斷年代各為一編夫典章法度粲然一王
　之制前不必相師後不必相襲此可限以年代者也
　至於文章之事則源流深長今古錯綜盛衰或通於
　千載損益無關於一朝此不可限以年代者也諸家
　之選雖足鳴一代之盛豈所以窮文章之正變乎朕
　留心典籍因取古今之文自春秋以迄於宋擇其辭
　義精純可以鼓吹六經者彚為正集卽間有瑰麗之
　篇要皆歸於古雅其綺章繡製弗能盡載者則列之
　别集旁採諸子錄其要論以為外集煌煌乎洵秉文
　之玉律抽牘之金科矣夫帝王之道質文互用而大
　化以成聖賢之業博約竝施而性功以備是書也雖
　未足以盡文章之勝於聖人游藝之㫖亦庶乎其有
　當也夫
　　　悦心集一部
世宗憲皇帝在藩邸時
宸襟偶寄披閲經史之餘旁及百家小集採集成書凡
　　　四卷雍正四年校刊
世宗憲皇帝御製序　朕生平澹泊為懐恬静自好樂
　天知命随境養和前居藩邸時雖身處繁華而寤寐
　之中自覺清逺閒曠超然塵俗之外然不好放逸身
　心披閲經史之餘旁及百家小集其有寄興蕭閒寓
　懐超脱者佳章好句散見簡編或如皓月當空或如
　凉風解暑或如時花照眼或如好鳥鳴林或如泉響
　空山或如鐘清午夜均足以消除結滯浣滌煩囂令
　人心曠神怡天機暢適因随意採錄若干則置諸几
　案間以備觀覽自總理萬㡬以來宵旰不遑求如曩
　時之怡情悦目不可復得然寜静之宰不因物動恬
　澹之致豈為境移此乃可以自信者爰取向所採錄
　彚為一書名之曰悦心集夫心者人之神明所以為
　萬化之原萬事之本而勞之則苦擾之則煩蔽之則
　昏窒之則滯故聖賢有存心洗心之明訓佛祖有明
　心寂心之微言無非涵養一心之冲虚靈妙使無所
　累與天地太和元氣渾然流行無入而不自得也如
　孔門之春風沂水仙家之吸露餐霞如來之慧雨香
　花以及先儒之霽月光風天根月窟其理同其㫖趣
　何弗同耶是編所錄有莊語有逸語有清語有趣語
　有淺近語不名一體人有仕有隐有儒有釋有髙名
　有無名亦不専一家總之戒貪祛妄屏慮釋思寄清
　净心逰歡喜地言近指逺辭簡味長俯仰之間随時
　可㑹然而喧寂在境而不喧不寂者自在心往往跡
　寄清廓之鄉而神思縈擾身處塵氛之地而志氣安
　舒則見道未見道之分也昔朗禪師以書招永嘉禪
　師山居師答曰未識道而先居山者但見其山不見
　其道未居山而先識道者但見其道必忘其山見道
　忘山者人間亦寂也見山㤀道者山中乃喧也旨哉
　斯言知此義者始可與讀悦心集
　御選唐宋文醇一部
　皇上勅㡬之暇覽儲欣所選唐宋十家文擇其言之
　　　尤雅者韓愈十卷柳宗元八卷李翺二卷孫樵
　　　一卷歐陽脩十二卷蘇洵四卷蘇軾十三卷蘇
　　　轍三卷曾鞏四卷王安石一卷
　親加評㸃簡端恭錄
聖祖仁皇帝御批末附諸家評語凡五十八卷乾隆三
　　　年校刊
　皇上御製序　不朽有三立言其一言之無文行而
　　不逺若是乎言之文者乃能立於後世也文之體
　　不一矣語文者説亦多矣羣言淆亂衷諸聖當必
　　以周孔之語為歸周公曰言有序孔子曰辭達而
　　已矣無序固不可以達欲達其辭而失其序則其
　　為言奚能雲粼波折而與天地之文相似也然使
　　義則戔戔而言有枝葉妃青嫓白雕琢曼辭則所
　　謂八代之衰已其咎同歸於無序而不達抑又有
　　進焉文所以足言而言固以足志其志已荒文將
　　奚附是以孔子又曰言有物夫序而達達而有物
　　斯固天下之至文也已昌黎韓愈生周漢之後㡬
　　五百年逺紹古人立言之軌則其文可謂有序而
　　能達者然必其言之又能有物如布帛之可以暖
　　人菽粟之可以飽人則李漢所編七百篇中猶且
　　十未三四况昌黎而下乎甚矣文之至者不易得
　　也明茅坤舉唐宋兩朝中昌黎栁州廬陵三蘇㑹
　　王八大家薈萃其文各若干首行世迄今操觚者
　　膾炙之本朝儲欣謂茅坤之選便於舉業而弊卽
　　在是乃復増損之附以李習之孫可之為十大家
　　欲俾讀者興起於古毋祗為發䇿决科之用意良
　　美已顧其説之未衷而見之未當則所去取與茅
　　坤亦未始逕庭朕讀其書嘉其意而亦未嘗不懲
　　其失也夫十家者謂其非八代駢體云爾駢體固
　　屬文體之病然若唐之魏鄭公陸宣公其文亦多
　　駢句而辭達理詣足為世用則駢又奚病日月麗
　　乎天天之文也百榖草木麗乎土地之文也化工
　　之所為有定形乎哉化工形形而不形於形而謂
　　文可有定形乎哉顧其言之所立者何如耳勅㡬
　　之暇偶取儲欣所選十家之文錄其言之尤雅者
　　若干首合而編之以便觀覽夫唐宋以來名儒碩
　　士有序有物之嘉言固不第十人已也雖然嘗鼎
　　一臠亦足以知道腴之可味况已斟其雉膏哉
　皇清文穎一部
聖祖仁皇帝命輯
　皇清文穎
世宗憲皇帝復命開館纂集未及成書
　皇上命自乾隆甲子以前先為編次卷首恭錄
聖祖仁皇帝御製詩文六卷
世宗憲皇帝御製詩文四卷
　皇上御製詩文十四卷臣工所作諸體表二卷論八
　　　卷説一卷解二卷序四卷記三卷跋一卷辨一
　　　卷䇿問二卷䇿對一卷議二卷疏一卷碑一卷
　　　贊銘一卷對書考一卷雜文一卷頌八卷賦十
　　　二卷古今體詩五十卷凡百卷乾隆十二年校
　　　刊
　皇上御製序　我大清受
命百有餘年
列祖徳教涵濡光被海宇右文之盛炳焉與三代同風
　　朕紹聞遜志以是為學亦以是為治矢其文徳一
　　紀於兹易曰觀乎人文以化成天下盖自有天地
　　而人經緯乎其間士君子之一言一行國家之制
　　度文為禮樂刑政布之為教化措之為事功無非
　　文也乃其菁英所萃蔚為國華詞以殽之聲以永
　　之律以和之諧協六同彰施五色典謨作焉雅頌
　　興焉詩不云乎追琢其章金玉其相文之盛也而
　　賡之曰勉勉我王綱紀四方則所謂其風自上也
　　曩我
皇祖命大學士陳廷敬選輯皇清文穎儲之延閣未及
　　刊布
皇考復允廷臣之請開館編輯随時附益乆之未竣朕
　　因命自乾隆甲子以前先為編次凡
御製詩文二十四卷臣工賦頌及諸體詩文一百卷錄
　　成序其首簡昔之論文以代為次者於漢則有西
　　漢文類唐則有文苑英華唐文粹宋則有文海文
　　鑑元則有文類明則有文衡皆博綜一代著作之
　　林無體不備今是編惟取經進之作朝廷館閣之
　　篇與諸書小異然以觀斯文風尚當有取焉在易
　　渙之象曰風行水上盖立言者以為天地自然之
　　文而序卦受之以節言文之不可過也繼之以中
　　孚言有實也節而不流徴之以信有典有則可乆
　　之道其在斯乎朕孜孜典學求所以善持之者因
　　以為摛文者鵠俾共勉云
　欽定四書文一部
　皇上命裒集有明及
　　本朝諸名家制義精選成編俾閲者作者具有楷
　　　模計選明文四百八十六篇
　　國朝文二百九十七篇乾隆五年校刊卷首恭載
　皇上諭旨　國家以經義取士將使士子沉潛於四
　　子五經之書闡明義理發其精藴因以覘學力之
　　淺深與器識之淳薄而風㑹所趨卽有關於氣運
　　誠以人心士習之端倪呈露者甚微而徴應者甚
　　鉅也顧時文之風尚屢變不一茍非明示以準的
　　使海内學者於從違去取之介曉然知所别擇而
　　不惑於岐趨則大比之期主司何所操以為繩尺
　　士子何所守以為矩矱有明制義諸體皆備如王
　　唐歸胡金陳章黄諸大家卓然可傳本朝文運昌
　　明英才輩出劉子壯熊伯龍以後作者接踵莫不
　　根柢經史各抒杼軸此皆足為後學之津梁制科
　　之標準自坊選冐濫士子率多因陋就簡剽竊陳
　　言雷同膚廓間或以此倖獲科名又展轉流布私
　　相倣傚馴至先輩名家之法置而不講經史子集
　　之書束而不觀所係非淺鮮也今朕欲裒集有明
　　及本朝諸大家制義精選數百篇彚為一集頒布
　　天下學士方苞于四書文義法夙嘗䆒心著司選
　　文之事務將入選之文發揮題義清切之處逐一
　　批抉俾學者了然心目間用為模楷又㑹試鄉試
　　墨卷若必俟禮部刊發勢必曠日持乆士子一時
　　不得觀覽可弛坊間刻文之禁果有學問淹博識
　　見明通者不拘卿㑹墨卷房行試牘准其照前選
　　刻但不得徇情冐濫或狂言横議以釀澆風朕實
　　嘉恵士子其各勤精脩業以底大成敬體朕意共
　　相黽勉欽此
御定歴代賦彚一部
聖袓仁皇帝命詞臣蒐集秦漢以迄明代所傳諸賦廣
　　　彚成書首為正集分類三十曰天象九卷曰嵗
　　　時四卷曰地理十七卷曰都邑十卷曰治道六
　　　卷曰典禮六卷曰禎祥四巻曰臨幸一卷曰蒐
　　　狩二卷曰文學四卷曰武功二巻曰性道四卷
　　　曰農桑二卷曰宫殿六卷曰室宇七卷曰器用
　　　四卷曰舟車一卷曰音樂六巻曰玉帛三巻曰
　　　服飾一卷曰飲食一卷曰書畫二卷曰巧藝二
　　　卷曰仙釋二卷曰覽古六卷曰寓言二卷曰草
　　　木六卷曰花果七卷曰鳥獸九卷曰鱗蟲四卷
　　　次為外集分類八曰言志六卷曰懐思二卷曰
　　　行旅二卷曰曠達三卷曰美麗二卷曰諷喻一
　　　卷曰情感二卷曰人事二卷又次為補遺二十
　　　二卷其有單詞剰句散見諸書者竝採錄為逸
　　　句二卷凡一百八十二巻賦四千一百六十一
　　　篇康熙四十五年校刊
聖祖仁皇帝御製序　賦者六義之一也風雅頌興賦
　比六者而賦居興比之中盖其敷陳事理抒寫物情
　興比不得竝焉故賦之於詩功尤為獨多由是以來
　興比不能單行而賦遂繼詩之後卓然自見於世故
　曰賦者古詩之流也班固又謂登髙能賦可以為大
　夫言感物造端材智深美可以與國政事故可以為
　列大夫也是則賦之於詩具其一體及其横肆漫衍
　與詩竝行而其事可通於用人書曰敷奏以言夫敷
　奏者有近乎賦之義使堯舜而在今日亦所不廢則
　豈非文章之可貴者哉朕嘗於㡬務之暇博觀典籍
　見古者諸侯卿大夫交接鄰國時稱詩以喻志不必
　其所自作皆謂之賦如晉公子重耳賦六月魯文公
　賦菁菁者莪鄭穆公賦鴻雁魯穆叔賦祈父之類皆
　取古詩歌之以喻其志卽詠吟之遺音得心意之所
　存使聞之者足以感發興起而因以明其如相告語
　之情猶之敷布其義而直陳之故謂之賦也春秋之
　後聘問詠歌不行於列國於是羈臣志士自言其情
　而賦乃作焉其始創自荀况宦逰於楚作為五賦楚
　臣屈原乃作離騷後人尊之為經而班固以為屈原
　作賦以諷喻則已名其為賦矣其後宋玉唐勒皆競
　為之漢興賈誼枚乗司馬相如揚雄張衡之流製作
　尤盛三國兩晉以逮六朝變而為排至於唐宋變而
　為律又變而為文而唐宋則用以取士其時名臣偉
　人往往多出其中迨及元而始不列於科目朕以其
　不可盡廢也間嘗以是求天下之才故命詞臣考稽
　古昔蒐采缺逸都為一集親加鑒定令校刋焉為叙
　其源流興罷之故以示天下使凡為學者知朕意云
御定全唐詩一部
聖祖仁皇帝發
　　内府所藏全唐詩
命參校唐音統籖諸編依代分人各系小傳一代所作
　　　彚為全書目錄十二卷帝后宗室諸王公主宫
　　　嬪詩九卷郊廟樂章七卷樂府十三卷臣工　一
　　　千三百九十四人詩七百三卷五代詩三十三
　　　卷無爵里世次可考者二十一巻聨句七卷逸
　　　句二巻名媛九巻釋子四十六卷道士四卷神
　　　仙鬼怪十三卷諧謔四卷判歌䜟記語諺謎謡
　　　酒令占詞蒙求各一卷補遺七卷詞十二卷凡
　　　九百卷詩四萬八千九百餘首康熙四十四年
　　　校刊
聖祖仁皇帝御製序　詩至唐而衆體悉備亦諸法畢
　該故稱詩者必視唐人為標準如射之就彀率治器
　之就規矩焉盖唐當開國之初卽用聲律取士聚天
　下才智英傑之彦悉從事於六義之學以為進身之
　階則習之者固已専且勤矣而又堂陛之賡和友朋
　之贈處與夫登臨讌賞之卽事感懐勞人遷客之觸
　物寓興一舉而託之於詩雖窮達殊途悲愉異境而
　以言乎攄寫性情則其致一也夫性情所寄千載同
　符安有運㑹之可區别而論次唐人之詩者輒執初
　盛中晩岐分疆陌而抑揚軒輊之過甚此皆後人强
　為之名非通論也自昔唐人選唐詩有殷璠元結令
　狐楚姚合數家卷帙未為詳備至宋初撰輯英華收
　錄唐篇什極盛然詩以類從仍多脱漏未成一代鉅
　觀朕兹發内府所有全唐詩命諸詞臣合唐音統籖
　諸編參互校勘蒐補缺遺畧去初盛中晩之名一依
　時代分置次第其人有通籍登朝嵗月可考者以嵗
　月先後為斷無可考者則援据詩中所詠之事與所
　同時之人繫焉得詩四萬八千九百餘首凡二千二
　百餘人釐為九百卷於是唐三百年詩人之菁華咸
　采擷薈萃於一編之内亦可云大備矣夫詩盈數萬
　格調各殊溯其學問本原雖悉有師承指授而其精
　思獨悟不屑為茍同者皆能殫其才力所至沿尋風
　雅以卓然自成其家又其甚者寜為幽僻竒譎雜出
　於變風變雅之外而絶不致有蹈襲剽竊之弊是則
　唐人深造極詣之能事也學者問途於此探珠於淵
　海選材於鄧林博收約守而不自失其性情之正則
　真能善學唐人者矣豈其漫無持擇汛求優孟之形
　似者可以語詩也哉是用製序卷首以示刻全唐詩
　嘉與來學之旨海内誦習者尚其知朕意焉
御定全唐詩錄一部
聖祖仁皇帝南廵在籍翰林侍讀徐倬編進序次悉本
　　　全唐詩凡一百巻
命進秩禮部侍郎
賜金校刋
聖祖仁皇帝御製序　在昔詩教之興本性情之微導
　中和之旨所以感人心而美謡俗被金石而格神祗
　故大舜以教胄子樂正以造俊秀盖自二帝三王之
　世固已然矣文武成康之際王澤洽頌聲作洋洋乎
　洵足以繼薫風之操並卿雲之奏也自時厥後作者
　彌繁孔子從而刪定之使六義彰明一經燦列錄其
　忠厚悱惻之辭以寓諷諭戒勉之意天道人事胥於
　是乎具焉漢魏以還尤多新製體例雖更前徽未邈
　至陳隋之末稍凌替矣唐之太宗致治㡬於三代之
　隆躬自撰著一時文人才士將相名臣詠吟遞發藻
　采繽紛踵襲雅騷之迹光昭正始之音而歌行律絶
　獨創兼能自遐古以來未嘗有也爰及盛唐逮乎中
　晩或與運㑹為髙下而凡縁時託志觸物攄懐形諸
　翰墨者皆卓然成一家之言弗可廢也朕萬㡬餘閒
　迴環覽詠尋其指歸晰其正變而三百年升降得失
　之故亦因以可考焉於是論世觀人即其章句攬其
　菁英勒為成書置諸几席毎勤披閲加以精研迄於
　今已歴有年所矣頃以視河南廵至于江浙見比閭
　士庶有吹豳擊壤之風獻詩頌者絡繹於途雖其工
　拙淺深各極其不齊之致而衢謳巷舞儼然省方之
　所採列國之所陳亦可見人情之愛戴而先王以詩
　為教之義濡染而蒸陶之者所關甚鉅也翰林侍讀
　徐倬以全唐詩錄進展卷而讀之與朕平時品第者
　盖有合焉嘉其耆老好學遷秩禮部侍郎以為天下
　學者之勸乃取兹集親為鑒定賜以帑金卽命校刊
　俾誦習者由全唐之詩沿波討瀾以上溯乎汾泗之
　傳而㳺泳乎唐虞載賡之盛其於化理人心將大有
　禆益也矣是為序以弁其端云
御選唐詩一部
聖祖仁皇帝旣刻全唐詩集復取其尤者分體精選
命詞臣編注
親定成書凡三十二卷康熙五十二年校刊
聖祖仁皇帝御製序　古者六藝之事皆所以涵養性
　情而為道徳之助也而從容諷詠感人最深者莫近
　於詩故虞廷典樂依永和聲帝親命焉成周時六義
　領在樂官而為教學之先務自三百篇降及漢魏六
　朝體製遞増至唐而大備故言詩者以唐為法其時
　選本如河岳英靈中興間氣御覽才調諸集其所收
　擇各有意指而觀者毎有不徧不該之嘆朕萬㡬餘
　暇留意篇什廣搜博採已刻全唐詩集而自曩昔披
　覽嘗取其尤者彚為一編古風近體各以類相從計
　三十二卷盖索討貴於詳備而用以吟咏性情則當
　挹其精華而潄其芳潤毎當臨朝聽政廵行獮狩之
　餘展卷留連未嘗不悠然而有得也因命儒臣依次
　編注朕親加考訂一字一句必溯其源流條分縷析
　其有徴引訛誤及脱漏者随諭改定逾嵗告成因付
　開雕以示後學孔子曰温柔敦厚詩教也是編所取
　雖風格不一而皆温柔敦厚為宗其憂思感憤倩麗
　纎巧之作雖工不錄使覽者得宣志達情以範於和
　平葢亦用古人以正聲感人之義記有之在車則聞
　鑾和之音行則鳴佩玉是以非僻之心無自而入也
　審此而朕之寄意於詩與刊布是編之㫖俱可得而
　見矣是為序
御選四朝詩一部
聖祖仁皇帝命詞臣博採宋金元明四朝之詩分體編
　　　輯
親定成書宋詩七十八卷金詩三十四卷元詩八十卷
　　　明詩一百二十卷凡三百一十二卷康熙四十
　　　八年校刊
聖祖仁皇帝御製序　生民之始禀二儀之精含五常
　之性而其理具於一心人心之靈日出而不窮詩大
　序謂在心為志發言為詩其闡明虞廷言志之意而
　歸本於心者其意深矣盖時運推移質文屢變其言
　之所發雖殊而心之所存無異則詩之為道安可謂
　古今人不相及哉觀於宋金元明之詩而其義著焉
　世之論詩者謂唐以詩賦取士故唐之詩為獨盛夫
　唐之詩誠盛矣若夫宋之取士始以詩賦熙寜専主
　經義而罷詩賦元祐初復詩賦至紹聖而又罷之其
　後又復與經義竝行金大略如宋制元自仁宗罷詩
　而存賦明則詩賦皆罷之士生其時以其餘力兼習
　有韻之言専之則易美兼之則難工而其至者亦往
　往嫓北宋而追三唐豈非人心之靈日出而不窮者
　歟此又可見古今人不甚相逺也朕夙興夜寐永圖
　治安念養士育才國家盛典考言詢事曩代良規亦
　旣試之制藝使通經術兼以論表判䇿俾逹古今而
　於科目之外時以詩賦取人毎當省方觀民之㑹士
　之所進詩賦古文止輦受觀停舟延問親試而㧞其
　尤者亦多矣盖舉斯世而措之禮陶樂淑之中被以
　温柔敦厚之教故所以奬勸之者靡弗至焉近得全
　唐詩已命儒臣校訂刊布海内由唐以來千有餘年
　之乆流傳自昔未見之書亦可謂斯文之厚幸矣遂
　又博採宋金元明之詩毎代分體各編自名篇鉅集
　以及斷簡殘章罔有闕遺稍擇而錄之付之剞劂用
　以標詩人之極致擴後進之見聞譬猶六代遞奏八
　音之律無爽九流竝遡一致之理同歸然則唐以後
　之詩又自今而傳矣夫詩之日逺而日新如此而皆
　本於人之一心孔子云詩三百一言以蔽之曰思無
　邪子之言詩法也卽心法也子夏味絢素之章子貢
　悟琢磨之句二子者一以文學列於四科一以多識
　得聞一貫朕於是有以見夫天之所以畀於人者此
　心此理随在流通願學者謹其所存而審其所發將
　以上達夫大本大原而充廣乎萬事萬物豈惟詩之
　為道也哉
御定全金詩一部
聖祖仁皇帝南廵中書郭元釪以所編増補中州集恭
　　　進
命廣加増輯為全金詩首載帝藻公族金源樂歌二卷
　　　諸家所作七十卷凡七十二卷康熙五十年校
　　　刊
聖祖仁皇帝御製序　金有天下武功文治燦然昭明
　人材之萃多在大定明昌之間駸駸乎盛矣然北元
　南宋終金之世争伐聘問殆無暇日其典章名物湮
　没於當時而不傳於後者不知凡㡬矣太原元好問
　撰中州集以人屬詩以事屬人後世有詩史之目而
　渾源劉祁亦著歸潛志可與中州集相参互証焉盖
　其人文之可考者猶頼此兩書之存也朕嘗覽金史
　多採用好問中州集益信所謂詩史不虛也因是亦
　欲得金詩之全以補金史之所未備卓然成一代之
　書㑹有全金詩之進遂命更加捜輯凡金人集之斷
　簡殘篇有可存者皆令附以入及諸山經地志川澤
　之紀聞綴摭薈聚鉅細不遺使觀者弗厭其詳而皆
　有以自擇焉夫金世徳乆逺涵濡蒸育才俊輩出迄
　今反覆斯編可以見邦家之光與篤生之富矣顧金
　去今垂六百年其禮樂聲明載在藝林之詠言者若
　非中州歸潛二書後之人亦烏從而知之也况夫兼
　二書之所未備可不永其傳也哉
　　佩文齋詠物詩一部
聖祖仁皇帝命儒臣蒐輯古逸及漢魏六朝唐宋元明
　　　人詠物詩分類編錄凡四百八十六類詩一萬
　　　四千五百五十首為六十四冊康熙四十六年
　　　校刊
聖祖仁皇帝御製序　昔者子夏序詩謂正得失動天
　地感鬼神莫近於詩先王以是經夫婦成孝敬厚人
　倫美教化移風俗若是乎詩之道大矣哉而周公纉
　述唐虞宗翼文武制禮以導天下著爾雅一篇後之
　序之者謂爾雅所以通詁訓之指歸叙詩人之興詠
　疏之者曰爾雅所釋徧解六經而獨云叙詩人之興
　詠者以爾雅之作多為釋詩是則一物多名片言殊
　訓凡以蟲魚草木之微發揮天地萬物之理而六義
　四始之道由是以明焉故夫詩者極其至足以通天
　地類萬物而不越乎蟲魚草木之微詩之詠物自三
　百篇而已然矣孔子曰邇之事父逺之事君多識於
　鳥獸草木之名夫事父事君忠孝大節也鳥獸草木
　至微也吾夫子竝舉而極言之然則詩之道其稱名
　也小其取類也大卽一物之情而關乎忠孝之旨繼
　自騷賦以來未之有易也此昔人詠物之詩所由作
　也歟朕自經帷進御覃精六籍至於燕暇未嘗廢書
　於詩之道時盡心焉爰自古昔逸詩漢魏六朝洎乎
　有唐訖於宋元明之作博觀耽味搴其蕭稂掇其菁
　英命大學士陳廷敬尚書王鴻緖校理之翰林蔡升
　元楊瑄陳元龍查昇陳壯履勵廷儀張廷玉錢名世
　汪灝查慎行蔣廷錫編錄之名曰佩文齋詠物詩選
　盖蒐採既多義類咸備又不僅如向者所云蟲魚鳥
　獸草木之屬而已也若天經地志人事之可以物名
　者罔弗列焉於是鏤板行世與天下學文之士共之
　將使之由名物度數之中求合乎温柔敦厚之指充
　詩之量如卜商氏之所言而不負古聖諄復詁訓之
　心其於詩教有禆益也夫
御定歴代題畫詩類一部
　　　南書房翰林陳邦彦輯唐宋元明題畫諸詩成
　　　集進呈
聖祖仁皇帝親定成書分類三十曰天文二卷曰地理
　　　四卷曰山水二十卷曰名勝四卷曰古蹟二卷
　　　曰故實十二卷曰閒適八卷曰古像一卷曰寫
　　　真一卷曰行旅二卷曰羽獵一卷曰仕女三卷
　　　曰仙佛五卷曰神鬼一卷曰漁樵二卷曰耕織
　　　一卷曰牧養一卷曰樹石四卷曰蘭竹八卷曰
　　　花卉八卷曰禾麥蔬果二卷曰禽七卷曰獸八
　　　卷曰鱗介二卷曰花鳥合景二巻曰草蟲一巻
　　　曰宫室三卷曰器用一巻曰人事二卷曰雜題
　　　二卷凡一百二十卷詩八千九百餘首康熙四
　　　十六年校刊
聖祖仁皇帝御製序　粤攷有虞氏施采作繪而繪事
　以起周禮冬官爰有設色之工典畫繪之職傳所稱
　火龍黼黻昭其文三辰旂旗昭其明者是也至漢世
　圖寫功臣用示褒異則又人物之肖象粲然著見於
　史冊者矣嗣是工繪事者日衆自天文地輿鳥獸草
　木以及宫室器用與一切登臨逰覽之勝皆假圖畫
　以傳於世晉宋而後莫盛於唐五代迄宋作者輩出
　金元明間亦代有聞人方其詣精入理足以體陰陽
　含飛動為稽古博物者之所取證不僅以丹青擅長
　而已而能􁆱抉其義藴發攄其㫖趣者則尤藉有題
　畫之詩歴代各體題詠以萬計散置諸集無所統紀
　翰林陳邦彥裒輯彚鈔得八千九百餘首分為三十
　類編次一百有二十卷繕本呈覽朕嘉其用意之勤
　命授工鋟梓兹刊成裝潢來上萬㡬餘暇時一披閲
　凡兩間之名象庶類之棼錯無不該載於中且不踰
　几席而得流觀山川險易之形近在目前而可考鏡
　往代留遺之蹟以至農耕蠶織纎悉具陳鷄犬桑麻
　宛然如覩庶㡬於昔人豳風無逸之圖有互相發明
　者焉夫圖繪藝事也而近於道題畫詩之一類也而
　通於治杜甫詩謂繪事功殊絶幽襟興激昂讀是編
　者可以觸類而知所務矣爰製序題於卷端以識始
　末云
　御製唐宋詩醇一部
　皇上命儒臣倣唐宋文醇之例選唐宋六家詩之尤
　　　精者李白八卷杜甫十卷白居易八卷韓愈五
　　　卷蘇軾十卷陸游六巻
　親加評㸃附錄諸家詩話凡四十七卷乾隆十五年
　　　校刊
　皇上御製序　文有唐宋大家之目而詩無稱焉者
　　宋之文足可以匹唐而詩則實不足以匹唐也旣
　　不足以匹而必為是選者則以唐宋文醇之例有
　　文醇不可無詩醇且以見二代盛衰之大凡示千
　　秋風雅之正則也文醇之選就向日書忩校閲所
　　未畢付張照所足成者兹詩醇之選則以二代風
　　華此六家為最時於㡬暇偶一渉獵而去取評品
　　皆出於梁詩正等數儒臣之手夫詩與文豈異道
　　哉昌黎有言氣盛則言之短長與聲之髙下皆宜
　　然五三六經之所傳其以言訓後世者不以文而
　　以詩豈不以文尚有鋪張揚厲之跡而詩則優游
　　饜飫入人者深是則有文醇尤不可無詩醇也六
　　家品格與時㑹所遭各見於本集小序是編彚成
　　梁詩正等請示梗槪故為之總序如此
御選歴代詩餘一部
聖祖仁皇帝命詞臣選自唐迄明九百五十七人之詞
　　　尤雅正者
親加論定以調之長短為次各分時代自十六字至二
　　　百四十字凡千五百四十調凡百卷詞九千九
　　　首後附詞話十卷七百六十三則康熙四十六
　　　年校刊
聖祖仁皇帝御製序　詩餘之作盖自昔樂府之遺音
　而後人之審聲選調所由以縁起也而要皆昉於詩
　則其本末源流之故有可言者古帝舜之命䕫典樂
　曰詩言志歌永言聲依永律和聲可見唐虞時卽有
　詩而詩必諧於聲是近代倚聲之詞其理固已寓焉
　降而殷周孔子刪而為三百五篇樂正而雅頌得所
　考其時郊廟明堂升歌宴饗以及鄉飲報賽莫不有
　詩以叶於笙簫琴瑟之間自詩變為騷騷衍為賦雖
　㫖兼出乎六義而聲弗拘于八音至漢而郊祀房中
　鐃歌鼓吹琴曲雜詩皆領於樂官於是始有樂府名
　迄於六代操觚之家按調屬題徴詞赴節日趨婉麗
　以導宫商唐興古詩而外創為近體而五七言絶句
　或傳於伶人顧他詩不盡協於樂部其間如李白之
　清平調憶秦娥菩薩鬘劉禹錫之浪淘沙竹枝詞洎
　温庭筠韋莊之徒相繼有作而新聲迭出時皆被諸
　管絃是詩之流而為詞已權輿於唐矣宋初其風漸
　廣至周邦彦領大晟樂府比切聲調篇目頗繁栁永
　復増置之詞遂有専家一時綺製可謂極盛雖體殊
　樂府而句櫛字比廉肉節奏不爽寸黍其於古者依
　永和聲之道洵有合也然則詞亦何可廢歟朕萬㡬
　清暇博綜典籍於經史諸書有關政教而禆益身心
　者良已纂輯無遺因流覽風雅廣識名物欲極賦學
　之全而有賦彚欲萃詩學之富而有全唐詩刊本宋
　金元明四代詩選更以詞者繼響夫詩者也乃命詞
　臣輯其風華典麗悉歸於正者為若干卷而朕親裁
　定焉夫詩之揚厲功徳鋪陳政事固無論矣至於桑
　中蔓草諸什而孔子以一言蔽之曰思無邪盖蕙茝
　可以比賢者嚶鳴可以喻友生茍讀其詞而引伸之
　觸類之範其軼志砥厥貞心則是編之含英咀華敲
　金戛玉者何在不可以思無邪之一言該之也若夫
　一唱三嘆譜入絲竹清濁髙下無相奪倫殆宇宙之
　元音具是推此而沿流討源由詞以溯之詩由詩以
　溯之樂卽簫韶九成其亦不外於本人心以求自然
　之聲也夫
御定詞譜一部
聖祖仁皇帝既輯歴代詩餘復
命詞臣校勘詞譜一編
親加裁定凡四十卷康熙五十四年校刋
聖祖仁皇帝御製序　詞之有圖譜猶詩之有體格也
　詩本於古歌謡詞本於詩詩三百篇皆可歌凡散見
　於儀禮禮記春秋左氏傳者班班可考也漢初樂府
　亦期協律魏晉迄唐諸體雜出而比於律者葢寡唐
　之中葉始為填詞製調倚聲歴五代北宋而極盛崇
　寧間大晟樂府所集有十二律六十家八十四調後
　遂増至二百餘換羽移啇品目詳具逮南渡後宫調
　失傳而詞學亦漸紊矣夫詞寄於調字之多寡有定
　數句之長短有定式韻之平仄有定聲秒忽無差始
　能諧合否則音節乖舛體製混淆此圖譜之所以不
　可畧也間覽近代嘯餘詞統詞匯詞律諸書原本尊
　前花間草堂遺説頗能發明尚有未備旣命儒臣先
　輯歴代詩餘親加裁定復命校勘詞譜一編詳次調
　體剖析異同中分句讀旁列平仄一字一韻務正傳
　訛按譜塡詞渢渢乎可赴節奏而諧管絃矣樂記曰
　凡音者生人心者也哀樂喜怒感於心而傳於聲詞
　之有調亦各以類應不可牽合而起調畢曲七聲一
　均旋相為宫更與周禮大司樂三宫漢志三統之制
　相準故紫陽大儒而詩餘不廢是編之集不獨俾承
　學之士據情綴采有所據依從此討論宫啇審定調
　曲庶㡬古昔樂章之遺響亦可窺見於萬一云
　　　目錄(附/)
　　　天祿琳瑯一部
　皇上以内府藏書甚富
　命内廷詞臣詳加簡閲編為書目宋元及明諸刻各
　　　以經史子集為序凡十二卷
　　　西清古鑑一部
　皇上以内府所藏彛鼎之屬多三代法物
　命内廷詞臣詳加考證繪圖系説凡四十卷復
　命排次歴代泉貨為錢錄十六卷附於編後乾隆二
　　　十年校刊卷首恭載
　皇上諭㫖　䆳古法物流傳有自者惟尊彛鼎鼐歴
　　世恒逺良以質堅而體厚不為燥濕所移剝蝕所
　　損淵然之光穆乎可見三代以上規模氣象故嗜
　　古之士亟有取焉宣和博古一圖播在藝苑繼之
　　者有呂氏考古圖而外此紀載寂寥豈非力能致
　　之而勿能聚所見隘而無足紀歟我
家法不事玩好民間鑒賞槪弗之禁而殿廷陳列與夫
　　内府儲藏者未嘗不富朕於㡬務宴閒間加題品
　　夷考舊圖多所未載因思古器顯晦有時及今不
　　為之表章載之簡牘考索者其奚取徴焉爰命尚
　　書梁詩正蔣溥汪由敦率同内廷翰林倣博古圖
　　遺式精繪形模備摹欵識為西清古鑑一編以游
　　藝之餘力寄鑑古之逺思亦足稱昇平雅尚云爾
　　　石渠寶笈一部
　　内府珍藏
列聖御書
　皇上宸翰極為美富至唐宋以來名人書畫真蹟甚
　　　夥爰
　命内廷詞臣編紀成書分上次等詳載題䟦欵識各
　　　以分貯之所為卷其貯　乾清宫者為
　宸翰一卷列朝曁
　　國朝書畫七卷貯　養心殿者為列朝暨
　　國朝書畫八卷貯　重華宫者為
　宸翰一卷列朝曁
　　國朝書畫八巻貯　御書房者為列朝曁
　　國朝書畫十二卷又附列朝書畫貯　三希堂
　　　長春書屋者一巻貯　随安室　攸芋齋者一
　　　卷貯　静怡軒　三友軒者一卷貯　畫禪室
　　　者一卷首卷恭載
　皇上諭㫖
三朝御筆藏之金匱者焜煌典重實為超越前古朕毎
　　一捧觀輙増永慕所當敬為什襲貽我後人又内
　　府所儲歴代書畫積至萬有餘種籖軸旣繁不無
　　真􁃰頃釋道二典已編為秘殿珠林一集此外竝
　　宜詳加别白遴其佳者薈萃成編朕少年時間渉
　　獵書繪登極後毎縁㡬暇結習未㤀弄翰抒毫動
　　成卷帙應一竝分類詮次用誌嵗月至臣工先後
　　經進書畫暨傳入御府者往往有可觀覽選擇排
　　比亦足標藝林之雅且我
列聖貽留墨寶歴乆逾新卽前賢斷紙零縑用是有所
　　稽考朕於清讌之餘偶一披閲悦心研慮左圖右
　　史古人豈其逺哉
國朝宫史卷三十三
欽定四庫全書
國朝宫史巻三十四
　　書籍十三
　　　類書
　　　古今圖書集成一部
聖祖仁皇帝以載籍極博浩如淵海爰
命廷臣倣古人左圖右史之義統為一書卷帙繁富乆
　　　而未就
世宗憲皇帝繼承
先志
特命詳加編校列為六編析為三十二典一曰厯象彚
　　　編為典四曰乾象二十一部曰嵗功四十三部
　　　曰厯法六部曰庶徴五十部二曰方輿彚編為
　　　典四曰坤輿二十一部曰職方二百二十三部
　　　曰山川四百一部曰邊裔五百四十二部三曰
　　　明倫彚編為典八曰皇極三十一部曰宫闈十
　　　五部曰官常六十五部曰家範三十一部曰交
　　　誼三十七部曰氏族一千六百九十四部曰人
　　　事九十七部曰閨媛十七部四曰博物彚編為
　　　典四曰藝術四十三部曰神異七十部曰禽蟲
　　　三百十七部曰草木七百部五曰理學彚編為
　　　典四曰經籍六十六部曰學行九十六部曰文
　　　學四十九部曰字學二十四部六曰經濟彚編
　　　為典八曰選舉二十九部曰銓衡十二部曰食
　　　貨八十三部曰禮儀七十部曰樂律四十六部
　　　曰戎政三十部曰祥刑二十六部曰考功一百
　　　五十四部計為部六千一百有九凡一萬巻雍
　　　正四年校刊
世宗憲皇帝御製序　欽惟我
皇考聖祖仁皇帝聰明睿知禀生知之質而又好古敏
　求孜孜不倦萬㡬之暇置圖書於左右披尋玩味雖
　盛暑隆寒未嘗暫曠積數十載之乆研綜古今搜討
　殆遍屢命儒臣宏開書局若周易折中發四聖之㣲
　言朱子全書㑹羣儒之奥義皆禀自
睿裁復
躬加校定若律厯淵源推軒皇之神䇿叶虞代之元聲
　皆
親行指授以天縱之能而準於儀器凡注經考史選詩
　論文以及博聞多識之資所纂輯雕鐫充溢於内府
　刪述之功嘉恵無窮稱極盛矣而又以為未攬其全
　乃
命廣羅羣籍分門别類統為一書成冊府之鉅觀極圖
　書之大備而卷帙浩富任事之臣弗克祇承旣多訛
　謬毎有闕遺經歴嵗時乆而未就朕紹登大寳思繼
先志特命尚書蔣廷錫等董司其事督率在舘諸臣重
　加編校窮朝夕之力閲三載之勤凡釐定三千餘巻
　増删數千萬言繪圖精審考定詳悉書成進呈朕覽
　其大凡列為六編析為三十二典其部六千有餘其
　巻一萬始之以厯象觀天文也次之以方輿察地理
　也次之以明倫立人極也又次之以博物理學經濟
　則格物致知誠意正心治國平天下之道咸具於是
　矣惟我
皇考法天行之剛健協坤徳之含宏察於人倫明於庶
　物尊六經而禮先儒釐六官以敷大政故是書之成
　貫三才之道而靡所不該通萬方之畧而靡所不䆒
　也我
皇考金聲玉振集五帝三王孔子之大成是書亦海涵
　地負集經史諸子百家之大成前乎此者有所未備
　後有作者又何以加焉敬藏石室寳垂乆逺用叙其
　本末綴於篇首上以彰
皇考好學之聖徳右文之盛治并紀朕繼志述事兢兢
　業業罔敢不欽若於
丕訓云爾
　　淵鑑類函一部
聖祖仁皇帝以俞安期唐類函採輯間有脱漏且不及
　　　宋以後書
命儒臣重加稽考詳悉増補以昭大備首詳釋名總論
　　　沿革緣起次臚典故次列對偶次備摘句次輯
　　　詩文舊四十三部今益以花部為四十四曰天
　　　部十一巻曰嵗時十一巻曰地部十七巻曰帝
　　　王十七巻曰后妃二巻曰儲宫曰帝戚各一巻
　　　曰設官五十七巻曰封爵四巻曰政術三十二
　　　巻曰禮儀三十巻曰樂部八巻曰文學十四巻
　　　曰武功二十四巻曰邊塞十二巻曰人部七十
　　　四巻曰釋教曰道曰靈異曰方術各二巻曰巧
　　　藝八巻曰京邑二卷曰州郡六巻曰居處十五
　　　巻曰産業四巻曰火部二巻曰珍寳四巻曰布
　　　帛二卷曰儀飾三巻曰服飾十二巻曰器物四
　　　巻曰舟部曰車部各一巻曰食物六巻曰五榖
　　　曰葯部各二巻曰菜蔬一卷曰果部六卷曰花
　　　部三巻曰草部四巻曰木部六卷曰鳥部十一
　　　卷曰獸部曰鱗介各八巻曰蟲豸六巻凡四百
　　　五十巻康熙四十九年校刋
聖祖仁皇帝御製序　朕㡬務餘暇博渉藝林毎覽一
　書必盡其全帙沈潛往復既得其始終條理精義之
　所存而文句英華亦嘗讀之矣嘗謂古人政事文章
　雖出於二然文章以言理政事則理之發邇而見逺
　者也豈僅以其區區文句之間而可以自命為學術
　乎自六朝乃有類書而尤盛於唐此豈非求之文句
　之間者哉雖然理之所寓於斯萃焉弗可廢也昔者
　孔子之繫易也曰方以類聚又曰本乎天者親上本
　乎地者親下則各從其類也於諸卦則曰其稱名也
　小其取類也大盖以天下古今事物之理畢具於易
　而易之為書因理象物因物徴辭以斷天下之疑而
　成天下之務者各從其類以明之然則類書之作其
　亦不違於聖人立言之意歟書之最著者藝文類聚
　北堂書鈔初學記白帖杜氏通典宋明以來撰者寖
　廣若博而不繁簡而能覈者抑亦鮮矣獨俞安期唐
　類函頗稱詳括大抵祖述歐陽詢之類聚稍刪存書
　鈔初學記白帖通典而附益之安期明人也而曰唐
　類函者以其皆唐輯也既缺宋以來書而唐以前亦
　有脱漏者爰命儒臣逖稽旁搜泝洄往籍網羅近代
　増其所無詳其所略參伍錯綜以摛其異探賾索隐
　以約其同要之不離乎以類相從而類始備焉書成
　計四百五十卷夫自有類書迄於今千有餘年而集
　其大成可不謂斯文之少補乎學者或未能盡讀天
　下之書觀於此而得其大凡因以求盡其始終條理
　精義之所存其於格物致知之功修辭立誠之事為
　益匪淺尠矣
　　佩文韻府一部
聖祖仁皇帝以韻府羣玉五車韻瑞諸書引據未能詳
　　　確
命廷臣博考羣書増補首標韻藻自二字至六字以經
　　　史子集為序而列人名於後次附對語摘句
親定成書依韻分帙凡一百六巻康熙五十年校刋
聖祖仁皇帝御製序　朕萬㡬在御日昃宵分未遑自
　逸時當燕閒不輟問學羣經子史誦其文而晰其義
　矣以至百家之書凡可以禆世教厲民風者修明補
　正罔使缺遺嘗謂韻府羣玉五車韻瑞諸書事繋於
　字字統於韻稽古者近而取之約而能博是書之
　作誠不為無所見也然其為書簡而不詳畧而不偹
　且引據多誤朕毎致意焉欲博稽衆籍著為全書爰
　於康熙四十三年夏六月朕與内直翰林諸臣親加
　訂正其訛舛増其脱漏或有某經某史所載某字某
　事未備者朕復時時靣諭一一増錄漸次成帙猶以
　故實或未極博於十月復命閣部大臣更加蒐采以
　裒益之旣有原本増本又有内増外増將付剞劂矣
　名曰佩文韻府随於十二月開局武英殿集翰林諸
　臣合并詳勘逐日進覽旋授梓人於五十年十月全
　書告成共一百零六巻一萬八千餘頁囊括古今網
　羅鉅細韻學之盛未有過於此書者也書成諸臣請
　序朕念自初至今經八年矣歴寒暑之乆積嵗月之
　勤朕於此書政事之暇未嘗惜一日之勞也朕又嘗
　諭諸臣從來著一大書非數十年之功不能成今數
　年以來所成大部書凡十有餘種若非合衆人之力
　豈能刻期告竣故凡先後預事諸臣皆命列名其中
　兹序佩文韻府因備記編撰之始末遂及修集諸書
　之大指以見成書之不易如此
　　　韻府拾遺一部
聖祖仁皇帝因佩文韻府既成尚有遺漏復
命廷臣纂輯蒐錄増補二十之一巻以韻釐仍如其數
　　　大學士王掞王頊齡奉
勅恭序
御定月令輯要一部
聖祖仁皇帝以馮應京戴任所輯月令廣義採摭蕪累
命儒臣重加編輯
親定成書首列圖説次詳四時十二月閠月晝夜時刻
　　　凡二十四卷康熙五十四年校刋
聖祖仁皇帝御製序　古者於明堂之中施十二月之
　令本堯典授時之意而推廣之今所傳大戴禮夏小
　正篇小戴禮月令篇三代之遺文大略可見矣月令
　雖出吕覽而蔡邕次其章句孔頴逹定其正義推明
　周公品制列之於經漢晉而下若四民月令四時纂
　要以及千金錦帯嵗華紀麗嵗時雜記諸書代有撰
　述未覩賅備前明之季馮應京戴任始輯月令廣義
　二十四巻為士庶通用觀其原本經訓推衍義類用
　意亦云勤矣顧其採摭旣多蕪累間出爰命儒臣重
　加編輯次第呈覽親為裁定正譌芟複一歸雅馴别
　起義例補所未備博觀約取務合於體要而切於實
　用庶㡬古者月令明堂之遺式矣書成名曰月令輯
　要舊本圖説并為釐正列諸簡端因天時而課治功
　察物候以盡人事自國家政典下逮甿庶作息均可
　㕘驗而宏覽博物之學亦於是乎有取焉由今而後
　言紀時之書者其必以此為權輿也夫
御定子史精華一部
聖祖仁皇帝命詞臣采掇子史中精語用資考古之助
　　　未及成書
世宗憲皇帝復命校集為部三十曰天部五巻曰地部
　　　七巻曰帝王八巻曰皇親三巻曰嵗時四巻曰
　　　禮儀九巻曰設官八巻曰政術二十巻曰文學
　　　七巻曰武功五巻曰邊塞四巻曰倫常六巻曰
　　　品行十巻曰人事八巻曰樂部二巻曰釋道四
　　　巻曰靈異五巻曰方術四巻曰巧藝三巻曰形
　　　色二巻曰言語八巻曰婦女二巻曰動植八巻
　　　曰儀飾曰服飾曰居處曰産業曰食饌曰珍寳
　　　各二巻曰器物六巻計二百七十九類凡一百
　　　六十卷雍正五年校刋
世宗憲皇帝御製序　恭惟
皇考聖祖仁皇帝天縱聰明秉上聖之姿而垂意典籍
　勤於稽古
御極六十餘年萬㡬之暇披覽巻帙不輟寒暑廵幸所
　至必以緗素自随逮於耄齡精研不倦延閣廣内之
　藏捜討無遺所謂好古敏求多學而一以貫之也欲
　以編輯成書嘉恵天下後世嗜學之士
特命開書局於武英殿召集詞臣歴嵗修纂毎成數巻
　即上呈
御覽
親加指示前後所成充溢冊府而子史精華之纂為最
　後朕纉緖之初尚未告竣敬承
先志俾就厥功綜觀大凡其部三十其目二百七十有
　九自天文地理帝徳王功禮樂兵刑之大人倫日用
　之常以及九邊之殊域二氏之異教方術技藝之巧
　草木鳥獸之蕃門分類别條理具備而采掇子史芟
　蕪擷秀甚有禆於學者盖士之嚮學通經為先而博
　及於子史固不能若窮經之専一惟攬其精華而識
　之勿㤀俾考古者於兹尋其緖則無慮於簡牘之繁
　績文者於兹取其材則有助於翰墨之富用力甚簡
　而成功已多是
聖祖仁皇帝垂教無窮之至意也剞劂旣畢展閲全編
　敬為叙引昭示乆逺用綴於篇端
　　　駢字類編一部
聖祖仁皇帝命儒臣採經史子集諸書中駢字之典雅
　　　者以上一字為統依韻相從薈為類編未及成
　　　書
世宗憲皇帝復命編輯分十二門曰天地二十一巻曰
　　　時令十四巻曰山水二十一巻曰居處九巻曰
　　　珍寳十二巻曰數目三十五巻曰方隅二十一
　　　卷曰采色十四巻曰器物曰草木各二十八巻
　　　曰鳥獸十四巻曰蟲魚七巻又補遺一門曰人
　　　事十六巻凡二百四十巻雍正六年校刊
世宗憲皇帝御製序　我
皇考徳秉生知學深稽古萬㡬之暇披覽簡編自六經
　諸史以逮諸子百家莫不探其本源窮其閫奥又令
　詞臣纂輯羣言廣稽博採丹黄甲乙薈萃成編所就
　者非止一書所錄者動盈萬巻咸秉
宸衷之釐定並為秘府之珍藏又以自古類書或以事
　而相從或以韻而相次因循故轍訛偽相沿乃
命儒臣纂修駢字類編一書字從所統若律呂之有元
　聲類以字分如百川之歸大壑提綱挈領義例燦然
　首天地而時令次之次山水居處而珍寳數目又次
　之次方隅采色器物而草木鳥獸蟲魚人事又次之
　部分則簡而不繁取材則博而能要極詞壇之瑋麗
　創類苑之竒觀朕景仰
前徽欽承丕緖如子史精華圖書集成等書悉遵
先志分命臣工夙夜校讐竝皆竣事而駢字類編亦以
　今秋告成記曰比事屬辭盖駢之義也易曰方以類
　聚則類之始也今字則從駢義雖不同而不妨於竝
　列編則從類事雖互見而不至於混淆於是乎乾坤
　之藴民物之繁大備於一書之中而蔚然萃羣書之
　秀矣洪惟我
皇考盛徳際天地大業照古今述作上繼夫聖明文章
　悉歸於性道是書之成豈徒為藝林之盛事而已哉
　形而上者謂之道形而下者謂之器引而伸之觸類
　而長之無器之非道也爰書大意弁之簡端庶㡬以
　學務時敏之思為紹庭陟降之志云爾
　　　分類字錦一部
聖祖仁皇帝命儒臣採經史子集下至説部諸書擇其
　　　字之雅麗者自二字至四字區為成對備用薈
　　　萃成書分四十門曰天文曰節令曰地理各二
　　　巻曰山水三巻曰帝后二巻曰藩戚一巻曰倫
　　　常曰肢體曰人物各二巻曰佩服一巻曰飲饌
　　　曰宫室各二巻曰器用三巻曰禮儀曰音樂各
　　　二巻曰職官三巻曰政教四巻曰文事曰武備
　　　曰技藝各二卷曰境遇一巻曰釋道二巻曰菽
　　　粟曰布帛曰珍寳各一巻曰果木曰花卉各二
　　　巻曰鳥獸三巻曰蟲魚二巻曰數目曰干支合
　　　一巻曰卦名曰采色曰巧對曰借對曰雙聲曰
　　　疊韻合一巻曰偶字曰通用合一巻曰祥瑞一
　　　卷計六百一十八類凡六十四巻康熙六十一
　　　年校刊
聖祖仁皇帝御製序　司馬相如云合纂組以成文列
　錦繡而為質盖言詞賦雖雕蟲末技亦必掞藻敷華
　飾琢其章句然後文質相宣也朕山荘避暑勅㡬之
　暇以翰墨自怡而巻帙充積廣博鮮要爰命何焯陳
　鵬年等薈萃經史子集下至説部諸書採擇其字之
　麗雅者釐别為四十門六百一十八類毎類又分成
　對備用共六十四卷名曰分類字錦閲三載編纂告
　成朕惟日星輝耀雲霞綺駮天之錦也山川峙流草
　樹葱鬱地之錦也觀文察理禮定樂興帝王之錦也
　若夫相如所云乃錦之膚寸者耳然對偶本於隂陽
　音聲協於律呂古文人駢織之功又烏可廢哉是書
　也子夏所云雖小道必有可觀者焉
　　佩文齋廣羣芳譜一部
聖祖仁皇帝以王象晉所纂羣芳譜尚多踈漏
命儒臣廣加蒐擇依類分載首紀名狀次臚集藻恭錄
御製賦詠分譜十一曰天時六巻曰榖譜四巻曰桑麻
　　　二巻曰蔬譜五巻曰茶譜四巻曰花譜三十二
　　　巻曰果譜曰木譜各十四巻曰竹譜五卷曰卉
　　　譜六巻曰葯譜八巻凡一百巻康熙四十七年
　　　校刊
聖祖仁皇帝御製序　粤自神農氏嘗草辨榖民始知
　樹藝醫藥伊耆氏命羲和推歩定厯以授時民始知
　耕穫之不愆而百工績熙偉哉開物成務啟牖來兹
　聖帝之功與天地竝矣朕聽政之暇披閲典籍留意
　農桑繪耕織之圖製永言之什時廵所至親歴田間
　其稼穡之艱難作勞之辛苦旣周知而洞悉矣毎思
　䆒百昌生殖之理極萬變消長之情著為成編以牖
　吾民嘗謂爾雅具其名物而郭璞陸佃孫炎之流疏
　注埤翼又加詳焉其明備者莫如本草自本經以迄
　陶𢎞景蘓頌而下數十種凡採治之法無不該核他
　如齊民要術月令廣義諸書其蒔植之宜為更晰矣
　遐稽往牘擷其英華歸於簡括良匪易也比見近人
　所纂羣芳譜蒐輯衆長義類可取但惜尚多疎漏因
　命儒臣即秘府藏帙攟摭薈萃刪其支冗補其闕遺
　上原六經旁据子史洎夫稗官野乗之言才士之所
　歌吟田夫之所傳述皆著於篇而竒花瑞草之産於
　名山貢自逺徼絶塞為前代所未見聞者亦咸列焉
　復允廷臣之請益以朕所賦詠依類分載總一百卷
　命名曰佩文齋廣羣芳譜冠以天時尊嵗令也次榖
　次桑麻崇民事也次蔬茶果木花卉資厚生溥利用
　也終以藥物重民命也其諸天時早晩之候人事種
　漑之方地力彼此之殊物性良楛之異罔弗條舉縷
　晰燦然可觀焉是書也攬品彚之蕃滋想羣生之率
　育一展卷間化機洋溢於兹畢呈固不惟矜淹洽侈
　藻麗也以是刋布天下垂之乆逺使吾民優游於農
　圃之中家室盈寜樂其業而不憚其勤而大夫士以
　及民之秀者因以區别物宜審其淑慝凛嗜好之常
　慎節宣之度於以躋仁夀而享太平亦不為無所禆
　助也哉
　　佩文齋書畫譜一部
聖祖仁皇帝以前代紀錄書畫諸編散見往籍漫無統
　　　紀爰於
萬㡬之暇指授儒臣纂輯成書俾各以類相從有所資
　　　考論書十巻論畫八巻歴代帝王書畫三巻書
　　　家傳二十二卷畫家傳十四卷無名氏書畫八
　　　卷
聖祖仁皇帝御製書畫䟦一卷歴代帝王書畫䟦二卷
　　　名人書䟦十一卷名人畫䟦七卷書畫辨證三
　　　卷歴代鑒藏十卷凡一百卷康熙四十六年校
　　　刊
聖祖仁皇帝御製序　書者六藝之一昔栁公權言心
　正則筆正程子謂作字湏敬即此是學盖以紀事載
　言行之天下垂之乆逺書誠重矣夫書以傳其意而
　畫以肖其形事若不相侔其義有可連類而竝論者
　焉蒼頡史皇以來歴代載籍多能道之而時數相推
　材智間出繁重者變而之簡易樸拙者漸而之巧麗
　亦天地自然之理也其初古文繼為篆𨽻而今之所
　謂真書行草三者實權輿於斯矣然三者皆肇興於
　漢逮夫魏晉去古未逺多見古人篆𨽻故鍾繇書具
　有遺法而王羲之踵美垂徽祧前啟後士林所稱以
　為歸極已若圖畫之事始自秦漢盛於六朝其間作
　者輩出曹衛顧陸擅能於前董展孫楊流聲於後隋
　有何鄭唐則閻吴大抵皆畫佛象人物下筆輒依故
　事迨氣韻之超極於潑墨寫生之精窮於沒骨而畫
　之變盡焉朕萬㡬燕閒披覽典冊間臨書家名蹟毎
　觀前代紀錄書畫諸書種類錯互漫無統紀遂即佩
　文齋所有者編葺之使各以類相從為一百卷凡書
　畫之源流古今工於此者之姓氏以至聞人之題䟦
　歴代之鑒藏悉備考而慎其擇亦可謂詳且盡矣昔
　唐太宗好書親序王羲之傳自以為心慕手追而當
　時内府之圖籍亦號最盛迄於今日流傳者日逺日
　少晉唐已為隆古而况前此者乎然溯流者必窮其
　源習今日之書而不推本於篆𨽻亦猶齊末之觀也
　故上自蒼頡史皇下暨近代皆列焉朕於書畫偶有
　題䟦檢出數十則以為一卷從諸臣之請也要之尚
　稽曩昔用以攄適性情泳陶清暇附於古聖人游藝
　之意竝為世之嗜古者樹毫楮之標準宏考索之指
　趣則牙籖萬卷之中是編其亦可以永傳也夫
　欽定授時通考一部
　皇上念切民依懋昭勸相
　特命詞臣詳稽書傳紀事纂言有關於農桑者彚萃
　　　成編分為八門曰天時六卷曰土宜十二卷曰
　　　榖種十二卷曰功作十一卷曰勸課十二卷曰
　　　蓄聚四卷曰農餘十四卷曰蠶桑七卷凡七十
　　　八卷乾隆七年校刊
　皇上御製序　孟子言不違農時榖不可勝食盖民
　　之大事在農農之所重惟時敬授人時載於堯典
　　周公七月一篇於日星霜露之候昆蟲草木之化
　　詳哉其言之故先王之民莫不震動恪恭於農以
　　修其事者懼失時也我
聖祖仁皇帝勤咨民隐首重農桑率育蒸黎涵濡徳澤
　　六十餘載户慶盈寜
皇考世宗憲皇帝歳舉耕耤之儀率先天下興水利廣
　　儲蓄為萬世規凡兹薄海蒼生得荷鋤饁餉優游
　　隴畆之間樂生遂性衣食滋豐者何莫非我
祖宗宵旰勤勞以貽樂利於無疆耶朕纉承基緖鑒前
　　代生深宫之中長保阿之手誠知稼穡艱難日與
　　中外臣工為斯民籌食用至計胼胝機杼之作苦
　　日厪於懐因檢前人農桑通訣農政全書諸編嘉
　　其用意勤而於民事切也命内廷詞臣廣加蒐輯
　　舉物候早晩之宜南北土壤之異耕耘之節儲偫
　　之方蠶織蓄牧之利自經史子集以及農家者流
　　凡言之關於農者彚萃成編命之曰授時通考天
　　道廣運於上而四時行萬彚生地道發育於下而
　　庶品蕃百昌遂人事参贊其中而六府修三農殖
　　輔相裁成固國家之大政也趨事赴功亦閭閻之
　　本業也貴榖劭農服田力穡上下交勉弗懈於時
　　以副朕阜成海宇之至願覽斯編者尚有取焉
　　　讀書紀數畧一部
　　　康熙四十六年
聖祖仁皇帝南廵原任福建廵撫宫夢仁以所輯讀書
　　　紀數畧進呈
欽定分為四部以數為統曰天部四類曰地部十類曰
　　　人部二十九類曰物部十一類類各一卷凡五
　　　十四卷康熙四十七年奉
㫖校刊
　
　
　
　
　
　
　
國朝宫史卷三十四
欽定四庫全書
國朝宫史卷三十五
　　書籍十四
　　　校刊
　　　重刻十三經一部
　皇上嘉恵士林式彰
　文治乾隆十一年
　特命開經史館選擇詞臣校正十三經注疏刊為善
　　　本毎卷各附考證凡三百二卷
　皇上御製序　班固氏曰六學者王教之典籍先聖
　　所以明天道正人倫致至治之成法也漢代以來
　　儒者傳授或言五經或言七經暨唐分三禮三傳
　　則稱九經已又益孝經論語爾雅刻石國子監宋
　　儒復進孟子前明因之而十三經之名始立自宋
　　易漢唐石刻之舊五經始有板本及明南北監板
　　行而箋疏傳義臚列具備學士家有其書傳習彌
　　廣顧訓詁繁則蹖駁互見卷帙重則豕亥易訛或
　　意晦於一言之舛或理乖於一字之謬校讐疎畧
　　疑誤滋多承學之士無所取正我
列祖相承右文稽古
皇祖聖祖仁皇帝研精至道尊崇聖學五經具有成書
　　頒布海内朕披覽十三經注疏念其歳月經乆梨
　　棗日就漫漶爰勅詞臣重加校正其於經文誤字
　　以及傳注箋疏之未協者參互以求其是各為考
　　證附於卷後不紊舊規刊成善本匪徒備金匱石
　　室之藏而已書曰學于古訓乃有獲傳曰經籍者
　　聖哲之能事其教有適其用無窮朕咨采勅㡬實
　　無審定之暇亦無鑒古之識而惟是緝熙遜志日
　　就月將則有志焉而不敢不勉繼自今津逮既正
　　於以窮道徳之閫奥嘉與海内學者篤志研經敦
　　崇實學庶㡬經義明而儒術正儒術正而人才昌
　　恢先王之道以贊治化而宏逺猷有厚望焉
　　　重刻二十二史一部
　皇上以經史竝重既校刊十三經注疏復
　命校刊二十二史毎卷各附考證凡二千七百三十
　　　一卷
　皇上御製序　七錄之目首列經史四庫因之史者
　　輔經以垂訓者也尚書春秋内外傳尚矣司馬遷
　　創為紀表書傳之體以成史記班固以下因之累
　　朝載筆之人類皆嫻掌故貫舊聞旁羅博采以成
　　信史後之述事考文者咸取徴焉朕既命校刊十
　　三經注疏定本復念史為經翼監本亦日漸殘闕
　　竝勅校讎以廣刊布其辨譌别異是正為多卷末
　　考證一視諸經之例明史先經告竣合之為二十
　　二史煥乎冊府之大觀矣夫史以示勸懲昭法戒
　　上下數千年治亂安危之故忠賢奸侫之實是非
　　得失具可考見居今而知古鑒往以察來揚子雲
　　曰多聞則守之以約多見則守之以卓豈不在善
　　讀者之能自得師也哉
　　　性理大全一部
　　　康熙十二年
聖祖仁皇帝加意正學
命重刻性理大全凡七十卷
聖祖仁皇帝御製序　朕惟古昔聖王所以繼天立極
　而君師萬民者不徒在乎治法之明備而在乎心法
　道法之精微也執中之訓肇自唐虞帝王之學莫不
　由之言心則曰人心惟危道心惟微言性則曰若有
　恒性克綏厥猷惟后盖天性同然之理人心固有之
　良萬善所從出焉本之以建皇極則為天徳王道之
　純以牖下民則為一道同風之治欲修身而臻上理
　舍斯道何由哉朕荷
太祖
太宗積累之休纉承
世祖章皇帝鴻業夙夜祗懼嘉與海内期登隆平毎思
　二帝三王之治本於道二帝三王之道本於心辨析
　心性之理而羽翼六經發揮聖道者莫詳於有宋諸
　儒迨明永樂間命儒臣纂集性理大全一書朕常加
　繙閲見其窮天地隂陽之藴明性命仁義之㫖掲主
　敬存誠之要微而律數之精意顯而道統之源流以
　至君徳聖學政教紀綱靡不大小兼該而表裏咸貫
　洵道學之淵藪致治之準䋲也歳月旣乆版籍殘缺
　特命禮臣重加補訂以備觀覽爰製序於卷端朕方
　精思格言探討緖論以遐稽乎古帝王心法道法之
　微亦欲天下臣民究心兹編思降衷之理安物則之
　恒庶㡬咸盡其性以復臻乎唐虞三代熙皥之治云
　爾
　　　重刻通典一部
　　　重刻通志一部
　　　重刻文獻通考一部
　　　乾隆十二年
　皇上命經史館諸臣校刋杜佑通典凡二百卷鄭樵
　　　通志凡二百卷馬端臨文獻通考凡三百四十
　　　八卷卷首恭載
　皇上諭㫖　汲古者竝稱三通該學博聞之士所必
　　資也舊刻譌缺漫漶且流布漸少學者閔焉今載
　　籍旣大備矣十三經二十二史工具告蕆其内
　　府所藏通典通志文獻通考善本命經史館翰林
　　等詳校而付劂氏一仿新刻經史成式以廣冊府
　　之儲欽此
　皇上御製通典序　稽古帝王治天下之大經大法
　　以及累朝名物制度因革損益之詳紛綸浩博散
　　見典籍未有統貫唐宰相杜佑於為淮南節度書
　　記時始出己意捜討類次勒成一書名曰通典為
　　類八為書二百卷自唐肅代間上溯唐虞雖亦稍
　　据劉秩政典及開元新禮諸書要其網羅百代兼
　　綜而條貫之斯已勤矣厥後鄭樵廣之作通志馬
　　端臨續之作通考三書竝行於世朕以其歴年乆
　　逺頗有殘缺特命重為校正刋刻以廣其傳通典
　　實先告竣朕惟三書各有意義鄭樵主於考訂故
　　旁及細微馬端臨意在精詳故間出論斷此書則
　　佑自言徴於人事將施有政故簡而有要核而不
　　文觀其分門起例由食貨以迄邊防先養而後教
　　先禮而後刑設官以治民安内以馭外本末次第
　　具有條理亦恢恢乎經國之良模矣書曰學于古
　　訓乃有獲為國家者立綱陳紀斟酌古今將期與
　　治同道而不泥其迹則是書實考鏡所必資豈以
　　供博覽而已哉爰掲之以告讀是書者
　皇上禦製通志序　宋鄭樵氏以宏通之學思欲極
　　古今之變㑹通於一仿歴代史例采正史及百家
　　雜錄為紀傳為譜為畧所撰二十畧者包羅天人
　　錯綜政典該括名物上下數千年首尾相屬用功
　　亦良勤矣觀其詆訶司馬遷班固之失髙自稱許
　　謂足以盡學者之能事豈不卓然雄視著作之林
　　而後人復歴舉其疎漏如馬端臨通考之所議者
　　則亦不能為之諱也夫博物洽聞之士殫畢生之
　　精力從容㡬研囊括貫串勒為成書宜其援据精
　　而條理宻顧紀事纂言尚不免於紕繆若此豈非
　　所謂多而不能無失者歟而况設局分曹成於衆
　　手動淹歳序舉後㤀前亥豕魯魚觸目而是任操
　　觚者其可不知所懼也乎甚矣夫著述之難也好
　　古者類矜三通旣重刻通典通考工竣爰出内府
　　通志善本校而付之剞劂以廣考索之助而序之
　　如此
　皇上御製文獻通考序　朕允儒臣之請校刋三通
　　通典旣竣即以文獻通考付之剞劂是書曽蒙
皇祖聖祖仁皇帝命禮臣補訂殘缺
御製序文梓行宇内顧簡帙繁重年乆不無漫漶今悉
　　仿十三經二十二史成式刋訂盖至是家有其書
　　矣朕惟㑹通古今該洽載籍薈萃源流綜統同異
　　莫善於通考之書其考核精審持論平正上下數
　　千年貫穿二十五代於制度張弛之迹是非得失
　　之林固已燦然具備矣夫帝王之治天下也有不
　　敝之道無不敝之法綱常倫理萬世相因者也忠
　　敬質文随時損益者也法乆則必變所以通之者
　　必監於前代以為折衷大哉我
聖祖之序曰有治人無治法師古者師其意不師其跡
　　誠體此意而因其可因損益其所當革因時以制
　　宜理得而事舉則是編也誠考据之資可以羽翼
　　經史禆益治道豈淺鮮也哉是為序
　　古香齋䄂珍四書五經一部
　　古香齋䄂珍史記一部
　　古香齋袖珍綱目三編一部
　　古香齋袖珍古文淵鑑一部
　　古香齋袖珍朱子全書一部
　　古香齋袖珍淵鑑類函一部
　　古香齋袖珍初學記一部
　　古香齋袖珍施註蘇詩一部
　　古香齋袖珍春明夢餘錄一部
　　　謹按我
　　朝
　文治覃敷昌明正學設書局於
　　武英殿凡纂修諸書告成専司刋刻
　頒行海内乾隆十一年
　皇上校鐫經史卷帙浩繁梨棗餘材不令遺棄爰仿
　　　古人巾箱之式
　命刻古香齋袖珍諸書凡四書五經十三冊史記一
　　　百三十卷綱目三編二十卷古文淵鑑正集六
　　　十四卷朱子全書六十六卷淵鑑類函四百五
　　　十卷徐堅初學記三十卷施宿註蘇軾詩四十
　　　四卷孫承澤春明夢餘錄七十卷謹類識於末
　
　
　
　
　
　
　
　
　
　
　
　
　
　
　
國朝宫史卷三十五
欽定四庫全書
國朝宫史卷三十六
　　書籍十五
　　　石刻
　　懋勤殿法帖一部
　　　前列歴代帝王書恭鐫
世祖章皇帝
聖祖仁皇帝御書訓諭及
御製各體詩文
聖祖仁皇帝御臨諸家名蹟附見原帙末附
　　本朝諸臣經
　　進書蹟凡二十六卷康熙二十九年勒石
聖袓仁皇帝御製序　朕惟書契既興歴代相傳自篆
　籀變而為𨽻楷行草古人往往積歳月殫學力結體
　運思以務臻其妙所由來逺矣嘗於機政之暇游心
　翰藻觀晉人所書體尚圓潤結構天然風采流奕斂
　鋒藏鍔而自能雄勁故歴代重之逮唐以後或格法
　謹嚴或筆勢軒翥類皆神明於昔人之矩矱而變化
　出之以自成一家之書亦代不之人在昔右文之君
　得一名蹟毎使當世之能書者排類摹倣鐫諸文石
　以廣其流傳為䇿府藝林之所共寳如聖教蘭亭以
　及淳化淳熙諸墨刻皆其最著者也朕念古帖嵗乆
　漸湮近時轉相摹刻者多失其真因取内府所藏舊
　搨與名人墨蹟逺自上古以迄本朝編次橅刻題曰
　懋勤殿法帖凡二十有八卷帝王法書自漢以後咸
　在簡牘有明諸帝之善書者亦捜輯其遺楮以列於
　後洪惟我
世袓章皇帝聰明天亶深心典學時灑
宸翰雄竒髙古體格渾成神彩炳煥洵足卓越千代謹
　以登諸琬琰昭示子孫臣民垂諸不朽朕自㓜習書
　豪素在側寒暑靡間歴年以來手書勅諭詩文䟦語
　以及臨摹昔人名蹟屢盈笥篋毎思字學淵微雖精
　研日乆正欿然未敢自信緣諸臣敦懇再四勉從其
　請用識嗜古之夙志云爾皇太子皇子亦晨夕侍朕
　習學因竝附焉以䇿勵其志夫書列六藝之中兼八
　體之妙唐太宗論筆法謂欲書之時當收視返聽絶
　慮凝神心正氣和則契於微妙昔人評右軍書樂毅
　論有忠臣烈士之象曹娥碑有孝子順孫之象逍遥
　篇有抱素㧞俗之象畫像賛有矜莊嚴肅之象由是
　觀之學書之道亦非僅操觚染翰之為其通於學問
　性情有如是哉後之覽者攷源鏡流由今溯古臨池
　之學具在斯帙矣故於刻石既成而序之
　　淵鑑齋法帖一部
聖袓仁皇帝御書各體
御製詩文及
御臨舊人名蹟凡十卷康熙三十三年勒石
　　懋勤殿法帖一部
世袓章皇帝御書大學經典二冊
聖祖仁皇帝御書各體
御製詩文竝
御臨諸家名蹟六冊凡八卷康熙四十三年勒石
　　避暑山莊法帖一部
聖袓仁皇帝御書各體
御製詩文及
御臨舊人名蹟凡五卷康熙五十五年勒石
　　乾清宫錫宴聨句詩帖一部
聖祖仁皇帝賜大學士九卿翰詹科道諸臣宴於
　　乾清宫用栢梁體聨句
御製序文
親書成帙
命詹事臣沈荃書詩康熙二十一年勒石
御製行殿讀書賦帖一部
聖袓仁皇帝廵幸之暇典學不輟
御製行殿讀書賦
親書成帙康熙二十三年勒石
御製暢春園記帙一部
聖祖仁皇帝御製暢春園記
親書成帙康熙二十七年勒石
尊親帖一部
聖祖仁皇帝御製
萬夀無疆賦敬祝
皇太后萬夀
親書成帙康熙三十九年勒石
靖邊帖一部
聖袓仁皇帝三征朔漠蕩平厄魯特勒銘紀績諸編
御書彚為一卷康熙三十九年勒石
寜夀宫上夀記一部
寜夀宫太后萬夀
聖袓仁皇帝備隆尊養
御製寜夀宫上夀記
親書成帙康熙四十一年勒石
御製朱子全書序帖一部
聖袓仁皇帝命輯朱子全書告成
御製序文
親書成帙康熙五十二年勒石
御選唐詩序帖一部
聖祖仁皇帝御選唐詩既成
御製序文
親書成帙康熙五十二年勒石
　　　溥仁帖一部
聖祖仁皇帝嵗廵幸塞外蒙古諸藩部請建溥仁寺於
　　　山莊之東以申䖍祝
御製碑文
親書成帙康熙五十三年勒石
御製避暑山莊記帖一部
　　避暑山莊為
聖祖仁皇帝每嵗廵幸駐蹕行宫
御製記一篇
親書成帙康熙五十五年勒石
御製佩文韻府序帖一部
聖袓仁皇帝命纂佩文韻府告成
御製序文
親書成帙康熙五十九年勒石
　　　曹娥碑帖一部
聖祖仁皇帝御臨王羲之曹娥碑帖成帙
御製識語康熙十六年勒石
　　　孝經帖一部
聖祖仁皇帝御書孝經康熙二十四年勒石
　　　裴嶙上言帖一部
聖祖仁皇帝倣董其昌筆意書唐裴嶙上言成帙康熙
　　　二十八年勒石
　　　千字文帖一部
聖祖仁皇帝御書千字文成帙凡三種康熙二十八年
　　　勒石
　　　秋聲賦帖一部
聖袓仁皇帝御臨趙孟頫書歐陽修秋聲賦成帙康熙
　　　二十九年勒石
　　　輞川詩帖一部
聖祖仁皇帝御臨趙孟頫書王維輞川詩二十章成帙
　　　康熙二十九年勒石
　　　平泉圖記帖一部
聖祖仁皇帝御臨趙孟頫書平泉圖記成帙康熙二十
　　　九年勒石
　　　百家姓帖一部
聖祖仁皇帝御書百家姓成帙康熙三十一年勒石
　　　草訣百韻帖一部
聖祖仁皇帝御臨草訣百韻成帙康熙三十三年勒石
　　朗吟閣法帖一部
世宗憲皇帝潛邸時御書各體
御製詩文竝
御臨諸家名蹟凡十六冊乾隆三年勒石
　皇上御製䟦　敬惟我
皇考世宗憲皇帝天縱聰明文思光被
奎章寳翰精詣入神夙承
皇祖聖祖仁皇帝指授神運天随渉筆惟肖居
潛邸時常以圖書翰墨自娱雅好臨池陶鎔晉唐宋元
　　以來名家墨妙歴年所積充牣琅函繼登
宸極日理萬㡬手自裁答奏章訓迪臣民多至數千言
　　少或一二字研硃灑翰運腕若神累牘連章未嘗
　　有一懈筆至於名山祠宇巨牓豊碑耆舊臣僚柱
　　聨堂額
寵頒殊錫照耀寰區而屏素箑頭長箋横卷題新篇摹
　　古蹟者復數十百種盖惟我
皇祖集書聖之大成超神入化莫可名言而我
皇考以聖繼聖事事善繼善述作則垂憲貽萬世規
盛徳之至形於心畫是以變化随宜不名一體雖一波
　　一磔莫不矩矱天成神妙至於如此卽以書法而
　　言亦猶啟承夏后武紹周文羲獻専門固不足道
　　也予小子日侍
庭闈仰瞻
天藻恭蒙
慈誨未渉津涘
手澤留貽悲深弓劍爰出内府所藏仿
皇祖淵鑑齋法帖排類編次曰朗吟閣法帖者
潛邸所書凡十有六卷曰四宜堂法帖者
御極以後所書凡八卷通二十四卷礱石選工命莊親
　　王和親王董其事雙鈎入石毫髪逼真摹勒既成
　　恭識卷末以昭
聖神立極垂範墨池琬琰球圖永珍世寳云
　　　四宜堂法帖一部
世宗憲皇帝御書訓諭及各體
御製詩文凡八冊乾隆元年勒石
御製得雨詩帖一卷
世宗憲皇帝御製得雨詩
親書成帙雍正九年勒石
御製朋黨論帖一卷
世宗憲皇帝御製朋黨論
親書成卷雍正二年勒石
御製重農諭帖一卷
世宗憲皇帝御製重農諭
親書成卷雍正二年勒石
　　乾清宫錫宴聨句詩帖一部
世宗憲皇帝賜大學士九卿翰詹科道諸臣宴於
　　乾清宫用栢梁體聨句
御製序文
親書成帙
命果郡王允禮書詩雍正四年勒石
御製懲逰惰諭帖一卷
世宗憲皇帝御製懲逰惰諭
親書成卷雍正九年勒石
御製惜榖諭帖一卷
世宗憲皇帝御製惜榖諭
親書成卷雍正九年勒石
　　　十思疏帖一卷
世宗憲皇帝御書唐魏徴十思疏成帙雍正四年勒石
　　敬勝齋法帖一部
　皇上各種御書先曽勒為敬勝齋法帖乆已示則書
　　　林乾隆二十五年　内廷諸臣以
　宸翰日新富有具詞敬懇夀諸豊珉昭示天下永為
　　　程式得
　㫖俞允仍以敬勝標名諸臣敬謹鈎橅編次凡
　御書御製詩文十冊
　御書經書及舊人詩文十冊
　御臨諸家名蹟二十冊統為四十卷乾隆二十六年
　　　勒石
　御製得雪詩帖一卷
　皇上御製得雪詩
　親書成卷乾隆元年勒石
　　乾清宫錫宴聨句詩帖一部
　皇上賜大學士九卿翰詹科道諸臣宴於　乾清宫
　　　用栢梁體聨句
　御製序文
　親書成帙
　命侍郎(臣/)梁詩正書詩乾隆三年勒石
　御製示大學士等詩帖一卷
　皇上御製示大學士等詩
　親書成卷乾隆五年勒石
　　　翰林院錫宴聨句詩帖一部
　皇上命重輯翰林院落成
　車駕臨幸賜大學士翰林等宴用栢梁體聨句
　御製序文
　親書成帙
　命尚書(臣/)梁詩正書詩乾隆九年勒石
　御製幸翰林院分韻詩帖一部
　　　重葺翰林院落成
　駕臨錫宴送大學士掌院事卾爾㤗張廷玉進署
　命以張説東璧圖書府五律為韻賦詩
　御製賦東字音字二首諸臣以次各分一字為詩三
　　　十八首臣張照奉
　勅敬書乾隆九年勒石
　御製新秋詩帖一卷
　皇上御製新秋詩二十章
　親書成卷乾隆十一年勒石
　　惇叙殿錫宴聨句詩帖一部
　皇上賜王公宗室宴於　惇叙殿用栢梁體聨句
　御製序文
　親書成帙
　命莊親王允祿書詩乾隆十一年勒石
　　瀛臺錫宴聨句詩帖一部
　皇上賜大學士九卿翰詹科道諸臣宴於　瀛臺用
　　　栢梁體聨句
　御製序文
　親書成帙
　命尚書臣汪由敦書詩乾隆十一年勒石
　御製落葉詩帖一部
　皇上御製落葉詩六首(臣/)張照奉
　勅敬書附錄諸臣恭和詩於後乾隆六年勒石
　御製栁絮詩帖一部
　皇上御製栁絮詩五首(臣/)張照奉
　勅敬書附錄諸臣恭和詩於後乾隆八年勒石
　　　各種聨句帖二十三部
　皇上嵗時召大學士　内廷翰林曲宴聨句或
　廵幸名勝召扈從諸臣
　錫宴聨句俱
　命詞臣之工書者敬錄成冊以次勒石元宵聨句癸
　　　亥燈夕
　錫宴聨句澄海樓聨句乙丑　重華宫聨句流杯亭
　　　聨句爆竹聨句庚午燈夕
　錫宴聨句趙州栢林寺閲殿壁畫水聨句辛未上元
　　　行幄觀燈聨句竝(臣/)梁詩正敬書詠雪聨句雪
　　　獅聨句竝(臣/)汪由敦敬書再登澄海樓聨句(臣/)
　　　劉綸敬書丙寅　重華宫聨句鰲山聨句庚辰
　　　　重華宫聨句　紫光閣落成
　錫宴聨句觀回部繩技聨句竝(臣/)于敏中敬書氷燈
　　　聨句立春日雪聨句趙北口觀燈聨句西山積
　　　雪聨句燕九日聨句竝(臣/)錢汝誠敬書山莊燈
　　　夕聨句(臣/)王際華敬書
　御刻三希堂法帖一部
　皇上以石渠寳笈舊藏王羲之快雪帖王獻之中秋
　　　帖王珣伯逺帖實為希世之珍貯之
　　三希堂竝
　命鈎橅上石自三代以下迄於明代諸家
　　内府所藏真蹟
　命内廷諸臣擇其尤者鈎臨編次諸帖内
　御筆題識敬謹恭摹以示書學大成凡三十二卷乾
　　　隆十二年勒石首冠
　皇上諭㫖　書為㳺藝之一前代名蹟流傳令人興
　　懐珍慕是以好古者恒鈎橅鐫刻以垂諸奕禩宋
　　淳化閣帖其最著矣厥後大觀淳熙皆有續刻其
　　他名家摹本至不可覼數我朝秘府初不以廣購
　　博收為尚而法書真蹟積乆頗富朕曽命儒臣詳
　　慎審定編為石渠寳笈一書因思文人學士得佳
　　蹟數種即鈎摹入石矜為珍玩今取羣玉之秘夀
　　之貞珉足為墨寳大觀以公天下著梁詩正汪由
　　敦蔣溥覆加校勘擇其尤者編次橅勒以昭書學
　　之淵源以示臨池之模範特諭
　御刻墨妙軒法帖一部
　　三希堂法帖既成
　皇上復取石渠寳笈續入名蹟自唐褚遂良以下諸
　　　家凡三十餘種鈎橅編次凡四卷乾隆十九年
　　　勒石首冠
　皇上諭旨　朕聽政之暇翰墨自娱内府所藏書家
　　真蹟無慮數十百種展閲之餘手自摹寫品評題
　　識至於再三丁卯嵗有三希堂之刻已駢羅其中
　　藝林墨寳畧為大備近復披遺石渠得唐賢褚遂
　　良以下若而人凡三十餘則彚為四卷顔曰墨妙
　　鐫之貞石用廣流傳古澤發於行間新香流於字
　　裏不獨使前人遺墨榘度長昭亦以畀後學臨池
　　津梁可逮以是為三希之續固非與淳化大觀爭
　　多角勝也
　欽定天瓶齋法帖一部
　皇上以原任尚書張照書法特工
　命内廷諸臣彚集所書
　御製詩文及臨摹舊蹟擇其尤者恭呈
　欽定鈎摹編次凡十卷即以其齋標名乾隆二十二
　　　年勒石
　欽定時晴齋法帖一部
　皇上以原任尚書汪由敦書法特工
　命内廷諸臣彚集所書
　御製詩文及臨摹舊蹟擇其尤者恭呈
　欽定鈎摹編次凡十卷即以其齋標名乾隆二十三
　　　年勒石
　
國朝宫史卷三十六
