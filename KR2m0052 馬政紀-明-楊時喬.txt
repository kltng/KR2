#+TITLE: 馬政紀-明-楊時喬
#+DATE: 2016-06-11 12:22:37
#+SOURCE: github.com/kanripo/KR2m0052 master 3e03791a                
欽定四庫全書　　　　　史部十三
　馬政紀　　　　　　　　政書類四(軍政之屬/)
　　提要
　　　　(臣/)等謹案馬政紀十二卷明楊時喬撰時喬
　　　　字宜遷上饒人嘉靖乙丑進士官至吏部左
　　　　侍郎是書紀明一代馬政上起洪武元年下
　　　　至萬厯二十三年分十有二門一曰户馬二
　　　　曰種馬三曰俵馬四曰寄養馬五曰折糧貢
　　　　市鹽納贖戰功等馬六曰兊馬七曰擠乳御
　　　　用上陵出府并附給驛馬八曰庫藏九曰蠲
　　　　恤十曰政例十一曰草場十二曰各邊鎮行
　　　　太僕寺苑馬寺茶馬司其於因革損益各悉
　　　　原委馬政莫詳於明亦莫弊於明時喬目擊
　　　　其艱身親其事故雖裒集案牘之文而所言
　　　　深中時病足資考核其條理悉具自序中序
　　　　末自署前太僕寺卿而明史本傅惟載嘗為
　　　　太僕寺丞是書時喬自刋不應乖舛疑史或
　　　　誤書也乾隆四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
馬政紀原序
太僕周官也職主内廐即後世司乗輿奉車騎典閑廐
事不甚貴重周穆王命伯冏以繩愆糾繆格其非心慎
簡乃僚無比眤匪人充耳目之官迪上以非先王之典
曽以弼直貴重之道望焉則亦位近職親所關觀瞻習
染必是乃為貴重其道貴重其道即貴重其官也漢制
職主内廐位秩埒于九卿貴重矣獨石慶䇿馬之對貢
禹請减乗輿服御廐馬天子納其忠下詔减穀食馬為
能貴重内廐之官唐制職主外廐獨張萬歳王毛仲蕃
馬收一縑易一馬之效為能貴重外廐之官此則上而
官同職異下而官同道異舉有績可紀顧弼直貴重之
道未可言焉我髙皇帝都南京有南太僕寺文皇帝都
京師有太僕寺主外廐民牧有苑馬寺主外廐官牧始
名户馬既名種馬内廐有御馬監不攝于太僕既苑馬
寺亦報罷太僕志曰苑馬之政不舉則邉馬不足太僕
不領内廐則内馬無節殆識政體之言邇者種馬又盡
罷令有司徴銀給民買俵以買俵寄養俵養不足則官
買補竊謂種馬者俵寄之本源絶其本源而為買買乃
市賈逐末窮流之事行之于官曽是可以為政乎或謂
方内承平所需者銀奚必馬邇䟽恒言使四郊承平無
事恒如一日則馬可易而銀也京邉兵可易而農也乃
此自聖世不可取必或當有事上欲追本遡源求復于
户種難之次欲逐末竭流求盈于俵寄難之一旦倉卒
括民間馬不可得即銀若貫朽若泉布不可操而騎也
雖有善者無能為枯株涸澤計已亦識政體之言臣喬
蚤嵗請假山居不學未聞繩糾格慎之道晚起家職南
北冏事居貴重之官才識庸下不習政體愧未能越俎
内廐歩貢禹請减穀食馬又未能祗役外廐修張王之
業所守簿領未乆且疔間嘗覩㑹典寺志于今日行事
宜有未備未合者自革種馬後輔部寺省臺諸臣深感
觸于時勢本源末流之際裁畫覆請未行歴覈册案有
存有否有惡害已而去籍者臣喬慨今此尚然乆之前
何攸徴後何攸據謹取其存者則紀不能悉紀者則略
各邉鎮行太僕苑馬茶馬均屬馬政附紀日行事宜屢
更者别紀是時相臣陳閣輔請修正史得俞命以此紀
可備典實索之臣喬方再請假齋居偕太僕寺臣王長
卿考訂授㳺簿欵録㑹南擢存篋中史臣林太史志馬
政索之乃于南署令稚子貢生可中編次授南京太常
寺臣李博陳簿校刻今太僕寺臣鄧太卿宣猷牧政雅
意從周助資成鋟臣喬聞吾學周禮今用之吾從周夫
豈敢如魏弱翁條陳漢家故事以此足徴據夫豈敢惟
嘗書報鄧太卿以備冏署案籍報林太史以俟史局稽
採或敢云然楊時喬序
　　凡例
一聖祖馬政成法深意此紀于各疏中特表著之若戸
　馬種馬俵馬寄養馬本同其以户馬為種馬以種馬
　為解俵以解俵為寄養不同者當户馬時天下初定
　尚取之征伐不專孳息故曰户馬亦曰廐牧及種馬
　時天下大定不用征伐專主孳息故稱種馬亦曰孳
　牧及解俵寄養時復有征伐調度難以卒辦乃以種
　馬徴駒解俵發之寄養其種主孳息其俵養主征伐
　始分為二均稱之為備用馬及以種馬不徴駒而買
　俵則種馬始廢孳息源絶又自種馬半賣盡賣則種
　馬盡廢孳牧羣空即有寄養存而官民皆無馬惟藉
　于買取諸市貨而已以國家兵戎大事乃寄之商賈
　政事可以見已
一祖制初革牧監羣苑監户馬㑹典太僕志俱未詳今
　皆備録于首是為舊章
一㑹典太僕志備載種馬時條例今既革矣今猶詳之
　者所以明祖宗朝良法在此今革之日乆如議之則
　所謂無故而發大難之端不議之則所謂隂雨而不
　為戸牖之慮欲就中善為之所則有待于繼治同道
　更化善治者
一馬數登耗銀數多少皆隨時不同今但紀前時大凡
　即後日所増損當否及國計民生所係何如皆案卷
　可推
一實録凡例凡軍民衙門官馬孳生馬邉境茶馬買馬
　之政牧養之地有改遷及被人侵占清出者亦書每
　嵗有勑免所免欠各項馬匹悉書總數今此紀如之
　或未備而載在㑹典者皆紀之至實録㑹典又未備
　者則查兵部及本寺案籍紀之
一兩太僕志有丁田數目等制本皆具種俵各馬欵下
　不另為紀
一太僕寺志曰太僕不領内廐則内馬無節不預苑馬
　則外馬不蕃其識治體之言哉馴至今以不領内廐
　所以内監馬虚數徒存而戸部之草料日増纔一用
　之如上陵等項輒求太僕寺之寄養馬此其非獨無
　節抑亦病民以不兼苑馬所以民間苦于孳牧而邉
　鎮有乏動来内請此其非獨不蕃抑亦病國以故此
　紀不及内廐者以未嘗領之故無從稽之至于苑馬
　僅述北平初制于先而各邉苑馬寺附書于後盖亦
　不預亦無從稽之故皆不能詳紀志又曰如今邊苑
　馬皆存則各鎮馬足不待内請是也
一洪武初置北平行太僕寺永樂間改為北京行太僕
　寺後定為太僕寺洪武初置南太僕寺祗稱太僕寺
　後專稱南京太僕寺今皆如制永樂間凡各衙門俱
　稱行在獨此稱北平行太僕寺者以官署在通州也
　後從京師始稱太僕寺若南京太僕寺則在滁州
一㑹典舊志各年題覆更換為例不同皆仍舊尚亦有
　重復者俱存之以備㕘考倘有變通者與今昔不合
　者亦存其不存者尚多則所謂諸有種馬地方以此
　為病士民皆欲去之亦諸侯惡其害已而去其籍意
　故也
一㑹典兩京太僕舊志所録者不同或多未備盖查修
　㑹典者與所委司事者或更代不常或意議相殊又
　或南北異宜故也
一兩京太僕寺日行事例不常者不録以其隨時異宜
　未能執一也
一遼山陜甘各太僕寺洪武初年建各加行字各設牧
　監羣管府州縣衛所種馬其後亦革去牧監群改屬
　行太僕寺管各府州縣處所有民者民牧之有衛所
　處以軍丁牧之總是民牧其遼陜甘各苑馬寺亦永
　樂初年建設監苑官牧總是官牧此二寺至今皆如
　舊其間沿革不一今惟舉其綱領其詳在各寺自有
　志不具悉若陜西三茶馬司又若四川茶馬司雖革
　去亦皆並紀之以其皆為皇朝馬政大凡故也
一舊史自漢而唐宋凡馬政皆書于兵制中以馬為兵
　制中一事也我朝馬政專理于太僕寺而統于兵部
　今㑹典皆詳于兵部車駕司欵下而太僕寺僅載官
　司管轄地方而已此紀今為太僕寺職掌故獨紀太
　僕寺云
一此紀萬歴二十三年以前者以後俟續紀
　
　
　　　　　　　　　　　　明　楊時喬　撰
　
户馬者編户養馬牧以公廐放以牧地居則騍駒征伐
則師行馬從諸司職掌所稱廐牧者也吴元年至洪武
六年太祖髙皇帝武功定天下以所歸馬置廐牧之設
牧監羣官司之建太僕寺于滁州專理之既而牧監羣
革則以馬歸太僕寺又設太僕寺于北平遼東甘肅如
太僕寺制皆民間孳牧永樂四年成祖文皇帝建苑馬
寺于北平遼東陜西甘肅設苑監官亦如洪武間牧監
羣制既而北平苑馬寺苑監亦革亦以馬歸北平太僕
寺令民間孳牧凡牧監苑監皆為官牧凡民間孳牧皆
為民牧此官牧改而為民牧在初制即然矣紀户馬一
　　太僕寺牧監群户馬(初建于滁州後革去牧監/羣尚為後太僕寺户馬)
太祖髙皇帝定都金陵吴元年凡兵馬所在屯聚放牧
在京師有典牧所洪武六年建太僕寺于滁州設卿少
卿寺丞等官七年置屬有五牧監九十八羣後増損為
一百二十羣設監正監副録事羣長八年如舊十三年
増置滁陽五牧監滁陽儀真香泉六合天長滁陽群二
十有二儀真六合羣各七香泉群八天長群四二十三
年冬定為十四監置江東當塗二牧監設監正監副録
事各一人江東牧監所屬八群曰開寕泉水惟在清化
神泉新亭長泰光澤當塗牧監所屬十一群曰石城化
洽永保姑孰延福多福丹陽徳政繁昌東塘壽安毎群
設群長一人十一月罷牧監九群五十四改置大興等
牧監三永安等群七先是設滁陽牧監凡八群烏衣馬
安石板廣陽来安金壇萬春福禄六合牧監三群永福
黄塘大徳儀真牧監三群金駿長興驊驑江都牧監三
群犀馬長寕崇寕香泉牧監十五群長壽柘臯新興保
大開城梅山永勝白馬歴陽千秋翔鸞仙蹤保安仁豐
政理定逺牧監六群昌莪龍澤大安白龍青龍黒龍長
淮牧監四群孝議香山髙塘樂善天長牧監四群太平
古城第一昌平舒城牧監八群徳勝大龍南鄉唐龍齊
安青陵鳯臺黄龍至是皆以冗而罷之惟存大興牧監
以永安如臯沿海三群𨽻之天長牧監以徳勝武安二
群𨽻之舒城牧監以九龍萬龍𨽻之其廐牧制見于諸
司職掌凡太僕寺所屬十四牧監九十八群專一提調
牧養孳生馬羸驢牛其養户俱係近京民人或五户十
户共養壹匹每騍馬嵗該生駒一匹若人户不用心孳
牧致有虧欠倒死就便着令買補還官每嵗将上年所
生馬駒起解赴京調撥本寺每遇年終比較或群監官
員怠惰或人户奸頑致令馬匹瘦損虧欠数多依例坐
罪
二十八年以府州縣專理民事牧監群專理民户馬府
州縣重民牧監重馬各有所責權勢不一法令牽掣互
争未定乃遂以牧監群馬歸有司專令民間孳牧太僕
寺專督理焉而牧監群革監正等官俱罷永樂洪熈宣
徳同正統七年定為南京太僕寺(即後/種馬)
　　北平苑馬寺監苑户馬(建于北平後即革惟/遼陜甘三寺見存)
永樂三年始勑建北平苑馬寺又設遼東甘肅陜西三
苑馬寺其勑詞先命甘肅總兵官西寕侯宋晟寕夏總
兵官左都督何福度地勢次第設置至是勑晟等曰今
設苑馬寺以廣孳牧每寺統六監監統四苑寺置卿少
卿寺丞監置正副苑立圉長以率牧馬之夫春月草長
縱馬于苑迨冬草枯則収飼之今先設四監爾處應有
牧馬宜春配與之凡回回韃靼以馬至者或全市或市
其半牝馬則盡市之以給四監其監之未設者即按視
水草便利可立處遣人以聞馬政重事其加意精思有
可行者悉宜條奏毋有所隠諭之曰朕欲馬蕃息思有
二䇿一欲畧如朔漠牧養之法擇水草之地其外有險
阻用数人守之縱馬其中順適其性至冬寒草枯聚而
飼之一欲散與軍民牧養設監牧統之二䇿孰善宜條
畫以聞於是江隂侯吴髙奏言大同東北猪兒庄西至
雲内東勝外有赤山榆楊疊白關隘可守東西險阻其
内延袤四百餘里水草便利可以孳牧然屯種之地少
有空隙未免妨農謹上地圖上覧而是之遂設陜西甘
肅又設北京遼東各苑馬寺六年勑甘肅總兵凡回回
韃靼令鬻馬於甘涼州及千匹則於黄河迤西蘭州寕
夏勿令過河
永樂四年設于北平通州卿少卿寺丞主簿各一員置
屬録監二十四苑各設監正監副録事群長各一員清
河金臺涿鹿盧龍香山通州每監四苑清河監順義常
春咸和訓良等苑金臺監永川隆驊大牧遂寕等苑涿
鹿監泔池鹿鳴龍河長興等苑盧龍監遼陽龍山萬安
蕃昌等苑香山監清流廣蕃龍泉松林等苑通川監河
陽崇興義寕永成等苑凡苑視其地理廣狹上中下三
等上苑牧馬萬匹中苑七千匹下苑四千匹苑有圉長
一圉長率五十夫每夫牧馬十匹又設陜西甘肅遼東
苑馬寺圉在各苑馬寺下
十八年革北京苑馬前悉用軍士畜比調軍保安守偹
馬悉散民間畜牧遂罷苑馬寺及六監二十四苑以其
馬屬北京行太僕寺牧于民間
太僕寺志曰余志太僕於前世苑馬未嘗不深致意也
而每歎兩京故監之不存然至遼東陜西甘肅亦徃徃
僅有存者馬政之廢如此夫内地之民苦養馬之害而
邊兵反仰納内地之馬則行太僕寺苑馬之設何為哉
又曰祖宗於屯田鹽法馬政其深思逺慮皆謂行之数
年則邊方自能足用可以不煩内地今至竭百姓之力
以奉窮邊輸輓嵗嵗益甚天下於是始困也
按以上牧監群馬苑監馬其制皆二祖稽唐四十八監
宋十八監之制而命之名者也牧監群者編户為群群
長養馬之法官牧也苑監者即其後遼甘陜三寺圉夫
養馬之法亦官牧也官牧與民牧制本不同而㑹典太
僕志類混而書之則稽考未詳矣且其牧監群苑監既
有官以統之又公圉廐而居之畫牧地而餧之制本至
善乃二祖朝有不能乆行者要必有深意于中今亦難
以悉考証已即其後令太僕寺理民間孳牧其初公廐
牧地並存載在典章者甚詳制亦善厥後公廐廢而牧
地或為豪貴奪或為之徴租令民各自為廐居各自求
地芻蓄則其制日壊流弊日濡有不可勝言者矣乃今
公廐絶然無存而冀北諸草場即舊北京苑馬六監故
地南京應天諸草場即舊南京太僕群牧監故地土地
尚在無恙而豪貴者積襲故轍據而有之不能復之為
官民者業所謂求牧與芻不得安能俾孳牧盛哉乃今
民間計地户徴粮或買俵或發寄養而官為之制及馬
不堪亟責之民間是重為民生困内監團營馬又徴索
户部草料是又為國計困民與國交困是皆輕變苑監
公廐牧地之制致之也顧古今論牧政者皆善官牧而
不善民牧其所稱善特就其法制之得宜者言之爾茍
法制不得宜則官不能自理孳牧而實責之民故其所
稱民牧者民也官牧者亦民也均之為民害也其善不
善豈易言哉即若張萬嵗王毛仲二太僕職官牧甚盛
乃史稱萬嵗中廢馬官亂職二十餘年潜耗大半所存
者寡又稱開元廐後人主侈心屡經戰䧟牧馬皆沒其
後以内外閑廐都使付之禄山卒籍以叛而苑牧皆没
又其後水草膄田旋以貧民及諸賜占幾千頃徳宗命
閑廐使張茂宗收故地民失業愁怨穆宗即位悉復還
民太和七年置銀川監大抵無復開元天寳之舊矣即
此知物太盛則忌衰振作過則易弛物理固然所以保
盛俾永維振作俾不怠者實惟得人以繼之爾昔謂馬
政在人而人又在于牧制得宜如得人得宜則官牧固
善民牧亦不失為善未可深求而别言之也是以謹述
二祖初制與先後更制者詳紀之以俟後之言馬政者
　　太僕寺户馬(此即滁州太僕寺後定為/南京即今南京太僕寺)
洪武二十八年革群牧監令太僕寺專督有司提調民
間孳牧各屬俱置有専管馬政各府設通判各州設判
官縣丞或主簿俱一員榜文江南一十一户江北五户
共養馬一匹皆係同鄉同里丁力多寡田産厚薄彼此
相知富者助貧貧者安業不待官府號令自能相勸豈
不人情和睦風俗淳美今有丁多之家倚恃豪強欺壓
良善着令丁少人户一般輪流養馬靠損小民甚至畧
無人心着令㓜兒寡婦篤疾殘廢一槩出偹馬錢有傷
風化榜諭之後務要照依原編人户内儘丁多之家做
馬頭養馬一匹或兩三人丁相等富貴之家喂養並不
許着令丁少人户輪流設有倒損虧欠其餘人户止是
津貼錢鈔買馬其丁多大户敢有不行自養馬匹仍前
輪流靠損小民者及着令㓜兒寡婦篤廢殘疾一槩出
辦買馬者許諸人綁縛赴京全家遷發邉衛充軍如馬
頭家生蓄不旺許令於貼户家着養凡兒馬一匹配騍
馬四匹為一群立群頭一人五群立群長一人每群長
下選聰明子弟二三人習學醫獸看治馬匹(洪武二十/年欽定榜)
(文餧一馬料苴煮熟務要凉冷多用料水與草拌匀方/可  馬不許紫計餧養飲水畢緩緩牽行回轉約有五)
(七里然後拴繫閒沙土地上隨意睡卧不許在槽拴繫/不便  一春草生發時月或馬十匹或二十匹或三五)
(十匹隨趂水草便利去處晝夜牧放如遇炎暑蚊蟲水/發時月務要馬趂髙阜無蚊蟲水渰去處収養每日午)
(間趕樹隂下歇涼無樹隂輳搭涼棚歇涼夏天炎熱辰/時飲水一次午時飲水一次至晚飲水一次春秋冬月)
(巳時飲水一次未時飲水一次每月二十日或半月一/次将鹽水餧啖馬匹亦不許與牛拴繫一處餧養  一)
(如是馬頭家内生畜不旺許令人户議和於生口旺相/貼户家内看養務要置立馬房馬槽地下不許用磚石)
(墊砌常用掃除潔净不許縱放鷄鵝等畜在馬槽馬草/内作踐亦不許梳箆頭髪馬悮食了生病  一兒馬春)
(間群牧時月務要加料餧養臕壮照依原搭配定馬匹/依時群盖定駒如果原關兒馬軟弱不堪着令民人另)
(尋好壮兒馬群盖但有盖過騍馬只将原盖兒馬群盖/再不許将其餘兒馬混雜花盖定駒不便  一各府州)
(縣置立印信群盖文簿與管馬官吏収掌躬親提調逐/日盖過次数定駒日期明白於各騍馬格眼内逐月仍)
(填寫以憑稽考比較令群長各一體置立群盖簿附寫/比較每年正月二月三月趂時群盖定駒騍馬生駒七)
(日後即着兒馬群盖仍将生駒并買補日期亦於簿内/附寫明白夏天炎熱時月須用天氣晴明清辰晚天涼)
(候群盖若不過三五次却停歇三五日再用兒馬群盖/若果騍馬打踢不受群盖方是定駒仍五日一次用兒)
(馬照試如果不受的係定駒其騍馬先須喫草後方可/飲水不許餧蕎麥稭黍穰雜糧及淘米泔并一應汚水)
(餧飲落駒不便為一補領或孳生三嵗騍駒照例每兩/年納駒一匹永  定例若虧欠馬駒務要買補相應馬)
(駒還官照依原搭配定騍馬依月務要加料餧養三嵗/兒駒群盖騍馬不得定駒即用大兒馬群盖  一管馬)
(官吏時常下鄉提督看視馬匹要見定駒若干顯駒若/干重駒若干明白附冩印信文簿候本寺官出廵比較)
(正月至六月報定駒七月至十月報顯駒十一月至十/二月終報重駒但是新群盖者只作定駒馬一按古書)
(内馬初生無毛七日方起號為龍駒仰各該官吏着令/養馬人户如有孳生馬駒生得竒異不與衆馬相同者)
(如法用心㸔養明白申報官又令軍衛屯牧馬凡在京/在外衛所俱有孳牧馬匹以給官軍騎操之用在京及)
(南北直𨽻衛所屬太僕寺在外屬各該行太僕寺苑馬/寺及都司委官提督每衛委指揮一員所千百户一員)
(專為孳牧其搭配科駒起解/比較等項悉官民間事例)
建文元年改卿為太僕卿分少卿丞為左右主簿為典
簿増典廐典牧二署署設署正一員署丞二員監事二
員吏目一員典廐署添設驌騻等十五羣每羣羣長一
員典牧署添設遂生等三群每群群長一員永樂九年
革去各監群并添設官員悉復洪武舊制照榜例行事
其所管轄南應天鎮江太平寕國四府廣徳州江北則
鳳陽廬州淮安揚州四府滁和徐三州各所屬州縣衛
所總六十七處永樂洪熙宣徳間俱稱太僕寺至正統
六年始定都北京乃以此為南京太僕寺
　　北平行太僕寺户馬(此建通州為北平行太僕/寺後改京師即今太僕寺)
洪武三十年建北平行太僕寺及遼東山東陜西甘肅
行太僕寺設卿一少卿二寺丞主簿等官
永樂元年改北平行太僕寺為北京行太僕寺十八年
改稱太僕寺洪熈元年後稱北京行太僕寺正統六年
定稱太僕寺領民間孳牧如滁州之制上諭兵部曰馬
政重務今畜牧之法廢宜為定例以責成效兵部議奏
毎牡馬一配牝馬三牝馬嵗育一駒牡馬騸馬許軍士
騎操而非有警亦不許發非大調發馬皆不得差遣命
太僕専其政非太僕所屬都司衛所委官董之毎年比
較具實以聞
永樂十年定順天保定河間真定順徳廣平大名永平
八府土民計丁糧編户喂養孶生馬匹名曰户馬(此内/八府)
(養馬之始永樂九年太僕寺言順聖川牧養蕃息命給/懐来薊州衛各千匹宣府等衛萬匹永樂十七年以馬)
(益蕃命薊州迤東衛分牧都督僉事吴誠兵部尚書趙/羾徃視口北宜牧之地還言保定州自順聖川至桑乾)
(河廣袤百四十餘里四山還遶水草便利可牧馬萬匹/勑太僕寺先以千匹試之以懐來衛軍百人分牧都督)
(張安尚書趙羾提督仍定/行太僕少卿一員主之)
宣徳四年以馬日蕃八府不贍養則散于山東兖州東
昌三府領養孳生馬匹毎五丁養駒一匹三丁養兒馬
一匹不在免糧之例(此山東養/馬之始)
正統十一年馬又日蕃則散于河南彰徳衛輝三府照
例領養孳生馬匹(自有總領凡十五府三/百九十一衛州縣分牧)
按丘文荘大學衍義補謂内地民牧以給京師外地官
牧以給邊方内地則北南太僕寺外地則遼陜甘三苑
馬寺兹言是已至于指太僕寺為民牧以宋王安石新
法比之又謂神宗見愧文彦博之言即罷之在當時雖
為民害未至于甚乃今日弊政為害莫此為甚兹言似
已豈其盡然哉我國初當天造草昧冝建侯不寕君子
經綸之時二祖皆智勇天啓凡經文緯武皆深思逺慮
揆時度势稽古考𠂻舍己從衆以故法立民宜永乆可
傳乃宋室至熈寕承平日久神宗口材之主外似鋭意
内則治體未諳忽惑于安石新法之言祗頒一令俾所
司驟行不顧民宜不思永久可傳是以罷之宜速此其
不盡然者一二祖馬政皆有成法本意乃宋即内有天
駟監外有十八監名官牧實籍與北交欵嵗幣自納馬
市馬外諸馬政一切疎曠安石騐知乃斷于更制欲以
捄之而内則識量意慮不逮外則法制不立又不擇委
任不可與創始况可樂成此其不盡然者二二祖種馬
擇地所冝産安石則隨地皆養不論地産所宜是以民
有不堪不得不以為害而罷此其不盡然者三二祖種
馬騍駒即以為糧丁正賦此外未有他供宋史于熙寕
罷牧監群制改冏馬于編户元豐収還户馬復置監院
監院復廢而又増保馬馬端臨曰熙寕所行者户馬元
豐七年所行者保馬皆是以官責之于民令其字養而
户馬蠲其科賦保馬則蠲其征役適又民苦科賦征役
而暫圖茍免故暫從之及其後宋臣嘗謂即似蠲實未
嘗蠲則是有加之于科賦征役之外者也此其不盡然
者四二祖于兩都近畿輔者上供孳牧之馬逺畿輔者
上供漕運之粟非有偏累亦非有強安石不論地之逺
近一切皆有馬既兼累又強民此其不盡然者五丘文
荘不察其不盡然而惟據其疾苦之一言必欲去之嘗
試觀之南方䟦踄萬里疾苦萬狀嵗歲輸運而至惟以
正供所在義所當然未有以為民害而欲去之獨北馬
以為害而必欲去之者或以其為疾苦之故也乃求其
疾害之故則在法令屡更官吏陵恣牧地為豪貴所奪
已爾顧不此之圖而遂因噎廢之食豈北民之義有殊
于南哉後此北産諸公所疏必以文荘引安石之言為
據則亦皆未深考之過矣卒之正徳隆慶萬歴三次輕
議者竟借此為更變之端馬政坐而壊矣竊惟議事泥
古者則迂生今反古者則悖居今酌古者古今世守之
法持循調運于間果不能無積弊之所則從而量宜補
捄之歸于咸善則為通變不窮之時惜乎前之為議者
不知此道而令馬政坐壊俾至今善籌牧者難于議也
　
　
　
　馬政紀卷一
欽定四庫全書
　馬政紀卷二
　　　　　　　　　　　　明　楊時喬　撰
　　種馬二
種馬者以馬為種視母騍駒選駒搭配餘則變賣入官
㑹典所稱孶牧者也兩京太僕寺者即前太僕寺在京
南京太僕寺在滁州者洪武初名户馬兩京制畧異永
樂十三年始同改名種馬前所謂革牧監群革苑監官
以馬歸太僕寺令民間孳牧者至此而定矣正統十四
年就種馬内徴駒解俵發京府寄養于是種馬寄養馬
始分為二皆名備用馬正徳二年始将種馬解俵額數
令民買俵不復視種求駒搭配隆慶二年半賣種馬萬
歴九年盡賣種馬于是二祖列聖謨猷諸名臣條畫損
益圖維于二百餘年者悉變自此一變孳牧絶矣南太
僕志曰孳牧絶而馬政亡子曰文武之政布在方冊又
曰人道敏政紀種馬二
　　太僕寺(即前北平/行太僕寺)南京太僕寺(即前太/僕寺)種馬
㑹典于兩太僕寺種馬欵下有凡養馬人户凡種馬騍
駒凡群長醫獸凡種馬變價凡買補孳牧馬共五欵今
俱入此隨年而紀盖始養以人户既立群長醫獸專牧
養既養成騍駒既騍駒不堪則令變價即别行買補皆
種馬之政也而今無復存矣稽此者可以觀前政
永樂十三年定例毎十五丁以下養馬一匹十六丁以
上養馬二匹為事編發者上等七户養一匹除其罪為
良民
永樂十四年定北方養馬例令北方人户五丁養馬一
匹免其糧草之半毎馬十匹立群頭一人五十匹立群
長一人管領牧養薊州以東至山海等衛除守關瞭髙
等項其餘軍士每軍俵與種馬一匹餧養
永樂十五年定南方養馬例江北每五丁養馬一匹江
南十丁養馬一匹凡種馬倒死孳生不及数例應賠償
而遇災荒每群聽以三分之一納鈔即便入官(此折色/之始)
永樂二十二年令民養官馬者二嵗納駒一匹(詔書内/開一各)
(處孳生馬舊例每年納駒一匹中間多有駒不及數着/令賠償積累年乆貧無賠償多致失所今聽兩年納駒)
(一匹派為定例若能納駒二/匹者量為償鈔以旌其勤)
宣徳三年奏准北直𨽻每三丁養騍馬一匹二丁養兒
馬一匹免粮草之半兒馬病同群共治死則均賠若因
走失及别故致死者止追本户(宣徳三年行在兵部尚/書張本言兩京并陜西)
(等處太僕寺苑馬寺軍民牧養至今逺者二三十年近/者十餘年丁力消長不一馬之増損不同積年虧欠賠)
(償未及屢䝉宥免而愚頑得計見在馬養之多不如法/自今宜以見馬重加均派庶幾馬可蕃息本又言應天)
(等府宣徳元年孳牧馬駒及所賠償一萬四千五百六/十一匹宜與直𨽻淮安等府州縣新編人丁并已死種)
(馬之家孳牧餘有壮駒俵在京各衛所官軍騎操病馬/各衛餘丁牧養順天等七府見養種馬并宣徳元年以)
(前孳生馬駒一十九萬七千四百八十四匹而原編養/馬二十一萬二千六百三十九丁今馬已有他給及死)
(未補又有新丁俱未關馬宜更編排及時孳牧除遷民/謫發者如舊各養壮馬一其初土民二丁養牝馬一於)
(多餘人丁内仍添一丁助之請委官搭配印烙與餘有/壮駒仍付原養人今後應俵者如例分於山東河南附)
(近州縣又言牝馬有病同群之家共治死則同/償若因走失及别故致死養馬自償上悉從之)
宣徳四年令山東兖州濟南東昌三府每五丁養騍馬
一匹三丁養兒馬一匹不在免糧之例
宣徳五年上駐蹕陵下於營中閲馬命武士調習之顧
謂侍臣曰軍國之政馬為先務古人云事事乃其有備
朕於馬政尤所用心侍臣曰今馬蕃息視祖宗時加數
倍矣上曰此皆祖宗之澤但朕遵用成法不敢怠耳
宣徳六年行在兵部奏北京行太僕寺近嵗畿甸馬多
嘗奏遣人於河南山東覈實民丁請先分給濟南東昌
然欲如直𨽻順天府每三丁養牝馬一二丁養牡馬一
免糧芻之半則所免多恐不給請無免其糧芻但令五
丁養一牝馬三丁養一牡馬仍如例増設州縣馬官尚
書許廊又奏山東濟南東昌已給餘五萬四千一百八
十餘匹及順天府種馬一萬八千餘匹宜分俵山東兖
州府及河南開封府等府(此即河南山東養/馬見前户馬下)
景泰三年奏准凡兒馬十八嵗以上騍馬二十嵗以上
免其筭駒
正統十一年令河南彰徳衛輝開封三府照例領養孳
生馬(此即河南養馬/見前户馬下)
正統十四年令順天府所屬州縣原領孳生種駒改撥
直𨽻永平等府空閒人户各派照前餧養(此即寄養之/始見後寄養)
(馬/下)
天順元年太僕寺卿程信按故事理營衛馬三營大将
石亨孫鏜曹欽訢太僕苛急請馬𨽻兵部信言髙皇帝
諭馬数勿令人知今𨽻兵部馬登耗臣等不得聞即有
警馬不給請無以責太僕上是其言令如舊制
天順三年奏准原編孳牧馬頭有消乏者改作貼户十
一嵗以上免其筭駒
成化元年令各處買補孳生馬駒有司四匹軍衛五匹
折買堪操騸馬一匹以充偹用其後以為例謂之四户
馬例後倒失者騍駒三匹兒駒二匹各折買騸馬一匹
羸駒每年二匹折買兒馬一匹(兵部題為區畫馬政事/各處府州縣所養孳牧)
(種騍天順七年筭駒虧欠者遇蒙八年恩例蠲免成化/元年終又該筭駒除已生外未生虧欠者又遇事例停)
(候成化二年秋熟買補但所買馬駒例該二嵗止可充/数急難得用合無照依上年事例通行查勘有司四匹)
(軍衛五匹折買堪操兒騸馬一匹解部轉發寄養備用/其例後倒失等項孳生兒騍駒行令太僕寺查筭明白)
(騍駒三匹折買堪操兒騸馬二匹二匹折買堪/操兒騸馬一匹送部轉發寄養偹用奉㫖是)
成化元年令孳生馬每三年騍駒一匹
成化三年奏准復二年騍駒一匹額外多餘者官為收
買别給空閒人户(兵部題成化元年欽奉詔書各處孳/生種馬三年收用一駒欽遵後該太)
(僕寺呈稱孳生馬匹徃嵗一年一駒今改正三年一駒/三分去二馬匹数少慮恐日乆馬愈消耗備用不足合)
(無照依洪熈元年詔書内事例兩年納駒一匹服勤牧/養人户三年生三駒或兩駒者所餘之数合無悉令報)
(官将議和錢收買另給空閒人丁領養俟其長成騍駒/照例筭駒解部轉發寄養備用本部尚書馬等奉㫖是)
成化三年奏准以後俱照例科駒孳生不堪騍駒折買
(兵部題覆該禮科等衙門給事中侯祥等題濟南等府/所屬州縣孳牧馬内今後但有兒騍騾駒倒失者照依)
(見行馬駒事例二匹折買兒馬一匹本部看得各處孶/牧馬内生有兒騍騾駒人户喂養年乆别無取用合無)
(准其所奏本部行太僕寺并南京太僕寺各行分管寺/丞親臨按屬督同管馬官吏查勘若有孳生兒騍騾駒)
(委因老疾等項倒失者照例每二匹折買堪/中兒馬一匹還官本部尚書白奉㫖准議)
成化四年奏准羣長每五年一替
成化八年奏准各處醫獸每州定設二名縣一名嵗終
更替
成化十三年奏准養馬人户毎十年一次審編先上户
次中户單丁寡婦不許槩僉(太僕寺丞李進奏准養馬/人户不分田地有無經年)
(不換至有富豪之家并遷民多不養馬要照依水夫事/例十年一次編審先儘上等人户照依舊定丁数着令)
(養孳牧上户盡絶次及中等人户一體編審其見在種/馬給領已盡以次人丁有餘待候每年搭配馬匹着令)
(領養及前項養馬人丁遇有逃亡缺少挨次撥/補其貧難隻身寡婦之家俱不得令其養馬)
成化十六年令軍衛有司拖欠孳生馬駒者查算折買
(兵部覆該御馬監太監汪直題查得成化二年虧欠孳/生馬令有司四匹折買堪騎操兒騸馬一匹軍衛五匹)
(折買一匹名曰四户馬皆堪騎用縁前項馬匹查已数/盡今征進官軍於太僕寺領到馬多是矮小不堪騎用)
(乞查照自成化二年以後軍衛有司若有拖欠孳生馬/駒仍令民間四匹折買一匹軍衛五匹折買一匹務要)
(健壮轉發寄養遇/警得用奉㫖是)
成化二十一年奏准凡補領騍駒作種者二年後方與
筭駒
𢎞治五年御史潘楷奏驗地方以均徭役准行兩京太
僕寺轉行各分管審編上中下等第除有力者照舊充
馬頭不動外其中有消乏不堪充者改作貼户另選殷
實丁多之家替養不許馬頭強逼令各户輪養止許均
貼草料及馬有事故管馬官員定與貼户則例出銀買
補
𢎞治五年太僕寺少卿李繸奏行各處養馬州縣通查
衝要繁難州縣馬頭量派僻静簡易及自来未經養者
裁為定額勿再加添
𢎞治六年議定例失虧欠馬追價(該太僕寺少卿彭禮/等奏本部㑹同英國)
(公張懋等議得𢎞治五年以前倒失虧欠例不該免種/兒騍馬并駒免追本色将各處倒失馬駒應買補者遇)
(孳生蕃息之時量徴價銀解京以備各邊買馬之用每/大馬一匹銀五兩每駒一匹銀三兩虧欠者追銀二兩)
(如各處見在種馬不及勘定之数就将此等銀兩収買/髙大好馬輳補餘数送部發寺収貯以備各邉買馬支)
(用奉/㫖是)
𢎞治六年奏定兩京太僕寺種馬額数兒馬二萬五千
匹騍馬十萬匹共十二萬五千匹照例兒馬一匹騍馬
四匹為一羣共二萬五千羣每二年照例納駒其駒更
不搭配於内揀選備用及補種馬之闕其餘賣銀貯庫
遇備用不敷量支買補種馬每三年揀選一次老病不
堪者賣銀入官撥駒補数北直𨽻河間大名保定順徳
廣平真定永平七府免糧養馬每地五十畆領兒馬一
匹百畆領騍馬一匹共兒馬一萬六百九十五匹騍馬
四萬二千七百八十匹山東濟南兖州東昌三府河南
開封衛輝彰徳三府計丁養馬每五丁領兒馬一匹十
丁領騍馬一匹共兒馬六千八百五匹騍馬二萬七千
二百二十匹南直𨽻應天鎮江太平寕國廣徳五府州
每十丁領兒馬一匹十五丁領騍馬一匹共兒馬一千
九百九十九匹騍馬七千九百九十六匹鳳陽揚州淮
安廬州四府滁和二州滁州一衛每田二頃領兒馬一
匹三頃領騍馬一匹内滁州衛遞加一頃共兒馬五千
五百一匹騍馬二萬二千四匹(兵部尚書馬文昇題為/應詔陳言馬政事該太)
(僕寺少卿彭禮等奏本部㑹同英國公張懋等議得民/間種馬定為額数再不搭配則民困終不得蘇馬匹終)
(不蕃盛且如以十萬種馬為額每馬二年騍駒一匹十/年之間該駒五十萬匹縱損失亦得三十萬匹再加十)
(年馬必至七十餘萬矣威敵制勝取用無窮但各該寺/丞送到文冊内開種馬之数原額新増多有不明養馬)
(之處論糧論丁亦有不實合無于北直𨽻河南山東等/處差給事中御史本部差屬官各一員其南直𨽻應天)
(等府行南京六科都察院兵部各給事中御史屬官一/員共請勑二道前徃各該地方㑹同布按二司守巡等)
(官直𨽻督同本府掌印等官仍㑹同分管寺丞督同各/該州縣掌印并管馬官查勘養馬地方何處論糧何處)
(論丁論糧者要見免糧地畆實有若干或一百畆或五/十畆養種馬一匹共該種馬若干論丁要見有力人丁)
(實有若干或十丁或五丁養種馬一匹共該種馬若干/務要斟酌處置既不可太多以損民亦不可太少以虧)
(官每種馬四匹照例搭配兒馬一匹此数一定永為額/例再不搭配増添如有倒失遇赦亦不蠲免其耕種地)
(土人户不分是否原係養馬之数但係承種過買地土/者一體派與領不許畏避勢要致令不均勘定見在種)
(兒騍馬揀選髙大臕肚者存留作種不勘者變賣輳買/好馬補数大約以種馬十萬兒馬二萬五千為率北直)
(𨽻山東河南該八萬七千五百江南江北直𨽻府州縣/該三萬七千五百先儘免糧地畆次及人丁家道如各)
(府州縣種馬揀選足数外尚有多餘堪作種者派與别/府馬少去處領養作種額外堪以騎操兒馬并兒駒照)
(数存留以作備用之数其餘不堪作種騎操者盡数變/賣以備買補備用馬匹題奉㫖准擬開封彰徳衛輝兖)
(州濟南東昌所屬州縣論人丁每五丁養兒馬一匹每/十丁養騍馬一匹共該人丁四十三萬八千五百二十)
(二丁領養兒馬六千七百五匹騍馬二萬六千八百二/十匹直𨽻真定保定永平順徳廣平河間大名七府所)
(屬州縣各論免糧地畆毎地五十畆養兒馬一匹一百/畆領養騍馬一匹共該免糧地七萬七百四十九頃五)
(十一畆有零領養兒馬一萬七百九十五匹騍馬四萬/三千一百八十四匹各照例兩年筭駒一匹其餘人户)
(収候領養孳生馬順天府所屬覇州等二十七州縣亦/論免糧地畆領養各處解俵備用馬匹勘定種兒騍馬)
(定数南北兩京太僕寺所屬府州縣衛種兒騍馬一十/二萬五千匹兒馬二萬五千匹騍馬一十萬匹太僕寺)
(所屬府州縣衛種兒騍馬八萬七千五百匹兒馬一萬/七千五百匹騍馬七萬匹南京太僕寺所屬府州縣衛)
(種兒騍馬三萬七千五百匹兒/馬七千五百匹騍馬三萬匹)
南太僕志曰予因稽昭代牧制及臣工建白俱重種馬
之選有以仰窺我髙廟貽謀之逺矣自洪武肇牧於山
陜遼東甘肅等處俱官牧備邉至畿輔内地改官牧而
散之於民又定兩嵗一駒豈非阡陌成羣江淮盡丘乗
耶及成化以後生息日繁搭配失職遂為民病孝廟茹
納王端毅馬端肅諸臣前後㑹議定種馬一十二萬五
千匹其備用或選駒或用買不拘惟擇種必髙大如式
可以征戰每嵗責寺丞三嵗差御史比較其瘦損者罪
之務換買足額此其故何也盖承平無事則孳息可以
應俵萬一中原多警乏馬其十二萬五千種馬皆戰騎
也盖善通其變而不失我太祖之初意者矣第嵗久俗
玩種馬寝亡其半甚或存十之一二率羸瘠尫隤不堪
牧每遇㸃烙隂賃陽眩以售其徼􁦂弊百出未逾季而
復稽察之則尺籍所載托之倒失者又十去六七矣即
責令買補至發屋質子不能償而况責之選調以杜奸
萌者乎盖天下之弊所為積漸流澌已非一日反之力
也識不早不易也願與經國者圖之
𢎞治九年奏准牧馬處所或論地畆或論人丁其有畆
去丁消而馬存者應牧馬匹改給得業之人及丁多之
家領養逃絶免粮田地給與同羣管業不許典賣與人
(兵部尚書題覆吏科等衙門右給事中韓祐等奏北直/𨽻保定真定等七府俱係免糧養馬地河南山東開封)
(濟南等六府論丁養馬数年之後地畆有典賣人丁有/消乏若使永逺不易未免貧富不均本部覆准行令兩)
(京太僕寺轉行各該分管寺丞督同該府州縣掌印宮/以後如遇十年大造冊籍将養馬地畆人丁照数查勘)
(果有畆去丁消而馬存者就将馬匹給付得業并丁多/人户領養俻造養馬地畆人丁文冊各該寺丞親歴州)
(縣查勘不許止憑管馬官朦朧查報又題覆兵科給事/中倪天民等奏要将逃歸死絶遺下免糧地土撥與同)
(羣朋養之人管業不許私自典賣變亂册籍覆准行兩/京太僕寺轉行該管寺丞并各該養馬司府州縣悉依)
(所擬施行若有私自典賣紊亂冊籍者/依律問罪照依常例發落俱奉㫖是)
𢎞治九年奏准凡一馬兩年連生二駒者除納官外聽
其自用(兵部覆革利弊以禆馬政事該南京兵科給事/中倪天民等奏管馬官員専理馬政又無别項)
(差委相應羣盖之時擇水草便易之處拘集各羣馬匹/照配通行羣盖如騍馬一匹兩年止生一駒例應還官)
(或有一匹兩年連生二駒者止収上年一駒入官次年/一駒給户聽其自用以勵其勤并以備後年賠補虧欠)
(之数本部議得合無行令各該養馬司府州縣悉依所/擬仍行南京太僕寺轉行分管寺丞按季出巡悉遵行)
(奉㫖/依擬)
𢎞治九年兵部題准經理馬政官中間如有闒茸不辦
事及貪汚害民者或本寺分管官員所在掌印官貟明
白開来以除民害掌印官追賠馬数不足充用不准給
由
𢎞治十一年題准倒失虧欠種兒騍馬價追数(該兵部/尚書等)
(題本部議得南北直𨽻并河南山東等處孳牧馬匹已/該本部㑹議差官勘處額数已定其𢎞治六年至𢎞治)
(九年倒失虧欠種兒騍馬亦免追補本色每兒馬一匹/追銀六兩騍馬一匹追銀四兩每駒一匹倒失者追銀)
(二兩虧欠者追銀一兩五錢解部轉發太僕寺/收貯以備各邊買馬支用以後仍照原例追銀)
𢎞治十六年奏准南直𨽻養馬州縣照例将羣長五年
一次揀選更換其有副羣頭去處一體裁革
正徳二年奏准太僕寺嵗取備用犬馬止照種馬定額
每羣派取一匹其種馬生駒起俵變賣悉聽自便
正徳二年榜例種兒騍馬年齒未老作踐倒死者責令
馬頭賠價其馬俱印烙以便查考(㑹典在/買補下)
正徳三年令民照種馬額数買備用馬匹解俵凡遞年
孳生不必追究禁府州縣管馬不得㸃視種馬并遺馬
毋徴駒(御史王濟言今賦重差繁財窮力竭且如養種/騍馬一匹孳生一駒是為二匹兩年印記兊種)
(補種搭配起俵不出養户名下四年二駒是為三配甚/至積有四匹五匹費用草料雖有養馬地所得無幾何)
(加以官府㸃視刑責科罰所以百姓惟恐一有孳生故/將騍馬饑餓作踐瘦病倒死即今各處額数虧損太多)
(其見在者間有定駒則又謀買羣醫人為之隠諱有顯/駒則飲以凉水酸泔為之衝落永為虧欠照例不過納)
(銀二兩虧欠不得孳生既出雖報在官飢餓作踐求為/倒死不過照例納銀三兩倒死不得種騍馬既瘦雖有)
(孶生終皆矮小又有管馬官畏怕分数不及逼要賠買/送官搪塞明白撓頭駒求為變賣照例不過納銀二兩)
(三兩間有印紀或堪補種亦雖起俵太僕寺嵗取備用/大馬未免科民重買百姓甘心受累因虧欠倒失變賣)
(之例行故将種馬作廢若不早為從長區處徒費喂養/終無實用今種馬地畆人丁嵗取已有定額但有種兒)
(騍馬揀選四尺五嵗以上十嵗以下髙大者存留矮小/老弱者賣價買補凑完原額養在民間遞年有無孳生)
(不必追䆒太僕寺嵗取備用大馬止照種馬定額派行/買解假有十萬種騍馬嵗取備用馬二萬只該五匹買)
(一匹嵗取備用一萬只得十匹買一匹以地論之則出/於五頃十頃以丁論之則出於二十五丁五十丁就取)
(三萬或銀馬中半百姓亦所情愿種馬/設使有生好駒起俵變賣悉聽自便)
太僕志曰盖自濟建為此議兵部尚書覆議行後則種
馬不繫於官官但責駒而不復視種遺母以求子大抵
為一切茍簡之政矣從此民間稱為無用種馬所謂徒
有種之名而無種之實也後日兩賣種馬之端皆由于
此始矣(是時濟為御史又為太/僕寺少卿故力議如此)
正徳八年都御史趙璜題准守巡官并各府掌印官同
分管寺丞将養馬人户清查消乏者開豁隠漏者増入
照依三等九則編僉户髙者充馬頭户次者充貼丁最
下者免僉先儘上户次及中户中間種馬凡有倒失不
堪務令補足羣数
正徳十二年奏准軍民原領孳牧并騎操馬倒死告官
相剥其皮張鬃尾肉臟許馬戸自賣輳銀買補還官(㑹/典)
(在賣買/補下)
正徳十三年申明養馬論地者俱係免糧田地别無差
稅不許典賣與人若混買者查照分数過割養馬全買
者全養論丁者俱照額数編定
正徳十三年題准養馬不係雜差不許濫免
正徳十六年令免糧地土但承種過買者不拘官吏生
員之家一體派與馬匹
又奏准馬匹派上户領養中戸量貼草料給與由帖不
許輪養瘦損止罪馬頭其因而倒死亦於本犯名下追
補
嘉靖二年議准凡羣長照永樂十八年事例馬五十匹
立羣長一人一年方許更替一次常川在鄉徃来調督
羣盖若有作踐責令具呈䆒治醫獸照洪武二十八年
事例每羣長下選聰明子弟二三人習學醫獸定業成
一人專看治馬其市井無籍與輪流充當等項一切革
去仍令各州縣止許朔朢各㸃卯一次羣長責其呈報
半月之中提調定駒及作踐馬若干醫獸責其治報半
月之中醫療過并倒死馬若干已報駒而落胎者罪其
馬戶作踐不曽舉呈而騐其瘠破者罪及羣長醫獸療
治無狀更換
嘉靖六年奏准兩京太僕寺分管寺丞於有力人户内
僉充馬頭倒失責令賠補不許無頼之徒營求充當科
害貧民若編僉不公叅䆒原編官員其有盜賣受財情
弊從實追䆒
嘉靖九年議准河南陳州等七州縣人户每十丁孳養
種馬一匹免其均徭雜差原額均徭量改本省差輕州
縣代辦其項城縣民佃養馬地土退出撥與養馬人户
牧放通免徴解租銀
嘉靖十年題准每十年大造黄冊成南北太僕寺分管
寺丞督同州縣正官查騐人户消長定為養馬人户編
造文冊二本一本該縣収照一本該寺查考
嘉靖十年詔養馬地仍歸本户餧養不許勢豪侵占(兵/部)
(為太僕寺覆奏查得嘉靖六年詔書内一欵順天府論/地養馬近年以来地多歸于勢要之家其馬仍令本户)
(餧養瘦損倒失責令追補甚為貧民之累該部議准地/賣馬存者斷令得過人户餧養不許豪強勢要侵占隠)
(瞞負累小民已經通行欽遵去後然此主於勢要而言/其官軍舍餘人等買種民地例不歸割地税猶存本户)
(及賣主各項情弊俱未議及相應比照前項事體依擬/其或彼此隠蔽不行開報以致互相推托馬無歸著各)
(該官員用心查訪/重行䆒治奉㫖是)
嘉靖二十年令州縣清查養馬地畆将餘地白地照畆
撥補(御史謝汝儀奏種馬之養正欲其羣盖孳息生駒/起解以備邉用𢎞治六年有倒失馬駒及虧欠徴)
(銀之例而馬政壊矣正徳二年御史王濟奏奉欽依每/年每馬一羣朋合買備用大馬一匹不較其駒之有無)
(自是以来種備二馬判不相維有司每年止是比較買/馬起解更不提調生駒種馬若無用之物故議者有以)
(不必養種為言有以但徴銀解部招商上納為言此皆/徒見末流之弊而不考究其始甚乖祖宗立法之意又)
(奏養馬地租等因該本部看得北直𨽻養馬論地每地/五十畆養馬一匹今各該州縣有餘地有白地或十四)
(五頃或一二十頃影射富豪規取地利以致貧苦下户/累及養馬及有馬户消耗人丁蕃息領馬照舊合轉行)
(分管寺丞督同各該州縣正官将徴糧養馬地畆逐一/清查明白将餘白地籍之於官照畆撥補各羣逃亡其)
(有户口消耗及人丁蕃息去處務要彼此相濟不許/偏累小民事完造冊送本部該寺該府查考奉㫖是)
嘉靖四十二年題准革州縣管馬官以馬政各屬掌印
正官各府管馬官仍舊掌印官止許㸃視種馬不許騷
擾騍駒(該御史吴守題本部覆准南北直𨽻河南山東/種馬寄養地方除府管馬通判照舊存留以總)
(其綱外其餘州縣管馬官不分同知判官縣丞主簿盡/行裁革送部别用一切馬政責令各掌印官兼理止許)
(㸃視種馬不許騷擾騍駒遇解俵之期各州縣差能幹/隂醫官一員該吏一名管押或本或折赴該府通判處)
(㸃僉堪中足色倒/換府批徑自解部)
隆慶二年題准南北直𨽻山東河南各省種馬通行變
賣一半每匹變銀十兩每年徴草料銀二兩仍将存留
馬户為正頭變賣馬户為幇頭養則輪轉徴則攤派(太/僕)
(寺卿武金奏臣考㑹典近邉有官牧之制無容言矣腹/衷有民牧之制計丁養馬嵗以所生駒解京俻用法非)
(不善也但孳駒類多弱下解俵不堪逋欠日積馬户逃/竄而民牧之法難行近該正徳二年御史王濟奏令馬)
(戸别買解用夫種馬之設専為孳偹用馬也今俻用馬/既别買矣自今如俻用已足貳萬之数冝令每馬折價)
(銀三十兩類解太僕寺發各邉照時估買馬則壹馬折/價之数可買戰馬貳匹不必加銀而馬数自倍於徃日)
(其以前所養無用種馬冝盡行變價以俻練兵之用如/壹馬定價銀拾兩則北直𨽻六府河南四府山東三府)
(約有種馬壹拾二萬匹可得銀壹百貳拾萬兩矣種馬/既去則養馬草料當収仍每馬一匹折草料銀貳兩則)
(每年又得銀貳拾肆萬兩矣御史謝廷傑奏武金欲去/種馬種馬本以孳生偹用既而徵銀買俵則種馬似為)
(贅物而倒失賠償於民稍苦故徃徃奏乞議革但查前/此鎮江一府知府熊佑奏革而兵部執止之都御史翁)
(大立奏革而兵部又執止之至嘉靖四十五年御史周/𢎞祖極論不當奏革之故兵部題奉欽依移咨都察院)
(劄南北印馬御史又行禁革乃屡奏止以祖制所在軍/機所係未可輕也祖宗之法乆而弊生但當清法以除)
(弊不當因弊而廢法年来因循玩弛日乆成效莫臻而/乃欲併種馬盡廢萬一有警驟行調發無所措置将不)
(追䆒於議者之非耶昔人謂戎者國之急務使馬為不/急則兵不遣而還農也可乎伏乞勑下該部查議前禁)
(永杜士民倖免之端如或謂其果無實用姑為目前恤/民之計則亦惟深思詳定該本部議如謝廷傑言而云)
(種馬實為孳生之原事干成憲遽難紛更是時議者方/以内帑缺乏遣使分道搜括天下逋負輔臣徐主議理)
(財用武金有賣種馬可得百貳拾萬之言遽請穆宗皇/帝聖㫖備用馬匹乆已買俵種馬徒存虚名百姓却受)
(實害宜從謝廷傑説深思詳定著且革去一半以蘇民/困合行事宜你每查武金原奏議處来説隨該本部議)
(查得武金奏議將每年應解之馬俱照原數買馬起俵/将各府州縣種馬變賣每馬一匹變價十兩每年每馬)
(仍折徴草料銀貳兩類總解部以備練兵之用為照種/馬半賣民因以甦但養馬半存尚資民牧而養馬費多)
(折徴費省未免不均将原養種馬選其老弱瘦小者變/賣一半每馬一匹價銀十兩解部發寺備用每馬每年)
(折徵草料銀貳兩以隆慶三年為始徴完類總起解其/存留之馬户為正頭變賣之馬户為幇頭養馬則通融)
(輪流折徵則通/融攤派奉㫖是)
隆慶三年題准将變賣種馬價銀太僕寺另項収貯俟
後日議復種馬支用(該御史謝廷傑題前事内云種馬/變賣臣常堅執以為不可乃今價)
(銀徴納率難輕動姑候民力稍裕議恢復祖制本部議/變賣種馬價銀劄行太僕寺另項収貯以俟後日議復)
(種馬支用/奉㫖是)
隆慶四年題准将各屬養馬人户原養兒騍種馬如有
孳駒照例科用如種馬無駒或作踐倒死者嚴行追罸
(兵部題覆以太僕寺卿顧存仁所陳優恤種馬以重孳/生謂國家設立種馬本為孳生俵用頃因减賣一半人)
(皆便于納價官司又不行加意督理而種馬之設遂至/無用矣該寺通行各府州縣掌印正官以後各将所屬)
(養馬人户原養兒騍種馬責令用心餧養如有孳駒照/例科用其報駒優恤及生駒津貼并所生之駒或留充)
(額数或印發嵗俵悉如所擬如種馬無駒或作踐倒死/者嚴行追罰其州縣正官亦照戸部未完事例一體陞)
(取給由俱不准起送太僕寺卿顧存仁又奏國家莫重/兵食而兵政莫急戎馬然而馬之孳生本于種馬猶食)
(之充足本於農田也孳生不足起俵而咎種馬之害民/猶漕賦不足供輸而咎户田之害農也戸田害農即思)
(棄田而逐末猶種馬害民即思棄馬而納價於是改孳/駒為額派専仰給於馬販以朋買為便民議鬻馬而徴)
(價國帑頼一時之儲小民茍目前之逸然國家戎馬嵗/不可缺起俵之数原額猶在也數年之後父死子繼未)
(有不謂無田之税額外之徴小民愁怨恐不止於今日/又祖宗種馬之法本為孳牧俵用今議鬻其半而仰給)
(馬販不知積販之馬豈皆神化而在官種馬獨不孳生/耶管馬丞判又且裁革停選即今惟在府州縣正官若)
(重其責并免種馬草料其嵗徴所生駒堪作種者留充/額数多生别駒亦與養户嵗堪俵者不必苦拘尺寸即)
(印烙發寄以示優恤如是則官以種駒為重不数年種/馬原額可以漸復又右都御史曹邦輔言南北直𨽻山)
(東河南原定額種兒駒馬拾貳萬伍千不可謂不多矣/而解俵于太僕嵗二萬若以拾貳萬餘减半騍駒亦當)
(有六萬六萬之中又不能選拾貳萬起俵不知所孳養/馬駒歸于何處消耗如此臣徃任大名元城縣每見管)
(馬官一次㸃馬不過千匹而常㸃数日不了問之則曰/某馬瘦某馬小某馬毛病不堪更不問駒之有無於國)
(初種馬騍駒解俵之意茫然不顧徒常㸃視滋漁獵之/計而已於是臣親徃㸃視亦不令打量丈尺長短大小)
(喝報肥瘦毛病但按冊呼名問駒有無記籍之有駒者/令歸業不復至縣中無駒者数下令期督之更不擾有)
(駒者人樂其便由是不一年而十已七八有駒矣若漂/沙及病馬不孳息者稍易一二則皆可生駒之馬殆無)
(不生之駒臣常恨管馬官不盡職若執專一課駒簡易/之法課駒之外一不擾害又通計人戸量貼草料則大)
(小馬可以兼養孳駒之家可以獨養矣盖起俵馬須三/嵗以上八嵗以下而孳駒之家可餧駒三四年而獨自)
(費乎此在人情有不堪而馬駒因無成材中俵者由此/也若可中俵亦省衆攅銀買俵比無駒可俵而買俵者)
(自减若不可俵變賣亦了衆無虧欠馬駒之罰若連年/二駒定與馬户一駒則當與衆共分若衆不願幇養馬)
(亦不分駒專歸養馬之主則不偏獨累養駒而孳駒之/心自急或貳年有兩駒者矣若貳年無一駒虧欠倒失)
(者有罰賞罰明而馬不蕃息無是理也不然有罰而無/賞此自来欲其馬之蕃生而竟不能者為未議幇貼養)
(駒草料及二駒賞一駒者亦未見其必行也若有賞有/罰而更行臣前至簡至易之法除課駒外累月成年再)
(不㸃擾即一人管幾千萬馬亦可一律齊矣何難之有/而况羣長羣頭馬戶之多督馬提調之官之衆而何馬)
(政不/興哉)
隆慶四年題准南直𨽻變賣種馬一半如直𨽻河南山
東例
隆慶四年題准四五等年去量徴草料銀一兩至六年
以後仍徴銀二兩待年豐之後仍買種馬給民孳養額
數足日草料即與停徴(該吏科給事中光懋言種馬减/二分之一種馬既减草料之價)
(自當優除兵部覆議民間餧養種馬間嵗課駒起俵給/軍騎征此馬政之本意也先年管馬官不行督教字孕)
(以致孳駒未必堪俵則另買大馬俻用已失馬政初意/而民間又増買俵之累及買俵乆而餧養日廢民又苦)
(於府縣官㸃騐罪責則思去餧養之累而徑願出銀買/俵則孳馬之源既尠将致馬日少而從買俵必有乏馬)
(廢事之日此小民無逺慮之見也今已减去種馬又嵗/出草料銀當事者以為不欲盡去其名也仍照議行事)
(理每年量徴一兩至隆慶六年以後每年仍照追二兩/待年豐之日仍買種馬給民孳養額数足日草料即與)
(停/徴)
隆慶五年題准令各府州縣衛所掌印官嚴督馬户将
種馬用心餧養務要如法多生孳駒(該兵部覆議御史/趙應龍題稱各府)
(種馬州縣除每年每羣頭二運解馬二匹照依丁田朋/買解納及種馬羸瘦照例治罪無容别議近日巡歴各)
(州縣孳駒甚少乞要通行各府州縣衛所掌印官親自/㸃視責令馬户用心餧養必期有駒如三年有二駒者)
(即以一駒犒賞或無駒者治罪朋買其駒之定顯務要/登報循環查考以憑分别犒賞一節為照種馬孳生科)
(駒起解原係祖宗舊制一變而為朋買本色再變而為/朋出折色遂改種馬僅有其名全無實效既該本官具)
(題無非整飭馬政意相應申明舉行責令各府州縣衛/所掌印官嚴督馬户将種馬用心餧養務要如法多生)
(孳駒如果合式相兼起解其騍馬如有漂沙不育者即/便變價另買専委正官經理其事佐二首領不許干預)
(仍嚴禁吏書人等毋得妄行騷擾其餘一切/賞罰稽查登報等項事悉如所擬奉㫖是)
萬歴元年議准各種馬州縣督率餧養二年之内果有
一駒解俵四家馬户各出銀三兩幇貼養駒之家如孳
駒不堪解俵就令估價變賣将價銀一半歸還四户扣
買大馬解俵一半給與原養駒家其二年之内不生一
駒者量追収過草料銀八兩扣充朋買大馬解俵
萬歴三年議准馬户每匹派徴草料銀六兩照地照丁
編入偹用馬價銀内帶徴給正頭餧養如有失止於馬
頭追補不許累及貼户其孳駒給賞亦不許貼户侵分
萬歴三年題准養駒累民令一年以上即與發賣半給
養户半入官帑收助解俵(御史孫成名條議孳生馬駒/估價變賣半賞馬户酬勞半)
(收在官助俵扣/减偹用馬價)
萬歴九年議准将各處存留種馬盡行變賣上等馬價
無過八兩下等五兩賣完解部發寺專偹買馬不得别
項支用每馬嵗徴草料銀一兩各州縣類總解部惟徐
通泗興化等州縣以先免種馬草料亦免徴至後遂為
定例(該太僕寺少卿裴應章條議内一欵議查課種駒/查得北直𨽻及山東河南原額種馬八萬八千有)
(竒已經題革四萬七千有竒而存留者尚猶及半今見/行事例每一騍馬每二年騍駒一匹堪俵者起俵堪種)
(者補種不堪者估價變賣其價銀一半貯庫以為助俵/之用一半給賞馬户以償孳育之勞法非不善也但自)
(徴銀買俵之例行而有司者視種馬為贅疣矣間有所/生之駒又動稱補種變賣而起俵者絶無一二其變駒)
(銀兩徒有助俵之名而無减徴之實給賞者徒出虚領/之状而實充官吏之囊種馬之無實效有由然也夫種)
(馬之革者既徴銀買俵則種馬之存者當騍駒坐俵此/兩利俱存之道也今革者反為存者出銀而存者不能)
(為革者助俵任其廢弛而不一為之稽查徒寄空名于/冊籍是上之人先視種馬如贅疣矣有司者獨奈何不)
(以贅疣視之哉今後合無嚴行各州縣掌印管馬官員/須要時常㸃查責令馬户用心孳育務使種馬不虧生)
(駒足額每年俵解馬匹議定徵銀買俵一半孳駒坐俵/一半其有孳生不足俵解無駒及隠射侵尅變賣孳駒)
(銀兩者容臣指名恭劾如是而種駒有不駢蕃者無是/理也或者謂種馬之政廢弛已久欲遽責其俵駒一半)
(似屬難行臣請自萬歴十年為始大約俵馬十匹先坐/駒二匹以漸逓加不出三年可以足其一半之數而買)
(俵銀兩亦可以减徴一半矣又謂種馬一向累民近議/買俵民頗稱便若是則當盡罷矣又何用存之為也臣)
(以為既存之須課之安有以國家四萬有竒之種馬空/置之無用之地而徒充姦貪之囊槖也隨該兵部覆議)
(以國家種馬之制利其孳畜以俻郊原緩急之用國初/草野甚廣芻牧既便而免税資牧民力更裕故課種之)
(馬俵駒嵗以萬計嗣後生齒日蕃田野日闢芻茭不繼/孳養為難始計地以養馬則起糧此地也養馬此地也)
(民日告困而駒之堪俵者百無一二矣正徳二年該御/史王濟建議止照種馬額數派徴偹用大馬隆慶二年)
(該太僕寺少卿武金條議變賣種馬之半惟種馬之半/尚存則課駒之法難廢萬歴三年又該御史孫成名條)
(議孶生馬駒估價變賣半償馬户酬勞半收在官助俵/扣减備用馬價然買駒之時駒不足以值四五兩而官)
(估者或至十餘兩則賣駒之價不足以抵半價入官之/數而半賞養户者止空名耳故馬户有養種馬者一馬)
(也買俵者又一馬也養駒則又一馬也在種馬則時有/㸃騐之煩有科罰之苦有差撥迎送拘充夫役之勞一)
(累也在課駒則有定駒顯駒重駒之擾及賣駒賠價之/費又一累也民為此累雖日撻而求其駒之蕃庻不可)
(得矣今議責之課駒以免俵解是欲養馬者得馬則徴/價者可以减徴原為利民而非與民争利然必使民得)
(養駒之利而後行騍駒之法相應酌議合無将種馬課/駒者聽民之便凡無駒者以派徴銀三十兩聽其買俵)
(有駒堪俵者即以所徴銀盡給起俵以酬其數年餧養/之資其一切定駒顯駒重駒騐駒之法與夫駒病駒死)
(之罰賣駒助俵之價通行查革則民不擾而自利于俵/駒之堪俵者當不止于十之二與五已也仍偹行該寺)
(及各撫按衙門着令州縣掌印官每嵗終惟稽查種馬/見在數目如有倒失者責令如式買補以憑印騐不許)
(問罪科罰佐貳等官及吏書人役並不許假以稽查之/名下鄉擾害其起俵之馬不必計其買馬於别户者俵)
(駒自本户者應給馬價一體盡行查給至於各處變駒/助俵銀兩以文書到日為止惟清查見在若干如有侵)
(欠者嚴為追補以抵充正額照数减徴此後不必再為/變賣使民無養馬之害則馬有蕃庻之利矣是時輔臣)
(張居正尚前議適時方以欵市查市本不足太僕寺所/儲無幾欲藉此以充市本于是力主盡賣隨請㫖近年)
(畜養種馬課駒一事苦累小民至極還查照節年題奉/事理議處停當来説其餘依擬該南京湖廣道試監察)
(御史于有年奏内稱将每年應俵之馬每馬一疋議定/價銀三十兩外加草料盤費銀五兩即於本處均徭數)
(内通融徴收在官或取本色則買馬解俵或取折色則/一併起解以前所養無用種馬盡數變賣價銀類解兵)
(部以俻邊方之用該兵部議得種馬課駒民艱最重在/昔沮變賣之議者不過恐絶孳生之源乏緩急之偹耳)
(不知窮民無頼牧飼失時羸瘠尫隤種且自斃安望其/駒乃至别買大馬以俻解俵是未嘗有孳生之實也其)
(何以充緩急之俻查得南北太僕寺實在種馬通共五/萬七千五百二十三疋今若盡数變賣價銀收貯太僕)
(寺以蘇山東河南南北直𨽻困窮之衆草料折徴毎年/計十二萬五千有竒積至十年可得百萬如遇俵馬不)
(足即将此銀分發各處官為收買一同解俵給價從厚/立法從簡馬自雲集堪充實用隨該復行本寺該署印)
(太僕少卿裴等查議囘稱審度時勢變通調停上不失/乎祖制下有禆于生民事在兵部等因兵部隨議變賣)
(之法其事有五先變賣定價十兩殊為太重迄今拖欠/賠累况馬價髙下難以槩擬合令各處撫按官選委司)
(道各官親為估計髙者無過八兩下者無减五兩完日/先造清冊送部以候解銀到日查考此變價所當議也)
(徃時變賣解銀限期近者一二月以裏逺者半年以裏/顧民間種馬率多不堪一時變賣未易盡售追比太急)
(則姦人射利量寛其期庻不厲民此立限所當議也草/料折徴以資儲積兼可嵗稽馬户黙寓約束先年每疋)
(徴草料銀二兩小民猶稱難辦後議徴一兩合無定以/每疋徴銀一兩此草料所當議也種既已革駒不當責)
(其已經驗報者則屬官物宜閲其種馬堪賣者以報駒/給賞種馬不堪賣以報駒并賣輳足今價原未報官者)
(免追此報駒所當議也朝廷此舉盖以蘇久困之民各/處有司自當仰體上意各将馬户多方優䘏不得因其)
(釋負仍敢巧立名色加以雜役其馬戸有逃故種折者/有逃移新復者亦宜分别减免以宣恩澤此優䘏所當)
(議也臣等再三考究籌畫先年變賣未盡種馬一半委/應通行變賣量徴草料銀以佐買馬之費種馬雖革馬)
(户宜存聽其照舊或十年或五年一次審編買解大馬/如嵗月馬匹數多太僕寺預呈本部多買本色或有重)
(大征戰無論本折悉買本色如再不敷并出太僕寺所/貯變價及嵗積草料銀兩分發州縣收買臕壮大馬一)
(同解依太僕寺應用相應題請定奪恭候命下通行南/北直𨽻山東河南巡撫衙門并劄付兩京太僕寺仍咨)
(都察院轉行各撫按并印馬御史行各司道并府州縣/掌印官将賣剰一半種馬盡行變賣司道各官親估價)
(銀上等無過八兩下等無减五兩估完先造清冊送部/案候查考以文到之日南直𨽻限一年以裏北直𨽻山)
(東河南限十箇月以裏變賣完日傾銷成錠各州縣依/期解部發寺收貯専備買馬不得别項支用每馬每年)
(折徴草料銀壹兩以萬歴九年為始徴完各州縣類總/解部發寺不許延捱拖欠孶駒已報在官其種馬堪賣)
(者将駒給賞馬户不堪賣者将駒一同變賣輳價馬戸/有逃故種折者審實免徴逃移復業種馬猶存者照下)
(等馬價减估/等因奉㫖是)
萬歴九年盡賣種馬惟于鳳陽府及廬州府滁和二州
各一年輪派大馬二百七十二疋其餘盡改折色
萬歴十二年題欲清查草地量復種馬以備緩急兵部
覆議兩奉明㫖查革年久難以再議停止(該御史馬朝/陽奏内一欵)
(復種馬以經逺猷國家種馬之設豈専為孶生之計已/哉盖必有所重者在也萬一有警刻日之間數萬匹之)
(種馬可以畢集謂非緩急之一須不可也先臣議欲革/之者盖謂種馬所生之駒多不堪臨期又另買以充解)
(是種馬為無益之累且額解馬價議于該地方丁田内/通融派徴此又得苦樂適均之義上無損于國額下有)
(便于民情誠計之得也革之誠是矣但種馬之弊非馬/累之也官累之也民自累之也兹不于法之所以累者)
(而釐之以復無弊徒區區種馬是革是猶人因噎而廢/食雖免一時之噎而受傷多矣今額解之数無失而種)
(馬既革即謂之無馬亦可也初該部議覆豈不欲盡革/以蘇民困哉必仍留一半者以其所關于國者重於不)
(可革之中而姑為量革計盖亦與釜與庾之㣲權也猶/不失廢禮存羊之意未幾建議者乏曲突逺慮援前為)
(例并其所留一半而悉革之若及此不一權輕重而為/之焉其如國何且種馬之立原設有草場今馬革矣而)
(草場安屬耶其利安在耶此正致噎之病根而馬政之/所由弊也以臣竊計之當於原設立種馬地方清查額)
(設草場若干坐落何處或有無開懇侵沒除荒蕪外其/已墾或侵沒者照額清查改正每嵗計其子粒之入以)
(為芻養之資或當既革之後恐駭民情亦宜量復後革/一半其買馬之價於額解折價内議處每匹仍查照舊)
(䂓除草場子粒外量議給工食草料銀若干除所生之/駒堪俵者聴解其餘不堪當官變賣其不敷之價於該)
(地方丁田内遵新例通融派徴此有復之實無復之擾/庻民各妥其所天而國亦隐然獲種馬之實用矣實萬)
(世計也隨該兵部議得為照種馬之設洪武初年牧之/於官未為民累二十八年始令民間牧養猶止於南直)
(𨽻数府至永樂十年以後行之北直𨽻山東河南等府/皆借民力牧養圖孳息以俵解其俵解馬匹即是種馬)
(所生之駒不論大小牝牡亦不限以多寡名数止以生/息見在者起解太僕寺發令西山一帶空閒地方趂水)
(草牧養是所解之馬原出種馬故種馬不可議革行之/既久弊孔叢起原養之馬多不生駒所課之駒又不堪)
(解於是遂議另行徴銀買俵是嵗解偹用馬匹已全不/頼種馬及孳駒矣隆慶二年武金奏半革萬歴九年于)
(有年等奏盡革臣等查得種馬之設國制惟主於有馬/以俻征操今馬匹見在者一萬有餘馬價見在者六百)
(萬有餘兩奉㫖一謂種馬徒存虚名百姓却受實害一/謂種馬全與起俵無干徒苦累小民屡奉欽依查革年)
(久似難再議/題奉欽依是)
萬歴十四年題准審編照舊例舉行仍量地丁饒裕之
家為正額餘為貼户(該兵部覆太僕寺卿魏時亮題種/馬議覆之法有二其一欲令守令)
(勸民孳養限以三年勸足養數報寺俟後民馬漸多稍/稍多派本色查兊缺馬各邉少省解發勿累寄民此一)
(節若州縣有司行之盡善是謂導利於下固有利于國/家若行之不善不免以多事為擾反無利于民生又孳)
(息有水草之宜蓄牧順人情之便似未可操一切之法/以責之也其一欲精選富戸不分正貼此一節審編馬)
(頭係五年一次原計丁地多寡以分正貼正戸養馬貼/者幇助不許輪流餧養若欲精選富户俾專養馬合縣)
(扣筭通派草料則一旦更張人難信從合無将審編之/法查照舊䂓舉行但當酌量地丁饒裕之家為正頭養)
(馬餘為貼户養馬草料各宜因民之便分别户則量行/幇貼若有倒損照例追賠量為寛恤題奉欽依議行)
萬歴二十二年查議種馬舊制(該太僕寺卿楊題為欽/遵㫖條議馬銀日俱空)
(匱財用所當通融事宜懇乞勑下該部預計永圖以保/治安等事臣考太祖髙皇帝都南京守南京者先守淮)
(乃于淮南北之間建太僕寺于滁州成祖文皇帝都北/京守北京者先守関乃于關東西之間建太僕寺于都)
(城又建苑馬寺于都城之外兩關之間薊昌等亦各建/監苑都司衛所遼東則立行太僕寺苑馬寺其後三衛)
(之師内徙而都城北與敵為鄰兩關皆在其外于是所/需于戰守者為甚急而守先兵兵先馬聖祖嘗諭成祖)
(北平口外馬数不過二萬若遇十萬之騎雖古名将亦/難于野戰是以極重馬政關之外若遼薊宣大山陜各)
(置監牧場地種馬而内地若北直𨽻順天山東河南十/五府南直𨽻應天八府各種馬間嵗騍駒復生駒原無)
(定額就所得駒起俵給軍騎操正統間因邊方調發不/敷乃于種馬内俵駒寄養于順天三府名備用馬是為)
(馬政成法一則察北俗以馬多寡為強弱故各州縣民/皆令種馬實示之以強以衛其州縣亦自衛其生一則)
(養馬為天地自然之利下嵗騍駒以利上亦得習騎上/嵗免地糧以利下亦省征歛實有兩利是為馬政本意)
(當時有利無害馬政修舉其後法久民玩官恣吏陵弊/害因生民甚疾苦士大夫産其地者身親疾苦輕于議)
(革當事者以去此可收捄時之譽敢于主革而于戰守/均弗計者是以正徳初御史王濟議不徴駒而專買俵)
(則羣盖法廢孶生路絶然猶有遺馬也隆慶間太僕少/卿武金議專備用而盡賣種馬當事者力是之乃改折)
(竇開而買補弊滋然而猶存半馬也萬歴九年兵部侍/郎王一鶚覆議本寺卿裴應章查騍種駒之疏當事者)
(力主之堅擬盡行變賣祖宗成法本意變革殆盡而官/牧既空民養亦空天下幾無馬矣案查先是師㓂小訌)
(五河取千匹平之督撫李遂淮揚征倭取數千平之盖/以倭善歩無馬故能勝之先臣胡松論廟灣之戰全頼)
(種馬此見南馬不可革者嘉靖戊申庚戌邊方關部常/取至數萬禦敵即多疲瘦匆率中拾猶可擇貳叁餘亦)
(可以負載糗糧此見北馬不可革䆒言之始革種馬以/除害專買俵以便利如其利果勝害不妨于革乃今買)
(俵地方諸臣亦謂俵民稱疾苦不减于種是何取于盡/革哉近自欵市東西征討費馬價數百萬或曰非革者)
(安得此用竊譬之有家者豐則侈侈斯難繼嗇則儉儉/斯有永近因革此遂豐侈而使日後難繼盍如不革而)
(人知嗇儉有永之為大利哉目今惟藉欵貢覊縻乃各/鎮以年例為市本為給賞尚未見無馬之弊萬一渝盟)
(其将何支徃職聞京師驕兵悍將弊車瘦馬雖有兵馬/與無兵馬同而今實無馬有不悚慮者乎以此先聲又)
(安可使敵聞乎臣謹以俵寄兊買肆項本壹事相因者/謹列之謂種馬本原肆者枝流本源既廢獨計末流似)
(非知類乃并末流俱廢之直待枯株涸澤又非計也敬/稽祖宗成法本意㑹典志書先令諸臣條例兵部題覆)
(者條議/以獻)
　　各府州縣種馬額數
大名府十一州縣(原額種兒騍馬一萬八百八十匹隆/慶二年半賣五千八百四十六匹萬)
(歴九年全賣每年草料銀一萬八/百八十兩今改一萬六十八兩)
保定府備用祁州等十三州縣(原額種兒騍馬七千九/百四十五匹隆慶二年)
(半賣三千九百七十三匹萬歴九年全賣每年徴草/料銀七千九百四十五兩今改七千三百四十五兩)
順徳府九縣(原額種兒騍馬三千七百一十五疋隆慶/二年半賣二千一百二疋萬歴九年全賣)
(每年徴草料銀三/千七百一十五兩)
廣平府九縣(原額種兒騍馬三千七百七十疋隆慶二/年半賣一千九百七十六匹萬歴九年全)
(賣每年徴草料銀/三千七百七十兩)
真定府三十一州縣(原額種兒騍馬一萬七千六百三/十五匹隆慶二年半賣九千五百)
(四十四疋萬歴九年全賣每年徴草料銀一萬七/千六百三十五兩今改一萬六千一百九十一兩)
河間府備用十五州縣(原額種兒騍馬五千一百六十/疋隆慶二年半賣二千六百七)
(十六匹萬歴九年全賣每年/徴草料銀五千三百六十兩)
永平府六州縣(原額種兒騍馬四千六百七十疋隆慶/二年半賣二千三百三十五匹萬歴九)
(年全賣每年徴草料/銀四千六百七十兩)
開封府七州縣(原額種兒騍馬一千二百八十五匹隆/慶二年除半賣六百三十三疋每年徴)
(草料銀止得三十二兩九/錢三分九厘三毫二絲)
彰徳府四州縣(原額種兒騍馬一千一十五疋隆慶/二年半賣五百八疋萬歴九年全賣)
衛輝府六縣(原額種兒騍馬四百一十五/匹隆慶二年半賣二百八匹)
歸徳府所併一縣(原額種兒騍馬三十疋隆慶二/年半賣十五疋萬歴九年全賣)
山東濟南府二十九州縣(原額種兒騍馬一萬三千三/百四十疋隆慶二年半賣六)
(千六百七十疋萬歴九年全賣每年/徴草料銀一萬三千三百四十兩)
兖州府二十五州縣(原額種兒騍馬一萬四千五十六/疋隆慶二年半賣七千二百五十)
(匹萬歴九年全賣每年徴草料銀一萬四千五十六兩/今改一萬一千一百二十三两五分九厘三毫四絲四)
(忽八/二先)
東昌府一十八州縣(原額種兒騍馬三千三百八十匹/隆慶二年半賣一千六百九十匹)
(萬歴九年全賣每年徴草料銀三千三/百八十兩今改三千三百九十五兩)
應天府八縣并帶管徴滁州衛(原額種兒騍馬四千六/百六十疋隆慶二年半)
(賣二千三百三十疋萬歴九年全賣/每年徴草料銀四千六百六十兩)
鳳陽府所屬州縣(原額種兒騍馬并額外寄養兒馬九/千四百七十六匹隆慶二年半賣四)
(千七百三十八疋萬歴九年全賣每年徴草料銀/九千四百七十六兩今改八千七百七十六兩)
揚州府所屬州縣(原額種兒騍馬五千五百九十三匹/嘉靖二十年御史錢􁀙奏减通州種)
(馬八百五十匹共四千七百四十三匹隆慶二年半賣/二千三百七十二匹萬歴九年全賣每年徴草料銀五)
(千五百九十三兩今/改四千二百三兩)
淮安府所屬州縣(原額種兒騍馬六千三百一十匹隆/慶二年半賣三千一百五十五匹萬)
(歴九年全賣每年徴草料銀六千/三百一十兩今改四千二十三兩)
廬州府七州縣(原額種兒騍馬四千三百七十四匹隆/慶二年半賣二千一百八十七匹萬歴)
(九年全賣每年徴草料/銀四千三百七十四兩)
滁州所屬并帶管徴滁州衛(原額種兒騍馬一千七十/五匹隆慶二年半賣五百)
(三十八匹萬歴九年全賣每年徴草料/銀一千七十五兩今改一千六十兩)
和州并所屬(原額種兒騍馬六百三十七匹隆慶二年/半賣三百一十九匹萬歴九年全賣每年)
(徴草料銀六/百三十七兩)
徐州所屬三縣(額無種馬景泰二年寄養江南搭配餘/剰馬駒歴𢎞治三年以前議解本色六)
(年勘定無種馬仍領寄養十七年都御史張縉奏豁寄/養至正徳十二年印馬御史周鵷奏准比丁田出辦折)
(色除沛縣免派外本州及蕭/豐碭山每年備用折色馬)
廣徳州併一州一縣(原額種馬八百匹隆慶二年半賣/四百匹萬歴九年全賣每年徴草)
(料銀八/百兩)
寕國府所屬一縣(原額種馬七百五十匹隆慶二年半/賣三百七十五匹萬歴九年全賣每)
(年徴草料銀七百五十兩/今改徴七百四十九兩)
鎮江府所屬三縣(原額種兒騍馬二千三百四十匹隆/慶二年半賣一千一百七十匹萬歴)
(九年全賣每年徴草料/銀二千三百四十兩)
太平府所屬三縣(原額種兒騍馬一千四百六十五匹/隆慶二年半賣七百三十三匹萬歴)
(九年全賣每年徴草料/銀一千四百六十五兩)
　　軍衛種馬
㑹典凡在京在外衛所俱有孳牧馬匹以給官軍騎操
在京及南北直𨽻衛所屬兩京太僕寺在外屬各該行
太僕寺苑馬寺及都司委官提督每衛指揮一員所千
百户一員專管孳牧其搭配科駒起解等項悉照民間
事例
洪武二十三年令飛熊廣武英武等衛每五户養馬一
匹
永樂十四年令薊州山海諸衛屯軍每人養種馬一匹
免納子粒
正統六年令征戰走傷馬匹騐視明白分給各衛守城
官軍牧養遇倒死埋瘞
成化七年奏准天下衛所孳牧馬匹有埋没者俱照原
額買補令軍餘朋合領養
正徳十四年題准各處行太僕寺并各邊都司衛所将
五年一次變賣虧欠等項馬價銀兩俱存留本寺并本
都司庫聽候明文支用不必解京
隆慶二年變賣民間孳牧種馬惟獨各衛不賣
萬歴九年全賣每匹徴銀一兩除京三衛免養外每年
共銀一百七十二兩在外四十六衛共銀二百七十兩
　　軍衛種馬額數
在京龍驤等二十六衛種馬共一百九十五匹内龍驤
武成神武右後忠義右前義勇左後大寕前羽林前金
吾左右等衛各十匹忠義後義勇右前中蔚州左㑹州
寛河燕山前右左濟陽富峪大寜中大興左等衛各五
匹今義勇中左神武後改為陵衛免養額實共種馬一
百七十二匹
在外保定左等四十六衛原額種馬二百七十匹内保
定中河間瀋陽中屯真定山海神武中定邊等衛各十
匹保定左右前後茂山大同中屯滄州守禦所永平東
勝左右盧龍開平中屯撫寕通州左右武清涿鹿左中
薊州鎮朔遵化興州左屯右屯前屯後中屯忠義中營
州前屯後屯左屯右屯中屯寛河守禦所武定守禦所
涿鹿徳州左徳州沂州等衛各五匹
按天下事無皆可亦無皆不可可者是則不可者非不
可者是則可者非酌于可不可之間而得其真是真非
者則以理以時為之權衡不以己意預之人情狥之者
也種馬之政洪武初至正徳元年皆行無異議正徳二
年忽議買俵不問徴駒即此時事權在部兵部主行之
盖偏信爾猶無心也自隆慶二年寺臣武議盡革宰輔
徐力主革馬請㑹議當時冡卿楊執不可宰輔陳等亦
不可始勉從半賣而盡革之端露矣萬歴九年冏卿裴
議騍駒宰輔張尚主隆慶二年盡賣之説又署部左司
馬王既而司馬梁相繼又入御史于之疏而盡革之事
行矣遂將聖祖列聖前政裁革無遺是皆以革為可而
是之者也當正徳二年御史謝隆慶四年冏卿顧印馬
御史謝左司馬曹大司馬譚萬歴九年御史馬凡十餘
疏皆議其不可是皆以革為不可而非之者也總今觀
之以革為可者則曰法乆弊生民艱已甚又曰始陸續
給養於民法固甚善行之既乆弊患漸生是以條議上
請曰備用馬匹乆已買俵種馬徒存虚名百姓却受實
害又曰近年畜養種馬騍駒一事苦累小民者是也其
以革為不可者則曰祖制所在軍機所係未可輕革萬
一有警驟行調發無所措置乞要查議前禁永杜士民
幸免之端又曰姑為目前恤民計亦惟深思詳定又曰
諸臣無深思逺慮輕以議革又曰惟狥士民茍且之計
不為日後深長之謨又曰不知經國逺猷請乞聖明漸
次議復者是也此可不可兩端卒之不可者不能勝乎
可者而竟革之當其時旁觀諸臣咸謂聖祖詔戶部不
用吴江浙諸省人盖恐議减賦稅私其鄉今觀以種馬
可革者皆種馬地方諸臣而首政者不知祖制軍機而
誤聴之即是而知聖祖真有見已顧革之後馬羣遂空
纔有徴發司馬便以為難此其在今日如此他日益可
知已至今懐籌者猶以革復之際難于為言大都亦有
可不可兩端曰前者不可革而輕可于革後者可復而
不可于遽復者也其為不可革而輕可于革者則曰有
種馬之時初則法令簡信而後則煩苛屡更初則官吏
勤畏而後乃貪殘陵恣初則牧地廣而後為豪貴侵奪
初解俵徴駒而後一切不問又初即孳生見在之駒隨
有起解解至即牧以俟将来臕息茁長無分於髙卑大
小牝牡無别於彼此多寡分數無勞於揀擇追求而後
則較量尺寸論别於牝牡分數又揀擇屡換追求不已
初則即駒堪俵者起俵堪種者補種不堪者賣價半貯
庫助俵半給賞養户而後即有駒不補給種變賣無可
起俵助俵給賞有名無實紛紜弊害叢生使善處興革
者于此時能察民疾苦即此弊害革之使去即可以修
前政垂永乆乃何其輕于議之主之而不顧也其為可
復而不可于遽復者則曰民難與創始可與樂成當二
祖開創之初百戰經營以馬為急漸次而始民亦漸次
而樂其成而後一旦棄其成績而革民亦以革而樂其
成今遽議之民難與始且畿輔之民數十年来凡科歛
煩急征調頻殷祲饉荐臻盜賊訌攘杼軸内空瘡痍外
集忽欲循舉成事民誰與樂柰何能強不樂之民而為
此莫大之舉也顧未革之先則種民獨稱疾苦既革之
後今買俵者寄養者均稱為疾苦其士民若有不能一
朝解之使去亦猶徃種馬時然無有異者顧所稱艱亦
誠為艱特艱在一時為身家計爾若為國家計則以邊
境之急聖世恒有飢饉師旅不得已為權冝兵食之計
聖門必講今者買俵寄養皆缺乏萬一急需乏馬将戰
守無資将必臨時加派于民民于是時變故在前征催
在後所稱艱者當有百倍于常日是以重有慨于隆慶
三年萬歴九年首政者輕于革不能以理以時為權衡
而以己意預之且輕狥之也或謂既不可復而又不可
不復為今之籌者将何以善之亦曰審其時酌其理求
于俵寄買三者之間求所以經常變補救弊之術俾民
不擾而馬得足又當預為之圖是為惟事事乃其有備
有備無患亦制治未亂保邦未危之道有非出位越爼
者所敢知也
　
　
　
　
　
　
　
　
　
　
　
　
　馬政紀卷二
欽定四庫全書
　馬政紀卷三
　　　　　　　　　　　　明　楊時喬　撰
　　俵馬三
俵馬者以種馬騍駒表其良者起解以備用者也㑹典
太僕志載國初種馬騍駒俱搭配補種餘即變價入官
以俟凑補給賞置廐之用未有解俵者正統十四年以
邉警取馬一時不至難應猝變始于孳牧内嵗取備用
馬二萬匹寄養京輔三府以備不時調兊是為起解之
始正徳二年専于買俵猶係就種馬額數出銀買者至
隆慶二年半賣萬厯九年全賣之後則一槩將丁糧均
派徴銀在官給馬户買俵矣其俵解又令各府州縣每
嵗將應解馬匹隨數多寡分春秋二運㑹典載舊例不
蠲免自成化以来多所蠲免或全免或量免或緩徴或
永改折或暫改折定以分數年限各視其災之輕重以
為等紀俵馬三(俵者表識之謂以種馬騍駒表識其内/之良者即以此起解謂之俵解又以俵)
(解俵用騎操折易併進納俱印烙以防姦弊謂之印俵/其孳生及賠納駒應交印者謂之交俵差官各地将空)
(閑増出人丁俵散領養謂之俵散俵散者即寄民間餧/養者嘗考古無俵字盖即表字後旁加亻為俵以亻表)
(識良馬備用為義此/盖近増字今通用)
　　兩京太僕寺額派備用俵馬(此太僕寺南京/太僕寺並同者)
正統十四年令嵗取備用馬二萬匹北直𨽻河南山東
取七分南直𨽻取三分俱限八月以裏解部發太僕寺
騐印給俵(後増减分數本色/折色節年不等)
成化四年議備用馬太僕寺取七分南京太僕寺取五
分差官吏管解(兵部題每嵗備用馬匹太僕寺取七分/南京太僕寺取五分俱限八月以裡解)
(部各府州縣解馬二十匹以上差官解管二十匹以下/及有事故等項方許差吏違限者照例𠫭送法司以後)
(解馬違限并違例差人及一年之上不/来完馬取批者一體照例䆒問奉㫖是)
成化二十一年奏准南京太僕寺所屬地方備用馬匹
從各府州縣徑解北京交俵如有拖欠及補完之數仍
行南京太僕寺照查
𢎞治三年題准暫取備用馬一萬匹(兵部題覆該吏部/等衙門尚書王等)
(㑹議得在京原無寄養馬匹自正統十四年北方侵犯/京師一時缺馬騎操該太僕寺奏准将順天府所屬人)
(户孳牧馬匹分散保定等府人户領養却於南京太僕/寺孳牧馬匹内每嵗取二萬匹赴京分送順天府所屬)
(人户寄養備用以十年論之該馬二十萬匹民户有限/馬匹太多連年倒死者不止十數餘萬及至追補又告)
(艱難徒費民財無益于用若照前數行取不無累及逃/亡今後合無将備用馬每嵗暫取一萬匹本色折色臨)
(時具奏定奪如果𦂳急用馬照/舊取用或發銀收買奉㫖准行)
𢎞治五年題准備用馬每嵗止取一萬匹北直𨽻河南
山東并南直𨽻徐州所屬俱解本色内永平府折色本
色中半廬州鳳陽二府滁和二州解本色七分折色三
分淮陽二府應天江浦六合二縣解本色四分折色六
分應天府上元等縣鎮江太平寜國所屬俱解折色(舊/例)
(每匹折銀十兩其本色馬務要揀選堪以騎操四嵗以/上七嵗以下折色銀亦要辨騐足色各令依期委管馬)
(官貟解俵馬匹折銀事例行之二三年/備用馬匹有無勾用另行奏請定奪)
𢎞治七年題准每嵗止取備用馬一萬匹北直𨽻各府
定限八月以裏南直𨽻各府定限九月以裏解部(兵部/題覆)
(御史潘楷奏要将每嵗備用該解馬匹一萬并令與解/馬人員地方逺近到京日期本部議得合無行南京太)
(僕寺轉行各該養馬府州縣自𢎞治六年為始俱照奏/准事例今後每嵗止取備用馬一萬匹其管解人員直)
(𨽻保定及山東河南等府州縣每嵗定限八月以裏南/直𨽻應天鎮江并鳳陽等府州縣每嵗定限九月以裏)
(解部如果𦂳急用馬仍/照舊例取用奉㫖准擬)
𢎞治九年令孳生馬齒少力強而不及四尺以上者亦
聽印俵(兵部題該吏科右給事中韓祐等奏本部議得/合無兩京太僕寺轉行各該管寺丞查照先行)
(事理每遇行取備用馬匹務要預詣各州縣将孳生兒/馬駒并買補内逐一㨂選堪中者造用印信冊鈐記管)
(馬官員解赴本部發寺騐收如孳駒内齒生少身力強/壮止是尺寸畧有不及亦聽選不必拘取於四尺之上)
(各該寺丞仍前不行親詣州揀選每縣馬一百匹揀退/三十匹以上者本寺開報本部𠫭䆒拿問如律若解到)
(馬匹堪以收俵毛齒尺對冊無寸差該寺聽信醫獸人/等妄言揀退許管寺丞或委解馬人員将揀退馬匹送)
(部看騐定奪/具奏奉㫖是)
正徳二年奏准太僕寺嵗取備用大馬止照種馬定額
每羣派取一匹其種馬生駒起俵變賣悉聽自便
正徳二年奏准派取各處備用馬二萬五千匹太僕寺
所屬七分俱本色南京太僕寺所屬取三分本折色中
半北直𨽻山東河南限六月終南直𨽻限七月終各差
管馬官解俵
正徳十一年奏准今後奏派寄養馬不許更改加添積
有餘馬作價収買不致泛濫多派難以徴解(該御史周/鵷奏要将)
(每年徴解備用馬立為定規悉照正統二等年數坐派/積有餘馬作價收買不致泛濫多派難以徴納但恐各)
(官意見不同仍復更張致為民害本部每年派馬之時/務要遵守前例以為定規如有任意更改加添者聽兵)
(科論奏改正/題奉㫖是)
正徳十二年奏准備用馬除沛縣免派外徐州止派六
十匹蕭縣三十匹碭山縣四十匹豐縣二十匹俱先儘
上中户内人丁每四十五丁嵗朋出馬一匹折徴銀十
五兩其寳應清河縣各於原派數内减派二十五匹興
化縣髙郵州各减派二十匹邳州江都宿遷鳳陽桃源
等縣各减派一十匹俱先儘極貧無産下户
本年題准每年備用馬匹額派本折色二萬五千匹内
取本色馬二萬匹折色馬五千匹本折相兼緩急備用
若各年寄養馬匹除已兊過各邊關營之外積有多餘
量再减派馬政條例每年徴解備用馬匹立為定例坐
派二萬五千匹上年積有餘馬下年量减本色扣加折
色積有餘銀存留用馬數多年分作價收買不致泛濫
(兵部奏准馬政條例一近京地方寄養馬匹專備京邊/戰馬之用舊例每年寄養不過二萬匹而又交兊有時)
(所以地方有餘民不受累加派備用馬匹數多京邊交/兊數少以致寄養尚多民不堪命清審編派利病雖係)
(有司通融歛散得失全由本部正徳十年奏派馬二萬/五千匹漸復舊規又交兊京營宣大等邊數多民力漸)
(寛今後每年奏派備用馬二萬五千匹内取二萬匹緩/急彀用折色馬五千匹每匹徴銀一十八兩若各年寄)
(養馬匹除兊給京邊之外積有多餘量再减派/務令馬少而臕壮得用毋使馬多而羸瘦累民)
嘉靖四年令扣筭寄養備用馬匹嵗常有二萬之數不
必多派以累小民其起俵馬駒酌量地方豐歉加派折
色送寺收貯以備臨時買馬
嘉靖七年題准以地方災傷山東沂州魚臺郯單滕費
等六州縣備用馬俱派折色其餘太僕寺所屬地方量
派本色馬三千匹餘馬一萬四千五百匹亦徴折色每
匹徴銀一十五兩均作二運南京太僕寺所屬通派折
色每匹徴銀一十四兩俱作一運
嘉靖八年題准見在寄養馬數多将嵗派本色折色俱
照七年例原係折色者每匹徴銀十八兩本改折者每
匹二十兩
嘉靖三十三年題准北直𨽻山東河南災傷将預徴七
分馬匹改派災重者改折色三分仍徴本色四分次災
者改折色二分仍徴本色五分每折色一匹徴銀二十
四兩
嘉靖三十七年題准南直𨽻各府州縣備用馬匹以後
俱派折色内原係折色者徴銀二十四兩本改折者徴
銀三十兩(本部題奉欽依内事理将南直𨽻各府州縣/應徴馬匹照舊全派折色查照節年事例原)
(係本色者徴銀三十兩原係折色者徴銀二十四兩北/直𨽻山東河南暫改折色者俱徴銀二十四兩各照數)
(催督徴完依限解部發寺備用其永平府被兵地方該/寺備細查勘實經被害去處審實人户一體全派折色)
(以示甦息馬/價毋得漫假)
本年又議准沂費郯滕嶧五州縣備用馬以後俱改折
色
嘉靖四十二年題准各州縣起解備用馬匹每匹徴銀
二十七兩内二十二兩給馬戸買馬五兩充為路費務
要看騐合式(兵部覆該御史吴守題本部查得題准派/馬事例本色馬務要揀選身髙四尺兒馬)
(五嵗騸馬八嵗以下方許起俵近年以来或狡猾减價/買抵或權豪囑託換易以致馬匹矮小大半不堪御史)
(吴守謂與其騐退於到寺之日不若精選於起俵之初/合行南北印馬御史㑹同各該撫按衙門行令各府州)
(縣以後起俵備用本色馬每匹定銀二十七兩内二十/二兩買馬五兩充為路費此外不許分毫科取其馬務)
(要中式各該掌印官親騐停當解部發寺交收果有騐/多中選且無虧欠者少卿等官㑹呈本部咨送吏部旌)
(擢仍襲前弊者𠫭奏罷黜至於兠攬/抵易等弊各該衙門以後通行嚴禁)
嘉靖四十五年議准寄養馬大約總計止用三萬此外
不許多派俵
隆慶元年題准各處起解備用馬匹每匹徴銀三十兩
全給馬户買解不許扣留
隆慶四年議准本年備用馬北直𨽻山東河南一萬七
千五百匹内本色八分折色二分南直𨽻七千五百匹
全派折色其本色馬俱要揀選方許起俵折色照例不
分南北每匹徴銀二十四兩
萬歴元年題准北直𨽻山東河南備用馬本折均配真
定大名濟南開封衛輝彰徳六府為一半保定順徳廣
平永平河間東昌兗州歸徳八府為一半年半輪派一
半徴解折色一半徴解本色
萬歴六年議准南京廬州滁和為一年鳳陽為一年輪
派如北方例
萬歴七年題准南京廬鳳滁和舊徴本色七分者今减
為六分
萬歴九年種馬既革鳳陽等府各屬州縣尚輪解大馬
各數不等(共二百二/十三匹)
萬歴十四年題准北直𨽻南直𨽻各災傷地方于折色
二十四兩曽减二兩未免者皆全徴
萬歴十五年鳳陽廬滁和各屬州縣輪解大馬二百二
十三匹盡行改折銀三十兩(該本寺卿羅題照得南馬/矮小加以路途窵逺俵解)
(艱難即如今嵗虹縣盡數退囘其餘州縣亦皆大半不/堪不惟無禆軍興且至賠累寄養合無将前馬每匹折)
(徴銀三十兩類解本寺至今止有/派徴薊鎮馬改折銀兩類解薊州)
　　各府州縣每輪解俵備用馬每嵗額數
正統十四年于種馬内起解備用馬數以春秋二運起
解
直𨽻大名府二千一百七十六匹(内擠乳/馬七匹)
保定府一千五百八十九匹(内擠乳/馬八匹)
順徳府七百四十三匹(内擠乳/馬五匹)
廣平府七百五十四匹(内擠乳/馬五匹)
真定府三千五百二十七匹(内擠乳/馬五匹)
河間府一千七百二匹(内擠乳/馬五匹)
永平府九百三十四匹(内擠乳/馬十匹)
河南開封府二百五十七匹
彰徳府二百三匹
衛輝府八十三匹
歸徳府考成縣六匹
山東濟南府二千八百一十二匹
東昌府六百七十六匹
　　軍衛解俵馬數
在京龍驤等原二十六衛後将義勇中左神武後三衛
俱改陵衛免養不解俵外共二十三匹
在外保定等四十六衛各解俵一匹共四十六匹
　　南太僕寺解俵本折馬額數
應天府各縣并帶徴滁州衛共九百三十一匹後减七
匹止九百二十四匹本色四十八匹折色八百八十四
匹(舊零/八分)
直𨽻鳳陽府各州縣共一千八百八十六匹内本色馬
一千五百五十五匹折色三百三十一匹
揚州府除海門外九州縣共一千四十五匹内本色五
百四十一匹折色五百四匹
淮安府各州縣共一千一百九十七匹内本色六百八
匹折色五百八十九匹
廬州府除英山縣外七州縣共八百六十七匹原内本
色七百九十一匹折色一百五十一匹
滁州并各縣又帶徴滁州衛共二百一十五匹内本色
一百七十五匹折色四十匹
和州并含山縣共一百二十八匹内本色一百四匹折
色二十四匹
徐州并蕭碭山豐三縣共一百五十匹俱折色共一百
五十匹
廣徳州建平縣一百六十匹俱折色一百六十匹
寕國府南陵縣一百五十匹俱折色一百五十匹
鎮江府各縣共四百六十八匹俱折色四百六十八匹
太平府各縣共二百九十匹俱折色二百九十匹
　　太僕寺買俵馬(自此兩京太僕寺異此為太僕/寺見買本色其餘解折色者)
自萬歴九年盡賣種馬後此為專徴銀買俵之始以前
兩太僕寺各俵分數買俵南京太僕寺以所買者解至
太僕寺交騐至萬歴十四年盡行改折惟有北直𨽻河
南山東十四府之馬解寺故此紀太僕寺專買本色馬
而南京太僕寺專解折色銀分而紀之于下以便稽考
者
萬歴九年始議盡賣種馬徴銀買俵起解収發寄養(該/兵)
(部題准各府州縣照原俵例舊係本色者徴銀三十兩/係折色者徴銀二十四兩每年派到本色支原徴本色)
(銀内将馬價二十四兩草料六兩買馬一匹起解至京/每年兵部題請劄行本寺依分派各府若干各府照依)
(分𣲖各屬若干其内申明馬價二十四兩草料六兩俱/要給與買解大户仍禁各屬不得給平估之時值假節)
(省之虚名充侵尅之實囊以致所買馬矮小瘸損及奸/頑馬户齎價赴京交通醫販人等收買騎傷攛臕鑚渠)
(鞭花不堪馬匹朦朧/解入違者俱行䆒治)
萬歴十八年題准其起俵馬匹不行用心揀選任其瘸
小不堪聽憑積販包攬俵解者寄養馬匹不行加意查
騐以致瘠損倒死數多或應買補不行追補或任馬戸
以小馬抵換原發大馬或以生作死私賣重價希圖輕
價買補者通計其馬數以為分數三分以上者罰俸五
分以上者住俸候下次查騐臕壮買補總計至八分以
上始請開復本部仍咨吏部将馬政修舉者行取擢用
以示勸牧事廢弛者附簿劣處以示懲若州縣佐貳首
領有科尅馬戸事發有實跡者聽該寺提問至於解户
各衙門需索務裁損以省繁費寄户鞍花鐙花量為寛
禁以塞騙局相應悉如議行
萬歴二十年題准預派期俱于本年九月以内不再得
過期以致民累(該印馬御史樊玉衡劉曰梧題于秋運/将終八九月之時本寺即以議派本折)
(分數該部題覆轉行各屬/庶于各官民徴解皆便)
萬歴二十年題准内稱查得萬歴二年題准将保定順
徳廣平河間永平兖州東昌歸徳八府與真定大名濟
南開封衛輝彰徳六府各一年輪派本色又查得萬歴
六年本色四分其三年六分五厘十六年三分十八年
五分二厘十九年五分九厘各分數不等已而又為幇
派帶派科條詳而弊愈滋夫派無定數則小民以不均
而受累法無畫一則吏書得因縁而為奸以故州縣徃
徃加賦不止撫按無所覈其數有司不得明其守方今
邊境多事之時正為馬政修舉之日合無斟酌節年馬
數定為成規通融于保定等十四府原額内普派本色
三分以後量年分災傷及兩路缺馬隨量行増减自二
分至四五六分以上並臨時裁酌(本寺卿王汝訓題該/兵部尚書石覆議依)
(擬以後年分/俱照此行)
萬歴二十一年題准俵馬務要足二萬之數于直𨽻山
東河南三省真定等十四府均派本色馬匹其或災傷
年分待各撫按衙門奏勘明白兵部覆奉行寺照依减
派本色或折色轉行各府屬分派各州縣依舊例頭二
運俵解(一頭運直𨽻真定保定河間三府俱限二月二/十日以裏順徳廣平大名永平四府俱限二月)
(二十五日以裏山東河南所屬俱限二月初十日以裏/南直𨽻所屬府州縣折色馬價俱限五月終解寺河南)
(歸徳府一府併作一運亦限五月終解寺二運俱限九/月以前通行完報如有俵解過限二個月以上者呈部)
(類㕘如至三個月以上至半年者許指名㕘奏承批人/員違限一個月以上𠫭送問罪其衛所折色亦照本府)
(限期解納如違一照前限将承批人役㕘送問罪其係/千百户承批雖過限亦須呈部類𠫭  以上近例過限)
(或一個月或二個月或三個月者照各部舊例水程不/便行問䆒過逺至三月外者仍照例行若係災傷重大)
(年分照依彼處撫按官奏題寛限緩徴待各府州縣申/文至日查係的確亦不䆒問限期題准各違限違例每)
(嵗終太僕寺呈部查䆒行各該巡按御史提問奏報不/許延至隔年其不赴掣總通判及吏役遲慢等項該寺)
(徑行/查處)
萬歴二十二年題准照萬歴二十年馬以十分為率普
派本色三分折色七分定例權于各府本色三分之内
分别災傷輕重極重者本色盡改折色稍輕者少派本
色無災者多派本色其河間等各府所屬各州縣災重
者本色三分俱暫改折色保定等七府所屬各州縣被
災稍輕者派本色三分暫改折色一分兖州東昌二府
被災又次者派本色三分五厘暫改折色五厘永平彰
徳衛輝三府原係無災仍量派本色三分所派原係本
色暫改折色者每匹徴銀三十兩其餘原額七分折色
每匹徴銀二十四兩(該保定巡撫劉題稱地方重災欲/将本色槩議改折每匹徴銀三十)
(兩解寺貯庫給各邊鎮止用十五六兩可得中騎二十/兩可得上騎軍不乏騎而民得稍寛一分即受一分之)
(益查得萬歴十一年該兵部題稱備用馬係干軍需重/務嵗豐則多徴本色以備征戰嵗歉則酌量改折以蘇)
(民艱祖宗立法盡善盡美今嵗各該地方飢饉荐臻小/民困苦真定大名等府俱盡派折色萬歴十四年該前)
(撫臣賈三近御史劉霖因災題免備用本折馬匹一年/又将十五年折色馬匹量减二兩遵行在卷臣等屢徼)
(天惠不敢望行减免只将本色馬匹折解一年可實内/庫可寛民力後照舊俵解兵部行本寺議民間災傷固)
(所當恤軍國大計尤所當重合行撫按查各災傷重輕/酌派本折庶民災與國計均益撫按勘囬本寺再查兵)
(部覆奏/如議行)
萬歴二十三年為寄養缺乏照額數題准保定等府普
派本色四分折色六分以後年分普派三分或二分㡬
厘又本年北直𨽻山河諸府派數甚多民力難勝乃将
薊州折色馬餘二百八十三匹外其七百餘匹暫派南
直應鎮寕太廬六府以示均平
萬歴二十二年議定九月内本寺派定各府分數呈部
題奉欽依覆行本寺轉行各府照奏内分數分派各屬
照舊如有分數内不足買一匹者本府徑自議支原徴
本色在庫者凑足三十兩令買一匹起解仍預先申明
以便查收
萬歴二十四年題議俵馬見行(該本寺卿楊題買俵者/有伍始于起故一曰起)
(俵自種馬革議照地畆徴銀僉大户買俵每匹二十四/兩草料路費陸兩價善矣宜得良馬乃諸臣屡言州縣)
(官一給平估之時值一假節省之虚名一充侵尅之實/囊三者清濁不同虧少馬價則一民因不敢養限逼問)
(諸販民不從則強取之不肯販逺啇亦不至再逼則遣/俵戸買之他所各奸販與積棍包攬者哄聳州縣謂各)
(方無馬有必重價乃有二三十兩至四五十兩者而馬/又未必良也薊北馬羣即今真保衛詩騋牝即今衛彰)
(魯侯䮐䮐即今濟兖間皆馬鄉也風土如故邇聞東土/小邑民家惟養驢騾非有勢力不養馬一養官必強取)
(且貽後累此乃威民且驅馬有官如此馬計由匱屡經/兵部申飭今尚猶然人言州縣官者以馬良不足為功)
(最不良不足為罪殿故視泛常是在後欵舉劾嚴之爾/起在于解故二曰解俵解自州縣申册内開解官俵戸)
(獸醫姓名馬尺寸齒數毛色如皆正身守法者則馬與/申册相同馬必良或係積棍包攬則馬與申册不同馬)
(必不良又或州縣編頭户賣富差貧臨時又以哄嚇限/逼預給一空文册與之至本寺嘗騐硃上之墨尺寸齒)
(色與册不同者馬必不良前寺卿唐堯欽疏言不良則/價賤得利多良則無所牟利年年此解役年年此醫獸)
(内外交通夥黨聮結混然而收則喜稍加别白一換猶/是再換三四換亦猶是一縣猶是兩縣三四縣亦猶是)
(始哀鳴繼求書終騰謗况一換之間此輩復與馬販朋/謀冐開費用價值歸勒騙于各户将憐其重費而不換)
(馬無俾戎用它年不與調兊是姑息于俵戸者又重累/于寄户也解在於收故三曰收俵前臣謂有二弊一在)
(寺役通同成化𢎞治間問刑條例一欵司府州縣起解/若有馬販交通官吏醫獸人等兠攬作弊俱問罪枷號)
(一箇月發邊逺充軍再犯累犯者枷號一箇月發極邊/衛充軍嘉靖間申飭正徳間御史周鵷奏該寺醫獸人)
(等多係積慣百計瞞官作弊本一馬今日關節未通則/稱老病不堪以致退出明日關節已通則稱齒少無病)
(以致騐中又奸頑馬户齎價赴京交通醫販人等収買/騎傷攛臕鑚渠鞭花不堪馬匹䑃朧騐俵寺官不行用)
(心看騐嚴行禁治以致前弊益滋合無令該寺遇解到/即便查照原来文册逐一親騐其揀退查先例就於騌)
(下用退字小印以杜奸弊此一也一在勢豪囑托正徳/間南太僕寺卿楊琥題奉欽依今後敢有仍前依勢兠)
(攬囑托及通同官吏醫獸人等作弊浪估價銀瞞官害/民在京送法司在外聴撫按官照前項枷號官軍俱調)
(極邊差操舎餘人等俱發邊衛充軍官吏醫獸人等一/體治罪干碍内外勢豪人員徑自具實奏請治其攛哄)
(老病原馬騐退仍還原主價銀若勒掯不還許陳告枷/號治罪此一也㨿此凡寺役當重懲若獸醫近取宛大)
(二縣皆素交通為弊者以後如舊例别取附近州縣者/至則封閉不令與寺役交通或有法外深奸速察懲之)
(若勢豪囑托如唐堯欽所謂求書者本寺指實奏請治/罪乃警一戒百有益寄户而俵户亦省費干請收在於)
(印故四曰印俵俵馬會典開載舊例州縣各用印烙始/行起解其後奏准免用盖為擇退即得變價别買便于)
(換易以示寛恕也惟本寺騐收不堪者用退字小印於/騌下以妨奸弊近亦不用乃各官解醫獸交通本寺書)
(吏人役醫獸有騐不堪退出者復或借良者入騐騐畢/又将前退出者䑃朧混入得收印以致俵戸無復于留)
(心買良祗圖徼倖沿此故套及查頻年收印有良亦有/類此者即諸臣皆謂難覈可知也惟是用小印于騌下)
(自不得混入将使風行預戒諸弊不生後日有不待屡/換可必得良者乃州縣起解印亦當申請復用或賢官)
(或取良起俵中途無印為解役醫獸私賣至京恃沿䑃/朧故套以致馬不良官績不著惟此印復用庶免此弊)
(或以前免用為便賣換詎知馬良不換換必不良不良/者敢為欺罔本寺又誣累州縣官是何可始息隨其套)
(中也印在于發故五曰發俵凡俵户固難但五年編買/一年後有數年安居在養户當經數年拾餘年前馬纔)
(兊後馬復至不免一家舉勞或倒失賠償有費似于尤/難誠得本寺騐發悉如式齒無七嵗外尺無三尺七寸)
(又精神臕壮猶可倘不如式又非臕壮本寺曲為俵發/又令原解及寺役送之遂挾令州縣騐發勒養戸收受)
(有力者亦不肯受如柔懦及輪貼顧倩者惟茍圖小利/朋結哄受有一月或一年即倒者律坐問罪賠補至痛)
(備榜掠絶産賣子不能完償州縣從寛聽賠又非事體/誠收如式發日又不用原解寺役别行遣人發送内有)
(不堪即許州縣申請或令養户告換代請倘有發果良/但路次因水草馳渉㣲疵亦令州縣醫治愈日始發不)
(得勒受庶無煩民/賠累安意餧養)
　　買俵本折額數(此見在/實數)
大名府二千一百六十九匹(外擠乳本/色馬七匹)
保定府一千四百六十一匹(外擠乳本/色馬七匹)
順徳府七百三十八匹(外擠乳本/色馬七匹)
廣平府七百四十九匹(外擠乳本/色馬七匹)
真定府三千四百三十六匹(外擠乳本/色馬七匹)
河間府一千六十七匹(外擠乳本/色馬七匹)
永平府九百二十四匹(外擠乳本/色馬七匹)
河南開封府二百五十七匹(外擠乳本/色馬七匹)
彰徳府二百三匹(外擠乳本/色馬七匹)
衛輝府八十三匹(外擠乳本/色馬七匹)
歸徳府考城六匹
山東濟南府二千六百六十八匹(外擠乳本/色馬七匹)
兖州府二千七十八匹(内有永改折色不起俵沂費郯/三州縣馬七百三十四匹總為)
(二千八百一十二匹/外擠乳本色馬七匹)
東昌府六百七十六匹(外擠乳本/色馬七匹)
(以上本折馬一萬六千五百一十五匹原係本色者徴/銀三十兩折色者徴銀二十四兩每年各州縣照數徴)
(收在庫俟奉到本寺普派本折分數到日即将原徴三/十兩内以二十四兩為馬價六兩為路費草料發馬戸)
(買俵一匹此外一㮣俱作折色以二十四兩數起解其/本折原徴收總數每年一萬六千五百一十五匹該徴)
(銀三十九萬六千三百六十兩外加沂費郯三州縣永/改折色馬七百三十四匹每匹或二十兩則徴銀一萬)
(四千六十八兩或一十八兩則徴銀一萬三千二百一/十二兩總共銀四十萬五千七百九十三兩三錢九厘)
(四毫三絲如本年奉派買俵本色五分折色五分則各/該本折一半馬八千二百七十有零銀二十萬有零或)
(派本色四分三分則折色亦以次逓减每嵗本寺查行/本色買俵併查實在折色預行各府行各州縣起解俱)
(作春秋兩運差官吏解至或馬隨各州縣自解兩運依/期而至銀或併一次或分二次俱隨各府舊例或類解)
(或分解/不等)
按攷本寺毎嵗全徴折色銀僅四十萬餘嵗派買本色
或三分或四分萬一有事必五分以外一至三分則所
徴銀已支去四十萬中之半矣况五分以外則又支過
扵一半之外矣即此僅能嵗徴一十餘萬合南直𨽻一
十八萬有零嵗不過三十餘萬計爾以此三十餘萬之
入應補各邊近日買馬年例尚為匱缺况如近日本寺
及言官所疏興師十萬即以騎歩中分則五萬騎兵用
馬五萬匹如遇本寺有寄養馬猶可征調如一時缺少
則毎疋以三十兩數計約費銀一百五十萬始足應此
今以所入三十餘萬總計之當其時将以此補各鎮年
例乎抑以之買馬以應五萬騎之需乎至是計安所出
竊恐事變忽来在民間非特無馬可賣在本寺亦無銀
可買是兩窮矣至是始責本寺則本寺前此今此僅為
職守庫藏而于廐牧之議一皆係于兵部並未預聞附
議雖欲于臨事責之無及亦無益也是以僣有占前慮
後之意謹槩書于此
　　軍衛折俵額數
萬歴十八年以萬歴九年裁革種馬惟軍衛以種馬買
俵者照舊不革本年題准今照舊改解折色不得解馬
(該本寺少卿唐堯欽題七十二衛所馬匹既不堪兊應/令今年照例馬價或貴掌印官親解兵部覆自十九年)
(為始俱令照例徴解折色毎匹照各衛所原/派馬價銀數解部發寺收貯以俻買馬支用)
在京龍驤等衛各俵一匹徴銀數如寛河等各徴銀三
十兩
在外保定等四十六衛各俵一匹徴銀如東勝右忠義
中鎮朔遵化興州左(俱各三/十兩)營州右營州前興前前州
(俱各二/十四兩)興州中涿鹿左涿鹿中涿鹿定邊(俱各二/十二兩)營州
中營州後營州左興州後武清(俱各二/十兩)通州右通州左
神武中(俱各十二兩七以上共折價銀一/千六百七十  兩三分九厘四毫)
　　南京太僕寺折俵馬(此為南京太僕/寺見解折色者)
南京太僕寺舊解俵既而買俵起解俱與太僕寺同自
成化二年始有折銀然特一二縣爾自隆慶二年半賣
萬歴九年全賣後尚買解二百數十匹猶有存羊之意
至萬歴十五年則盡去矣自是後本寺有銀無馬惟嵗
将部寺移文行於各屬督率徴收解銷已爾此在承平
可稱清署民亦謂不擾萬一有事需馬其何以應緩急
哉語在南太僕寺志中
成化二年兵部奏准南直𨽻府州縣養馬地方逓年起
解兒馬来京多矮小不堪征操今後江南該解馬匹其
不堪不敷之數毎匹徴銀十兩類解太僕寺收貯隨時
收賣寄養給操
成化二十三年鎮江知府熊佑奏革種馬盖為鎮江一
府而奏兵部尚書余子俊議養馬騍駒祖宗百年之成
法解徴價銀官府一時之權宜今若盡去種馬嵗出銀
二千兩以抵馬價然必有種馬乃可騍駒既賣種馬復
徴馬價是無田而徴租也遂停止
𢎞治十四年兵部奏南直𨽻各府州縣解到備用馬多
不堪給軍騎操收之則累順天府寄養之民退之則解
馬人戸徃来艱苦請将騐中者仍發順天府寄養不堪
者退回變賣併各年拖欠未解者俱毎匹徴銀十五兩
解部付太僕寺市馬發府寄養
𢎞治十五年兵部派取備用馬一萬五千匹太僕寺所
屬七分南京太僕寺所屬三分於内折色一半照舊徴
銀十兩其本色馬匹果係孶生馬駒齒嵗身量相應者
方許起解不足之數不必重價買補每匹徴銀十五兩
解部發寺收貯買馬
𢎞治十六年都御史彭禮禮科右給事中王績各題稱
應天府屬及太平鎮江等府俱在大江以南風土不産
好馬難備軍前應用欲弛舊例以圖實用毎年印烙馬
駒務要逐一㸃閘查審不必拘於八分果有孳生好駒
量與印烙聽候補種取用如遇倒失追賠本色不堪之
數不必印烙毎匹令其變賣銀三兩倒死徴銀亦如其
數虧欠者徴銀六兩敢有遷延過年不納或虧欠揑作
倒死事發各追銀十兩備開數目解部發寺買馬支用
𢎞治十七年兵部㩀直𨽻徐州豐縣知縣田良等奏本
縣拖欠各年馬匹數多所産瘦小不堪解俵乞照例折
收價銀題准通将江北府州縣自成化十二年起至十
五年終止拖欠備用馬匹俱折價收納
𢎞治二十二年都御史劉璋奏稱淮揚二府滁和二州
雖在江北實與江南地方相去不逺所産馬匹矮小不
堪騎操本年分暫照江南事例每匹折收價銀十兩解
部秤收買馬
本年太僕寺寺丞劉鏞題准南北直𨽻府州縣拖欠備
用馬匹自十六年至二十年止各以十分為率一半照
依江南事例每馬一匹折銀十兩解部發寺聽給邊方
買馬支用一半照舊起解本等馬匹其二十一年以後
拖欠者仍令買俵
𢎞治二十三年都御史周鼐王克復各奏稱廬鳳二府
所屬并應天府江浦六合二縣所産馬匹矮小准照災
傷毎匹收銀十二兩以後照舊
正徳八年奏准毎折色一匹徴銀一十五兩原係本色
改徴折色毎匹徴銀一十八兩
正徳十四年應天府通判張海奏准江浦六合二縣原
派本色馬四十八匹暫改折色毎匹折銀一十八兩解
太僕寺買馬支用
正徳十六年南京工科給事中王紀等奏南方水鄉所
産馬匹不堪邊用要免其牧養種馬定立嵗辦額數量
徴價值解寺收貯從便買用該兵部議寕國太平鎮江
三府廣徳并徐州俱免
十六年南京兵部議應天淮揚廬鳳五府滁和二州雖
有本色之數亦有折色中半必欲通将南直𨽻備用馬
匹俱派折色徴解誠恐邊方卒有警報騎征官軍奏
兊不給縱使發銀收買一時豈能濟事仍照先年例本
折中半
嘉靖元年兵部題准地方灾傷行南直𨽻掛欠馬匹州
縣自正徳十六年以前曽經起解到部送寺俵騐不堪
退囘馬匹聽從變賣毎匹照依南京太僕寺卿潘希曽
所擬徴銀一十八兩解部發寺收貯買馬支用
嘉靖六七等年兵部題南直𨽻鳳陽等府地方解到馬
匹俱各身量矮小不堪俵兊暫准嘉靖元年分備用馬
匹南京太僕寺所屬取三分俱折色原係折色者毎匹
照舊徴銀一十八兩原係本色者毎匹加銀二兩共徴
銀二十兩起解收貯
嘉靖十五年都御史周金題准撫屬地方連年灾傷民
困至極将淮揚廬鳳四府滁和二州嘉靖十六十七年
分該備用本色馬匹暫准照例折價以後年豐照舊額
本折中半
嘉靖十七年兵部題本年分備用馬匹照常年該派二
萬五千匹但各處有水灾起解與餧養不前若派不足
又恐調用不敷准量派備用馬擠乳馬共七千匹其餘
照先年題例原係折色者毎匹仍徴銀一十八兩原係
本色今該折色者毎匹仍徴銀二十兩
嘉靖三十年兵部題准邊陲多警北方乏馬收買今後
南直𨽻起解折色不分永改及暫改俱徴銀二十四兩
解部發寺收貯買馬
隆慶四年奏准要将廬鳳二府本色馬匹一體改徴折
價姑候五六年後再行議派(兵部題覆看得太僕寺卿/顧存仁所陳南北直𨽻馬)
(匹矮小不堪調用要将廬鳳府本色馬匹一體改徴折/價姑候五六年後再行議派查得近該本部題𣲖隆慶)
(四年備用馬匹為因南直𨽻上年解納者數多矮小不/堪仍全派折色起解如遇本色馬少發銀于就近去處)
(收買兊用已經題奉欽依通行欽遵去後今照本官所/擬大畧相同相應悉如所擬馬價額派買馬銀全給解)
(户/)
萬歴十年以後各州縣悉照買俵舊額一切徴銀照依
九年所定例輪年買馬
萬歴十五年本寺以廬鳳滁和等處所解大馬矮小不
堪又題覆免解止折銀三十兩兵部議将此二百七十
二匹折徴價銀三十兩類解本寺貯庫候買馬自後南
太僕寺各府祗有銀無馬解寺(萬歴九年種馬既草鳳/陽等府各屬州縣尚輪)
(解大馬各數不等至萬歴十五年本寺卿羅題照得南/馬矮小加以路途窵逺俵解艱難即如今嵗虹縣盡數)
(退囘其餘州縣亦皆大半不堪不惟無禆軍興且令貽/累寄養合無将前馬毎匹折徴銀三十兩類解本寺毎)
(嵗即将此銀給發/薊州抵補馬價)
萬歴二十二年題准泗州水災将馬價自二十一年起
至二十三年止暫免三年少甦民困
萬歴二十二年因北方災傷寄養馬缺乏将直𨽻山河
各府多派本色發養将給發薊鎮折色馬價一千匹俱
令鳯廬揚應鎮寕太七府派徴(内除淮安徐州/災重者暫免派)
　　折俵本折額數
應天府本折馬八百三十四匹(外解南京兵部/馬九十九匹)
鳳陽府本折馬一千八百八十七匹
揚州府本折馬一千四十四匹
淮安府本折馬一千一百九十七匹
廬州府本折馬八百七十六匹
滁州本折馬二百一十五匹
和州本折馬一百二十七匹
徐州折色馬一百五十匹
廣徳州折色馬一百四十二匹(外解南京兵/部馬二十匹)
寕國府折色馬一百三十四匹(外解南京兵部/馬一十六匹)
鎮江府折色馬四百一十六匹(外解南京兵部/馬五十二匹)
太平府折色馬二百六十一匹(外解南京兵部/馬三十二匹)
(以上共本折馬七千三百八十三匹亦係原派本色者/徴銀三十兩折色者徴銀二十四兩其起解日亦以二)
(十四兩為例七千三百八十三匹共該銀十八萬六千/一百二十三兩六錢内惟鳯陽一府為一年廬州并滁)
(和二州為一年輪年舊係買本色大馬二百八十三匹/今亦俱改折祗令查将原徴三十兩數解寺抵充薊州)
(或有北方災傷及嵗派分數過多難以扺補年分即将/薊州一千匹數分派各成熟府分以原徴本色三十兩)
(凑足一千匹解寺抵充薊州全數自此外一槩将前折/色二十四兩數起解太僕寺亦于嵗前議普派本色本)
(折時一體呈部題覆轉行南京太僕寺/查明各照各府州舊例類解太僕寺)
按考南京太僕寺志曰國之大事在戎而戎之所重在
馬周制六軍車乗悉出於民而校人所掌者特給公家
之用而已當時不聞其乏馬而馬之在民者亦未聞其
為害自秦人首開阡陌歴漢唐以下兵車不取之田賦
戎馬各從官給及宋罷監牧改保甲出馬遂為民病豈
古今土地生牧相遼絶哉李覺云養馬之卒有罪無利
是以駒子生乃驅令齅灰而死盖餧養多而草料不貲
其害必至於破産彼虧欠倒失賠罰不過數緡孰肯肥
公家以剥己膏耶且户配一馬分日而飼縶之維之其
可以蕃息乎此文潞公所以痛言於宋也我朝賦牧於
民蠲其科徭即復卒之遺意初行江淮數郡至永樂十
九年都北京則又行於山東河南并北直𨽻七府聖謨
神筭榜示利病豈無懲於宋事耶第承平日乆玩愒乗
之加以官吏㸃視刑責科罰百端害之所在人所必避
故百姓惟恐息駒貽害不謀為之隐諱則謀為之衝落
所以生息日㣲縱有所産卒多矮小卒不免宋人之弊
者勢則然也而因噎止餐者遂謂江淮不宜産欲革去
種馬科戸出錢應買是無田而責其租為無名之徴矣
豈知聖祖藏賦於民之深意耶况江淮自春秋以前列
國不相通所用之馬皆取於本國而已觀申公巫臣使
吴教吴乗車蹙楚是吴亦自有馬也又宋南渡以後凡
中國冝馬之地悉為金有惟市於淮郡而張韓劉岳之
出戰亦未聞其乏馬則知牧馬之政修之由人不在於
地余靖已言之於宋矣使必拘之地産則錢氏置監於
婺女昔何號為馬海彼衛騋牝三千魯䮐䮐牡馬至今
又何寥如也且起俵馬匹類買於販徒凡以得之民民
一也甘於售馬販而不樂於為官養是可不深求其故
耶雖前後建白如通折價便寄養要亦因時灾傷暫通
其變以宜民而已於定制不敢改也使孳牧有道則田
埜盡精騎朝發而夕可至矣又何必市之馬販徒以罔
民已哉是在典牧者加之意而已
南京太僕志又曰愚嘗讀書至武成王来自商至于豐
乃歸馬于華山之陽放牛于桃林之野示天下弗服然
猶修周官牧圉之政於岐豐鎬京等處以及井甸所至
莫不有馬其所以制治於未亂者何其深且逺也我聖
祖龍飛淮甸駐蹕滁陽及天戈所向殪漢踣吴遂乗勝
長驅剗削羣雄奄有四海於是歸馬于滁陽視歸馬華
陽與王至自豐者益焯有光矣又括江淮為京輦神臯
修馬復令豈不為萬年豐鎬圖耶然諦觀形勝北控魯
魏南盡吴越東屇海壖西聮汝汴自春秋以来世為争
戰之地如魯以車徒克淮夷吳以偏乗滅鐘離灌嬰以
驍卒蹙項羽於東城謝𤣥以歩騎敗苻堅於淝水是江
淮之地未始不以馬取勝而或者謂非騎所能展奮然
則聖謨睿筭其所以親定於滁至再至三者果無見於
此耶且設立本寺專司江淮牧政實強幹弱枝之道當
時北直𨽻一帶不過以行太僕寺寄之與今之遼東山
陜寺卿一也及定鼎北京守土者遂欲弛南牧以要市
於民甚或管馬官員巧避本職希營别差於牧政漫不
講求則此法可終罷哉昔王禹偁云宋自太宗繼業天
下一家議者乃合江淮諸郡撤武備三十餘年萬一竊
發何以枝梧嗚呼今豈無禹偁之慮乎(以上二條乃嘉/靖己酉以前所)
(志是時原額種馬如故且言之如此自隆慶二年萬歴/九年以後事作志者未之見也如其見之則其所感慨)
(又當何如也今特採附/之以備稽徃者一覧)
　
　
　
　
　
　
　
　
　
　
　
　
　馬政紀卷三
欽定四庫全書
　馬政紀卷四
　　　　　　　　　　　　明　楊時喬　撰
　　寄養馬四
寄養馬者以解俵者發寄民間牧養以備用者也㑹典
太僕志載洪武間京府舊有種馬而無寄養自正統十
四年始以順天保定河間各州縣屬寄養之地前此皆
以徴俵者發寄自正徳二年以後則以買俵者發寄往
者種馬存時以解俵民為勞苦近自革種馬而買俵則
俵民稱寧息獨寄養民勞苦如舊於是民日望於調兊
去暨不發爾顧防守須馬自俵民稱寧息而官廐空虛
防守無賴獨有寄養者在如之何其可去而不發之此
其道在有司者軫念養民勞苦又係京輔之地嘉意撫
綏安養俾得寧息則民安馬壯而防守有須根本有賴
書曰民惟邦本本固邦寧紀寄養馬四
　　太僕寺寄養馬(此自正統至今見/行者但今係買耳)
㑹典内凡查㸃寄養馬匹凡變賣寄養馬匹凡買補寄
養馬匹三欵皆寄養内事今隨年記之若日行職掌在
人與時變通有未容執一者不紀此
正統十四年天府所屬州縣寄養各處起解備用馬匹照北
直𨽻事例論糧分俵其本府各州縣原領孳生種駒改撥直𨽻
永平等府空閒人户其備用馬嵗取一萬匹北直𨽻河
南山東取七分南直𨽻三分俱限八月以裏解部發太
僕寺驗印給俵或遇法司送到贜罰入官馬牛騾驢驗
堪用者亦照此例(順天府所屬州縣原係寄養孳牧相/兼至正統十四年因北人犯邊缺馬)
(該太僕寺奏稱路途近者五六百里逺者七百里起俵/之時催促起京草料不時多致瘦損軍不領用百姓往)
(復艱難其順天府所屬孳養馬匹遇𦂳不便取用奏准/二十七州縣原養孽牧馬匹盡數俵與附近直𨽻永平)
(等府空閒人户令養孽牧著令本府専養騎操馬匹州/太僕志載順天府所屬二十七州縣保定府所屬七)
(縣河間府三縣専一寄養馬匹毎地五十畝養馬一匹/其昌平州宛大二縣正徳四年奉例每地一頃五十畝)
(養馬一匹及各州縣寄養馬匹如有倒失有無賠補其/月報季報備開新收開除實在數目查考如遇取兊馬)
(匹完日各州縣具完呈送寺查册註/銷查有應免不免那移作弊者問罪)
𢎞治二年奏准寄養馬倒死告官給印信文帖相視方
許開剥馬皮送官變賣銀兩給與養馬之人相兼買馬
俱要照依三箇月事例賠補候寺丞至日查驗如馬不
在無票可照開作倒死者即係盜賣就行拿送問刑衙
門照依近日奏行事例問擬發落
𢎞治三年令馬齒未老而作踐成疾不堪發軍者原額
人户追罰銀二兩又令寄養備用馬倒失買補不及五
分者掌印管馬官俱住俸追賠
𢎞治七年令拖欠寄養馬按月納銀(兵部題覆該太僕/寺少卿彭禮奏将)
(順天所屬寄養倒失等項馬匹為二項𢎞治元年至三/年四月初五日以前該追舊馬𢎞治三年四月以後至)
(六月終該追新馬舊馬一匹該追銀五兩每月出銀一/兩新馬一匹該銀十兩每月出銀二兩按月差官類解)
𢎞治七年以順天府馬多丁少先該太僕寺少卿彭禮
奏本部題准又将保定府易州等七州縣河間府静海
等三縣照丁給養俵備用馬匹原養孳牧另給滄州肅
寜等處領養
𢎞治七年令順天保定河間各府凡三十七州縣計地
編户凡户養一馬人户共五萬六百餘十年一編
正徳九年本寺少卿楊奏兵部議行寄養馬匹少卿親
詣各該地方通行揀選除老馬外但有瘸瞎等項即係
作踐照例於馬户下追銀二兩類解該寺仍要瘸瞎老
弱不堪者若干眼不雙瞎病不至瘦損不成病若干造
冊送部以憑議擬奏請變賣以後毎年三次揀選查處
施行
正徳十六年詔順天保定河間三府各州縣自正徳三
年以来寄養馬匹俱各年齒衰老節次兊軍揀退不堪
負累小民餵養兵部行文太僕寺分管官督同該府州
縣管馬官勘實果係老馬變賣價銀轉解太僕寺貯庫
輳補買馬支用
嘉靖二年題准各處倒失備用馬匹分别年分逺近係
正徳十年以前者照舊每匹徵銀十兩十五年以前者
每匹加銀二兩十六年並嘉靖元年以後者俱追賠本
色其係正徳十五年官員騎傷兊下弱馬照正徳十一
年例每匹追銀五兩
嘉靖七年奏請差太僕寺少卿督同該府州縣掌印官
管馬官查審寄養馬匹領養年淺臕壯堪用者遇調則
先與交兊派則後與俵領其瘦弱不堪兊軍者分别所
養年分變賣若七八年以上價銀八九兩十數年以上
六七兩各從便招人交易瘸瞎者亦量宜酌估以後毎
十年一次奏請施行定為常例
嘉靖十三年議准寄養馬匹地方查照原坐馬匹數目
先儘富户地多者一人養一匹其尤多者兼養二三匹
地少者二人朋養一匹務令不失原數若編派不公遺
累貧户許撫按官及印馬御史挐問重治凡編户四萬
六十餘五年一編
嘉靖四十二年以養馬户田地抛荒者免養馬議止派
三萬匹(該印馬御史吴守題兵部覆議看得順天保定/河間所屬州縣寄養馬原額四萬六千六十三)
(匹近以瘠地抛荒窮民流移以故州縣絶無上户派養/累及單丁御史吴守欲要抛荒之地通融酌减只派三)
(萬匹依議審編大約總計止用三萬匹此外不許多派/以後該派折色本色容臣等臨期酌量多派折色少派)
(本色則寄養之/馬自當漸减)
嘉靖四十二年題准将昌平州暫免寄養七年(兵部為/申明舊)
(議免發寄養查得嘉靖三十一年該巡按直𨽻監察御/史鄢懋卿題稱昌平地方衝疲百姓被敵傷殘要将該)
(州寄養馬通行免派本部議覆准免𣲖發又查得嘉靖/四十一年該太僕寺少卿劉奏本部議覆該州自二)
(十九年被兵以来已經一十三年生聚寄養委當復舊/俱經題奉欽依通行欽遵去後看得巡按官既稱陵寢)
(邊畿俱有關係相應行太僕寺将昌平州該寄養馬再/免七年通前休息二十年生聚既繁另行議復若欲永)
(為停免有乖舊/制奉聖㫖是)
嘉靖四十二年題准将各州縣分别三等酌量増减仍
将人戶丁田多寡照數分𣲖(該印馬御史顧廷對奏兵/部覆議看得寄養人户原)
(為養馬而設馬數不滿二萬馬户多至四萬徒存虚額/無濟實用将各州縣分别上中下三等酌量増减仍查)
(寄養人户丁田多寡通融均派大率只要二萬五/千户實數每年馬匹照數分派倒失追本色折色)
嘉靖四十二年題准以後倒失馬户應買本色者要壮
大好馬解寺發養應追銀十二兩以下者照舊(該御史/顧廷對)
(題兵部覆議倒失寄養馬匹舊例俱是追銀近該本部/議自四十三年為始領養十年以下未經借兊者俱追)
(補本色姑免問罪十年以上及經曾借兊者方許别年/限追銀盖以買馬為難追銀為易馬户作弊往往賤價)
(買小馬茍且充數以致應買馬者重而反輕致徴銀輕/而反重以後倒失馬户應買本色者務要收買壮大合)
(式好馬解寺印烙發屬寄養其應該/追銀十二兩以下者仍舊不必更改)
嘉靖四十三年題准只派二萬五千户又量地肥瘠編
户以後不得援以為例
嘉靖四十五年議題腹裏寄養馬匹照邊鎮團槽餧養
(卬馬御史顧廷對奏題欲修馬政在盡牧養之宜百姓/養馬四時之中惟夏秋之月為易而冬春之月為難夏)
(秋天氣和暖水草牧放随宜休息無凍害之苦比至冬/月春初草枯水涸風烈氣寒無牧養之便在家鮮芻料)
(之儲縱田畝有所入貼户有所資而官司查㸃未及目/前之凍餒方殷雖坐視其馬之斃而有不恤者亦其勢)
(然也甚者人尚無食何以飼馬人尚無居何以棲馬故/馬之倒失惟寒冬之月為多一嵗之中自十月以至二)
(月於此數月而能善其餧養保其臕息則一嵗飼牧之/功思過半矣臣請倣古監牧之制而為團槽餧養之法)
(州縣附城擇寛潤空隙水草便益之地毎馬二百匹或/三百匹為一苑每馬三匹為一廐至十月起至二月各)
(養馬人户通令在廐餧養覇州文安曽有行此法者一/二嵗間馬匹臕息異於前但以一時草率未有定制官)
(離任而政即廢随該兵部尚書楊廵議覆改革之際極/當慎重人情事體有無穩便行各  撫按㑹同印馬御)
(史勘議随經囬報相應通行各州縣查驗各馬户領養/之馬但有臕息太損者即拘集在城公所去處或寺觀)
(或教塲行令團槽餧養正官不時驗視草料嚴加考比/必候臕息復舊方許囬家卒有不堪責令買補兊用)
隆慶元年題准順天所屬薊州等九州縣十分災傷寄
養馬匀量均匀調兌以後解到馬匹暫免分發待後年
豐另行查發其河間保定二府查勘被災州縣亦照順
天府九州縣事例一體施行(該兵部題看得巡撫順天/等府都御史耿題稱薊州)
(文安大城保定東安永清武清香河漷縣等九州縣十/分災傷寄養馬共四千二百七十六匹酌量多寡均匀)
(調取先儘極貧馬户俵兌薊昌二鎮各營路二千一百/五十一匹領養騎征其餘剰馬二千一百二十五匹照)
(舊餧養候邊營再有請討另行兊給仍行太僕寺各處/解到馬匹暫免分發待後豐年另行查發其河間保定)
(二府候查勘被災州縣照順天府九州縣事例一體先/行調兊仍行太僕寺以後解到馬匹暫免分發候豐年)
(之日另行/查發寄養)
隆慶二年議准寄養馬不堪兊軍者不必拘十年以上
例即照借兊次數變賣價銀及買補本色(該御史顧廷/對條議寄養)
(馬匹果有不堪者不拘年限俱准變賣仍查己未借兊/酌量追補兵部題覆今照本官所議不堪馬匹不拘己)
(未借兊俱令納銀但備用馬匹額數不多專爲兊軍以/備緩急關係甚重若因其傷損一槩變賣價多則民力)
(不堪價少則人將效尤故意作踐反滋弊端合無將馬/匹查驗果係十年以上瘸瞎瘦損不堪者准其變賣仍)
(照舊例借兊一二次者追銀十兩三四次者追銀八兩/未經借兊者追補大馬合式方許印烙仍定限期嚴催)
(完報其餘堪養之馬責馬戸用心餧養備/用不許揑稱傷損一槩變賣致生姦弊)
隆慶二年題准各府州縣寄養馬匹每年止許查㸃十
二次兵備道以二月八月御史以四月或五月少卿十
月或十一月凡四次其餘月分該州縣掌印官自行㸃
視凡八次通判等官不必再查
隆慶四年議准寄養州縣各掌印官將養馬人户審别
上中户領養單丁寡婦殘疾者不得一槩僉𣲖
隆慶四年議准寄養馬倒失變賣者各照議定限期走
失者限三個月變賣者限六個月倒死者限一年之内
買補足完
隆慶六年題准昌平州𣲖養馬匹盡數減免
萬厯二年以覇州永清等九州縣水災議准各邊題討
馬匹先將被災州縣分别重輕調兊其餘空户暫免俵
發
萬厯二年議准於額户二萬五千内將通州良鄉涿州
漷縣共減去一千四百户免發寄養十年滿日仍舊其
應減見養馬匹每匹變價十兩解用(該兵部尚書譚議/得太僕寺少卿何)
(欲減通州涿州良鄉漷縣寄養馬匹為照畿輔根本重/地厯查寄養人户原額四萬六千後相繼奏減止存二)
(萬五千戸今良鄉涿州通州漷縣俱屬孔道少卿何目/擊民艱困欲再減免厥意甚羙但欲改𣲖保定革去種)
(馬於法未便似難依從先年議者欲盡裁革荷蒙先皇/聖明僅革一半然所革者止不養馬耳寄養解俵之數)
(如故也今如所陳前項州縣共該減馬二千一百三十/六匹移之保定則保定約須革去種馬二千餘匹方彀)
(領養而額數嵗減國課日虧且順天屬邑疲累尚多今/房山縣民趙甫等已援例具告臣等未敢擅行萬一相)
(繼具奏豈惟煩凟聖聰將必盡廢寄養乃耳耳查得每/年寄養馬匹遵奉世宗皇帝聖旨常以二萬為率而人)
(户尚餘五千見今宣大市馬議解京營本部嵗𣲖多徵/折色則空閒之户可以調停酌處合無將前項州縣暫)
(為停減内良鄉減三百户涿州減五百户通州減四百/户漷縣减二百户共減一千四百户萬厯三年為始免)
(發寄養限以十年滿日物力行/稍舒照舊𣲖發奉聖㫖依議)
萬厯九年題准寄養州縣如遇倒死馬匹果係急症醫
治難痊者免其問罪十年以上追銀八兩十年以下責
令買補若復病倒止追銀五兩不必再賠其走失查係
被劫力不能支别無規避者一體施行若無故走失與
䭾載騎傷及飲䬴不時遇有瘠病不加醫療以致倒死
者仍照舊例十年以上追銀十二兩十年以下買補若
復病倒追銀八兩亦止一次
萬厯十三年議減平谷固安覇州密雲新安順義共一
千二百七十四户
萬厯十年令養馬人户五年一編地方殷實者編爲馬
頭領養馬匹次者爲貼户地少户貧者聽貼務使貧富
得均正貼各當不可假手積年吏書以致富户賄通隱
逐反將地寄者爲正户貧民受累
萬厯十四年酌量地丁饒裕之家爲正頭養馬餘爲賠
户養馬草料各宜因民之便分别户則量行帮貼若有
倒損照例追貼量爲寛恤
萬厯二十年題准納價定例初次倒死者十年以上追
銀十兩未足十年責令買補倒死復倒者十年以上追
銀五兩五年以上追銀八兩未及五年追銀十兩其變
賣買補復倒者亦照倒死復倒例行若走失者不論年
分多寡俱令買補至於扣算年分以一人原領而言若
轉領惟子替父弟替兄得以通算他人轉領止以轉領
之日爲始(該本寺少卿施䇿題前萬厯九年新例於寛/恤之中寓稽覈之意法至備矣但人情狡猾)
(有法外之姦今之倒死馬匹孰不云急症醫治難痊者/乎走失者孰不云被劫力不能支者乎即有無故走失)
(與䭾載騎傷等項致死者無從䆒詰至於倒死復倒十/年以下追銀五兩人情甚願皆以倒死為幸至有領養)
(一年而倒死兩馬者矣則部覆十年以上追銀十二兩/十年以下追銀八兩之例不為虚設乎大都法貴畫一)
(不必持兩端之論以啓人規避之私合無今後初次倒/死者十年以上追銀十兩未及十年責令買補倒死復)
(倒者十年以上追銀五両五年以上追銀八兩未及五/年追銀十兩其變賣買補復倒者亦照倒死復倒例行)
(若走失者不論年分多寡俱令買補至於扣算年分以/一人原領而言若轉領惟子替父弟替兄得以通算他)
(人轉領止以轉領之日為始該兵部議覆以後悉照今/寺臣畫議定例各州縣官勿得紊亂成規縱令奸貪吏)
(書欺隠作弊/隨奉欽依)
萬厯二十年奏減保定五百户(兵部議得印馬御史蔣/王銜條陳欲將平谷保)
(定二縣寄養馬匹裁減行順天巡撫議稱行據各道查/議據太僕寺呈稱平谷縣原額養馬地一千一百九頃)
(三十二畆養馬七百四十九匹嘉靖年間節經議減實/存養馬五百三十五匹至萬厯十三年又議減一百六)
(十户今止養馬三百七十五匹已經二次議減以後不/許援例告擾欽遵在卷其保定縣既減去五十户應減)
(户數務儘貧難小民將地土貼見在馬户使槩縣通霑/實恵不許勢豪有力之家計圖倖免以後州縣不許援)
(例告/擾)
萬厯二十年議減懐柔固安等處該本寺議回兵部俱
停寢(該鎮欲減懐柔等馬户該太僕寺議本年據懐柔/縣申呈欲將寄養馬户量行減革議本部行各屬)
(少卿寺丞查覆内稱各屬先年每以土薄馬多稱累屢/經御史吳守顧廷對周之翰三次查勘委當均𣲖户數)
(多寡題有欽依以後不許混行告擾今該縣援比通州/每地八頃零養匹一匹三河縣每地六頃零養馬一匹)
(此地誠多而户誠少及查邊海地方如豐潤縣每地二/頃六十畆養馬一匹大城縣每地二頃一十三畆養馬)
(一匹如内地大興縣每地二頃五十九畆養馬一匹此/為定例何獨該縣以三頃四十四畆養馬一匹尚稱苦)
(累則下於該縣地少者又宜預行告减矣且近今邉方/多事正值用馬之秋節年本寺題有欽依每嵗足以二)
(萬之數如此紛紛援例混行告减則俵觧馬匹從行發/寄誠减於此必𣲖増於彼則彼此額數定於國初自難)
(混那况欲民私其力官私其民勢亦有未易行者合無/於春秋二運之時姑念該縣邉邑民疲查上年俵發之)
(數少發數匹於兊軍之際多兊數匹而於地多馬少州/縣不妨多發以均勞逸少示寛恤之意則課額不致驟)
(虧貧民亦免苦累各州縣不得援例告擾又據固安縣/申呈欲行裁减該本寺議得固安縣原額養馬地四千)
(三十七頃七十六畆原額寄養馬三千四百二十二匹/除勘明荒地四百三頃三十五畆一分六厘七毫减馬)
(三百四十二匹奉例减馬七百六十匹萬厯十三年又/减馬六十匹共减去一千七百止編馬一千七百二十)
(匹今難再議本寺議/囬兵部題准不行)
萬厯二十二年該本寺題兵部覆奏見行各例(凡馬解/至發寄)
(養議五始領故一曰領養養户近例五年一編地多殷/實者為馬頭領養次者貼户地少户貧者津貼草料各)
(州縣計𣲖地多十頃少一二頃者每出草料謂之月糧/多自二十兩少六七兩總計之嵗可買一馬矣厪托之)
(領養宜得臕息顧以月粮餧養外各州縣官潔已嚴下/猶不甚累或昏懦貪鄙者上如索常例供應下如書吏)
(醫獸需索誆騙種種以其所入出反有倍甚不能堪又/安能望臕息當如前御史屢禁奏止又嚴稽覆戒差撥)
(寛騎坐絶追呼息拘禁示勿許營幹調兊以滋騙惑又/瘦病者量責戒不得輙罰贖倒死者勒限買補不得將)
(馬價侵匿信此行之其有瘳乎領在於餧故二曰餧養/養户各州縣不同有頭户自養者即馬頭正身文冊内)
(所開者是也輪養者先臣謂今日甲明日乙明日丙牧/無恒主姦弊百出馬死甲曰乙乙曰丙馬病則官相而)
(免其罪於是有故病其馬以規免者是也貼養者即冊/内擇一人養毎畆照數貼銀公私費各出者是也顧養)
(者所謂豪户不肯養下户不敢養非漂泊無聊不與顧/賃即有月糧隨手花費風露氷雪欺凌而馬倒矣至今)
(買補歛銀不即買解比追馬而價亡者是也此在養者/如此至於銀或頭户自討輪户或自貼互貼顧户或各)
(取討内有與有不與致􁀙􁀙告擾者亦有徴收在官發/給有與有不與遅早全少者有貴戚勲豪恃勢自慳又)
(受人寄産全不遵給者至於為空户日得暫寛地稅不/出待他日發養官亷則聽民自寛不亷則取自肥要當)
(隨州縣各例一一查明務使在民則見養户彼此相貼/無獨累頭户見空户酌處或帮貼或候養無獨累養户)
(在官則使必如數早給無獨累編民在貴戚勲豪則均/令津貼無交累官民餧在查㸃故三曰㸃養前臣謂不)
(可數數起官吏浸漁之弊不可緩緩滋養户怠弛之弊/近例每嵗十二次似於數數不可行又自州縣管馬官)
(既革專責正官政務繁殷或有不暇不詳者亦有或數/或緩各端者前此本寺疏言當巡厯期臨時餧養馬皆)
(似臕息巡視後倐然異態此其州縣官不加意而亦養/户粉餙避罪倖冀速兊近議立踈數之法四季行之寺)
(臣巡烙于秋冬之交州縣查㸃於春夏之交印馬御史/隨其便州縣查㸃後將本寺舊發較定尺寸時加比考)
(以防互相推捱私自換易之弊又養户必頭户正身即/輪貼户亦有身家者勿容顧猜無藉㕘之亦於春夏交)
(必報乃可辨善養於平日不致茍且於臨期查或有倒/死故四曰賠養舊例領養三月内者免罪買補三月外)
(者問罪買補立限嚴追遇赦不宥所謂三月外者自三/月至十年皆謂之外皆問罪買補時也以此令民民皆)
(畏重其後部議十年上追銀十二兩十年下追銀八兩/似於遇寛民遂縁議年數混指倖於追銀顧所謂十年)
(上乃自八九年言非三年四五年亦謂之上也及作踐/揑病亦曰倒死也萬厯九年本寺卿題較部議太寛民)
(間倖端益開馬多倒失該少卿施䇿題初次倒死十年/上追銀十两未及十年責令買補倒死復倒者十年上)
(追銀五兩五年上追銀八兩未及五年追銀十兩其變/賣買補復倒例行若走失不論年分多寡俱令買補扣)
(算年分以一人原領言若轉領惟子替父弟替兄通算/他人轉領以領日為始兵部題奉欽依俱依擬行其法)
(見行而倒死者尚衆該寺臣又題謂有二説一則馬料/馬價皆得地者出不補一年則有一年價銀延捱多年)
(久始完日作空戸一則民間謂賠馬難賠銀易盖買馬仍/使之寄養養復為累追銀則延至年久始完未完日即)
(為空户可閒數年故有實不倒不失而買結之藏匿之/以為倒失者以其利也亦縁限期過寛故民趨利如此)
(自今買補追銀俱照舊例立限以三月速完遇赦蠲不/宥州縣不行追比亦照例㕘罰此就民得地互出銀者)
(言若養户倒失當自賠乃有告槩縣均攤者各戸朋養/當均賠乃有獨責出名領養者均當立法無令獨累州)
(縣官徵銀在庫馬存則給馬倒不給即自乾沒累民賠/買者又有追銀在官𨼆匿猶謂民拖欠者均當查考無)
(令民累其間事宜月異嵗殊者又在分理諸臣隨時通/變可也賠補累民則宜變賣故五曰賣養正徳三年令)
(寄養馬匹俱各年齒衰老節次兊軍揀退不堪負累州/民餧養兵部行文本寺分管官督同該府州縣管馬官)
(勘實果係老馬變賣價銀解寺貯庫嘉靖七年奏瘐弱/不堪兊軍者分别所養年分變賣七八年上價八九兩)
(十數年上六七兩瘸瞎者亦量宜酌估以後每十年一/次奏請施行定為常例乃亦寝凡馬以二十嵗為率其)
(强健十六七嵗止爾近該前後印馬御史題稱起俵原/限六嵗養五年滿十一嵗又五年滿十六嵗况收俵時)
(未必皆真六嵗愈老愈瘦永無免期令無領養過十年/外老瘦不堪即令變價誠當早行近本寺少卿李化龍)
(巡驗查明精詳册開有瘦弱不堪稱兊老瘦不堪團養/者又在此壯數内或有節次兊軍揀退者亦㨿冊查出)
(或照四十三年例該管寺臣徑自分别或照前例差寺/臣率亷能管馬通判同到各地分别所養年分以十年)
(外為率變賣内除馬户不行看養致瘦弱損壊者照嘉/靖四十年例領養十年上失倒追䬶十二兩今為十兩)
(或看養如法特自然老瘦弱屡次取兊揀退者照嘉靖/七年例十年以上價銀八九兩或十兩各從便招人交)
(易或如發驛遞作下馬州縣作里甲馬將站銀補價瘸/瞎者亦量酌估或未及十年只在八九二年間或亦看)
(養如法特自然老弱原收俵時非真五六嵗者以齒辨/亦照前例或十二兩或十兩其餘不在八九年間或非)
(収俵混齒者亦令再養不許混求仍立為例每州縣止/許總計見在馬數或十分内一之二不許姑息加多以)
(滋弊端文為例每三年一行或於寺臣出巡日即行即/將俵馬補寄以足其額倘俵又不足即開行召買四五)
(嵗者發寄則養户皆知待賣有期加意餧養既省於倒/夫追銀問罪之苦又省如前欵謂倒失買賠藏匿之誣)
(又得别寄以備非常不致徒名無實變賣而額不可缺/故曰額養近本寺查得論糧分俵每户養馬一匹免糧)
(地五十畆州縣養戸多者免糧地亦多養户少者免糧/地亦少即今雖年深月久地更多主而免糧之地總不)
(出該州縣縣内所謂輕糧遂為定額者也其後即以此/額地分别養馬若干攤𣲖㡬頃㡬畆㡬分一匹各項糧)
(差若干攤𣲖諸費合之凡養馬地銀多者諸費則輕養/馬地銀輕者諸費則重酌量間原有折衷編為額戸其)
(後有勘明荒地奉例屢减户數今查額户𢎞治間五萬/餘十年一編嘉靖間四萬六千餘御史吳守以太多止)
(𣲖三萬顧廷對又以太多止𣲖二萬五千又量地肥瘠/編𣲖請以後不得援以為例求减萬厯間少卿何起鳴)
(議權减良鄉涿州通州漷縣一千四百戸兵部議覆免/寄十年滿日照舊𣲖發至令未𣲖然三臣時種馬尤存)
(减之尤可其後種馬盡革各州縣陸續議减萬厯十三/年議减平谷固安覇州密雲新安順義二十年議减保)
(定見今兩路共二萬一千七百有餘凡此减皆驟馬數/以耗近有軫編累之疏則謂寄養馬匹照地均攤然或)
(至二三十頃而有餘或三四頃而不足相去懸絶至甚/欲稍為裒益亦彼多此少紛紛告减為此議者皆不知)
(始而論糧分俵既而計地編户又既量地輪𣲖各有折/衷原非偏累今忽見懸絶至甚遽欲裒益紛紛欲變舊)
(法是皆失於稽考舊日典籍之過而况前次既納輕糧/諸費又少今欲少馬實屬不均將貽異日争竸之端皆)
(未可者且凡减不曰减馬惟曰减空户遂使未知者謂/空户可减不知空户先養已兊後養未發暫空間耳有)
(俵發即為養户非二也亦非空閒無人之户之謂也惟/是自以後忽輕减然又不可一律論者在本寺在各撫)
(按印馬司道州縣諸臣所厯必詢民瘼各民必以此為/疾若告减誠果地荒時災則暫一行之一二年免其寄)
(養如萬厯二年題准先將被災州縣分别重輕調兊其/餘空戸暫免俵發似於可行如必欲减額則諸臣所謂)
(舊額日虧無從發寄馬數不足緩急無濟且此端一開/何州縣不應减數民不稱離苦何時可杜是也亦有如)
(諸臣所謂民私其力官私其民士私其鄉其情安可遽/徇是也前臣又以保定諸屬州縣順天屬三河寳坻通)
(州地多馬少之所可加者兵部題覆議奏前額已定難/以遽加且查通州衝繁疲弊諸費數倍於他所而其地)
(畆皆勲戚中貴所有寄庄飛詭計免今忽議加亦屬不/可總計今之戰守馬惟藉此二萬五千户耳如不得已)
(今凡具議者酌於各寄養州縣其有可减者量减必查/有可加者量為議加務使此减彼加通融不失乎二萬)
(五千原額俾時為養户時為空户勞逸適均孳牧加廣/征調便足乃於民於國俱有益也不然原額一减無從)
(寄養他日戰守無資必從各州縣取足將懼民未預備/於平時一旦􁀙足於有事是又將以所難者苦之將不)
(以前减為小惠/終為偏害乎哉)
　　原額續减見在寄養馬户數
順天府二十七州縣原額寄養馬四萬一千一百六户
嘉靖等年一奏减外隆慶等年再奏减外實編一萬七
千二百九十六户(後昌平州豁免/止二十六州縣)萬厯二十等年又奏
減外今實編一萬(闕/)千(闕/)百(闕/)户
保定府七州縣原額寄養馬六千四百七十六户嘉靖
等年一奏减外隆慶等年再奏减外實編三千一百二
户萬厯二十等年又奏减外今實編三千(闕/)百户
河間府三縣原額寄養馬三千三百六十户嘉靖等年
一奏减外隆慶等年再奏减外實編一千四百(闕/)十(闕/)
户萬厯二十等年又奏减外今實編一千(闕/)百(闕/)十(闕/)
户
　(以上今實編共二萬/一千闕百闕十闕户)
　
　馬政紀卷四
欽定四庫全書
　馬政紀卷五
　　　　　　　　　　　　明　楊時喬　撰
　　折糧貢市鹽納贖戰功馬五(此亦馬之入於太僕/寺及行於各邊鎮者)
折糧貢市鹽納贖戰功馬者㑹典本諸司職掌載初制
重廐牧孳牧其次則折糧進貢收買數者皆所以佐其
不足者也其後折糧不行惟有進貢馬即於各衛所俵
給缺馬官軍騎操此外惟取給於收買收買之法或以
茶或以鹽或以互市或以價銀洪武間官給價鈔於各
處收買并茶易到馬匹或就彼給軍或解京交納令兵
部知其數及永樂初乃開市於遼東正統又中鹽於靈
州其流漸廣今茶法通行而互市亦廣矣竊惟互市特
借以示覊縻權宜招徠爾安能久恃哉今茶馬具三茶
馬司下此紀折糧貢市鹽納贖戰功馬五
　　折糧馬
國初各處土官衙門秋糧各依原認數目折納馬匹有
糧二十五石有餘折馬一匹者有五十餘石折馬一匹
者起解到醫人驗明白具奏送御馬監交收馬或不堪
責令差来土官賠納後土官糧馬多就近輸納或以折
色無復解京者(先是雲南三司以所屬夷人差發馬多/不堪用奏准馬一匹折徴銀十三兩遇)
(有征調給軍買馬至是北人各訴折䬶價重/願仍納馬其後又多不願題奉欽依永停止)
　　進貢馬
洪武年該兵部議擬雲南貴州湖廣四川廣西等處土
官土人畨僧人等進貢馬匹行各處鎮守總兵巡撫等
官并都布按三司就彼辨驗等第給與無馬官軍騎操
天順八年正月節該欽奉詔書内一欵四方進貢馬匹
悉照舊例就於各衛給軍騎操總兵巡撫等酌量地方
緩急公用給與缺馬軍士領養騎操仍行太僕寺分管
官貟每遇年終查㸃印烙比較
成化二年該御馬監太監錢喜等奏朝馬并披甲等馬
不敷要行産馬地方收買本部奏准於陜西遼東山西
等處收買及令将外方進貢馬匹揀選矮小在邉給軍
騎操其餘身量髙大者解赴御馬監交收應用
成化五年題准雲南貴州湖廣四州廣西等處所有進
貢馬匹行各鎮守總兵巡撫巡按等官并布按二司就
彼辨驗等第毛齒給軍騎操如鎮總撫按出巡出邉聽
布按二司辨驗給軍具奏給賞(該巡按廣西監察御史/袁愷題為統軍殺賊巡)
(撫巡按等官各出巡外府州縣其進馬之人亦跋山涉/水遍處尋訪日久甚是不便要行各處止令布按二司)
(辨驗等苐毛齒明白轉送都司給與無馬官軍騎操㑹/本具奏給賞等因合無通行雲南貴州湖廣四川廣西)
(等處鎮守總兵辨騎本部奏奉/聖㫖是北方進馬給邊騎操)
𢎞治四年兵部題覆該鎮守大同太監覃平奏北方進
貢本鎮供費多端要將進貢馬匹盡數闗給惟復量與
宣府三分之一等因本部議得仍行大同鎮巡官將北
方使臣進貢馬匹除揀選上等者起送赴京外揀下之
數以三分為率一分給宣廣一半處本處官軍本部奏
奉聖㫖是北方進馬一半來京
𢎞治十一年兵部題覆該御馬監太監寗瑾等奏本監
并壩上各馬房倉所養馬年久齒老日漸倒死乞要將
北方進貢馬匹通行送監餧養題奉聖旨今後迤北使
臣進到馬匹以三分中起送二分來京兵部知道續該
本部題稱大同宣府兩鎮軍士在邉缺馬幸遇北方進
貢馬俱各懸望關領以備征戰况舊例此等馬匹止是
㨂選頭等者數百來京其餘俱各就給軍騎操本部題
奉欽依准一半来京
𢎞治十五年奏准遼東馬匹連年兵荒馬死數多行巡
撫等官將北人進貢馬匹給與無馬官軍領養不盡者
給與三處無馬貧軍騎操
嘉靖四十四年議准遼東每年貢馬一千五百匹將一
千匹照舊分俵五百匹變價分發各該驛軍幇買驘頭
　　戰俘駝馬
太僕志舊例凡戰㨗所得馬即給本鎮官軍騎操或即
用充賞例先有解京者近年駱駝或解京每隻發銀十
兩發邉充賞
萬厯二十二年遼東獻㨗進駝五百匹照此例每匹給
銀十兩駝發各邉
　　贓罰馬
成化二年兵部題准法司問擬文武官員軍民人等為
事除真犯外其餘雜犯及徒流杖罪情願納馬者照例
立功運磚炭灰納豆做工則改定馬數買納贖罪又舊
例刑部追買本色送部發寺寄養
嘉靖十年左都御史彭澤言甘肅馬缺請開納馬例凡
甘肅一應贖罪者俱許改納馬
隆慶五年改撥京營給軍騎操
萬厯二年議准軍犯應罰馬匹刑部追銀送部發營責
買臕馬仍送驗印給軍
　　監生生員納馬
天順年間令監生納馬聽選生員納馬入監(該兵部奏/准則例監)
(生有納馬五匹者不拘年月入監淺深送吏部選用生/員有納馬七匹者送國子監讀書挨次出身正徳十四)
(年太僕寺卿汪𤣥錫題缺馬兊用乞令生貟納馬入/監該兵部行本寺止催各處未解馬匹不准開納)
　　冠帶納馬
成化二年令民納馬冠帶以榮終身(該兵部奏准兩京/内外有富實之家)
(願納上中馬五匹者就與冠帶榮身在京赴通政司告/送本部上納在外赴巡撫巡按等衙門聽從民便處告)
(納待地方稍寧馬數彀用停止𢎞治十年七月十六日/兵部為陳言邉務事該巡撫大同贊理軍務都察院右)
(僉都御史劉瓛奏稱大同急缺馬匹騎操要照上年事/例召商納馬盖因前議銀兩太重邉方路逺少有上納)
(要將原議前項馬四匹减去一匹銀四十兩减去十兩/本部議准行本官就彼召人不分逺近軍民舎餘人等)
(納馬三匹或毎匹納銀十兩許令俱赴都御史處陳告/轉發該管官司馬給軍騎操銀發官庫收貯給與本院)
(劄付令其冠帶榮身仍免雜泛差徭/候邉方寧靖馬匹數完即便停止)
嘉靖十一年甘肅都御史李昆奏邉兵乏馬乞如先年
陜西軍職納銀買馬及免比例行之(先是成化八年募/兵納馬時大同各)
(城戰馬以征西死傷者多又詔例免償巡撫右都御史/林總請召募逺近軍民舎餘能納馬五匹或每匹納價)
(銀十兩者許給冠帶數足則止凡馬給軍/馬價給軍自買有餘則送宣府偏頭闗)
　　隂陽醫官吏農納級馬
正徳十年十一年開吏農隂陽醫官納馬事例二年之
久所得馬(闕/)五千餘匹十四題㫖以上諸馬皆不時間
有者寺止催各處未解馬匹(闕/)　開納邉方急缺騎操
馬匹召商中鹽納馬該鎮巡等官具奏本部題准中鹽
引若干納馬一匹給與花欄字號勘合以為執照
嘉靖十年左都御史彭澤言甘肅馬缺請開納馬例承
差吏農義官隂陽等納銀
　　以上户馬
　
　
　
　
　
　
　
　
　
　
　
　馬政紀卷五
欽定四庫全書
　馬政紀卷六
　　　　　　　　　　　　明　楊時喬　撰
　　兊馬六(此以下馬之出/于太僕寺者)
兊馬者以寄養者調之以兊團營騎操征伐者也祖宗
定制本寺俵寄備用馬乃給兊團營騎操防守都城拱
䕶陵寢有事征討入衛應援勤王之用不為各邉設以
各邊自有行太僕寺苑馬寺都司衛所種馬市買邊馬
在也自種馬盡革而為買俵馬政以壊即所徵銀亦備
買馬資缺乏不為各邉及各項設以各有正賦及年例
樁朋買補支應者在也本之則先臣所謂蓄居重之威
者是也是以前馬政條例今㑹典有關換買補二欵皆
係兊給團營事例其後有給各邉者則非初制猶為各
防守計耳若非防守而為别項借用則為例外非蓄威
之道矣且古者問國君之富以馬對觀今在廐數如此
年例調兊數如此奏討加增數如此又有例外所需如
此謂之富可乎况於威乎是當慎之紀兊馬六
　　調兊京營馬
關換㑹典一官軍騎操聽征例應關撥馬匹其事故及
不能養者則令轉兊如征操缺馬數多則於寄養等馬
内調兊又有關領馬價自行収買例各不同
凡關撥馬匹(洪武二十六年定凡官軍關撥馬匹操練/行移到司須要該衞官吏保結關馬官軍)
(原有馬匹下落果係曾經征進慣戰人數及無馬匹方/纔具奏關撥後有事故該衛拘収還官其軍官軍人等)
(奉㫖關撥馬匹亦須備知數目領又例凡各衛原關馬/羸驢轉名銷號若係御馬監關  者諸府各衞自具手)
(本赴監轉名銷號如是典牧所太僕寺關領者各府衛/取勘明白行本部轉行太僕寺典牧所銷號永樂四年)
(令管步軍官告關馬者不准有騍馬與兒馬願換者聽/宣徳四年置給馬勘合毎關馬一匹給勘合一道填寫)
(齒色年月付領馬之人収執遇倒死等項陳告註寫應/償者視齒色附簿開註勘合與馬如前収領再有事故)
(照例償給如領馬之人有故馬及勘合從所管轉付應/得之人収領凡應償者追視御馬監印烙然後給與正)
(統四年奏准官軍領馬騎操必行本衛造册送部并太/僕寺外衞操備者行該府造冊關領天順二年奏准官)
(軍領馬太僕寺具俵過數目毛齒及官軍姓名年月行/各衛造册送部如關領數多開報數少或倒失轉交隠)
(匿不報者許諸人首告挐問𢎞治元年奏准南京官軍/應關馬匹在江北者赴南京太僕寺給領在江南者本)
(寺委官一員赴南京給散二年令騎操馬老病當關給/者原馬送光禄寺支用四年奏准領馬官軍有不照次)
(第混亂爭奪者恭送法司問罪罰馬一匹就給本身騎/操以後更不關給七年奏准官軍應闗馬匹兒馬八嵗)
(以上騸馬十二嵗以上别無傷殘者並准給領各衛及/邉關亦照此例正徳八年奏准直差官旗校士將軍原)
(領馬匹殘疾老弱不堪直差者送光禄寺交収本部照/數行太僕寺於順天府所屬寄養馬内𣲖取及行該衞)
(委官赴御馬監印烙撥給領養直差嘉靖二十二年議/准將軍關換馬匹務要用心餧養不許違例顧借騎䭾)
(尅减草料若致倒失照例於本主名下追買堪中好馬/補還四十三年令將京營勘合從新印換仍通行各邉)
(鎮一體編置給軍隆慶二年議准京營馬軍各填給勘/合一張以便查對如有倒死病瘦報部查明七八年以)
(上方許交送另補以下不准交送倒死責令賠償仍赴/司騐印又議准錦衣衞老病馬年終送光禄寺者先執)
(勘合赴兵部該司查其年限如領馬七八年以上殘病/者方許交送另行闗補以下仍令餧養不准送寺倒死)
(即令/賠償)
凡轉兊馬匹(天順元年奏准各營外衞官軍原領騎操/馬匹下班之日兊與在京官軍該管官造)
(册送部嘉靖七年題准各營提督内外大臣委各坐營/等官將見在馬隊官軍逐一查審除有力堪以餧養者)
(照舊不動外其餘貧難单丁不能養者將原領馬匹兊/與有力官軍餧養以後闗領馬匹亦要照前查給敢有)
(容情扶同故行私領单丁貧軍意圖侵尅草料致有倒/失數多者查恭治罪三十三年題准凡兊馬事故轉兊)
(者該管官即呈廵視科道於原額勘合填註年月官軍/姓名仍送該司查照將原兊馬冊亦改註明白用印鈐)
(盖如有官軍私換馬匹事發送問該營官容隠不行呈/報者聽廵視科道官恭究四十二年題准各營轉兊馬)
(匹務要遵例赴司告填印鈐以慿查考/敢有仍前私兊查照新馬樁銀追納)
凡調兊馬匹(天順元年題准如在各營在外各邉官軍/缺馬騎操總鎮等官具奏關領兵部議擬)
(行移太僕寺於順天府所屬寄養本色馬内選取給領/兵部定限調軍候兊京營於太僕寺委司官會同少卿)
(兊給宣府於居庸關大同於紫荆關薊州保定於適中/地方委司官㑹同寺丞前去兊給其餘各邉入衞在薊)
(准討補本色餘俱不准嘉靖三十年題准以上此係邉/軍入衞應援勤王相兊之例嘉靖十三年題准團營聽)
(征馬匹多不過二萬之數再有萬匹存營操守猶有寄/養馬匹二萬鄰近易取若軍士堪養馬者數少亦不必)
(濫給將聴征馬匹擬為定數若干毎遇事故倒失五百/匹以上行太僕寺兊給一次以為常規嘉靖三十三年)
(題准兊馬先儘寄養如果/不敷方兊種馬以上關换)
　　買補
凡京營騎操買補馬匹(天順二年奏准各營騎操馬遇/有令倒死者告官相剥坐營官)
(責限該營軍朋合買補走失被盜一例追賠成化十三/年奏准各營下塲倒失馬匹買補不及八分者領勅及)
(把總管隊官住俸追買不下塲者以五分為則𢎞治二/年奏准買補騎操馬匹須四嵗以上八嵗以下價自十)
(二両至十五両官軍自願添價収買者聽九年奏准凡/騎操馬匹原領者以承領日為始買補者以印烙日為)
(始計在十五年外許賣銀納官另給其未及十五年而/病者亦准賣仍追本身樁頭銀貼價買補嘉靖二十八)
(年議准倒者坐營把總官呈赴廵視科道騐明掛號赴/本司决打照年限逺近扣筭樁銀給单發營追徵解太)
(僕寺収貯買馬仍類行戸部扣除草料三十一年題准/京營馬查有老弱篤廢揀選估計變賣價銀發太僕寺)
(収貯以備買馬三十二年題准倒死者當日呈報本營/將官騐剥如三日不報本軍送問管隊軍併治仍扣糧)
(一月該營將官務在三日内即差把總官帶本軍赴車/駕司决打討单追樁起解不許延緩隆慶二年議准京)
(營軍士選編上中二等養馬如該管官縱容貧軍冐領/以致倒失不准追樁責令千把總本隊官并本官買補)
(三年奏准各營將官嚴督官軍務要用心餵養馬匹以後/遇有倒死查果不係作踐如領養一年以上者比常量)
(加追銀一両二年以上者比常量加追銀五錢五年以/上者仍照例追樁凡京營家丁馬匹隆慶二年議准倒)
(失者免其追樁令本馬家丁出銀三兩其餘/各丁有馬者出銀二錢無者五分朋輳買補)
凡廵捕馬匹(嘉靖三十七年議准倒死者止赴該管兵/科報騐掛號徑赴車駕司决打討單該營)
(追収樁銀起解四十四年令廵捕瘦馬年終估騐變價/買補萬厯二年議准巡捕馬倒死或瘦損不堪馬主稍)
(有力者責令買補赴部騐准/送寺印烙發營給軍騎廵)
凡錦衣衛直差馬匹(隆慶二年議准各該委官不許尅/減草料及借顧與人騎坐如有作)
(踐倒失就於本名下追買好馬還官毛又議准本衛將/見在馬備造原領官校姓名并馬匹  齒清冊一本送)
(兵部行令該司各給勘合一張備載領馬年月毛齒以/便查對如有倒死俱開送兵部該司查明方許買補其)
(所補馬匹亦赴該司騐中送寺印烙改給勘合每年俱/要赴寺印烙差占者候事完之日仍行補銷毛齒不對)
(者即不准印定以/抵换盜賣治罪)
凡勇士營馬匹(成化二年令勇士馬倒死二次者不許/重開照京營例追補隆慶二年議准倒)
(死照四衞營例决打/分别年限追納樁銀)
凡各衞軍餘馬匹(成化七年奏准各衞軍餘關領馬匹/倒死以物力等第出銀每馬一匹上)
(戶出銀三両中戸二兩下戸二兩餘以屯田子粒銀貼/輳買補成化十三年奏准各邉將屯田積銀貼補軍人)
(買補馬廵視真定侍郎葉盛奏今日民間量田養馬舊/例牝馬一匹嵗課一駒當時馬足而民不擾者以芻牧)
(地廣民得以為生馬得以自便也後豪右庄田漸多養/馬日漸不足洪熈元年改兩年一駒成化元年又改三)
(年一駒馬愈削而民愈貧然馬不可少於是又復兩年/一駒之例夫納馬有數用馬不貲雖有智者無善處之)
(術方今京營各邉缺馬取給民間孳牧所缺之馬雖亦/責賠於軍而軍多艱苦又不能償仍復給之於是馬愈)
(不足民愈不堪為今之計欲寛民間之馬必有以處軍/中之馬然後其弊可除也請以宣府一處言之往年以)
(馬死未賠將步隊軍之孱弱空閒者領種官田用其餘/粮易銀山西買馬一年得馬一千九百餘匹馬皆精壯)
(軍免追賠而民間亦得以寛舒此已行之成效也諸邉/風土雖各有所宜然隨處盡心自有良法請勑各邉會)
(議隨其土俗所宜凡可以買馬足邉免追賠於軍關領/於民者聽其便宜處置果有成效具實奏聞仍勑廷臣)
(會議通查逺年近日各項庄田權其輕重量與處分還/民復業及令各營總兵等官一體會議處置所貴禆益)
(馬政稍紓民力該兵部尚書馬文升議今在邉分給種/馬仍於各衞餘丁牧養宜行誼等斟酌定例或令三年)
(或一年一更馬有虧火設法追賠庶馬政修舉廵撫陜/西都御史馬文升議行令陜西布政司茶課易買折色)
(銀及棉花等物并官銀共三千兩遣官領送河南湖廣/市茶運赴西寧等茶馬司移文廵茶官同守備分廵官)
(市易畨馬俵給甘涼操備并固原靖樂慶陽等衞缺馬/官軍仍行甘肅寧夏延綏總兵廵撫等官覈缺馬官軍)
(數亦如前例行之文升又以葉盛建議欲諸邉陳馬政/利便上言今日邉軍之苦莫甚於賠補是以馬不及償)
(人已逃伍雖嘗給錢貼助惠不能周惟屯田軍士有田/多丁少而不領馬者有田少丁多而領馬者槩均其田)
(事體未易但毎人見田百畆約獲五十餘石以六石輸/官之外所存尚多可令嵗納銀一錢一衞計田三千五)
(百頃可得銀三百五十兩足以貼助買補欠馬軍士雖/有消長而屯田則無増減事可常行若屯軍積銀既足)
(又可分諸邉城貼買如例然復恐專恃買補不復加意/飼養虧損反多宜按領馬軍丁名册豫為審勘分上中)
(下三等凡買馬一匹上等出銀三兩中等二兩下等一/兩餘價不足乃以田銀給之是亦古者以田賦馬之意)
(也下兵部從其議八年先是御馬監太監錢喜以隨朝/馬披甲馬少奏行陜西山西遼東買補馬文升言陜西)
(已買二百七十八匹費公帑銀五千五百兩有竒今敵/騎擾邉公私匱乏乞暫停免有㫖特免山西陜西而遼)
(東仍/舊)
凡樁朋銀兩(成化十三年奏准京營馬倒失其馬主係/都指揮者出銀三兩指揮二兩五錢千百)
(戸鎮撫二兩旗軍一兩五錢走失被盜者各加五錢謂/之樁頭  又令各營馬隊官軍每嵗朋合出銀嵗以六)
(箇月為率毎月都指揮指揮出銀一錢千百戸鎮撫七/分旗軍五分遇馬倒失貼助買補在外各邉悉照此例)
(𢎞治六年奏准各營朋銀買馬不敷毎馬一匹聴支草/塲租銀三兩貼助嘉靖二十二年奏准凡遇官軍倒死)
(馬匹領養一年者旗軍追罰銀三兩千百戸鎮撫四兩/指揮五兩都指揮六兩二年以上者旗軍二兩千百戸)
(鎮撫二兩五錢指揮三兩都指揮三兩五錢五年以上/者旗軍一兩五錢千百戸鎮撫二兩指揮二兩五錢都)
(指揮三兩十年以上者旗軍一兩千百戸鎮撫一兩五/錢指揮二兩都指揮二兩五錢走失被盜者各加五錢)
(按月追完造冊解部稽查發寺収候買馬支用其領養/十五年以上者免追樁銀二十九年題准今後各營遇)
(支放糧料草束折色之時預將應出朋銀官軍姓名并/朋銀數目造册送部轉送戸部照數扣除有餘方行給)
(散不足下月補扣其扣過銀兩戸部印封送部轉發太/僕寺収候買馬支用四十二年題准該營將倒死馬匹)
(盡數查出有單者照單徵樁無單者照新馬倒死事例/止追銀三兩以後倒死馬匹備呈廵視科道掛號徑自)
(赴車駕司决打給單發營追樁其太僕寺及别項比較/掛號并年終恭奏俱行停免萬厯某年題准新例至令)
(通行一年以上者旗軍追樁四兩千百戸鎮撫五兩指/揮六兩都指揮七兩該杖責三十板二年以上者旗軍)
(例追樁銀二兩五錢係官各逓加五錢例該杖責二十/五板五年以上者旗軍追樁銀一兩五錢係官各逓加)
(五錢例該杖責一十五板十年以上者旗軍追樁銀一/兩係官各逓加五錢例該杖責一十板十五年以上者)
(樁銀俱免追免責今京營樁朋照此例行其各邉亦/同亦有隨地方變更今照㑹典及近所損益者書之)
凡外營馬匹(嘉靖四十五年議准保定各營馬倒死於/本軍名下追銀三兩本司隊朋出銀九兩)
(共十二兩買補有願納樁銀者聽隆慶四年題准増補/昌平鎮馬匹如有倒死本軍追樁銀三兩毎月馬一匹)
(扣徵朋銀一錢貯昌平州庫以備買馬萬厯元年題准/通州恭將營馬倒死照張家灣備禦營例呈報兵部該)
(司决打給單追樁每/年二次起解交納)
　　京營原額馬數(附各邉/原額)
會典載天順成化間奮武等十二營原額種馬一十三
萬八千九百一十九匹此為十二團營初年出邉征伐
之時所給種馬之數又載𢎞治間五軍營原額馬九千
五百六匹神樞營原額馬四千四百六十四匹神機營
原額馬一萬五十四匹此自十二營改為三大營出邉
操練之時所給種馬之數　按查前此名為十二營之
時有騎操馬及征調日悉起寄養馬或兼用種馬一軍
一馬隨調出征歸即還寺發還種寄是以至十餘萬盖
舉騎操馬種馬俵寄全數而言非十二營中有是數也
後此改為三營之時至于二萬五千有餘者亦以騎操
馬併征調時兼種馬解俵寄養者而言並非三營中原
有此數也所以然者乃前營軍屢次出征逺守步騎兼
支騎軍非馬不可行故悉數徵之近㑹典所載乃查報
者未詳冊籍如此槩以謂營中有此數今據冊籍考正
如此即以始數十三萬再數二萬有餘而觀則馬之蕃
庻有足徵者乃今者三大營及各營衛所騎操廵捕不
過二萬以今考往可覽計已
　　各營馬數(此馬嘉靖以/後所續増者)
三大營馬(隆慶元年題准正兵共三十枝内戰兵每營/給馬一千匹車兵毎營給馬二百匹城守毎)
(營給馬五十匹備兵三枝每營給馬二百匹執事營一/枝給馬五百匹隨征官軍給馬一千匹各營選鋒給馬)
(五千/匹)
京營家丁馬(隆慶元年題准/共給五百匹)　勇士營　四衛營(共約/一千)
(餘匹養四衛營者宣徳八年以騰驤左右武驤左右軍/四衞  馬軍士及革去神武前衞官軍開設共為一營)
(總名四衞營其坐營等官於四衞指揮等官推選充勇/士營者宣徳九年令凡迤北走囬軍餘民人俱収  御)
(馬監勇士别為一營名勇士營以上四衛勇士二營俱/從御馬監官操練分作東西二營大明㑹典恃有四衞)
(營而未載勇士營今備其缺畧于此正其内所稱買馬/投充則二營皆有之成化𢎞治年間清查冐濫収𥙷軍)
(士四衞營以騰驤四衞應存留者勇士營以迤北囬還/親生子孫限無違碍者替代其餘詭名冐籍四衛進充)
(勇士俱行革退正徳十年嘉靖八年又議准騰驤左等/四衞官旗勇士軍人行㸃軍科道官照例㸃閘三十年)
(議准將四衛營軍士通行查勘有影射占使盡數退出/赴營操備詭名冐粮者悉行裁革有馬軍人倒失馬匹)
(照三大營軍士一/體追納樁朋銀兩)
錦衣衛(原額一千/八百五匹)旗手衛(原額四十四匹馬/以上京營各衞)通州守禦
操備捕盜(四百七/十五匹)奠靖所(嘉靖二十/一年初設)屬鞏華城守備下
防䕶
行宫(二十二年議准給/馬一百匹廵邏)張家灣備禦營(嘉靖四十三年/初設本營議准)
(兊給馬五十匹四十五/年又増給馬五十匹)三河守禦營(嘉靖三十七年以/本營路當衝要准)
(給本縣寄養馬一百匹專備/䕶哨緝盜傳達邉報等役)
通州遵化昌平三河宻雲涿州薊州永平等八城鎮邉
等三區(嘉靖四十年議准各/給一百匹專備捕盗)
　　見在印烙馬數(此萬厯二/十年後數)
五軍營(七千六百/三十一匹)神樞營(五千七百/一十八匹)神機營(五千七百/六十九匹)
勇士營(八百三/十五匹)四衛營(四百一/十九匹)廵捕營(五千二百/九十七匹)錦衣
衛(一千九百/五十五匹)旗手衛(四十/六匹)張家灣(一百/匹)奠靖所(一百/匹)通
州營(一百/匹)　(萬厯二十二年本寺題為兊軍等事兵部/覆奉欽依依擬行兊軍其議有五始于取)
(故一曰取兊凡二説一主臕怠本寺舊例嘉靖七年奏/准凡領養年淺臕壯堪用者遇調先與交兊𣲖則後于)
(俵領至今兩路少卿遵行廵騐日冊註上臕者為堪兊/聴候調取次臕者為備兊責令餧養盖由軍領與養戸)
(同必臕息庶便騎操如係瘦損亦有倒失追補之苦此/體恤兊軍之意如能餧養成臕則次年即註上臕取充)
(不至如瘸病等項此又激勸養戸之意一説也一主挨/順年月則近該御史樊玉衡劉曰梧奏取兊惟論臕壯)
(不論年分至有老死無用徒費錢糧况馬有用全在壯/健而肥瘦次之壯者即瘦觔力自在况兵家只論膂力)
(過肥則難驟馳合度以後取兊先論年分次論臕息庻/無坐視老死之弊又一説也臣謂二説各有見而實相)
(成詳酌之請于調兊日即據各州縣冊報挨查年月先/發者先行取兊先取中一據本寺少卿廵驗冊開挨查)
(上臕先兊次臕令餧養以待下次不得越年次專取後/至庻寄戸兊軍皆得所無歎偏累又稱用藥發臕之説)
(誠為今弊聞南方有以樂發臕可經二三月者過此瘦/損倒死亦云有藥可解然雖存無氣力難負重今不禁)
(之則俵戸以之貽害養戸養戸以之貽害兊軍是在州/縣初俵及取寄加意又在本寺印發及取兊日詳察加)
(禁取在于交故二曰交兊本寺取兊軍有揀退十之半/或三四者乃與養戸毎相競其間各有是非如養戸實)
(餧養瘦損不堪不能負重戰陳如近年團營劉繼祖等/告換者此其非在養戸有故意留難刁蹬需索如寄養)
(雖年深齒數尚可兊亦揀退者此其非在營軍要在本/寺戎政衙門察懲之其或有倒死賠補不合式解縣官)
(曲為収送者濫也連嵗饑寒草料缺乏自致消損者疲/也寄養馬嵗精神不前者老也取時行路傷蹄羣小拔)
(取鬃尾者損也又水草不時偶沾時患者病也又在本/寺酌處濫者換之疲者餧之老者賣之損者病者醫治)
(之必養戸兊軍兩無所失此其兊營軍者近嵗遼東征/請討各將官留難養戸雖良馬至亦預畏阻隆慶三年)
(議准調兊京邉官軍馬務照次第關領果係不堪方准/抵換敢有故意刁蹬及倚勢混争聽該寺恭送問罪此)
(在部寺凡遇調兊行日請賜申飭此其兊邉軍者又查/先年凡俵至騐訖查發營軍若近鎮領騎不必發寄其)
(後因營軍或于中途揀擇或恃強擅兊天順間令凡官/軍人等強奪起俵馬匹者問罪罰馬一匹枷號一箇月)
(遂停止惟以俵者發養以養者發兊乃便而或事可通/權當運至日查取營軍當給者即以兊之亦省貽擾養)
(戸然必數日後乃兊不得亟發以防通同之弊兊交不/敷故三曰借兊隆慶間本寺少卿鐘沂奏寄養馬出百)
(姓膏脂乃最為蠧累者借兊是也嘉靖間奏行禁止後/因邉報𦂳急復開有由本寺借者有由廵撫徑借者其)
(所屬地方者該兵部覆奉欽依禁止果係軍需𦂳急不/得已借兊事畢日不必交還即給彼處缺馬官軍騎操)
(如果馬不缺乏勢必退囬者行令原委部寺各官前去/逐一騐収查係曽經出征瘦損者准照舊例行若未經)
(征戰退回者以十分為率損傷一分該營將領等官量/行罰治一分上重行罰治二分上以次降級責令追賠)
(印補著為定例如廵撫衙門仍前不由部寺徑自借兊/者聽本部恭奏究治遂止其後各邉又以𦂳急奏請調)
(用借端復開近西征該總兵官借團營馬三百匹囬日/量交多非原馬内惟二十匹又征東復有借八十共一)
(百匹今正月僅還二十二匹内損傷難以給軍該部寺/方行酌議變賣又該各將官奏討三千三百匹逰撃官)
(三次七百五十匹未經發還總計兩年將萬匹且各邉/奏討無涯本寺額數日減自此雖欲借得乎近日薊遼)
(保定督撫議征東倒死欲于寄養馬内補給兵部覆題/馬少圉空另行别處是當以此例示知各邉庻其止于)
(未請之先而早圖之也兊不可借或變而請添故四曰/添兊夫馬從種寄俵三者來今既減削兊亦當如之顧)
(有日増添如京營加兊各營選鋒五百匹標兵營五百/匹該本寺卿王汝訓等奏欲減去以防比例兵部酌議)
(准作下年應兊之數仍行戎政衙門毋得再請此前年/事今馬數耗極以後乞𠡠戎政諸臣慎初勿題兵部亦)
(慎初勿與乃可強友兊不可添而事勢窮則當備故五/曰備兊洪永間種馬徴駒約數十萬𢎞治後額定十二)
(萬餘于時又有備用二萬五千團營四五千約共十七/八萬隆慶二年種馬半賣後僅五萬餘猶併備寄團營)
(亦如前數約十萬餘萬厯九年種馬盡賣後至今僅十/年間除團營外惟寄養厪萬今兩年間總兊過京營與)
(東西征討薊遼一萬四千六百餘舊年秋二路查厪存/九千秋運収俵二千共一萬一千餘近少御李化龍巡)
(騐查㸃冊開臕息堪兊馬二路共七千二百餘備兊者/二千餘再查俵數除南直𨽻盡改折保定等府原額陸)
(續亦減去沂費郯三州縣亦永改折今實俵戸一萬六/千五百一十五匹前年厪三分𣲖已少舊年各廵撫開)
(報灾傷厪𣲖二分與二分五釐合二千餘總前數約厪/萬見有團營當兊又有倒失者亦兊兊後則以千計矣)
(况前東西征討尚係兩腋設腹心有警將取諸俵戸實/難即盡取寄戸又多近京輔繁難細小之邑目今已為)
(強支有警彼將自䕶其生不暇亦或以本地方守禦藉/口且貧難負之而逃未可知者將欲如前議買用則必)
(得二三十兩乃良或加倍則必至四五十萬始得萬騎/雖有折銀在庫安得常繼此非職所敢知惟今據見在)
(酌之請俵戸地方𣲖以伍分陸分為率積有多餘再查/減𣲖災傷則四分三分為率災傷地少者兊多寄少熟)
(稔地多者兊少寄多斯為厪支且各處有因其矮小亦/行改折者竊謂馬隨地産髙下大小不同當隨産而収)
(善餧之亦可臕息即真矮小亦可備負載糗粮之用至/南直𨽻舊有大馬近俱改折此以災傷故誠當然不可)
(因之遽止盖種馬既革留此百中之一俾各地方知俵/解急公之役庶有警可令勤王乃因一時遽止詎可哉)
(近議者因馬不足乃議減騎益步兵家有騎有步豈能/減益邉臣之覆有非泛者要之今已無馬不得不為減)
(益/)
　　京師買馬數(非舊例近/始有之)
京師初給銀買馬(萬厯十年題准京營缺馬查數呈部/行太僕馬價動支買補與兊領寄養)
(馬匹相兼給發騎操十四年議科道官請停止初議再/行查議賣一二年另行停止于七年科道官議于原價)
(共二十兩兵部行寺發京營官軍兊領自買科道兵部/委官本寺京營少卿騐印給發至總督京營彰武伯楊)
(某等議題縁京師買馬有六利兵部覆奉欽依自萬厯/十年為始年終行令各營將領備查一年倒損數目造)
(冊送部題發馬價銀九千六百兩發營照依今嵗事例/選買壯馬六百匹本部騐發太僕寺印烙并調取寄養)
(馬相兼騎操其官軍朋銀准暫免一年以後年分俱於/年終查筭如果本年倒損不及一分即將次年應扣銀)
(題免如數過一分之上仍行追扣以備買馬支用萬厯/十二年該兵部覆議巡視京營科道條陳内開京營缺)
(馬每年終備行太僕寺查果寄養馬少各營倒損數多/照例暫發營中召買若寄養馬多各營倒損又少暫行)
(停買惟在臨時酌處萬厯十三年該兵部覆議廵視京/營科道條陳内召買一節查得初議召買公私稱為兩)
(便是以總恊大臣題請舉行年例應扣朋銀盡行豁免/業有定議若委官知為公家不為身圖盡以十六兩市)
(買一馬亦不稱苦况營馬所需甚急似難停止萬厯十/三年應買馬匹已經行委副將督同各營將領等官闗)
(領馬價銀九千六百兩於本年分陸續召買過馬六百/匹完足俱經呈騐印烚兊給官軍騎操餘剰銀三百八)
(十二兩五錢責令各官送部還官訖萬厯十四年分倒/損馬匹不及一分例應免徵朋銀合行題請又准兵部)
(手本前事准臣等手本前事等因送司卷查萬厯十四/年請停止召買馬匹該廵視京營科道官田疇等條陳)
(内開停止召買一節本部查得京營召買馬匹先該總/恊大臣議有六利題准舉行今科道官備陳三不便之)
(故乞要亟行停止自京軍領養之馬往於附近郡縣寄/養後因領兊不敷建議者輙責之本營召買且執四便)
(之説以求逞而自幸得通變之宜也苐行之未久而告/苦踵至何者今之買馬非買於外郡産馬之地不過都)
(城馬市所聚能復幾何徒長市井小人乗機媒利之階/竟無補於追奔逐北之實一嵗買馬數百定以官價約)
(以限期至急矣而姦商牙儈規利其間以弱小之馬索/壯大之價始而隠有為無繼而以多作少故意掯勒以)
(為此馬不買别無壯健此處不買更無他所委官重違/期限不得已長價市之固已虧損公帑矣此其不便在)
(國者一也至於騐印經旬守候稽遅無名需索使用百/出此其不便在官二也夫州縣寄養之馬上馬者三四)
(十金次則不下二十餘金價髙馬壯給營軍數年之間/猶有羸瘠病弱之苦召買之馬減其十分之四市買之)
(時已屬不堪及入行伍曽未數次而骨立待斃矣此不/便在軍者三也或者猶謂其免俵解之勞無養馬之費)
(此交彼易轉手告完而諸費可省矣殊不知省而有益/省之為便費省而無適于用終亦必亡而已矣臣等願)
(乞𠡠下所司行照往年事例營馬缺于太僕寺給領騎/操營中召買亟行停止如額馬多缺寄養不敷不妨間)
(一舉行萬厯十五年以後凡有倒損馬匹俱于太僕寺/寄養馬匹内補給暫停召買復扣朋銀本部仍於毎年)
(終查筭各營倒死數少寄養馬多即行停買如額馬缺/多寄養不敷仍行題請舉行萬厯十七年題准買馬二)
(百共買三百二十匹因各市缺少難以速完仍俟六年/補買該京營戎政臨淮侯李言㳟等題稱召買萬厯十)
(四年分馬六百除五軍戰兵一營二營大營神樞戰兵/一營二營六營神樞戰兵一營六營共買過馬三百二)
(十匹俱䝉騐准給軍領養外尚有未買馬二百八十匹/近因各市缺乏一時難以速完之日再行呈報  又兵)
(部覆議廵視京營科道官楊文煥等條陳一議買馬看/得科道官條議備行戎政衙門行令各營將官將先領)
(馬價尚未買補者一槩催完自萬厯十七年為始毎馬/一匹於原議十六兩之外量増四兩共銀二十兩毎嵗)
(戎政衙門將應補馬數報部未萬厯十四年應買馬六/百匹除已完三百二十匹其  買二百八十匹委属市)
(店缺乏一時遽難完報若候買題請恐營馬缺額操防/無賴今據各官呈稱要將十五年十六年應補寄養馬)
(三千三百九十九匹先行兊給其兩年該買馬一千二/百匹遵照近議關領馬價銀二萬四千兩聽科道部寺)
(衙門會同召買萬厯二十年真定廵撫請買俵馬盡行/改折解部買馬該兵部行太僕寺議覆分别災傷輕重)
(量行改折不得一槩盡行以致買補有妨戰守萬厯十/二年本寺題買補事例内稱買補舊時種馬取駒俵寄)
(得宜不俟収買惟邉關因𦂳急水旱災祲乃一議買亦/後例也自兵部議覆盡革種馬乃曰變價徵銀如遇俵)
(馬不足即將此銀分發邉處官為収買馬自雲集堪充/實用此又後議也近據各督撫奏謂折色三十兩即用)
(十八九兩可得上駟十五六兩可得中駟是以一馬得/二馬且較俵寄尤良此又新議也顧此可暫行不可專)
(倚查得萬厯十三年京營馬缺議欲自買始而總協大/臣稱陸利議者亦稱兩便該兵部覆行本寺給銀令買)
(六百匹乃初買僅得三百二十尚遺二百八十遂稱各/市缺少難以速完且馬鮮良京市亦擾科臣遂稱三不)
(便請停止此在京不能買者前年遼東廵撫題畧言遼/鎮兵創嵗荒商販不至民間絶少日加箠楚終難補還)
(此邉關不能買者即此買補之難明已當此承平京邉/安堵乃遼東重鎮纔一防倭未經戰陳遂稱買難則前)
(革種馬時雲集之疏不效益明已是以謂不可專倚而/又不可塞縁今種馬絶源惟商販乃馬由得之流第當)
(隨時隨處通之爾如執一馬得兩馬之説或少𣲖或盡/行改折専買於一處則商亦聚于一處商平常則來變)
(則止得利則來失則止近日京遼事可鑒也惟不聚一/處而令各州縣官撫俵民即藉民招商無分常變得失)
(朝發夕至/乃為便利)
　　各邉鎮防守借兊馬
凡各邉借兊馬(𢎞治以前寄養馬不許各邉借兊嘉靖/二十九年薊鎮事急題准各邉兵調赴)
(薊鎮春秋兩防遇馬缺乏俱借兊孳牧寄養馬騎征事/畢仍還馬戸嘉靖四十一年議准防邉借兊寄養馬果)
(有瘸瞎損傷餧養難痊者另註一冊以備照查其冊内/損馬有臨時與中途倒死者納皮張銀四錢三月之内)
(倒死者納肉臟銀伍錢三月之外倒死者納銀伍錢其/臕息少減不係瘸瞎者不得槩比止查借騎月日久近)
(不拘何處借還在三月之内倒死者比保定例追銀十/兩借還過三月之外倒死者比遼東例追銀七兩隆慶)
(三年議准調兊京邉官軍馬務照次第關領果係不堪罪/方許抵換敢有故意刁蹬及倚勢混争聼該寺叅送問)
(隆慶四年題准凡前項借兊事例禁不復行遇有軍機/萬分𦂳急姑准於種馬内借兊或不得已而借兊寄養)
(馬匹事畢之日即給彼處鎮廵地方官軍騎操偹由造/冊送部轉付本寺註銷倘彼馬不缺乏其勢不得不退)
(囬者必由本寺寺丞同兵部委官逐一查騐除曾騎操/出征瘦病倒失者准照舊例施行外若未經征戰而退)
(囬者大約以十分為率損傷一分者原領將領等官量/行罰治一分以上者重行罰治至二分以上者以次降)
(級倒失者即令追賠印補其有不由部寺徑自借兊退/囬者許兵部恭處治罪兵部尚書楊某題覆該太僕寺)
(少卿鐘沂題竊惟今日最為馬政之蠧而重貼編戸之/累者借兊是也卷查嘉靖四十一年五月内本寺呈行)
(兵部内開借兊既不宜于軍民又有傷于國課毎年防/秋量於種馬借兊其寄養馬匹價直繁重合無查照薊)
(遼中軍官王臣等所議凡遇官軍缺馬寧給與常養騎/操久者可得八九年近者不下五六年較之借去一次)
(遂致病壊所省尤多查復舊例極為稳便等因自是以/來向未借兊邇時馬漸蕃息職此之由乃至今年八月)
(内偶因邉報𦂳急復開借兊之端由本寺而借兊者若/調通州薊州香河漷縣順義等五州縣養馬一千六百)
(四十九匹借兊遊撃官滿朝相等管下民兵是也不由/本寺徑從保定廵撫而借兊者若取易州新城定興等)
(三州縣養馬三百零七匹借兊坐營官呉守直等管下/竒兵是也二處借兊僅兩月仰仗天威震動敵兵退散)
(並未出征在滿朝相等所領者傷損幾五分之一在呉/守直等所領者病損六分之一必係將領等官視非己)
(物恣意作踐甚至通同軍士侵尅草料銀兩坐視馬之/饑疲而不之顧不然並無一騎出征何致馬之損傷至)
(此也况不由本寺者任其操縱自如則於出納之際漫/無稽查非臣等出廵躬親㸃視則他日倒傷之賠補盡)
(歸之貧民矣如此而不申嚴之則坐見耗竭重貽編戸/之戚伏乞勑下兵部再加查議將原領前馬官滿朝相)
(呉守直等量行罰治倒死馬匹嚴令追補赴印并乞天/語叮嚀嚴著為令以後凡遇官軍缺馬查照舊例必由)
(兵部劄行本寺寺丞同兵部委官眼同給散於前項借/兊事例禁不復行遇有軍機萬分𦂳急姑准於種馬内)
(借兊或不得已而借兊寄養馬匹事畢之日即給彼處/鎮廵地方官軍騎操偹由造册送部轉付本寺註銷倘)
(彼馬不缺乏其勢不得不退囬者必由本寺丞同兵部/委官逐一查騐除曽騎操出征瘦病倒失者准照舊例)
(施行外若未經征戰而退囬者大約以十分為率損傷/一分者原領將領等官量行罰治一分一分以上者重)
(行罰治至二分以上者以次降級倒失者即令追賠印/補其有不由部寺徑自借兊退回者許兵部恭奏處治)
(兵部覆題奉/㫖俱依擬行)
凡各邉借寄養馬匹為里甲驛逓之用(嘉靖以前俱不/許萬厯十八年)
(該兵部尚書石某題准薊州兵備/成借馬給驛本部題准以後不許)
　　附各邉鎮馬
凡各邉馬匹(嘉靖十五年議准陜西苑馬寺每年清查/監院牧養馬匹年齒壯實可用者造冊送)
(廵按衙門備照遇邉鎮官軍騎征馬倒死或槽下倒死/行令各邉分廵兵備等道及太僕寺查明給領仍照舊)
(嚴追樁銀収貯以備買補等三十一年以陜西各苑種/馬數少議准給本省贓罰  銀四萬兩買補以後缺少)
(止查苑馬二寺収貯地畆樁朋銀兩題討買補朋三十/八年題准山西鎮各營騎操馬倒失行令各營  合攤)
(輳并肉臟銀買補征三十九年議准陜西各苑馬老病/矮小不堪作種給  者各用退字火印照依時估定價)
(變賣就將前賣過價銀另買臕馬分發各苑無馬軍丁/領養仍將賣過馬驘収過價銀造冊奏繳每三年變賣)
(一次追四十三年議准山西鎮輳銀買馬累軍不便仍/照例  納樁朋銀解行太僕寺収貯買馬  本年又議)
(准各邉官軍馬匹對敵陣亡及追賊走傷倒死者樁銀/免追出哨在途倒死追肉臟銀五錢拐馬在逃務令緝)
(獲馬兊别軍本軍問罪隆慶二年議准固原入衞官軍/馬匹倒死八年以裏者照近例行以外不論官軍追納)
(肉臟銀五錢十年以外者俱免令三年題准陜西七苑/不堪馬匹查係牧軍賠補者追  另買大馬該寺量助)
(贖銀三分之一以後追補必驗合式印牧係茶易銀買/者變賣另買仍行行太僕寺將茶易銀買馬㸃驗堪牧)
(堪俵方准印烙發苑欠六年以陜西嵗課馬駒毎匹追/銀三兩利於納銀虧  數多議准將各苑種馬嚴責孳)
(駒如有倒失虧欠俱追補馬駒不許納銀銀本年又題/准薊鎮各營朋攤買馬困累宜行禁革發  三萬兩買)
(補以後毎年請討給本色馬一千匹馬價銀一萬八千/兩萬厯元年議准遼東買補馬匹無别項樁朋官價動)
(支及置買火器缺乏驘頭䭾載動支行太僕寺馬價銀/一萬七千兩内將一萬兩分貯兩河如遇馬匹臨陣倒)
(失免軍賠償即委官赴市収買好馬給軍再有倒失方/責本軍買補其七千兩買驘應用  二年議准陜西苑)
(馬寺缺少種馬將該寺庫貯茶課等銀嵗解固原鎮二/千兩給軍自買於年例應解該鎮馬二千匹内扣留二)
(百匹在苑作種路三年題准固原鎮朋合地畆銀徵解/陜西行太僕寺  逺弊多宜行該管各司道官將本鎮)
(官軍毎年應出朋銀就於俸糧銀内扣留地畆銀兩隨/同屯田糧草一體徵収另行収貯聽買馬支用不許别)
(項那借其収支數目監収官毎/半年一次開報行太僕寺類查)
凡邉驛站軍馬匹(隆慶五年議准如領養一年倒死者/納樁銀五兩二年者四兩三年者三)
(兩四年者二兩追収在官候缺馬之日連銀/解部發寺闗馬五年以上倒死者官為補給)
　　附各邉鎮原額馬數(此嘉靖/以前數)
守備三河等城(原額一百/三十七匹)分守宻雲古北口(原額三千/一百六十)
(七/匹)薊州鎮(原額二萬二千/七百七十四匹)遼東(原額四萬六/千六十八匹)守備紫荆
關(原額四百/七十七匹)守備徳州(原額一百/四十二匹)守備真定等處(原額/一百)
(匹/)宣府(原額四萬五千/五百四十三匹)大同(原額四萬六千/九百四十四匹)山西三關
(原額九千六/百六十五匹)陜西(原額一萬六千/一百八十三匹)延綏(原額二萬二千/二百一十九匹)
甘肅(原額二萬六千/五百六十匹)寧夏(原額一萬九千/五百九十五匹)
　　各邉鎮增補馬數(此嘉靖/以後數)
保定各營(嘉靖四十三年議准保定摽兵營補足馬三/千匹四十四年保定定州達軍二營竒軍一)
(營毎營各給五百匹正兵營一百匹隆慶二年増給達/軍二營各三百匹常川騎征不許借兊萬厯二年保定)
(西關一帶設立車騎二營其馬將真定等府庫貯各項/軍需等銀一萬一千五百一十兩照數動交行令収買)
(臕壯馬驘/印烙給發)
宣大二鎮各城堡(萬厯四年以二鎮援兵迎送北使疲/苦議准將互市馬及各路老家營軍)
(撥給大同新平得勝二堡馬各三百匹軍各二百名平/逺保平鎮羗𢎞賜等四堡馬各二百匹軍各一百名其)
(沿邉毎城堡各一百匹老軍餧養宣府驛馬二百匹中/路趙川堡馬六十匹北路龍門等四城堡馬各五十匹)
(上西路三城堡馬各五十匹膳房等八堡各三十匹/懐安城五十匹毎馬撥一□餧養專一供應北使)
洮河各營(隆慶二年題准河州叅將營嵗給茶易馬五/十匹樁朋銀買馬五十匹洮州嵗給茶易馬)
(二百匹内裁減一/百匹解苑牧養)
固原延綏寧夏三鎮(嘉靖三十五年議准陜西苑馬寺/孳養馬匹每年准給固原延綏寧)
(夏三鎮共馬二千匹内一千五百匹專/給固原五百匹延寧二鎮分年輪給)
甘肅軍士買馬(隆慶三年議准毎匹定給樁朋銀十兩/  以上嘉靖苑額數及後所増補數皆)
(據㑹典所書查對各邉鎮實數當有未同者則以興革/損益不常即一嵗間有異同况數十年之久乎此本無)
(闗于本寺照例附之所以識太僕寺給京營馬政如此/各鎮自有馬數如此不得日望于太僕寺以濟之也)
　　各鎮奏討馬
厯考太僕寺馬嘉靖以前無奏討者嘉靖二十九年邊
騎犯順擁入都城而昌平鎮以重陵寢薊鎮以入衛補
給此皆為入衛應援勤王之用暫給之其後遂以為例
萬厯二十二年東西征討命將出師以是為請亦給遼
東以征邊徼馬數損多亦補給此正為奉命征討之用
亦暫給之其後乃遂欲以為例則彼巍然重鎮安得全
頼京師京師亦安得能分生民膏腴京營備用者而與
之哉事在諸疏可以為案據矣
昌平鎮(嘉靖四十年以本鎮為䕶陵重地永安營馬僅/二百餘准照鞏華營例調取寄養馬八百匹四)
(十一年又議准選補軍二百名給馬一百匹以把總統/領兩班廵隆慶四年又増補前馬共二百匹是年又給)
(天夀山廵邏官/軍馬三十匹)
薊鎮入衛(嘉靖二十九年各邉兵入衞缺馬討補以為/常隆慶六年議准除在途不補在薊倒死者)
(如每營正䭾馬二千餘匹倒死二百匹以下者准補過/二百匹之上止量給二百匹以為限制萬歴某年題准)
(毎年給馬六百匹其後増至千匹或發本色/或發折色毎銀三十兩赴鎮自行差官買馬)
凡遣將出征(成化十六年兵部尚書王越奏比因選給/西征馬一萬六千四百匹外京營官馬止)
(存八千八百餘匹尚多病瘠不堪乞令兵部於民間四/戸馬内選二萬匹給軍騎操以備警急調用嘉靖三十)
(一年邊騎犯順差官分投取寄養種馬地方取馬給官/軍騎征事平發囬奏報  嘉靖三十七年倭犯淮揚事)
(急督撫奏借南直𨽻種馬出戰廟灣奏㨗馬發囬原種/地方領養  萬厯二十二年遣征寧夏借給團營馬囬)
(日送寺將堪騎者仍發該營不堪者變賣銀囬貯庫厯/萬厯二十二年遣將征倭發馬囬日同寧夏例  萬)
(二十年遼鎮以征東馬數損多量請借支以買馬銀扣/還此不為例調時皆照兊京營例部劄行本寺丞堂一)
(員會同兵部職方司至山海闗調兊行時本寺上疏請/如會典所開載例禁革需索且令挨次一軍一馬相兊)
(不得勒揩寄養戸隨兊即囬仍俟各州縣申文調兊數/目到日註銷  該本寺卿楊某等為俵寄馬數嵗減額)
(外請討難應懇乞勑賜早行酌議以重根本以安疆園/事職等奉兵部劄内開遼東缺馬議得寄養馬匹權調)
(取三千應該馬價聴該鎮估計的數囬部於次年年例/銀内照數扣除以後年分仍照舊例買補各邉鎮不得)
(援此為例該部寺查得萬厯初遼東延綏宣大屢討未/嘗與馬前嵗東西兩征係當宁遣將一時權宜而行亦)
(可及遼東奏討偶為東征亦可自此外復為所需則本/鎮舊苑馬行太僕寺之設今年例銀一十一萬七千八)
(百有零之給為市本考何為考哉前此兵部覆議必曰/不得援以為例乃卒以為例今此給行既二年且皆三)
(千是即明例矣以後嵗久不過申此為請爾又何必為/為援哉今且無論例不可久即以目今本寺馬數而論)
(職前疏曾查祖宗朝種馬數十萬𢎞治後額約十七八/萬自隆慶二年至萬厯九年種馬盡賣後至今僅十年)
(間耳除團營不計外惟寄養僅二萬今二年内總兊過/團營與東西征討薊遼奏討共一萬四千六百有餘舊)
(秋僅存九千之數視前時不能數十分中之一分職等/相議即今一匹不倒失不取兊尚為無馬而况自舊冬)
(至今未數月各州縣以倒失團營以損斃聞者殆無虚/日實未能九千餘矣目今該兊團營補通州營約該一)
(千六百有零只此二項當調取四千六百有零又各另/取約計千匹以備揀退補數兹又將給行邉大臣項行)
(將兊去七千内外矣倘能僅存二千其間年久老瘦所/當變賣者實繁而今年各俵馬地方因災傷重大𣲖俵)
(又少明年災後加𣲖尚難則是日減一日嵗減一嵗所/謂儲蓄不備卒有水旱盜賊無能以應而國非其國者)
(此也職等誠知守在邊陲遼東近敵遼鎮安即京師安/非有二者而要之京師根本遼東疆圉嘗聞先根本次)
(疆圉未聞舍根本而專事疆圉者也且遼東方給銀買/馬督撫所疏買不能得始請寄養是謂本折兼支職等)
(總計本寺南北各府本折嵗如不災不那能全納不過/共價六十萬零乃遼東一隅半年之内折色五萬本色)
(三千直價九萬共費十四萬費本寺本折四中之一後/又其能應乎即舊年三千之價亦嘗扣還然本寺俵馬)
(價三十兩寄民餧養年深勞費數倍扣還未能半之此/以公儲供公用何嘗言有無多寡惟後不能應其將柰)
(何哉乃馬政兵部統之而數之三耗本寺職之今兵部/惟以遼鎮請馬為急即發本寺亦惟據兵部劄至即發)
(乃不計其馬數三耗以為三酌是豈相承相濟之義哉/萬一邉闗聲息烽火忽動達于郊圻此時將為京師陵)
(寢應援入衞之用又將何以應之即或兵部疏令買補/本寺亦無能以應之惟坐觀僨事即致重罰厚譴何益)
(于大計哉伏乞勑下該部再行詳議停止繁七月内又/題為馬政久壊不宜再紊權議存近額省  文以蓄國)
(威以安民生事職等謹稽祖宗馬政舊制本寺備用馬/乃給兊團營騎操防守都城拱䕶陵寢有事征討入衞)
(應援勤王之用不為各邉設以各邉自有太僕寺苑馬俵/寺御司衞所種馬市買邊馬在也自種馬盡革而為買)
(馬政以壊即所徵銀亦備買馬貲缺乏不為各邉及各/項設以各有正賦及年例樁朋買補支應者在也本之)
(則先臣所謂蓄居重之威者是也其後凡請討該兵部/本寺屢題奉欽依禁止𢎞治間常有謂馬不許間或給)
(銀収買隆慶五年題准各邉奏討係十分𦂳急方准給/馬價别項濫討即行停寢又遼東宣大屢奏不與馬皆)
(載之會典彰彰者在也又若保定府乃俵寄之地隆慶/四年保定巡撫防秋徑借備用馬暫用即還不由本寺)
(調發少卿鐘沂疏嚴借兊兵部覆奉欽依嚴禁以後不/許此暫借者為然薊州亦寄養之地隆慶五年薊鎮總)
(督請補各營入衛官軍本寺卿王好問疏慎兊發兵部/覆奉欽依止許調給入衞官軍各營俱裁減隆慶六年)
(該鎮題為延綏入衞官軍即入衞京師者請給六百有/餘以後遂為一千之例然亦别𣲖保定等府或馬或銀)
(轉給未嘗即取薊州寄養馬與之盖有深意此入衞者/為然近者東西兩征係當宁特遣一時權宜及遼東初)
(次奏討亦為補給東征損失之數此征討者為然凡征/討入衞二項似合舊制嘗或給兊此外則不可以為例)
(焉者乃厯查今時偶取者以為舊例暫發者以為常例/一給者再引為例急遣者緩假為例始曰不得援以為)
(例後卒為例至于銀他部不干之務各地方災傷始曰/借曰留猶曰抵還卒未之還近日有借各邉修城民戸)
(七分兵衛三分遂為戸七兵三之例自以上諸例行而/馬政益壊舊制以紊馬銀且空匱矣該職二月間題為)
(欽遵明㫖條議馬銀日俱空匱財用所當通融事宜懇/祈聖裁勑下該部預計永圖以保治安事等因該兵部)
(題覆内稱亟應移咨各鎮督撫諸臣得已兊領馬匹加/意愛養毋致損壊以備緩急如有别項軍情務自悉心)
(區處不得藉口借兊隨奉明㫖俱依擬行欽此方行未/乆五月間遼東廵撫又討三千該職又題為俵寄馬數)
(嵗減額外請討難應懇乞勑賜早行酌議以重根本以/安疆圉事等因該兵部劄行本寺内稱咨薊鎮督撫衙)
(門知會乃今月内遼鎮又請馬兵部以遼鎮孤懸又給/馬一千五百劄至職闗東西二路隨該東路少卿程奎)
(闗稱本寺寄養備用馬匹舊嘗二萬今年除新運未完/外近兊給遼東及團營外見在東路只一千有餘之數)
(已切無馬之憂遼東年例給銀市易邊馬正以邉方土/産足備騎征未聞有涉千里取及寺馬者今該鎮不嫌)
(煩數本部不查有無輒討輒與均非事體無論各邉請/求難以格其援例脱使内地有警何以備乎不虞懐根)
(本之慮者未敢以為便也又淮西路少卿王國闗稱冏/寺之馬相沿定制止供團營之用盖所以翊衛神京鞏)
(固根本慮至逺也至各邉鎮俱發有年例買馬銀兩從/來未有取及寺馬者今遼鎮一討已過顧復再討似非)
(祖制且查本路見在堪兊備兊僅僅一千有餘盖縁連/年部𣲖折色太多本色太少之故今又輕與則寺馬無)
(幾萬一京都有事急在需馬誰任其咎援四肢而弱腹/心大非計之便者合闗本寺須為轉覆至職查得嘉靖)
(間種馬十數萬又有解俵寄養馬二萬五千乃戊申庚/戍兩次邊警各處入衛應援將兵數萬雲集都郊會取)
(數萬應之猶稱不敷今者買俵之馬在于民間必須交/易經年遇運而至寄養之數厪厪如此目今敵騎臨邉)
(事勢頻急合如少卿二臣所議即行停止呈兵部隨該/劄行内開看得該寺呈議前事良為有見但念該鎮孤)
(懸値此强敵交訌議兊馬一千五百匹聊濟危急已經/本部題奉欽依無容再議以後該鎮馬匹咨去自行招)
(買勿煩再請致紊舊章職等為此隨闗二路即於見在/馬内如數查發牒寺丞翟思梁前往交兊載惟以祖宗)
(定制言則本寺馬如前所陳本非薊遼外邉所當請者/今以為請則彼行太僕寺苑馬寺都司衛所及市買外)
(商之馬何所為哉顧此端一開後日難杜竊謂畿内之/民疾苦俵寄而外邉乃仰給之欲其嵗嵗輸運跋涉逺)
(鎮力有不能且以有限之馬供無窮之求誠似于㳙水/沃焦勢有不能無一可者職等竊謂兵部誠念邉鎮孤)
(危即以所謂悉心區處之議為之早行或令廣市於邊/或令多招於商而其本則或復舊時行太僕寺苑馬寺)
(都司衛所馬令其孳牧乃可常久伏乞勑下兵部從此/止其奏討而惟常久是計乃為有禆遼鎮而于本寺舊)
(制不致再紊爾顧此就今薊遼言之職等又為京師之/計則豈敢謂復馬政種馬之舊惟權議于俵馬近額二)
(萬匹今漸減為一萬六千有餘者寄養馬舊額二萬五/千戸今減為二萬一千有餘者各復其額毎嵗自災復)
(減𣲖停𣲖外酌量𣲖俵發之寄養務足二萬如萬厯十/九年以前之額祗許調發團營此外凡以近例為請者)
(决不輒發或者以馬數既多寄民受累馬徒老斃無益/職嘗聞積粟所以防饑不以無饑而厭朽腐之粟積艾)
(所以治病不以無病而棄陳因之艾盖寧使之朽腐陳/因不致無積蓄而忽遇饑病遽視其斃徒貽後悔無及)
(也國家備用之馬意正如此伏望勑下該部查議力行/而凡調發合行本寺酌量有無多寡乃見專理職掌庶)
(近額存而國威以蓄民生以安其所闗係豈/輕㣲哉  以上俱經兵部議覆欽依依擬行)
　　各邉鎮奏討銀買馬
(成化二年始各邉鎮立銀庫以南方改折馬銀入貯成/化十一年宣府奏討銀一萬兩等鎮又奏討不等兵部)
(兵𢎞治七年奏准凡各邉缺馬騎操奏闗銀兩収買者/  部委官一員同太僕寺官於収貯馬價内照數支出)
(差官運赴鎮廵官處交収𦂳𢎞治十四年題准宣府等/府討馬量給銀以後非急  軍情不許再請  𢎞治十)
(八年奏准陜西茶鹽易馬備邉係是舊制今後再不許/别項奏討  正徳五年發銀十萬兩於北直𨽻山東河)
(南又發三萬於延綏一萬於寧夏市馬六年發銀十五/萬兩市馬  九年發銀市馬於山東遼東河南廬鳳等)
(四府保定等六府銀二十二萬五千匹十年以銀五萬/兩市馬於河南陜西各千匹又考洪武十八年四川貴)
(州二都司市馬一萬一千有六百匹永樂二十年山東/河南山西市驢二十餘萬按買馬惟正德九年最多又)
(於各邉買馬多不計南大僕寺卿儲巏論太僕寺嵗収/馬價自成化二年因  方一二縣非産馬地暫収折色)
(自後有比例加増者當時貯積不多各邉未嘗奏討以/後間有奏討亦不盡從縁各邉自有買馬之需如宣府)
(餘剰銀陜西屯糧是也自此端一開遂不可止宣府成/化二十一年奏討銀一萬自𢎞治十四年至今則十三)
(萬矣大同成化二十年并矣十二年二萬八千餘𢎞治/十年至今則十六萬五千  延綏成化間三萬九千𢎞)
(治九年至十八年則十萬二千二百矣寧夏𢎞治十八/年以前節次討銀二萬一千一百三十𢎞治十四年至)
(今纔及六年則已七十萬矣陜西布政司等處止是成/化二十年銀三千八百八十自𢎞治元年至今則節次)
(共討過一十五萬九千兩有餘矣他如甘肅遼東山西/等處各次奏討過一十一萬五千三百餘兩皆數倍於)
(前本寺未収折色以前止給見馬今給價十萬作馬萬/匹價少馬多似利於官殊不知馬價銀不入軍中就為)
(有司乾沒及至買馬價既不多安得善馬隨買隨死隨/死隨討終累朝廷原其奏討非全為馬今後邉方有缺)
(仍給馬以杜前弊又各邉俱有餘糧屯田草場樁頭銀/以備買馬先年不曽給銀邉無不足今嵗給益多邉益)
(不足何歟欲乞兵部差官按視豫知盈虧多寡之數臨/期易以酌量若一時動衆興兵方許暫給餘皆停止今)
(後奏討伏乞嚴加禁絶庶幾不敢妄永而朝廷不致徒/費矣  正徳十三年山西討馬兵部請動支銀三萬兩)
(給與収買在尚書王瓊奏山西鎮廵等官都御史張檜/等奏稱見  官軍萬五千餘名有見馬四千八百餘匹)
(乞於寄養馬内量撥四五千匹今太僕寺寄養馬數少/正徳九年山西三闗有給銀買馬之例宜與動支三萬)
(兩委官収買及又稱馬隊官軍難通融調撥臣等議得/邉闗官軍殺賊人人有馬便於馳驟但欲令軍自養無)
(空地可牧官為支給又無民草可供所以往年召商買/草生弊百端逼軍賠補為害滋甚山西三闗在大同之)
(南有山險可據古人防邉多以步戰取勝近年都御史/孟春在宣府列步戰以却敵去年總兵官王勛在應州)
(督軍下馬步戰始能固守營壘合宜行都御史張檜多/設步軍務使竒正相倚戰守並用不必專恃馬力  太)
(僕寺卿汪舉奏每年𣲖取馬不過二萬五千匹今兩嵗/間已兊御馬監遼東宣大馬至五萬八千七百餘匹價)
(銀亦二十三萬兩且各處官軍奏請未已何以待之請/勑兵部申明舊規量入為出兵部議如舉所言如四衛)
(勇士官馬死二次例不再給責之賠償今累年未追宜/如舊施行遼東行太僕寺苑馬寺所養馬宣府大同有)
(團種地畆子粒並樁朋銀自可買給今乃一切取之太/僕請皆如舊規非遇征調不得妄乞  隆慶元年於馬)
(價銀内動支三萬兩給延綏買馬酌量衝緩地方補發/各營騎操嚴行各該司隊官員用心督餧勿令倒損如)
(有倒失廵撫衙門徑自照數處補通應照例究治其該/徵拖欠樁銀仍要即時徵完以供該鎮買馬之數  該)
(兵部題覆總督撫按官侍郎霍營等議延綏一鎮原額/兵馬正竒恭遊一十營守備五  先年營伍充足兵威)
(振揚戰守有賴後因挑選遊兵四枝入衛加以該鎮頻/年邊警征調無時倒失折耗嵗積月累故各營馬匹共)
(少一萬七千五百八十三匹若不速處苐恐邉備廢壊/欲照額買補錢粮缺乏似應酌量緩急遞減共該補馬)
(七千五百八十三匹該銀七萬五千八百三十兩欲於/太僕寺馬價銀内動支解發如馬價不敷或行南京兵)
(部借發三四萬兩補買馬匹但本部馬價銀所積有限/節年各邉奏討數多難以依數給發若於南京兵部處)
(發事属未便合無斟酌所擬本部劄行太僕寺於庫貯/馬價銀内動支三萬兩差官解運前去聽總督霍會同)
(廵撫衙門行令各道収買堪戰臕壯馬匹酌量衝緩地/方補發各營騎征仍嚴行各該司隊官員用心督餧勿)
(令倒損至如漏巵以後若有倒失廵撫衙門徑自照數/處補該管將領司隊官員通應照例究治其該徴拖欠)
(樁銀仍要令即時徵完以供該鎮買馬之數官隆慶二/年支銀三萬兩發大同買馬給發𦂳要營路  軍騎征)
(不敷之數將本鎮樁朋地畆銀兩設法追徵買補無得/再違例奏討  該兵部題覆總兵趙岢奏該鎮馬缺乏)
(難以禦敵乞要補足原馬三萬五千三百二十匹如一/時難濟先給本色馬一萬五千匹以濟秋防𦂳用餘候)
(漸補為照寄養馬匹專為拱衛京師原非備給邉用及/查舊例各邉鎮遇缺馬俱於本鎮樁朋地畆銀買補不)
(許違例請討近來毎濫討習以為常遂使太僕寺馬數/頓題欲令本部裁節各鎮討馬以清耗馬弊源以防損)
(拱衞之需常不及半以故寺卿董傳䇿根本重地本部/備擬覆奉欽依通行禁節去後又查得該鎮每年請討)
(本折馬不下數千而入衞兩營馬尚不在數即今太僕/寺見在本色馬不敷前項以難再給但于邉計於常盈)
(庫貯馬價銀内量發三萬兩運送大同廵撫衙門㑹同/本官督發各兵備道每馬一匹用價銀一十二兩収買)
(臕壯好馬先行驗印給發𦂳要營路官軍騎征不敷之/數將本鎮樁朋地畆銀兩設法追徵買補毋得再違例)
(奏討方隆慶三年題准以後各邉奏討銀兩果係𦂳急/軍機  許酌量支發其餘别項奏討毋得漫假  該兵)
(部題覆御史謝廷傑題馬價銀兩專偹京師一時𦂳急/買馬支用邇年以來修邉賞軍等項各鎮每稱倉庫匱)
(乏紛紜請討本部不得已權于馬價銀内量行動發以/盡同舟共濟之義近乃彼此觀望援為例屢屢借動以)
(致寺庫所貯亦漸虧少矧變賣種馬以充别用无非長/計本官所議自後毋得漫假誠為確論今候命下本部)
(咨行戸部及各邉督撫衙門以後各處奏討銀兩果係/𦂳急軍機必不得已者本部于俵解折色馬價内酌量)
(支發暫為恊濟其餘别項奏討原非本部應出者戸部/查將應發銀兩或各鎮應有扣留錢糧徑自移文支用)
(不得一槩題討奉㫖是給隆慶五年題准以後邉鎮請/討馬價果係𦂳急方准  發其餘濫討即與停寢兵部)
(議覆看得廵視京營戸科右給事中梁問孟等所陳愼/給發一節大率為太僕寺馬價銀兩闗係重大難以供)
(别項支費乞要以後非邉情𦂳急事闗馬政者不得輕/發查得太僕寺馬價銀兩原係專備京邉買馬支用各)
(衙門或以糧餉或以修繕多有權宜借支即如禮部近/日支銀五千兩以充俺酋貢馬之賞是其一也不知軍)
(政莫急於馬若果興師十萬庫藏所積能有幾何萬一/缺乏責將誰諉誠如科道官所見合無依其所擬以復)
(邉鎮請討馬價者聽本部嚴加查議果係𦂳急方准給/發其餘别項濫討者即與停寝本部依違不能執奏聽)
(廵視科道官從實紏舉奉㫖是應隆慶五年題准查將/禮部原借樁朋銀五千兩賞夷  用速令照數補還仍)
(通行各邉督撫遇缺戰馬多方處備買補不得專靠内/給致滋耗費兵部議覆看得太僕寺卿王治所陳惜財)
(用一節大率謂本寺積貯馬價樁朋銀兩專備買馬支/用不宜輕發近該禮部題借樁朋銀五千兩給邊應用)
(乞要照數補還仍行各邉臣處置戰騎不得專靠内給/耗費國馬無非慎重馬政之意合無依其所擬本部移)
(咨禮部查將原借樁朋銀五千兩速於給邊應動銀内/照數補還仍通行各邉督撫衙門遇缺戰馬各要查照)
(舊例或取監苑孶牧或動樁朋買補多方處備以資征/戰不得專靠内給致滋耗費奉㫖是  隆慶五年題准)
(奏討買補馬匹止給入衞官軍其餘各營量行裁減其/發價召買薊鎮原無此例不得開端  該太僕寺卿王)
(好問題臣見薊鎮總督劉應節題為乞賜補給馬匹以有/便騎征事該兵部覆議調取太僕寺寄養馬三千六百)
(竒兊給題奉欽依劄行到寺臣聞宸居視各鎮不同畿/内寄養馬匹先該御史顧廷對題請欽定二萬有竒盖)
(將以藏兵而拱䕶京師積威而雄視天下不專為調兊/設也厯年題奏其説甚詳各邉兵馬不啻數十萬衆馬)
(匹倒失難以數計使以此有限之馬而應彼無已之求/何異以掬土而塞巨壑臣固知其不能也然邉臣奏討)
(馬匹其事已久亦難卒變臣查得隆慶三年各邉討馬/六千有竒四年兊馬四千五百有竒是每年兊發之數)
(大較如此而已今本年三月山西已兊馬二千矣而該/鎮復兊三千六百有竒是一月之内兊馬殆六千匹矣)
(此後各邉陳情接踵日至其肯曰薊鎮事體重大而不/相援引乎臣恐畿輔二萬之馬尚不足各邉一嵗之發)
(及秋防届期將臣以利害而動督撫督撫據傳報而徹/九重履霜之勢其漸愈急不知國家何以應之再照各)
(邉將領之臣均有分憂之責知廐下之驂服為民生之/膏血則愛養之心自無不周今任意踐踏視若土芥而)
(臣等兊發初無難色則各官恣肆之心將何所忌乎兵/部覆題看得太僕寺卿王好問所陳畿内寄養之馬原)
(額有限慮恐各邉請討無已意欲止給入衞官軍其餘/各營量行裁減又欲比例給發馬價使該鎮自行収買)
(各一節盖寄養馬匹乃太僕職掌而好問之意專主於/撙節但發價召買薊鎮原無此例難以開端相應酌處)
(合候命下本部劄行太僕寺將總督標下右營量給馬/三百匹減去二百匹廵撫標下營原討馬一百八十四)
(匹及永安營原討馬三百匹姑且免兊其餘各營仍照/原題馬數兊給以濟急用此後各該將領如再縱軍士)
(不肯用心喂養以致倒損數多者聽總督衙門照例重/加恭究不許姑息  萬厯三年該本寺卿胡某題乞罷)
(發馬價銀兩兵部覆議各鎮請發馬價不許濫行奏討/  萬厯十四年題准遼鎮軍士防戰艱苦委當優恤餉)
(銀馬價照數増發還著稽覈樽節不得濫費馬該薊遼/督撫王某等題稱邉長敵衆兵寡餉薄遼鎮  匹終嵗)
(征調死傷日多部發馬價銀七萬兩尤為不足乞要將/免扣朋銀四萬七千八百餘兩如數増發  兵部覆題)
(奉㫖遼鎮軍士防戰艱苦委當優恤這餉銀馬價准照/數増發還着督撫等官稽覈撙節務使軍霑實惠其餘)
(俱依擬後萬厯十五年量議發銀一萬兩給延綏買馬/騎操以  不得援例乞請該延綏廵撫梅某題稱本鎮)
(馬匹僅存十之五六缺額已至數千用價幾於四萬乞/於太僕寺馬價銀内動支買補  兵部覆題謂該鎮倒)
(失馬匹並無帑銀買補之例但以全陜災荒而延綏尤/甚量議發銀一萬兩買馬騎操以後不得援例乞請奉)
(㫖是照萬厯十五年題准薊遼宣大陜西各鎮戰馬損/失遵  舊規買補不許違例乞請  兵部尚書該太僕)
(寺卿羅等題稱祖宗朝原有種馬十二萬備用馬二萬/後將種馬議賣盡収其直專備近圻召買戰馬之用近)
(來遼東三四年間討増馬價輒逾十萬延綏一鎮向稱/無事即欲買補該鎮樁朋地畆自足取給又領茶馬二)
(千似亦足用今欲損國馬以益邉騎將來效尤不可止/極乞蚤禁停止即使額馬果虧權於陜西三茶司積貯)
(餘茶多易數百匹以給該鎮仍明諭各畨後不為例在/遼東亦當漸為節制在各邉毋得效尤  兵部覆題謂)
(各邉買補馬匹皆是動支本處樁朋地畆銀兩間有請/發内帑者銀數不多惟遼東一鎮薦嵗饑荒困㷀流離)
(之狀督撫官嘗繪圖進獻荷䝉聖明在上恤憐艱苦且/因該鎮免扣朋銀以故節次加増馬價十一萬有竒係)
(出特恩原非常例至於延緩地方凋敝荒凉所積樁朋/等銀盡為市本那凑缺馬數多軍威欠振向止議發馬)
(價銀一萬兩既未敢濫糜官帑亦不忍坐困邉圉非無/劑量調停之計今該寺具題前因職掌所闗委當申明)
(禁止相應依擬合候命下移咨薊遼宣大陜西各督撫/官嚴行各該寺道將領等官將本鎮馬匹督責軍士加)
(意飼養如有伏櫪瘦損及臨陣倒失者遵循舊規查照/買補再不許違例乞請其遼鎮亦待嵗榖豐収邊徼稍)
(寧前項馬價聽督撫官酌量裁減及照陜西三茶司貯/有餘茶多易邊馬事體未審妥便本部備行督撫衙門)
(議確囬奏統候聖明裁奪勑下臣等遵奉施行奉㫖是/近年種馬變賣已盡解寺銀兩不多以後各邉毋得輕)
(率奏討軍萬厯二十二年題請停止借支併議額外之/増以儲  需兵部尚書石某議覆該太僕寺卿王汝訓)
(等題職等謬典牧政幸襲承平嵗以芻秣改折之入稍/儲金錢寧夏變起費以日萬數夫由前則勞饗軍士為)
(國家定大難由後則振恤邉氓為國家撫瘡痍綸音濡/發中外踴躍快覩功成民安之㑹職敢不奉行徳意比)
(來一二動支殊有不盡然者徃年兵部支請以為例今/年各部借請以為例往者年例請于邉鎮今者年例請)
(于腹裏如天津薊遼等處動支四十萬是本寺為戸部/代餉也如修城造船等項動支五十萬餘兩是本寺為)
(工部代營造也如淮揚等處為募兵事請銀五萬兩是/本寺又為腹裏開年例也夫戸工二部國家財賦之府)
(淮揚江南推饒焉今猶以度支太冗帑藏告匱區區一/寺所儲㡬何而以供一切衙門多端之請乎職職本寺)
(庫貯雖銀也實馬也無事易馬以輸銀有事出銀以市/馬如一槩借用勢將不繼一旦緩急職安所得金購馬)
(又不能執齒以責償於儲臣盖日者邉方多事乞請滋/甚本寺五月薊鎮督臣題請増給營馬一千二百餘匹)
(又嵗加馬價銀一萬二千八百餘兩節年馬價毎匹不/過一十二兩今加至十八兩于軍士誠厚既益之馬又)
(益之價兩請而俱聽之非所以平施不加于平常撫恤/之時而加于一旦鼓噪之日非所以為名有如各邉軍)
(士挾之以要督撫援之以請於朝將何辭以應非所以/為經長之慮伏乞皇上勑下該部除倭報警急募兵餉)
(兵外以後酌宜動支不許各衙門數數借請淮揚募兵/量于南太僕寺庫貯子粒銀支給又乞勑薊鎮督撫諸)
(臣酌議馬價應否毎嵗增加不然止令照數兊給寄養/馬匹又不然減馬益步通融増給兵部覆題謂庫貯銀)
(兩本以市馬薊鎮馬價等於各邉此定例也偶因東西/多警動支浩繁修城造舡戸工二部借支五萬兩原議)
(祗補薊遼天津等處募兵買馬安家犒賞器械等項動/支四十萬兩原非為戸部代餉薊鎮馬價止十二兩委)
(属不足即増至十八兩特照遼東中馬事例原非因鼓/噪而加今議馬價欲停借支以嚴漏巵之防議鎮馬欲)
(減新増以杜比例之口無非防㣲杜漸之慮但時值多/故費亦非常别部借支實一時權宜之計合無自今以)
(後止其借請薊鎮馬價十八兩此係酌議方行㫁㫁乎/不宜減者如謂各邉比例庫貯不敷不容不為區處仍)
(行督撫衙門從長計議自二十一年起或減騎益步或/照數兊與寄養馬匹務令妥當毋致貧軍仍前賠累其)
(淮揚等處募兵造舡之銀仍令濟陽衞經厯張五倫照數/兊解奉聖㫖是  萬厯二十二年量給銀三千與順天)
(以濟急用即將馬價扣除以後年分仍遵舊例買補毋/得援以為例該兵部尚書石某覆議順天廵撫題稱該)
(鎮倒死馬數多共該買補八千餘匹雖已各給馬價銀/兩督責買補但遼鎮兵燹嵗荒商販不至所恃惟有互)
(市貢馬民間絶少雖日加箠楚終難補完今南軍北騎/日在窺伺相應該太僕寺寄養馬内將年例馬價扣除)
(查得該鎮近因倭警征東官軍挑去壯馬八千則遼鎮/往年之馬少一萬有餘又馬少數多無從買補查得遼)
(東見行事例馬價非一如正兵營裏外家丁每馬銀二/十兩選馬軍壯每馬銀十八兩左等哨軍士每馬銀十)
(六兩右兵營軍士毎馬銀十六兩各營軍士毎馬銀十/兩前項各項俱有倒損乞行兵部查議將該寺寄養馬)
(俵發即于各項馬價銀内照數扣除該兵部議覆近來/東西多事調兊數多難以盡發合無量給三千以濟急)
(用即將馬價扣除以後年分各隨仍遵舊例買補毋得/援以為例  萬厯二十二年該本寺題内稱請討備用)
(馬該兵部本寺晏題奉欽依禁止𢎞治間嘗請馬不許/間或給銀収買載在會典此為給銀買馬之始隆慶五)
(年題准各邉奏討係十分𦂳急方准給馬價别項濫討/即與停寢此為禁别項濫討之始近種馬盡革各太僕)
(苑馬都司衛所種馬亦廢乃馬皆少請紛紛矣萬厯初/遼延宣大屢奏不與馬昨東西兩征係當宁遣將一時)
(權宜亦或可爾乃遼東奏討亦為東征若然則本鎮行/太僕苑馬之設近年買補例給者何為哉前嵗事急本)
(寺不敢執言今事定不言將此後將官以𦂳急動督撫/督撫據傳報徹朝廷疏下兵部不能不題覆苐恐見馬)
(既少後馬難繼然馬須數目非至缺不請銀則易請易/發者是以他部之務名曰借始猶曰徴還各地方災傷)
(名曰留始猶曰抵補始猶曰不得援以為例後卒為例/近言戸七兵三舊例原無乃各邉修城有戸出七分兵)
(衞出三分者今遂為戸兵二部之例始猶曰七三今直/請太僕寺支給夫以公財供公用即不徵還不抵補不)
(言例何不可者獨此銀乃馬用銀即用馬也本寺職司/典守義當慎重該本寺臣屢請止今舉二疏前羅應鶴)
(等為禁請討等事稱三四年間遼東增至十萬餘延綏/又乞動支買補倒失馬匹原無此例請節制令諸鎮無)
(效无該兵部覆以後不許違例乞請遼鎮亦俟嵗豐患/寧酌量裁減奉聖㫖是近年種馬變賣已盡解寺銀兩)
(不多以後各邉無得輕率奏討欽此近王汝訓為軍興/繁費馬價漸詘乞停止併額外之増事内議往年兵部)
(支請為例今各部借請為例往年例請于邉鎮今例請/于腹裏如天津薊遼四十萬是為戸部修城造船五萬)
(餘是為工部淮陽募兵五萬是為腹裏乞聖上勑該部/除倭警外不許各衙門數數借請該兵部議覆咨戸工)
(二部凡公費不得再請借支奉聖㫖是欽此舊年山東/借本省馬價二千填補淮安顧船分發登州糴買糧料)
(至遼是亦借也是當早申前疏令各部各邉遵守勿令/空匱至極難乎為繼此請討之議也該兵部議覆行各)
(邉/知)
　
　
　
　
　
　
　
　
　
　
　
　馬政紀卷六
欽定四庫全書
　馬政紀卷七
　　　　　　　　　　　　明　楊時喬　撰
　　擠乳御用上陵出府併附給驛馬七(此馬之出於/太僕寺者舊)
　　(例擠乳御用上陵三項皆御/馬監馬近日始取諸太僕寺)
㑹典擠乳者以供内府膳羞御用者以供御用上陵者
以駕謁陵此二者祖制皆係御馬監所謂内廐者後或
取諸太僕寺而内廐為徒設又厯支草料無所節止不
能查覈如先朝舊章可謂冐濫之極矣是在明良在上
為國為民裁節之爾若出府者以特頒給驛者以邉報
皆當然者紀擠乳御用上陵出府給驛馬七
　　擠乳馬(附乳牛酒醋/局拽磨牛驢)
㑹典太僕志凡壩上諸馬房各有乳馬以供上用膳羞
如有老疾倒死兵部奏行太僕寺撥補永樂間每嵗於
陜西茶易馬及孶生馬内選取堪中騍馬送御馬監分
送各馬房領收取乳
天順元年嵗選孳牧騍馬
成化九年定取初生騍馬
𢎞治九年奏准嵗取五十匹遂為定例於保定等十四
府俵解送監領牧取乳應用
成化二十三年該順天府宛大二縣奏兵部題覆照得
順天府宛大兩縣俱在附郭凡百徭役最先且急其光
禄拽磨驢頭俱於寄養人户選補係在常賦之外委的
民情不堪行令太僕寺轉行順天府將光禄寺前項拽
磨騾九十一頭量州縣寄養多寡均搭自𢎞治元年為
毎三州縣供應一季俱要預先刻期交替果有倒失養
户埋𦵏賠補一季滿日見在者照舊原主領養題奉欽
依行
嘉靖五年議准凡内府供應乳牛每隻連犢打價銀六
兩解部轉送光禄寺收用
嘉靖八年議准凡御馬監偹用羸頭每頭定價銀七兩
順天府𣲖取送部發太僕寺收貯聽其支取自行收買
又御馬監供用庫酒醋麯局合用驢頭牛隻遇有缺少
廋損開數奏行到部行順天府於所屬州縣照數𣲖取
送各監局應用其不堪牛驢領出發屬收養
嘉靖四十四年議准御馬監驢每頭價銀捌兩五錢供
用庫酒醋局牛驢每隻頭價銀一十二兩免𣲖民間動
支太僕寺馬價欽各用縣收買解寺轉送又議准御
馬監酒醋局各用牛驢仍解夲色准供用庫改解折本色
(該本年御馬監欲乞増價本部欲行給銀該監自買該/監不從随該本部議得案查牛驢先年原係十年或七)
(年召買一次所買或半或三分之一必甚不可用乃間十/買補該監於萬厯七年題准五年召買一次且為全給)
(六年該御馬監再請本部查照户部題覆給事中張世/則條議將銀起解該衙門聽其自買如該衙門難於自)
(買行順天府委的當人貟買完交用隨為事例十八年/又請該本寺署事少卿常題如前例又㨿順天府呈部)
(稱收買牛驢原係二十七州縣公務煩擾小民在各州/縣固所當恤而以各州縣之事専責兩縣得無偏累切)
(謂照畿輔召商一節如有利則商人不召自集無利則/疏内所稱攬頭如王大華等亦不肯從况商人原非兩)
(縣所轄彼安肯帖然就役耶一牛一驢價十二金豈曰/難辨顧買辨非難而該監需索為難且數至管馬之丞)
(將安賠抵等因隨據兵部議覆查得内府供應多用召/商之法盖惟召商收買則民困始得甦息又必議價從)
(寛則商人始肯樂從先年牛驢毎頭議價十二兩盤費/使用俱在其中未為不寛惟包攬乗愚民之易騙而復)
(假鋪墊以多索賠累不貲在民不敢言在官不復問也/於是仍行順天府轉委宛大兩縣能幹官兩貟赴太僕)
(寺領馬價銀其原價一十二兩外量加二兩俱給殷實/商人召買陸續徑解内庫應用若該庫牛驢如遇老瘦)
(不堪送部劄寺行宛大兩縣縣丞赴庫領出變/價仍解本寺常盈庫貯庫以後為例不許再行)
　　御馬監馬(此即内/廐者)
㑹典太僕志載大駕鹵簿儀仗郊祀上陵其陳設鹵簿
儀仗係車駕司㑹同錦衣衛其郊祀上陵並同太僕志
曰外廐則太僕寺内廐則御馬監馬皆不聞於太僕而
御馬監之馬則先朝遺有種馬孳牧生駒又入進貢馬
慶賀馬嵗嘗足用未有取於太僕寺者舊制本監有科
道官巡視印烙與太僕寺印烙巡視並同
正徳十六年
嘉靖元年行罷不一在先朝皆意㫖淵㣲深長有未可
以一時一人遽變者
𢎞治四年户部尚書葉淇應詔陳五事其一論御馬監
内外二十四馬房通用料二十四五萬草八百萬皆民
膏血而所養馬多老驘無用自今遇有進馬命選年齒
中度者收養仍嵗差官揀不堪者賣銀以入内帑則馬
皆可用而草料不致虚靡
嘉靖元年登極詔在内御馬倉天師庵中府二草塲在
外壩上十九馬房倉吳家駝裏外牛房司牲司司牧局
今年糧料草束於原數减半坐𣲖以蘇山東河南北直
𨽻民困以後巡視科道官覆實㑹計以免冐濫(於是户/科給事)
(中沈漢等奉命以行尋以御馬監太監閆洪言内廐及/各馬房永樂以來無科道官查㸃遂命罷之漢等因言)
(近自武宗之廟逆瑾擅權各馬房倉塲額外多添内臣/弊端百出以巡視官不便於已故提督太監梁潤奏武)
(宗羅查㸃給事中御史自是馬政日壊户部不聞馬數/止憑𣲖定糧料錢糧多入私家馬死而幸存者亦羸瘦)
(不堪求如祖宗之時之盛不可得也兹者閏洪之言實/梁潤之故智不意陸下誤聽之輒欲中止先帝一十六)
(年天下事始壊於劉瑾再壊於錢寧而大壊於江彬陵/夷至於不可収拾推䆒其本皆原於命令不行刑罰不)
(信故權奸無所畏而為之耳今陛下入繼大統勵精更/化天下皆欣欣焉以為可復覩唐虞三代之盛今未數)
(月事體漸更誠不可不謹始圗/終以重失天下仰望之心也)
萬厯十四年兵部為恪遵明旨議停濫討寺馬以復祖
制(本年該兵部尚書張題覆為御馬監太監髙相等題/討馬匹又該兵科署科事左給事中王三餘等題止)
(前馬等查得大明㑹典内止開夲部毎嵗於北直𨽻保/定等府𣲖取乳馬五十匹驗送御馬監擠乳以供膳羞)
(之用自永樂至嘉靖中並無開有該監討馬事欵此我/成祖文皇帝開創之明例當萬世恪守也至嘉靖四十)
(五年兵科題叅太監王偉違例濫討寺馬乞勅司禮監/會同本部備查該監馬匹錢糧數目并今討補曽否有)
(例查明奏請仍令巡視科道官毎年查照馬匹草料若/干務要明白追究下落著為定例題奉欽依以後不許)
(朦朧奏討自取叅究此我世宗皇帝嚴禁之明㫖所當/萬世恪守也萬厯七年十二月内該兵科題㕘太監張)
(誠濫討寺馬乞要斷自今日諸凡法駕扈從盡用該監/馬匹以後遇有老損仍要將草料住支不得以太僕寺)
(馬抵給奉旨卿等說的是但朕將有事山陵該監馬匹/偶缺准量給一千五百匹以後不許再討欽此是我皇)
(上裁革明旨炳如日星中外臣工所當恪守者也今該/監太監髙相等又題請要討太僕寺馬三千匹臣等查)
(得該監所收各處貢馬嵗額甚多又益以隆慶元年萬/厯三年七年三次例外所討寺馬至於六千既無征調)
(騎操何為槩稱缺乏盖増馬一匹則増一匹草料増馬/三千則増三千草料馬愈多而銀愈多情狀易見及查)
(户部毎年支放該監草料嵗費銀一十二萬餘兩毎年/俱全徵全給毫無拖欠使不通同商人髙佑價銀侵費)
(冐耗盡以芻豆朝夕餧養則天閑良驥雲錦成羣何至/於减損缺乏雖年久不免老痩亦宜明開的數奉請酌)
(量補給合止求増馬而不言老損開除之數止言馬少/而不言扣剰草料之數不知管牧人貟所司何事該監)
(何不一查䆒耶太僕寺馬匹專備在内三營在外薊密/等鎮不時請討臣等恐將來不繼毎年兊給各不過一)
(千餘匹兊給之後倒損者即在本軍名下查扣草料追/樁銀入官仍并將官計分數題㕘罰治今該監馬匹支)
(草料則分厘不少問馬數則多寡不知其老損開除者/亦無人查究下落法行自近而中外不平如此何以服)
(征操軍士之心今又増討三千計馬一匹民間費銀三/十兩馬至三千費䬶九萬兩而起俵寄養草料所需猶)
(不在内皆閭閻小民之膏脂也若如數給與不惟兊軍/之馬漸乏而一自入監之後則民間九萬餘銀俱付之)
(無用矣伏乞皇上仰思祖制俯察臣言將監今討馬匹/槩悉從停止仍勅該監將見在馬匹嚴督管領人貟用)
(心餧養如倒損數多雖不能如營軍盡法處䆒亦宜少/示懲責以儆將来其該監見今所養馬匹及草料出入)
(額數年久未經清查合候命下本部移文巡視科道㑹/同該監及户部委官將在監馬匹備細清查原額若干)
(毎年續收進貢馬若干即今實在若干老弱倒損應補/若干備細開揭進呈御覧仍造冊送部以後毎年終俱)
(照各馬房事/例一體遵行)
　　上陵馬
宣徳元年至
嘉靖十九年恭遇聖駕謁陵郊祀各監局及各衙門隨
從騎坐馬匹俱御馬監應用未有取寄養馬者萬厯
某年該監題請取寄養馬該兵部題寄養馬匹原為給
軍騎操今借取騎用原非舊制既兵馬題為懇給調用
馬匹草料事劄行本寺調取寄養馬三千匹以備内府
各監局及各衙門隨從之用又慮馬户恐有被調不能
全来或臨時騎損換給不敷預備一千五百匹令隨至
昌平州等處以備諸隨從騎損更換竊惟寄養馬匹原
為給邊軍今借取騎用葢非得已兼以各州縣逺近不
齊承調馬户勞費不貲其應用草料向未議給遂致餧
養無資損傷相繼漸虧軍需况各離家而来又非住家
可比酌議每馬一匹量給草料銀三錢先期公同巡視
科道於本寺庫貯馬價銀内照數兊出行委順天府管
馬通判及宛大二縣管馬縣丞遇馬到日照數唱名給
散若有不到名數則為扣銀還官貯庫待事畢之日造
冊送兵部科道本寺查考本部見行事例凡上陵馬
有調兊至京倒死在途者有未至京比出差倒死在途者
有雖調至尚未㸃過者有至陵走失者有回家倒死者
各追皮張肉臟及或今買補或令追銀買補等項遞年
酌情議法不同各隨時裁行(一以上陵之日為始出差/倒死在途者追皮張銀四)
(錢回家一月之内倒死者加肉臟銀五錢三月之内倒/者追銀三兩三月之外倒死者追銀五兩如買補一次)
(者三兩减作二兩五兩减作三兩以四月之外五月之/内為率凡倒死者免罪買補一調至京未出差倒死在)
(途者追皮張内臟銀九錢回家一月之内倒死者追銀/三兩三月之内倒死者追銀五兩三月之外倒死者追)
(銀七兩如買補一次者三兩减作二兩五兩减作三兩/七兩减作四兩以四月之外五月之内為率凡倒死者)
(免罪買補一調到京未出差在途與回家倒死者追銀/之倒似屬太輕今議亦以上陵之日為始無分曽否撥)
(差但未經上陵倒死在途者追銀三兩回家一月之内/倒死者追銀五兩三月之内倒死者追銀七兩三月之)
(外倒死者追銀八兩如買補一次者三兩减作二兩五/五减作三兩七兩八兩俱减作四兩以四月之外五月)
(之内為率凡倒死者俱免罪買補一雖經調到京無分/曽否㸃過但在上陵之日先期倒者原無弛驅勞損俱)
(係各役不用心餧養所到仍照在家倒死事例買補但/不計年月久近俱免䆒罪少示寛恤一上陵走失之馬)
(若比出差倒死之例亦屬太輕撥情皆因馬户不行着/守所致合無比照未出差在途倒死之例追銀三兩庶)
(情法得宜萬厯闕本年該本寺題凢上陵馬借用寄養/馬毎匹給銀三錢  寺差官于昌平等處給散以為餧)
(養之/資)
　　親王出府馬
㑹典闗馬一百匹及倒死補給例於太僕寺寄養馬内
選取送御馬監印烙給軍衛䕶
　　給驛馬
嘉靖九年太僕寺卿楊廷儀題准五年一次將順天保
定等府寄養馬有年老骨瘦不堪兊俵者所屬州縣不
敢擅自變賣乞勅兵部委官與本寺分巡少卿親詣揀
選病老者賣之其餘存者或發驛作下等馬或發州縣
作甲首馬每馬一匹徴銀十兩以備買馬支用十三年
發太僕寺寄養八十匹給樹河驛一百匹給薊州三河
守備時兵役漸繁馬政久廢不復拘五年一給之例
隆慶五年兵部為衝要邉驛急缺馬匹懇乞天恩照數
補給以便傳報軍情等事議於府州縣寄養馬内取一
百二十匹兊給土木榆林居庸等驛缺馬站軍領養
隆慶某年議於各邉鎮給發買馬銀内發銀令各驛買
馬自是不發寄養馬初制監局在禁掖内不以攝太僕
寺是以内外廐馬不相干渉今此紀紀實以故不能紀
御馬監事而惟以原係御馬監後忽額外取討太僕寺
者紀之是不特不節又從而溢之豈初制則然哉於此
一端餘可推已
　
　
　
　馬政紀卷七
欽定四庫全書
　馬政紀卷八
　　　　　　　　　　　　明　楊時喬　撰
　　庫藏八
祖宗朝太僕寺惟有馬無銀𢎞治初始有江南不能種
馬州縣折銀解寺建庫時僅三萬餘積至隆慶間有變
賣種馬價草料牧地租子粒等銀前臣謂自有銀始則
以資團營買馬各邊奏討買馬自有銀積則以修繕給賞等
項他用凡銀即馬也用銀即用馬也即各邊奏討公支且不
可繼况他用乎是在籌國之大計者謀之矣紀庫藏八
太僕寺之常盈庫自成化四年建成化八年太僕寺卿
牟奏本寺官庫收貯江南備用馬價銀見在三萬七百
四十餘兩比照太倉官庫折收糧價事例欲設官攅庫
役兵部議不行止許庫役四名於保定河間僉㸃送寺
遇有事故更替仍於原僉州縣僉補𢎞治二年少卿彭
奏始設大使一貟攅典一貟嘉靖十三年建新庫自建
新庫老庫不開四十五年太僕寺卿茍奏開舊庫發藏
銀併之新庫老庫仍扄鎖不開續増至庫役十八名軍
人一百名太僕志曰祖宗時不置司庫葢時寺顓主馬
而積銀少也𢎞治初始置官吏豈非溢於前耶庫金日
羡而馬日羸矣議者又言徴銀便如是不已㡬無馬矣
夫謂積銀以市百萬之騎可立致則内藏之銀猶外廐
之馬也是不然往者常損金以購馬當時猶謂擾民而
不可行一旦倉卒括民間馬可得耶如倉庾無積榖而
黄金珠玊饑不可食也冀北之馬稱天下今民嵗俵馬
往往市之他郡所謂外廐者果安在哉而邉兵之求索
無厭㳙㳙之流不足以盈尾閭之洩是不可不為之長
慮者也
　　收貯銀(此銀之入於/太僕寺者)
一嵗解折徴買俵本折馬銀(自種馬盡賣每嵗各州縣/照舊𣲖買俵本折馬二萬)
(五千數徴銀或丁或糧各地方不同舊係本色者徴三/十兩係折色者二十四両自每年𣲖買本色另解外其)
(銀俱以二十四兩解寺南直𨽻並同惟抵發薊州馬一/千匹或要折色則兩直𨽻共凑足千匹以三十兩解寺)
(轉/發)
一折徴種馬草料銀(自種馬盡賣每嵗各州縣將原額/種馬十二萬毎匹或丁或粮各地)
(方不同徴草料一兩觧寺兩直𨽻並同/中間有續後乞免出種馬者至今不𣲖)　(以上或係各/府類解或各)
(州縣徑解不同各從舊解南直𨽻八府亦係各府州縣/類解其未解或違限拖欠者本寺每嵗終具呈兵部奏)
(請行南太/僕寺催解)
一京營子粒銀　一各衛子粒銀　一各州縣地租及
餘地銀　一南直𨽻各府子粒地租銀(以上牧地養馬/徴本色者自牧)
(養廢一切徴銀各不同其内有係京營者有係各衛專/解太僕寺者其在京營者專備五軍等置造金鼓旗幟)
(其在太僕寺者專備買馬支用其實在團營每年實徴/銀不過一萬一千有零而已今屢年請加近日益至三)
(萬有餘猶且奏求不已盖當事者不知其初數故輒加/至此使其知數少而用過豈肯如此其屢加哉萬厯二)
(十二年兵部為條議京營要務以振神氣以備緩急事/内稱該劄請閲視京營科道題前事欲加銀萬兩以為)
(操練賞賜之用行本寺查子粒嵗收若干見今庫貯若/干今如増支一萬計除該營各項公用足否議明等因)
(隨查得本寺每年額徴京營放牧草塲子粒銀一萬一/千六百九十一兩一錢五分四厘九毫各衛孳牧馬草)
(塲子粒銀二萬一千五百一十三兩七錢八分五厘四/毫零共銀原各不同在各衛者乃其孳牧養馬之需原)
(與京營無干亦非京營所當混支者乃近嵗以來混稱/子粒未嘗分别是以京營每以此藉言混求日加一日)
(至今未已今查得每年京營額支子粒造辦金鼓旗幟/犒賞四季軍伴春秋二操打水共該支銀三萬一千五)
(百四十二兩二錢五分近年又動支子粒建造車房三/眼鎗犒賞官軍共支銀五千六百四十八兩九錢八分)
(二項通共每嵗該支銀三萬七千一百九十一兩二錢/三分以京營所入本寺常盈庫者實一萬一千六百有)
(零今計其所出不下四萬之數甚為浮額今若議増就/為定例况前項年例俱係京營支用尚且不敷安能議)
(増又照賞賜為練軍首務必須於前項所支年例銀内/量為節省庶以此節省移為練賞之用乃為委曲通融)
(之法有如前項例不可减省欲行别圗另處則本寺銀/兩各有正支非所能議也續該兵部議處逐年將前年)
(例銀用有剥外每年量减六千於是京營/子粒加至數倍不得不動支及於馬價矣)
一樁朋銀(二十九年題今後各營遇支放糧草束折色/時預將應出朋銀官軍姓名并朋銀數目造)
(册送部轉送户部照數扣除有餘方行給㪚不足下月/補扣其扣過銀兩户部印封送部轉發太僕寺收候買)
(馬支用都凡椿朋銀兩椿謂之椿頭以倒失馬主言其/馬主係  指揮者出銀三兩遞减至指揮千百户鎮撫)
(旗軍各减五錢有差走失被盗者各加五錢謂之椿頭/朋者謂之朋合照各營馬隊官軍貼助者言又令各營)
(馬隊官軍每嵗朋合出銀嵗以六個月為率每月都指/揮指揮出銀一錢千百户鎮撫七分旗軍五分遇馬倒)
(失貼助買補在外各邉悉照此例貼銀謂之朋合者合/助椿頭買馬以官給言𢎞治六年奏准各營朋銀買馬)
(不敷每嵗馬一匹聽攴草塲租銀三/兩貼助即行買補此例見今不行)
一附寄班軍銀(山東河南中都等都司每年春秋二班/赴京上班做工其行糧銀該衛解都司)
(支散如到遅即將糧銀解兵部發本寺寄庫候本軍到/日領散内有病故不到及到遅罰工銀照數扣除聽職)
(方司動支給散/挖河軍伴等費)
一附寄缺官銀(各省缺官扣除柴薪俸糧解部發寺各/堂并主薄㕔及各衙門添註官員𨽻役)
(工食俱於/此内支領)
一變賣種馬銀(隆慶二年半賣種馬價有司議五六兩/多則十兩解寺入庫後有徵解有未徵)
(解者有官入肥己者重累民賠納者既盡行蠲貸減萬/厯九年盡賣種馬當初議上等無過八兩下等無  五)
(兩孳駒已報在官其種馬堪賣者收駒給賞馬户不堪/賣者將駒一同變賣輳價馬户有逃故種折者審實免)
(徴逃移復業種馬猶存者照下等馬價減估以上二次/將舊制種馬駒馬十二萬盡變賣為銀是故銀即馬用)
(銀即用馬也乃二次種馬銀今已陸續為各邉鎮買馬/修城東西征討用且殆盡查舊庫數少新庫數多今新)
(庫者既殆盡則舊者是惟不動動即若滄海之洩於漏/巵其能存乎邇當事輒恃以謂縱多費尚可賴此此特)
(居常則可有時而有事在前既無馬又無銀如所謂/黄金珠玉不可得而食者是不可不重為早處也)
　　給發銀(此銀之出於/太僕寺者)
一給各邉鎮銀(祖宗朝原未有銀自成𢎞間改折馬銀/至正嘉間陸續奏討及隆慶四年互市)
(給銀為市本後遂為定例十餘年間嵗一給發者為年/例買馬銀間或奏討者加給不同又近日有所謂户七)
(兵三銀又有請為修城者皆近日邉鎮多事之後與兩/賣種馬之後見有積銀如此也每當解發兵部題奉欽)
(依差官行文本寺㑹科道兵部委官監視少卿提督庫/藏寺丞面給解官賫送各邉其屢奏俱在各邉鎮奏討)
(銀買馬/欵下)　(原無定額惟日見/加増爾故不欵列)
一賞賜銀(祖宗朝户部嵗進金花銀兩入承運庫以備/賞賜之用順天等府嵗恭進子粒銀兩以備)
(不時之用未有取馬價銀者取馬價銀為賞賜近日始/有之萬厯十二年為欽賞遼東瀋陽撫順等堡有勒寨)
(地方獲功官旗頭目軍丁共闗銀八萬二百七十五兩/奉㫖這賞功銀兩着兵部暫於馬價銀内照數給發該)
(兵部題查得給賞各邉首功銀兩自國初至今二百餘/年俱於内庫闗領一以示朝廷藏富之不私一以示内)
(府匪頒之殊錫俾將士仰感特恩奮身血戰祖宗所以/為禦敵防邉謀者用意甚為深逺自萬厯九年欽賞遼)
(東鐵嶺等衛獲功官軍始在太僕寺取銀三萬八千三/百七十五兩十一年欽賞孤山堡等處獲功官軍又取)
(三萬二千二百四十兩前後兩奉明旨俱因内庫偶值/缺乏着暫於馬價銀内支給自萬厯八年以前至隆慶)
(嘉靖以前未有也臣等因明旨一時偶取一次暫止三/萬有零數不甚多故將順徳意不敢凟請近日我皇上)
(軫念小民疾苦洞知賦稅艱難供用每事節省賞賜率/多裁抑户部嵗進金花銀兩一百萬兩外加進二十萬)
(兩聞多積有嬴餘又與往嵗缺乏之時不同况前二次/所取總之不過七萬今次給發遂致八萬有餘自今以)
(往各邉獲功者踵至馬價給發者不停偶取者將為常/例暫發者遂為定規既違祖宗不用外帑之舊制且非)
(皇上暫時給發之初心及查太僕寺馬價内以供京營/補買之用外以供九邉征討之需比之别項錢糧緩急)
(不同總計每年𣲖徴折色馬價止兩直𨽻山東河南四/處每處不及數萬邇年水旱頻仍拖欠一十四萬四千)
(七百餘兩已蒙恩詔减徴應徴者尚未完解而撫按奏/免者復將紛至又查往嵗兩遇聖駕謁陵賞賚扈從官)
(軍又陜西賑恤災荒糧餉甘肅撫賞流民遼東買補戰/馬共將七十餘萬今年各邉正例市本買馬等銀十萬)
(九千餘兩頃御馬監奏取馬三千匹即該减𣲖折色少/徴銀九萬兩嵗之所出者已多又多嵗之所入者已少)
(又少臣等若明知見今黜乏而不㨿實奏請至將來誤/事罪將何辭縁是查遵往例冐昧題請伏乞備查祖宗)
(以來原無馬價抵賞功之例將前項賞功銀兩於内庫/照數頒給其太僕寺馬價免發仍諭内庫如遇禮部賞)
(功文到庫遵例照數在嵗進金花銀内給發不得再於/馬價内議給庶軍機國計胥有攸賴奉聖旨卿等所奏)
(朕知道了但今次賞功銀兩數多内庫偶值缺乏暫於/馬價銀内支給萬厯十二年奉㫖秋祭山陵賞賜各項)
(人等着户部於太倉取五萬兩兵部於太僕寺馬價内/取十萬兩來應用該兵部題查得太僕寺馬價銀兩原)
(備京邉買馬之用與别項銀兩可以借供御用者不同/故自祖宗二百年來雖有重大經費值内庫缺乏並無)
(取用馬價之例盖祖宗知錢糧各有項下既不可紊支/亦因馬價預備買馬征操尤難那借别用皇上試取内)
(庫先朝收支簿内各數留神一覽則知祖宗節用崇儉/之心防微思患之意誠萬世之所當法者始自萬厯九)
(年欽賞遼東等處獲功官軍一次取太僕寺銀三萬八/千三百七十五兩一次取三萬二千二百四十兩又兩)
(遇聖駕謁陵賞賚扈從官軍發銀六萬餘兩目今駕閲/視山陵賞賚扈從官軍本部該出銀三萬兩又該發大)
(同薊鎮年例市本銀二萬七千兩通計七十餘萬皆近/年之所増用舊例之所本無祖宗之所甚惜者及查每)
(年𣲖徵折色馬價止兩直𨽻山東河南四處每處不及/數萬又因各地方災傷拖欠及奉詔蠲免者不止二十)
(餘萬原非舊例者日益加多嵗入本係舊額者日益减/少臣等職司馬政雖係例應支給者仍當度其緩急量)
(為裁抑况今増額外賞賚之需又取足於馬價本無之/内皇上仰思租宗愛民惜費之心必有惻然不安者伏)
(望查遵祖制採臣等所言將今取馬價停止如果賞賚/數多内庫委有不敷亦望量為裁减以後内庫缺乏俱)
(在額辦衙門取用免再取及馬價則我皇上監憲法祖/之心與謁陵念祖之孝一舉而兩全矣萬歴十三年奉)
(聖㫖閲親夀官賞用不敷着兵部於太僕寺馬價内取/銀十萬兩進來該兵部題查得萬厯十二年九月内恭)
(遇聖駕親詣山陵舉行秋祭偶因内庫銀兩不敷奉㫖/着於太僕寺馬價内取十萬兩應用隨該本部知錢糧)
(各有項下不可紊支馬價原備買馬征操尤難别用故/二百年來雖有重大經費值内庫缺乏並無取用馬價)
(之例且近年兩直𨽻山東河南節報災傷拖欠蠲免不/止二十餘萬况節次欽賞遼東獲功官軍買補戰馬陜)
(西賑恤災荒甘肅撫賞流民及聖駕謁陵賞賚扈從官/軍已動支過馬價銀七十餘萬皆近年額外之所増者)
(因具疏懇請停取伏蒙聖旨近日宫中屢有嘉慶賞賚/未行又扈從山陵内外人貟舊有賞例内庫委的缺乏)
(故暫取該寺銀兩應用卿等所奏朕知道了還遵㫖行/是皇上洞察該寺馬價銀兩原非賞賜之額故暫取耳)
(今未逾年又因賞賜復取該寺銀兩應用臣等思得庫/貯有限邉用無窮况薊鎮新復長昻撫賞而遼左年例)
(買馬及宣大市本銀兩皆一時不可缺者臣等猶度其/緩急酌量題發矧此賞賚之銀原需内庫為暫取之㫖)
(炳如日星費有常經信難更易且水旱頻仍今嵗災傷/比之往嵗尤為特甚而屢蒙蠲免近日所入較之昔日)
(又為不同今數年之内伏聞我皇上念切恤民賚從節/省内庫所積必有嬴餘賞給所需亦不必取諸馬價誠)
(是也伏望皇上將今次所賞隨駕貟役酌其定數少為/裁抑俱於内庫取給免動馬價如果内庫數委不敷望)
(將所取馬價量行裁减分匪頒有式帑銀可裕而我皇/上崇儉之徳示信之㫖並行而不悖矣奉聖㫖還遵前)
(㫖行萬厯十四年欽賞遼東開原地方獲功陣亡被傷/官旗家丁共闗銀四萬一千八十兩奉聖㫖這賞功銀)
(兩着兵部於馬價銀内照數給發今後但遇大㨗銀兩/數多的着兵部給發不必奏請於内庫以為定例該兵)
(部題查得給賞各邉首功銀兩自國初至今二百餘年/一切於内庫闗領自萬厯九年以後間或取賞太僕寺)
(者俱因内庫偶值缺乏着暫於馬價銀内給發比銀取/給於太僕寺者自皇上始皇上試查隆慶年間至祖宗)
(朝有此舉乎然前時取給雖非祖宗舊制猶未嘗定以/為例况金花銀兩專備皇上賞賚之需每年進納一百)
(萬兩後有増至二十萬兩嵗入不為不多今不因缺乏/不稱暫給而著為永例使祖宗成法舊典二百餘年凜)
(凛守之而無踰者一旦廢棄皇上之心何樂有此意必/謂太僕之儲年來稍有嬴餘庶㡬足以待邉臣之賞賚)
(乎然臣深憂過計切謂不然查得太僕寺馬價比之别/項錢糧其急萬倍今總計每年折色銀兩兩直𨽻山東)
(河南每嵗不及分數邇年以來水旱為災拖欠數多十/一年䝉恩詔减徴十分之三矣御馬監奏取馬三千匹)
(已减徵折色三千匹矣而十五年銀兩該御史劉霖又/題减其數矣往嵗謁陵賞賚陜西賑荒甘肅賞民遼東)
(買補戰馬共發過銀八十餘萬兩各邉年例市本每年/二十餘萬毫不可少今嵗之所入者日少於前而嵗之)
(所出者日増於前前以太僕為例而賞邉功則邉功年/年常有而寺儲立見其盡欲國不告急不可得也且皇)
(上富有四海中外之財莫非其財但當籌其緩急又何/分於内外故與其藏富於内而不以勵將士之心孰若)
(厚儲於寺而足以備國家之急又使萬世聖子神孫恪/守祖宗舊典無謂更易成法自皇上始豈不為得耶伏)
(願皇上惻然深思收囬成命將太僕寺馬價免發仍於/内庫頒給以後如遇欽賞俱於嵗進金花銀内給發則)
(我皇上崇儉之徳納諫之明光於天下萬世矣奉聖㫖/大㨗原不常有這賞功銀數多内庫支給不敷故於該)
(寺取用今後萬兩以下的於内庫闗領萬兩以上的還/遵近㫖行萬厯二十二年該本寺卿楊題議存留馬銀)
(本寺原無庫藏自成化間始有正徳嘉靖間始將種馬/買駒銀貯庫皆未多也隆慶萬厯間兩賣種馬始多乃)
(貯庫二項一即變賣種馬改折地租子粒三者皆係買/馬一即京營子粒班軍銀專供五軍等營置造金鼓旗)
(幟買馬修城總之皆戰守計爾今查前自正徳至萬厯/初存留及賣種馬者不言外自五年至舊年冬末共貯)
(庫二百五十二萬七千零前年七十餘萬舊年五十餘/萬而前舊二年至今正京邉年例東西征討各部借請)
(共出三百九十萬零總計二十餘年所積今支發將竭/正月内兵部劄為欽奉聖諭皇長子行預教禮取銀十)
(萬兩該臣等呈請馬價已竭惟前所謂草料銀係五軍/等營及年例之用不宜輕動一那動後日緩急無能卒)
(辦欲請停止則以大典不敢有違據兵部再劄權借訖/顧年例有額前拖欠今年災重未必完納矧皆生民膏)
(脂適民窮財盡之時不早為樽節愛養若有他虞竭庫/而取不足以應強自加賦民間必不能勝諸臣必不忍)
(議也此存/留之議也)
一詔不許馬價賑濟(正徳七年都御史張縉題留馬價/賑濟兵部覆查得太僕寺常盈庫)
(收貯遞年馬匹馬價原有一百萬餘兩正徳五年至今/其用過銀七十八萬八千餘兩見在庫銀不多即今地)
(方多事設法措置差官買馬尚且不敷無從處置難以/准留别用為照即今各處地方盗賊猖獗或用征進及)
(各處該解俵馬匹又皆存留免解全革太僕寺官庫收/貯價銀支給收買應用見今本部及本寺奏差貟外寺)
(丞等官十餘貟分投在外設法買補尚不勾用又况本/寺原牧馬價動支數多在庫數少所據前項馬價相應)
(起解以備買馬兊給難准存留萬厯二十二年河南山/東荒議請留本地方馬價賑濟本處俵馬饑民本寺覈)
(議囬部行有馬地方准留馬價其餘不得/一槩混發以此為之定例不許再行凟擾)按攷之祖宗
朝不發馬價賑濟者非不恤荒也兵部太僕寺執奏不
發者非有司出納之吝也以北直𨽻首為畿輔重地山
東河南為匡襄巨鎮凡此所解本色俵馬折色銀兩皆
民之脂膏當於荒旱日酌量如在有馬三省則為剥膚
之傷如在無馬他省則為震隣之警原自不同果在三
省則當以其所出之脂膏還治其心腹如别舉以賑濟
他省是剜心頭之肉以補脚下之疥是為顛置亦非重
本安内之圗是以厯朝為然近者有見不以賑濟即議
為非未知此也若在三省减其本色之數免其蠲貸之
舊又發其所入之帑藏以還治即所以賑發矣豈容别
發議者宜知此意
法馬(該本寺題書同律度量衡闗石和鈞謹權量今之/所謂衡石鈞權者凡官民法馬鼎秤暨太倉太僕)
(各庫藏銀秤皆是也總之謂權然後知輕重而輕重凖/以律律取諸黄鍾以秬黍實􁈺為銖兩石鈞至平至中)
(者是也帝王必於是凖之者以財幣天下公共通融之/物周禮名泉史遷謂欲行如流水是也乃財幣中惟銀)
(最廣而法馬鼎秤所以流行於上下彼此往來出入之/間者茍輕重不一則有所偏滯壅塞而不得相濟非泉)
(矣我聖祖稽古以律較若畫一鑄造頒給官民並同民/有私重者即以官府者較而罪之着為律例萬厯四年)
(工部因議者另造新法馬頒式各省鑄給州縣於是太/重部文行令將舊者銷毁而州縣實留之於凡收納皆)
(新者自分至於錢至於兩之上積少成多由重加重民/間皆以重收為苦於凡解發惟上京省用新者凡給發)
(下役仍用舊者民間人有二馬之議且各省鑄給時大/小數十又循環兩副不能皆較若畫一類多私重難以)
(盡言此在富民交納且強若小民力役終嵗僅得分錢/盡取安能無怨有司又指給自部省為諭近科臣葉初)
(春題請新比舊每兩重一錢二分百兩重一兩二錢總/天下錢糧何啻萬萬是每嵗増重一百萬兩隂耗民財)
(羡歸吏槖名非加賦實則加之請將銀庫法馬更較量/與民間相同通行示信而已部覈查亦謂有增重三四)
(錢者乃部覆奉欽依各該收放錢糧務要兩平秤兊這/法馬頒降日久不必另鑄紛更近巡撫魏允貞奏稱郎)
(中劉兊積羡自潔謂各府用新法馬分司用舊法馬新/舊不同因有積羡據此益見新馬止用解京省而給發)
(於下未用重收輕發甚非政體天下皆然且増重積羡/皆民膏脂豈容不早為議處嘗以新舊法馬與民間常)
(用蘇州廣東法馬較之惟舊法馬與蘇州者相同盖自/聖祖頒給時蘇州為法馬家製造自一分至百兩輕重)
(皆遵定式且原各處舊法馬實未銷毁即或毁而蘇州/者天下市行取而較用不待製造或謂此處新者稍輕)
(要之出入一馬以此收納即以此給發於下以此上解/京省凡京省給發亦惟官吏俸廪商民貨買軍衛月餉)
(各役工食之類而官吏商民軍衛各役亦即所給發者/為上之交納下之用度來而為入往而為出在彼在此)
(輕則皆輕重則皆重酌於輕重之中寧輕勿重庶即輕/之所餘擴為日用則銀在天地間不過此數以所擴充)
(者日見有餘是為通融如流泉之謂也天下望此日久/乞勅下該部早為復舊不拘前議斯政體一民望慰矣)
(顧外州縣多不用法馬而用鼎秤低昻在于吏胥又故/意昻重奉官虐民况此外加耗日重屢奉禁例未嘗改)
(正此在撫按嚴查㕘䆒實安民生肅吏治大務也再照/本寺收發皆卿丞科道兵部司臣面同舊規發二千兩)
(兊四馬為一秤各邉收亦如之近各邉有以五百兩而/為一兊將發去二千分肆兊未免㕘差貽疑解官請勅)
(下兵部咨行工部仍造五百兩馬四枚發本寺較同後/發各邉仍令各邉俱照本寺二千兩一秤乃為平為便)
　
　
　
　
　
　
　
　
　
　
　
　
　
　
　
　馬政紀卷八
欽定四庫全書
　馬政紀卷九
　　　　　　　　　　　　明　楊時喬　撰
　　蠲恤九
髙皇帝奮武淮甸一戰成帝業天下甫定四方未靖屢
詰戎兵乃于歸馬滁陽建太僕寺設牧監専理民馬凡
種兒騍起于丁田設有定額其倒損虧失遇赦不宥者
以經制初立専官孶牧馬數簡少其不宥者時所宜也
誠以兵資于馬嚴馬政將以衛乎民也文皇帝振武燕
薊從齊魯度淮揚下金陵日率諸方兵馬數戰親見其
勞馳踐祚初遂下蠲貸之詔亦時所宜也誠以馬出于
民寛民生將以裕乎馬也厯聖俯從諸臣之議深知官
多民擾馬數漸増法令亦繁則又不得不頻為蠲貸赦
宥者如駒馬倒失之類是也而亦有不容蠲免赦宥者
額馬孶牧之類是也誠以馬政民生兼之重馬所以足
國衛民所以安民也亦時所宜也此非初嚴而後寛也
書曰道有昇降政由俗革是乃蠲恤之大凡也攷之㑹
典未載兩太僕志有之太僕志内所載一詔赦一被災
一被兵一停候追補一改折色一免差官印駒各款分
書令敘年紀之如此紀蠲恤九(洪武三十五年七月初/一日詔山東北平河南)
(府州縣人民有被兵不能種田者並免三年差稅不曽/被兵者與直𨽻鳯陽淮安徐州滁州揚州軍民所養馬)
(匹牛羊等項倒死并欠孳生者並免追賠受永樂二年/三年詔各䖏軍民有為事追賠孶生馬匹  府逼迫不)
(得已將男女妻妾典賣與人以致流離困苦莫能自存/者官司即為贖還毋得托故延緩如子女年長已成婚)
(者不在此例今後倒死孳生馬匹只照洪武年間例追/賠  洪熙元年詔各處孳生馬騾牛羊等畜及北京所)
(属衞所見養永樂二十年征進所獲牛羊自洪熙元年/六月十二日以前倒死者悉免追賠其征進所獲牛羊)
(今後只令軍衛有司自行題督牧養原差去管養官員/人等即便回京毋致重擾軍民  宣徳三年詔自宣徳)
(二年十一月十五日以前及民間起解備用馬匹中途/瘦死各處追賠孳牧虧欠倒死馬騾驢牛羊等畜官軍)
(騎操領養馬騾驢牛羊隻倒死者盡行蠲免騾宣徳五/年詔宣徳三年以前官員軍民有倒死官馬  驢當追)
(賠者及軍民有虧欠孶生馬匹者悉免追賠賠宣徳七/年詔自宣徳五年以前軍民有拖欠種馬當  償而未)
(賠者如係秋収冬収去處許令納米賠償毎馬一匹納/米十石就於所在官倉交納不係豐熟去處聴於今年)
(秋収後納米賠償道宣徳八年詔各處都司衛所并各/太僕寺苑馬寺該  倒死虧欠孳牧馬騾牛羊驢匹但)
(係宣徳七年十二月以前者悉皆蠲免間宣徳十年詔/各處孳牧馬騾驢牛羊等畜及北京河  保定等處軍)
(民見養征進所獲牛羊令衛所有司提督牧養原差去/管飬内外官員人等即便囘京毋得托故在彼生事重)
(擾軍民等正統四年詔倒死馬駝騾馬牛羊及虧欠馬/騎孶生  畜悉皆蠲免  正統六年詔自正統六年十)
(一月以前軍民一應倒死虧欠及被盜走失孳牧寄養/長生騎操等項馬駝騾驢種馬馬駒牛羊猪牛犢等畜)
(悉皆蠲免處正統十一年詔南北直𨽻并各布政司去/歳被盜去  軍民倒死虧欠被盜走失孳生寄養長生)
(騎操等項馬騾牛羊等畜俱候秋成買補軍正統十四/年詔正統十四年六月二十一日以前凡  民一應倒)
(死虧欠及被盜走失孶牧寄養長生騎操等項馬駝馬/牛王馬馬駒牛羊猪牛犢等畜悉皆蠲免  景泰元年)
(詔各處騎操孳牧馬騾牛羊先被達賊搶虜已行奏告/未除豁者悉與蠲免其先不曽經奏告者不在此例景)
(泰元年詔正徳十四年九月初六日止順天并直𨽻各/府及山西布政司所属凡有一應例死及被盜走失孳)
(牧騎操等項馬駝驢騾種馬馬駒等畜悉與蠲免長景/泰七年詔各營并各軍衛有司原寄養騎操孳牧  生)
(脚力等項馬騾驢但有虧欠倒死走失未曽買補還官/者悉皆停罷免其追賠  天順元年詔自景泰七年十)
(二月終以前在京各營在外各邊及各處軍衛有司原/養騎操孳牧并種馬馬駒一應倒死虧欠走失被盜并)
(查出埋没及逓年起觧拖欠等項盡行觸免處天順元/年又詔自天順元年七月十二日以前令各  軍衛有)
(司原養孶牧馬騾驢牛并種馬馬駒擠乳牛隻等畜一/應倒死虧欠走失被盜并查出埋沒及遞年起解拖欠)
(等項者盡行蠲免等天順五年七月初二日以前一應倒/死虧欠走失被盜  項盡行蠲免  天順七年自三月)
(初一日以前在京在外軍民騎操孳牧原養寄養馬匹/種馬馬駒一應倒死虧欠被盜等項盡行蠲免  天順)
(八年詔自正月二十二日以前在京在外軍民騎操孳/牧原養馬匹種馬馬駒一應虧欠走失被盜等項悉皆)
(免追凡成化元年詔南北直𨽻并河南等處但係災傷/地方  倒死走失被盜等項一應該追孳牧騎操馬匹)
(所司曽經具奏者俱停候次年收成追補還官今後各/處孶生種馬三年收用一駒永為定例  成化元年例)
(該印記種馬本年八月十六日兵部備由具奏奉㫖這/養馬地方多被災傷百姓艱難且不必差官印記馬匹)
(待下年一發印記并成化四年詔自本年九月二十六/日以前南北直𨽻  山東河南被災去處軍民孶牧寄)
(養馬騾驢併駒倒失被盜虧欠等項不能賠償者所司/查勘明白悉與宥免  成化六年詔自本年八月初一)
(日以前在京各營在外各邊騎操馬匹并順天南北直/𨽻河南山東被災去䖏軍民孳牧寄養馬騾并駒一應)
(倒死虧欠等項并有例停候買補及遇倒失漏報者所/司查勘明白悉蠲免  成化七年詔自本年十一月十)
(五日以前各處官軍騎操馬匹并軍民孳牧寄養馬騾/驢牛一應倒死已報在官者悉皆蠲免虧欠馬駒每四)
(匹折買一匹其先次查出漏報折買者不在此例去成/化九年詔自本年四月以前各處司府衛所被災  處)
(一應寄養孳牧騎操馬騾驢牛倒失虧欠被盜等項已/報在官例該追賠并先次停止折買未完者盡行蠲免)
(如已徴價值在官不在此例其走失被盜馬匹日後得/獲照舊還官  成化十一年詔自成化十年十二月以)
(前在京各營在外各邊及各處軍衛有司原養寄養騎/操孶牧走遞馬騾驢牛并種馬馬駒一應倒失虧欠被)
(盜已報在官并查出埋沒等項盡行蠲免分成化十四/年令孶牧寄養馬匹貧難丁少者准免二  該解備用)
(馬匹未完之數不分本色折色俱停候以蘇民困外成/化二十一年詔前成化二十年以前在京各營在  各)
(邊騎操馬匹并順天南北直𨽻河南山東被災去處軍/民孳牧寄養馬騾一應倒失虧欠等項并有例停候買)
(補者所司查勘明白災傷重處悉與蠲免輕處自成化/十六年十二月以前悉免追賠其餘停候二十一年夏)
(秋成熟陸續徴解如或該管上司及各府州縣管馬官/吏交通作弊事發皆坐贓罪  成化二十三年詔自成)
(化二十一年十二月終以前在京各營在外各邊及各/處軍衛有司騎操孳牧寄養走遞馬騾驢牛并種馬馬)
(駒匹户馬一應虧欠被盜埋沒等項并有例停候買補/者悉皆蠲免若有已補在官者照例起解交収該管人)
(員敢有交通作弊事發治以重罪孳𢎞治十二年南京/兵部㑹奏稱南北直𨽻等處所養  牧馬匹𢎞治五年)
(以前倒失虧欠例追價銀因各處灾傷前項馬價虧欠/數多以後倒失該追准將五年以前倒失虧欠未徴者)
(暫且停止候豐年另行奏奪其六年至九年倒失虧欠/者免追本色每兒馬一匹追銀六兩騍馬一匹追銀四)
(兩每駒一匹倒失者追銀二兩虧欠者追銀一兩五錢/解發太僕寺収貯以備各邊買馬支用  𢎞治十八年)
(詔自𢎞治十六年十一月以前順天南北直𨽻山東河/南州縣并内外衛所寄養孳牧馬牛驢倒失虧欠等項)
(該追本色價銀京營各邊官軍倒死騎操馬匹該追樁/頭朋銀及各處牧馬草場地畆子粒銀兩除已徴外未)
(完之數悉皆蠲免南正徳四年兵部題自𢎞治四年以/前者南北直𨽻河  山東府州縣并京外衛所成化𢎞)
(治正徳等年間各有棄批拖欠馬匹欲便通查追究但/恐成化到今歴嵗既久官吏又多死亡人民不無逃故)
(兼且文卷未制累在革前縱使查追恐徒勞攘准免追/五年以後至正徳四年止行御史鄺約周奎逐一查勘)
(立限追完就令給批起解以憑發寺驗収有罪之人徑/自依律問擬發落  正徳五年詔正徳二年以前各處)
(軍衛有司虧欠倒失馬駒牛驢例該追徴銀兩并京營/各邊官軍倒死騎操馬匹例應買補徴收租銀及備用)
(馬匹草場租銀拖欠之數除已徴在官外未徴之數悉/與蠲免  正徳五年詔各處免糧養馬地土内有水坍)
(沙壓等項負累人户包養累經具奏者令巡按御史查/勘明白具奏除豁  正徳六年都御史邊憲題稱山東)
(地方被賊殘害乞將濟兖二府應印孳生賠補種兒騍/馬除免該兵部議地方災傷盜賊殘害不獨濟兖二府)
(為然南北直𨽻并河南等䖏亦各傷損人民艱難准將/正徳五年孳生馬駒例該今秋印烙者暫免差官以甦)
(民困待後下年成熟一併印記著正徳八年八月兵部/題准地方連年多事暫免差官  各該巡撫都御史嚴)
(督守巡等官公同分管寺丞責限買補務足原額經正/徳九年詔各處孳牧寄養馬匹先被流賊搶劫曽  告)
(官勘實執有明文并提督撫按等官兊與征𠞰官軍騎/去不曽給還者除已買補外其未買之數巡撫及太僕)
(分管勘實悉與蠲免不許揑故濫報事發重治所正徳/十三年給事中王紀等奏勘人户流亡及地方  産不)
(堪者免其収養種馬定立歳辦額數量徴價值每年類/解太僕寺収貯聴其從便買用該兵部題查得南北直)
(𨽻河南山東額定該養種馬數目係于國制擅難更改/但地土災傷准行分管寺丞㑹同印馬御史查勘淮揚)
(二府所属災傷各州縣原養種駒如有虧欠暫且停買/待後豐年買補印烙  正徳十六年詔各處徴糧養馬)
(地土内有水衝沙壓坍江等項負累人户包養累經具/奏者巡撫巡按官查勘明白具奏除豁  嘉靖元年題)
(准地方災傷行南直𨽻掛欠馬匹州縣自正徳十六年/以前曽經起解到部送寺俵驗不堪退囘馬匹聴從變)
(賣毎匹照依徴銀一十八兩解部發寺收貯買馬支用/  嘉靖六年詔順天論地養馬近年以前地多歸于勢)
(豪之家其馬仍令本户喂養瘦損倒失責令追賠甚為/貧民之累應天等府所属論丁養馬近因備解駒馬每)
(年止解借用馬價所有種馬或有倒失仍復責令買補/民亦不堪著兵部通行議處以蘇民困  嘉靖七年都)
(御史唐龍題徐州豐縣嘉靖六年夏秋水旱蟲蝻疊見/本年分原派備用折色馬二十匹因災未解要仍照嘉)
(靖五年事例再免追徴該兵部議馬政錢糧額有定數/例無蠲免准暫停止候豐年収成之日毎年陸續帶徴)
(三分限三四年完足渰嘉靖七年都御史唐龍奏泗州/淮汴沙陡等河田畆  沒人民流離乞照徐州事例通)
(改折色該兵部議泗州每年坐派本折該馬一百四十/匹其地方係祖陵重地原無開載養馬免糧丁田等項)
(實與他處不同准將種馬照舊喂養聴候外但遇每年/坐派備用馬匹原係本色者該二十五匹毎匹照例徴)
(銀二十兩原係折色者該二十五匹每匹徴銀二十八/兩定為例照數徴完解部收貯以備買馬其别府州縣)
(不許援例奏擾費嘉靖七年題准以地方災傷山東沂/州魚臺郯單滕  等六州縣偹用馬俱派折色  嘉靖)
(十二年詔在京各營在外各邊并順天府南北直𨽻山/東河南各處軍衛有司騎操孳牧寄養馬騾驢牛并種)
(馬馬駒近年以來虧欠倒失被盗等項并有例停候買/補者悉與蠲免以蘇久困若有已補在官者照例押發)
(交收該管人員若有通同欺隠作弊者事發治以重罪/  嘉靖十二年詔山東河南南北直𨽻各該牧馬草場)
(子粒租銀連年災傷以十分為率自十二年以前各免/五分以蘇民困  嘉靖十五年詔南北直𨽻各牧馬草)
(場子粒租銀連年災傷以十分為率自十五年以後蠲/免四分  嘉靖十五年題准淮揚廬鳯四府滁和二州)
(連年災傷民困至極嘉靖十六十七年分該備用本色/馬匹暫准照例折價以後年豐照舊額本折中半  嘉)
(靖十五年詔在京各營在外各邊并順天府南北直𨽻/山東河南各處軍衛有司騎操孶牧寄飬馬騾驢牛近)
(年以來虧欠倒失被盜等項并有例停候買補者俱准/令蠲免其已補在官者照例發該管人員交收若有乗)
(機欺隠作弊者事發治以重罪河嘉靖十七年詔自本/年十一月以前南北直𨽻山東  南各處軍衛有司騎)
(操孶牧寄養馬騾驢牛凡一應虧欠倒失被盜等項該/追價銀及買補各處牧馬草場子粒凡被小民拖欠者)
(除已徴已補在官照例起解交收外其未完之數悉與/蠲免  嘉靖二十九年淮安府知府趙大綱奏稱坐派)
(本府所属州縣本折馬每年一千一百九十七匹計馬/徴銀折色十八兩本色二十兩然地方濕墊原非養馬)
(去處毎遇起俵前徃河南山東等處收買加以四兩草/料又且水草不調疾疫易生倒死必令賠償瘦損不無)
(驗退欲將本府所属州縣馬匹或比照四州事例俱解/折色或照海州事例暫改折色該兵部議災傷切於民)
(隠固宜寛恤而馬政係干武備尤慮更張惟贑榆清河/桃源宿遷四縣近年災傷重大民多遷移查與海州事)
(頗相同俱自嘉靖三十年為始至三十二年止通行改折/三年以示寛恤三十三年三月巡按直𨽻監察都御史)
(郭民敬題稱地方兵災將鳯廬揚滁和六合江浦地方/應解本色馬匹與淮安暫改折色候年頗豐復照舊例)
(徴納寄隆慶元年題准順天所属薊州等九州縣十分/災傷  養馬匹酌量均勻調兊以後解到馬匹暫免發)
(俵待後年豐另行查發其河間保定二府查勘被災州/縣亦照順天府九州縣事例一體施行  隆慶五年題)
(准將淮安府所属十州縣自嘉靖四十四年至隆慶三/年止一應拖欠馬價銀兩俱暫停徴稍候豐年即行帶)
(徴起解其隆慶四五年應徴者作速徴完解部交納以/備買馬不許仍前拖欠致滋奸民復覬寛免之例如違)
(本部從重㕘究養隆慶五年題准將真定大名二府所/属各州縣原派  餘地銀兩自隆慶六年以後盡行除)
(豁免其徵解以蘇民困其隆慶五年以前既稱分毫未/徴不必再徴  隆慶六年題准昌平州派養馬匹盡數)
(豁免討萬厯二年以霸州永清等九州縣水災議准各/邉題  馬匹先將被災州縣分别輕重調兊其餘空户)
(暫免俵發地萬厯二年題准將南直𨽻鳯淮揚三府并/徐州所属  方被災清河等二十七州縣節年拖欠馬)
(價銀未徴者通行停徴三年府萬厯四年題准地方十/分災荒將揚州鳯陽淮安等  属變賣種馬拖欠銀兩)
(悉從寛減以蘇民困以萬厯四年題准重地十分災疲/豁免泗州額外重累  蘇民困  萬厯九年題准將淮)
(安府属各州縣揚州府属高郵興化寶應三州縣徐州/及所属蕭縣鳯陽府属泗州鳯陽臨淮盱眙靈壁懐逺)
(七州縣自萬厯八年以前拖欠馬價草料場租變賣種/馬銀兩已徴在官者裁數起解者拖欠未徴者都准豁)
(免以甦民困蠲萬厯十四年題准將淮揚徐三府州班/價馬價俱准  免  萬厯十四年題准將北直𨽻南直)
(𨽻被災地方分别輕重十五年分折色馬價每匹減銀/二兩十六年以後仍照舊徴銀二十四兩又將順天保)
(定河間三府寄養州縣邇年旱災頻仍自萬厯十三年/冬季以前倒失馬匹馬價免其追賠其已買見在馬并)
(已追完銀速行解寺不得乗機侵匿折萬厯十四年題/准畿南災民十分困急暫免備用本  馬匹其變賣種)
(馬草料銀兩暫行停免待後帶徴草萬厯十四年題准/將真順廣大四府十五本折馬價  料俱暫免停徴)
(萬厯十四年題准將廬鳯淮揚徐滁和七府州應派萬/厯十五年分折色馬價每匹一例減徴銀二兩其十六)
(年以後照舊徴銀二十四兩起解不得再希蠲免年萬/厯十六年題准將海郅等五州縣未完萬厯十二  馬)
(價銀一萬一千二百一兩盡數蠲免州萬厯十六年題/准地方叠罹災傷將鳯陽等處被災  縣拖欠馬價草)
(料租銀暫行蠲免以蘇民困一萬厯十六年將薊州十/二團營十六年被災草場地  千六百九頃四十畆應)
(徴租銀量免四分徴解價萬厯十七年題准異常災旱/萬分危急將鎮江府馬  銀九千九百八十四兩革馬)
(草料銀二千三百四十兩悉准免徴等萬厯十七年題/准積困地方將應天徽寜等府廣徳  州縣牧馬租銀)
(革馬草料銀兩悉准蠲停分萬厯十七年題准異常災/旱將鎮江府萬厯十七年  牧馬草場租銀六十兩八)
(錢五分准與蠲免草萬厯二十年題准泗水昏墊民命/阽危將泗州馬價  料自萬厯二十一年起至二十三)
(年止暫免三年少甦民困以後十分照舊徴解有司不/得混行徴派各州縣勿得上例未免  萬厯二十一年)
(題准將胙城封丘二縣本色馬匹自萬厯二十二年為/始暫改折三年候年時豐稔照舊本折並徴  萬厯二)
(十一年題准淮北根本重地大罹異常水災將揚川府/所属高興等七州縣拖欠馬價草料自萬厯十五年起)
(至十七年止鳯陽府泗鳯等十八州縣十八年以前淮/安府邳安等十州縣并徐州所属三縣十九年以前拖)
(欠馬價草料盡行蠲免以甦民困其揚州府七属十八/年以後鳯陽府十八属十九年以後淮安府十属并徐)
(州所属三縣二十年未完馬價草料銀兩俱限二十一/年二十二年帶徴  萬厯二十一年題准畿南復罹水)
(災將被災州縣果係被災極重者本色盡行改折被災/稍輕者量為少派本色無災地方量為多派本色并河)
(南撫属滁州等七州縣二十二二十三兩年本色馬匹/俱准改折色  萬厯二十二年題准真定地方水災重)
(大暫行改折一年普萬厯二十二年題准照萬厯二十/年馬以十分為率  派本色三分折色七分定例權于)
(各府本色三分之内分别災傷輕重重者本色盡改折/色稍輕者少派本色無災者多派本色其河間各府所)
(属各州縣災重本色五分俱暫改折色保定等七府所/属各州縣被災稍輕本𣲖本色三分暫改折色一分兖)
(州東昌二府被災又次者派本色二分五厘暫改折色/五厘永平彰徳衛輝三府原係無災仍量派本色三分)
(所派原係本色暫改折色者每匹徴銀三十兩其餘原/額七分折色每匹徴銀二十兩  萬厯二十三年本寺)
(題准遇災傷重大年歳賑恤寄養人户該本寺題凡洪/武初種馬徴駒挌配倒失即補遇赦不免永洪間  倒)
(死欠孳生者免追賠宣順間被災被兵皆蠲免近日則/寛矣凡俵養皆民俵民遇災兵得減派改折蠲免而獨)
(飬民頻年勞費不可減倒失不可蠲免皆畿甸重地數/年災甚未䝉寸澤不無向隅今以舊例不能别議他蠲)
(惟于災傷重大之時重加賑貸以為養馬之資不致民/間枵腹而馬亦免于瘦死是則民與馬共利而亦得與)
(俵民均同/仁澤矣)
　
　
　
　
　
　
　
　
　
　
　
　
　
　
　馬政紀卷九
欽定四庫全書
　馬政紀卷十
　　　　　　　　　　　　明　楊時喬　撰
　　政例十
政例者前今條例事宜行于户種俵寄買兊之間者也
㑹典兩太僕寺志本諸司職掌馬政條例所載洪武榜
例有議和買補騍駒孳牧文冊官㸃期限丁粮則例諸
欵又有管轄祀典印俵比較禁約蠲恤諸欵今此紀管
轄祀典如舊而凡議和買補騍駒皆在印俵比較禁約
蠲恤四欵之内皆列于各欵不别為紀顧其間前者日
革後者日異或亦時勢所趨致然乃革者紀之所以明
祖制異者俟之所以示今法亦皆相時考勢者所欲覽
鏡者也紀政例十
　　管轄
　　太僕寺
㑹典太僕寺總管卿一員分管少卿舊設二員一員巡
視京營及各邊騎操馬匹一員提督順天河間保定三
府所属寄牧馬匹俱領勑一年更替正徳七年添設一
員收兊馬匹及㑹同科道兵部委官秤收馬價丁粒各
營樁朋銀兩隆慶三年題准少卿一員仍提督京邊馬
政二員分管東西二路各兼寄牧孳牧騐烙巡騐之事
俱領勑不更替萬厯九年裁革一員十一年復舊凡分
管寺丞舊設十二員以九員分管順天保定真定河間
永平大名濟南兖州東昌九府一員管順徳廣平二府
一員管開封衛輝彰徳三府各馬匹一員管京衛孳牧
騎操馬匹𢎞治十八年裁革四員正徳九年添設一員
専管寄飬馬匹嘉靖八年裁革三員以寄飬馬匹令該
管地方官帶管其六員一員分管順天順徳廣平三府
并京衛孳牧騎操馬匹一員分管真定保定二府一員
分管大名永平二府一員分管河間及濟南府一員分
管兖州東昌二府一員分管開封衛輝彰徳三府俱三
年更代每歳二八月出巡照依兵部馬政事例逐一興
舉歳終比較遇更代之年具所行事蹟造冊繳部查照
其山東等都司所属衛所各從本司委官提督遇有解
到孳生馬匹照例發属寄飬隆慶三年題准定為三員
以一員提督庫藏兼辦理京邊二員協理東西二路萬
厯九年裁革一員尋復舊少卿勑内兼載寺丞職名遇
少卿缺則寺丞暫攝行事
管轄地方北直𨽻順天(五州二十二/縣今去昌平)金吾左等衛(共計/四十)
(六/衛)保定(三州十/七縣)順徳(九/縣)真定(五州二十六縣/惟阜平不属)廣平(九/縣)永
平(一州/五縣)河間(二州十/六縣)大名(一州/十縣)河間等衛(四十六/衛所)濟南
(四州二十五縣/惟歴城不属)兖州(四州二十一縣/泗水曲阜不属)東昌(三州十/五縣)開封
(陳州項城陽武封丘沈/丘蘭陽儀封七州縣)彰徳(磁州安陽湯隂/臨漳一州三縣)歸徳(考城/一縣)
東路分管寄養馬順天(大興順義平谷懐柔宻雲三河/薊州玉田遵化豐潤寶坻永清)
(武清文/安大城)河間(任丘静/海青縣)種馬保定(祁州清苑滿城安肅唐/縣博野深澤蠡縣安州)
(束鹿高陽/完縣慶都)河間(滄州獻縣/鹽山交河)永平(灤州/盧龍)真定(真定井徑獲/鹿靈夀藁城)
(無極行唐冀州南宫棗强武邑晉/州武强趙州高邑隆平寜晉深州)廣平(肥鄉雞澤/廣平成安)大名
(大名南樂魏縣青豐内/黄濬縣滑縣東明長垣)濟南(齊河濟陽陵縣/商河徳平武定)兖州(滕縣/嶧縣)
(城武鉅野汶上/費縣折色無馬)東昌(莘縣茌平冠縣丘縣高唐㤙縣/夏津武城濮州范縣朝城觀城)開
封(陽州陽武封丘蘭/陽儀封項城沈丘)彰徳(安陽/臨漳)衛輝(汲縣新郷獲嘉/淇縣輝縣胙城)歸
徳(考/城)南馬應天(江浦/六合)廬州(六安無為合肥舒/城巢縣廬江霍山)鳯陽(夀州/潁州)
(宿州亳州定逺懐逺霍丘太和/虹縣靈壁天長五河潁上䝉城)
西路分管寄養馬順天(宛平通州涿州良鄉固安房山/漷縣保定東安霸州香河昌平)
(今/革)河間(景州河間阜城東光肅寜呉/橋南皮慶雲寜津故城興濟)種馬保定(易州新/城定興)
(容城新/安淶水)永平(遷安昌黎/樂亭撫寜)真定(定州新樂臨城贊皇饒陽/元氏曲陽衡水平山欒城)
(新河/安平)廣平(永年邯鄲/曲州清河)大名(開州/元城)廣徳(建/平)濟南(泰安長山/徳州平原)
(禹城長清肥城蒲臺利津鄒平齊東青城新城/濱州陽信霑化樂陵臨邑淄州海豐新泰莱蕪)兖州(濟/寜)
(東阿沂州魚臺定陶鄆城夀張金鄉寜陽郯城/單縣鄒縣東平曹州陽榖曹縣滋陽郯城嘉祥)東昌(聊/城)
(棠邑館陶/博平臨清)彰徳(磁州/湯隂)南馬應天(上元江寜句濬/溧陽潥水高淳)廬州(滁/州)
(全椒來安和/州本州含山)寜國(南/陵)鎮江(丹徒丹/陽金壇)太平(當塗蕪湖繁昌/徐州本州蕭縣)
(碭山/豐縣)揚州(高郵泰州興化寶應儀/真如臯江都通州泰興)淮安(海州邳州山陽/桃源安東睢寜)
(宿遷清河沭/陽贛榆鹽城)順徳(邢臺沙河南和廣宗鉅/鹿唐山内丘平鄉任縣)鳯陽(泗州鳯/陽臨淮)
(盱/眙)
　　南京太僕寺
南京太僕寺額設卿一員少卿三員嘉靖間減一員隆
慶二年又減一員今二員寺丞洪武初四員𢎞治十八年
減二員存二員每歳分管江南北淮東西俱三年交代
督各府通判縣佐貳管隆慶二年祇存一員同少卿共
二員分管各八府地方其各事宜悉與太僕同
管轄地方南直𨽻應天(八/縣)鎮江(三縣/全)寜國(南陵/一縣)太平(三/縣)
(全/)廣徳州(建平/一縣)鳯陽(十八/州縣)淮安(三州九/縣全)揚州(二州六縣/海門不属)
廬州(二州五縣/英山不属)滁州(二縣/併衛)和州(一/縣)徐州(四縣全/滁州衛)
分管少卿管(應太寜鎮淮/滁和等處)寺丞管(鳯揚徐/州等處)
　(太僕志曰㑹典馬政太僕寺専理而統于兵部即此/則専統各有攸司而事權亦各有所在天順元年太)
　(僕寺卿程信按故事理營衛馬三營將官訴太僕寺/苛急請𨽻兵部信言高皇帝諭馬政勿令人知今𨽻)
　(兵部馬登耗臣等不得聞即有警馬不給請無以責/太僕上是其言令如舊制以後遵行凡于馬政兵部)
　(統之或劄行本寺或本寺呈兵部而其登耗則本寺/專理其後則大不然矣革議種馬兩次皆係首輔兵)
　(部主行本寺皆不得預惟行各府州縣者仍係本寺/移文似非専理之舊矣則夫于専統之間俾事權各)
　(有所在而于緩急得以相承並濟詩謂率由/舊章不愆不忘是不可不為之遵守者也)
　　祀典
國初建廟祭先牧馬祖馬社馬步司馬凡五神位(周禮/春祭)
(馬祖夏祭先牧秋祭馬社冬祭馬步馬祖天駟也房為/龍馬又周禮夏禁原蠶天文辰為馬精龍與馬同氣古)
(之聖人非通天地萬物之理其孰能與於此是以制祭/祀而國家受福百物皆昌也祭以剛日用少牢皆於大)
(澤具隋志及唐開元儀祝皆曰天子遣某官某昭告云/余觀秦趙史記自益為朕虞佐舜調馴鳥獸其後費昌)
(仲衍世為御有功列為諸侯而造父幸於周穆王得驥/温驪驊驑騄耳之駟獻之穆王穆王使造父御西巡見)
(西王母樂之忘歸而徐偃王反造父御穆王日馳千里/以歸造父由此封于趙城其後奄父為宣王御而非子)
(以善養馬孝王封之犬丘豈以栢翳為虞而子孫世世/善御能息馬哉上古聖賢皆神靈通于萬物不可以後)
(世測度也穆王造父之事竒矣夫社祀以勾龍稷祀以/棄若造父非子豈今所謂先牧耶太僕秦官主奉車又)
(掌馬事意秦制葢有所本抑周禮軼而不備不然何前/世御者皆能善馬也太僕職兼奉車與馬其出於古非)
(秦官/明矣)
　　太僕寺
永樂初建于通州四十里鄭村壩上奉成祖命建馬神
廟後寺署徙京其廟祀如舊處歳二月二十二日八月
二十二日本寺具疏欽遣少卿一員行禮(祀品本寺取/馬價銀一十)
(四兩發通州寶坻宻雲順義武清三河霸州懐柔玉田/固安遵化東安薊州豐潤房山文安平谷大城輪年辦)
(祭週而復始大興宛平良鄉繁衝香河永清漷縣簡小/昌平裁革皆不預  令通州壩上諸房御馬監掌之以)
(擠/乳)
　　南京太僕寺
洪武初定于滁州本寺卿唐元亨請建馬神廟于本寺
西隅祭日同本寺官行禮(祀品係滁州全椒來安輪辦/  洪武二年築壇于後湖先)
(是詔禮官考定其儀曰周官以四時分祭馬祖先牧馬/社馬步先牧始養馬者其人未聞馬社始乗馬者世本)
(曰相馬之神曰兹者恭建為民祈歳之典於大高𤣥殿/仰冀𤣥貺裕國足民疆圉靖謐家邦和泰謹卜今日上)
(吉行禮特用遣官祭告伏惟鑒知謹告維嘉靖二十二/年歳次癸夘八月癸酉朔二十七日己亥欽命遣太僕)
(寺卿毛渠致祭于先牧之神曰惟神職司羣牧克濟兵/資邊圉寜謐厥功是著今者祈報上𤣥特用遣官致祭)
(謹告維嘉靖二十三年歳次甲辰三月己亥朔十六日/甲寅又命遣太僕寺卿毛渠致祭于馬祖先牧之神等)
(神曰胙月之吉朕為民食大祈天地兹念邊騎擾我生/靈載啓保民靖敵之典於雷霆洪應之殿特此祭告神)
(其宣力助化以/贊朕誠謹告)
　　印俵
　種馬起俵差官印烙其後専委本寺同印馬御史此
　皆種馬時事若印烙解俵在州縣者印烙營衛在本
　寺及㑹同科道兵部司属者此皆今日見行者
凡印馬差官(舊例兵部請㫖㸃差公侯伯或附馬一員/本部委官一員景泰間革去侯伯等官差)
(御史二員同兩京太僕寺分管寺丞印俵天順初復差/公侯伯及御馬監内官一員成化初革去内官侯伯每)
(歳九月中請㫖差御史二員同該管寺丞分行印俵九/嘉靖二年議准自三年為始遵照成化初年事例於)
(月終奏差御史請勑分投前去各該地方公同分管寺/丞查㸃種馬遇有倒失即令馬户買補作踐致死者照)
(例追賠各年拖欠備用馬匹逐一查追批迴催督完解/其各府州縣管馬官員内有盡心職業馬政修舉者一)
(體旌奬貪懦不職謟恱上官營求别委荒廢本職應提/問者提問應㕘奏者𠫭奏每遇三年之期仍照常請印)
(㸃烙待後種馬蕃盛足勾原額備用馬匹不致拖欠照/舊停止  近例併差御史一員印馬以上今種馬變賣)
(印烙/不行)
凡印烙馬駒(自洪武初年孳生備用騎操折易并進納/馬匹俱印烙以防姦弊其孳生及賠納馬)
(駒應交俵者印訖差官照依地方日期將空聞増出人/丁俵散領養造冊具奏各處印中備用馬匹徑解兵部)
(發太僕寺交納以憑俵散户洪武舊例江南馬每年三/月初一日赴南京牧馬千  所印俵江北馬每年三月)
(十五日赴南京太僕寺印俵凡孳生駒用云字小印俵/散作種用大印結軍騎操者再用云字印  正統四年)
(奏准應天鳯陽等處孳生賠補馬駒南京太僕寺官同/南京兵部委官及御史分投印俵  九年奏准鎮江府)
(所属於本府太平寜國府廣徳州所属於太平府印俵/  成化十六年令凡馬非經官印騐者不收  𢎞治四)
(年奏准凡印烙馬匹民馬照舊印左給軍則印右如京/營邊闗馬無右印即係盜買民間官馬追究問罪  九)
(年令孶生駒齒少力强而不及四尺長以上/者亦聴印俵  以上印烙種馬今種馬即革)
凡解俵馬以百匹為率退三十匹以上者恭問(自𢎞治/六年兵)
(部題該太僕寺卿彭禮等奏本部㑹同英國公張懋等/議得以後每年差去御史㑹同寺丞印烙將孶生兒騍)
(駒堪種者照例印烙其多餘騍駒并不堪兒駒不必印/烙令其變賣每匹價銀二兩以上每遇取起備用馬匹)
(如見在之數揀選不敷収買好馬起解各處分管寺丞/照例三年將所属種馬選騐一次如兒馬老病不能拏)
(馬騍馬漂沙等項不能揣其駒者責令照例變賣銀兩/起解撥與存留堪以作種兒騍駒領養補數如駒不足)
(就將變賣銀買補奉㫖是兵部為修舉寄養馬政事隆/慶二年御史謝廷傑奏准擬查驗果係十年以上瘸瞎)
(瘦損不堪者准其變賣仍照舊例借兊一二次者追銀/十兩三四次者追銀八兩未經借兊者追補大馬合式)
(方許印烙仍定立限期嚴催完報其餘堪兊并堪養之/馬責令馬户用心餧養備用不許揑稱傷損一槩變賣)
(致生姦弊俵以上/皆種馬解  時事)
凡印馬字樣(自洪武中孳生駒用云字小印俵散作種/者用大印給軍騎操者再用云字印  嘉)
(靖三十五年議准寄養馬印官字五軍等營印五字樞/字機字巡字捕字  隆慶五年寄養馬印寄字錦衣衛)
(勇士營四衞營印/衣字士字四字)
凡免印馬匹(自成化二十一年奏准買補備用馬免其/用印止令起解以備選擇  𢎞治六年令)
(孳生兒駒看驗不堪及驘駒多餘者俱/免印烙從其變賣以充買補備用之數)
凡印烙贓罰馬匹(自萬厯二年應罰馬匹刑部追/銀送部責馬仍送驗印給軍)
凡起解俵買補馬齒數官尺(舊例制奉欽定齒歳六八/歳以上三歳以下為率)
(隆慶元年又題將原降官尺再行公平較勘鑄造鉄尺/每府降發行令依式鑄造凡所属州縣各結以後驗馬)
(尺寸以此為凖四尺以上者為上等三尺九寸者為中/等三尺八寸者為下等三尺七寸者不准近日事例七)
(寸者如果臕壯無鞍花瘸病者姑准量行印収冊内即/填註上中下等第聴本官分别等第類𠫭如齒尺與冊)
(開不同即將承批官吏醫獸馬户送問馬匹駁囘/另補近日京師買補馬亦照此齒數尺數議價)
凡印解俵馬(自萬厯九年徴銀買俵各州縣自印起解/即封原印隨馬送寺轉分管少卿查驗如)
(式驗收印烙發寄養地方如不合式或道跋逺涉餧養/不及仍限日再驗如果或不合式即發囘另行買解即)
(以此定各官賢否舉劾差來官吏即行/賞罰務求合式庶免遺累寄養人户)
凡查驗寄養馬匹(舊例毎年終二路少卿出巡分管地/方查驗原發印烙過寄養馬分别等)
(第仍查年久者齒老不堪調兊者酌處州縣用心餧養/者薦舉不然者𠫭劾兵部咨吏部記過議處令將不堪)
(者攅糟餧養以候次年查驗如驗堪兊者即薦舉隂其/舊所論紀過仍一體陞擢馬户賞罰亦同兊後空户另)
(行發寄不得州縣官頻行借㸃閘為名科斂擾民買以/上萬厯二十三年該本寺題議照得舊例州縣官  俵)
(官四十上𠫭治四十下戒飭寄養官兊四分上𠫭治二/分下戒飭近來令買俵漸少多者至百匹少數十匹未)
(有至四十上下者寄養者亦然每于前例不足則是法/不許𠫭論也況屢該題覆舉劾祗據馬政不必及他今)
(兩路少卿見行然歳終始舉未必有益于馬惟本寺卿/裴應章奉欽依不時𠫭論又唐堯欽題兵部覆議不時)
(𠫭奏于起俵馬官不行用心揀選任其瘸小不堪聴憑/積販包攬者于寄養官不行加意查驗致瘠損倒死數)
(多或買補不追或任馬户以小馬抵換原發大馬或以/生作死私賣重價希圖輕價買補者通計其馬數以分)
(數為率三分上罰俸五分上住俸候下次查驗臕壯買/補總至八分上為請開俸本部仍咨吏部將馬政修舉)
(者行取推用示勸廢弛者附過劣處示懲各州縣佐貳/首領有科尅馬户事實跡者聴該寺提問隨奉欽依這)
(馬政事宜既議停當依擬著實舉行又如管馬通判該/近少卿施等題兵部覆奉欽依與州縣一體舉劾兩路)
(所属不妨㑹同至解官解户獸醫等凡俵寄堪養者即/賞取庫銀勸之不堪者罰即懲之此皆當亟行然此乃)
(兩路行于州縣者州縣統于府知府等官舊時得決責/況舉劾乎近舉劾例廢各府或有玩視怠事者惟南太)
(僕寺仍舊例自今合無申明如例第歳終行之似于太/數惟知府官于三年考滿日申請本寺卿照舊例查其)
(任内錢粮無碍即薦奏給由如拖欠不許給且劾請該/部查處乃以綱統紀馬政因飭常變其濟  此東西二)
(路見/行者)
凡驗印烙倒死馬匹(各衛所每有倒死馬匹呈部寺行/分管少卿行營查追各營追完赴)
(寺交納仍造循環文簿按季呈報少卿毎月朔各把總/官具馬匹不致顧覔䭾載結狀赴堂投遞邊衛各營堡)
(按季造馬匹收除及樁銀完欠數目赴寺/投遞  此係京營印烙事例皆見行者)
凡歳終印烙營衛馬匹(五軍營/勇士營)　(神樞營/四衛營)　(神機營/巡捕營)
(以上各營俱本寺提督京營少卿㑹同科道印烙查𠫭/  錦衣衛  張家灣  旗手衛  以上俱本寺提督京)
(營少卿㑹同兵部印烙查𠫭年奠靖所烙通/州營  以上止領馬時用印  終不印)
凡印烙新買馬匹(每年三大營買馬六百匹兵部劄行/本寺動支庫貯馬價銀兩該營將官)
(赴寺領銀隨闗京營堂徑自㑹同巡視科道兵部車駕/司公同召買當日給軍騎操  以上皆京營少卿見行)
(者/)
凡京營巡視馬匹(該本寺題巡視京營巡視邊闗一欵/前議者以邊方騎操馬匹不甚惜倒)
(死不行賠償鎮巡大臣闊畧文法把總等官乾沒貨利/府庫有限邊方請求無限屢議照舊以卿寺巡視  隆)
(慶四年奏専勑如宣大各城堡并居庸密雲古北永平/山海等處官軍馬匹例該巡厯照原擬依期前去逐一)
(㸃閘官軍敢有玩法不遵怠事作弊等項即便指實㕘/究又題聲息事寜日即將陣失馬匹覈實開報本部以)
(後討馬查明方許補給以革混冒如有抗違不遵聴從/實𠫭究  隆慶二年題准薊昌宣府各鎮將騎操馬立)
(循環文簿送提督少卿倒換稽查每年終聴少卿㸃閘/一次宣府永平山海等懸逺聴行各兵備道就近㸃閘)
(有倒失數多者該將領聴其𠫭究近時始廢或謂各將/官不奉令兵備官不可委不能行又秋防後京營多務)
(不暇行先臣謂鎮巡結之以恩太僕裁之以法並行安/有不能行者其或秋後不暇于冬末次春或毎二年一)
(行又查照京營各衛官㑹典嘉靖間令提督卿丞每年/印烙完日將各把總  軍題𠫭近惟科道㑹行本寺未)
(舉以上總乞勑下該部申飭及照舊巡視題㕘/乃法行首善可以御逺隨該兵部議覆具後)
　　比較
　㑹典太僕志載國初比較止于孳牧馬駒以倒失虧
　欠行罰其後各府寄養京邊騎操之馬皆有稽查事
　悉領于太僕法例滋備矣今孳牧種馬既革僅寄養
　京邊騎操諸務猶舊亦多損益不一備紀之
凡比較孳牧馬匹(按洪武榜例五凡倒失者從民議和/或一縣或三  羣長輳價買補三歳)
(以上八歳以下高四尺以上堪中馬匹還管凡官聴候/驗印作數違錯及遲延者一體追駒  凡  馬官吏時)
(常下鄉提督看驗馬匹要見定駒若干顯駒若干明白/附寫印信文簿以俟太僕寺出巡比較正月止六月報)
(定駒七月止十月報顯駒十一月止十二月報重駒但/是新羣葢者即作定駒  凡季報為實在春季三月二)
(十四五夏季五月二十四五秋季九月二十四五冬季/十二月二十四五徑送太僕寺類繳其有生質竒異與)
(種馬不同者明白申報算凡比較㸃馬文簿要開原領/孳生兒騍馬數分豁該  駒者若干不該算駒者若干)
(生者及未生者若干原馬齒色及所生駒毛色逐一開/報  凡倒失種馬虧欠馬駒俱在年終完備如是不完)
(府州縣正佐首領官吏决杖二十管馬官吏加倍痛治/  凡管馬官有闒茸貪汚害民者分管寺丞及所在)
(掌印官開奏以除民害親凡府州縣置立印信羣葢文/簿與管馬官吏收掌躬  提調逐日葢過次數定駒日)
(期明白與各騍馬格眼内逐日仍填寫以憑稽考比較/令羣長各一體置立羣葢簿附寫比較每年正月二月)
(三月趂時羣葢定駒騍馬生駒七日後即著兒馬羣葢/仍將生駒并買補日期亦於簿内附寫明白夏天炎熱)
(呼月須用天氣晴明凊晨晚天涼候羣葢若葢過三正/次却停歇三五日再用兒馬羣葢若果騍馬行踢不受)
(的係定駒仍五日一次用兒馬照試如果不受的係定/駒其騍馬先須喫草後方可飲水不許餧蕎麥稭黍穰)
(雜糧及淘米泔并一應汚水餧飲落駒不便永凡補領/或孳生三歳騍馬駒照例毎兩年納駒一匹  為定例)
(若虧欠馬駒務要買補相應馬駒還官照依原搭配騾/馬依時月務要加料餧養三歳兒駒羣盖騾馬不得定)
(駒即用大/兒馬羣葢)
凡比較俵寄各馬(自嘉靖二年議准各府州縣官置立/循環文簿二扇用印鈐記循簿開寫)
(春秋月分環簿開寫夏冬月分各馬匹毛齒馬頭姓名/仍備開臕損有無倒死買補若干一留本府一發州縣)
(循去環來按季查考管馬通判出巡吊取州縣簿分管/寺丞出巡吊取府簿查對㸃視其在各府并太僕寺簿)
(籍用太僕寺印鈐循去環來按季查考三年印烙改造/一次  六年議准府州縣掌印官原有提調責任裁減)
(衙門亦係兼管馬政管馬官員職専管馬不許别項差/委各該分管寺丞毎年終將各府管馬官并州縣正官)
(及管馬官員從公考察開具賢否掲帖呈部轉送吏部/施行  十年奏准各州縣管馬官員於起俵之時備將)
(經管種馬備用馬并折色及草場子粒己未徴完馬户/見在逃移數目造冊赴太僕寺查比管馬通判於年終)
(掣總之日備將各州縣馬匹錢糧等項如前造冊并將/各管馬官員公同掌印官填註考語親齎送寺本寺掌)
(印官㕘酌停當填註賢否送兵部轉送吏部查考數萬/厯二十三年題議種馬已革今循環簿惟報買俵  目)
(而已祗合于春秋二運日各州縣交付解馬官吏賫至/查比為便其餘一切空文俱行裁革  又題准管馬通)
(判照例歳終親自掣批其有兩運銀馬俱完許秋運完/日即准掣至三年考滿吏部行文兵部轉本寺查明無)
(碍始准給由知府三年給由/照舊例申報無碍方准徑送)
凡比較孳牧馬匹(自成化二年奏准管馬官三年任内/孳生不虧者稱職額外生者量加旌)
(擢不及額至百匹者降用分管寺丞以所属騍額虧増/遞為黜陟  七年奏准府州縣掌印首領官在内馬匹)
(虧欠孳養不增者掌九年不准給由措置完日與管馬/官一體降用衛所  印官馬數不完一體比較  太僕)
(卿牟俸等奏要令各該掌印官員管理馬政考滿照例/一體稽考又許本寺與分管寺丞比較本部仍行吏部)
(事凡遇各該養馬府州縣掌印官考滿照依錢糧軍伍/  例送部稽考任内馬政有無虧欠增減其馬不足者)
(如係三年六年暫准給由酌量馬數仍令回任措置馬/數完日照依興舉馬政事例與管馬官一體降黜及照)
(各該分管寺丞職専督理馬政今後考滿到于吏部務/要照依本部查出馬數多寡以憑考覆黜陟奉㫖是掌)
(印并管馬官虧欠馬數照例九年不准給由督𢎞治元/年題准司府州縣掌印正官務要司督府府  州州督)
(縣俱令管馬官員著實興舉馬政如管馬官有故俱令/掌印正官帶管違者或批收不完聴兩京太僕寺堂上)
(分管官員比較𠫭究如年終倒死種馬虧欠馬駒各將/府州縣正官并管馬官吏決打一次若有灾傷等項仍)
(令比較縱不決打亦要取招其三年六年府州縣掌印/并管馬官暫准照依見行事例給由其應考覈衙門考)
(語不宜虚譽過情候到吏部之日仍送本查同方准復/職追補馬匹若是九年不准給由發回原任追馬完日)
(令其起送僕𢎞治二年奏准毎二年差太僕寺少卿二/員南京太  寺少卿一員分徃北直𨽻河南山東南直)
(𨽻地方比較該納馬駒每歳終分管寺丞具管馬官賢/否呈部六年之内馬匹無虧者量加旌擢如或虧損數)
(多照例黜罷兵部題該主事等官湯冕等奏議得今後/每遇二年例該科駒之際本部先期議奏請勑三道太)
(僕寺差少卿二員一徃北直𨽻一徃河南山東南京太/僕寺亦差少卿一員前去該管所属通将馬駒查算督)
(令如法孳牧虧欠者俵限賠補本部尚書馬等奏奉㫖/准議行孶生餘駒聴民自用  𢎞治六年兵部題為應)
(詔陳言馬政事該太僕寺卿彭禮等題本部㑹同英國/公張樊等議得管馬官員兩考之内種馬倒失如買補)
(不完不許給由騍馬二年照例著實騍駒一匹以十分/為率生駒不及八分者就將管馬官員提問如律分管)
(寺丞本部𠫭奏提問虧欠之數即時追補不許拖延一/九年奏准府州縣買補馬匹不及五分者正官住俸)
(月不及四分者兩月不及三分者三月京縣不/拘多寡止住一月其管馬官不及五分者全住)
凡比較寄養馬匹(自𢎞治三年奏准順天府所属寄養/馬匹専差太僕寺少卿一員比較)
(正徳十三年奏准差少卿一員比較寄養馬匹如有倒/失照京營騎操馬匹事例限三箇月以裏報官賠償如)
(年終不完五分以上者將州縣掌印管馬官及各府管/馬通判住俸追補  隆慶元年議准寄養馬匹罰治例)
(輕定擬分數匹數罰俸降級倒失者馬少州縣至三十/匹中等州縣至四十匹馬多州縣至五十匹以上瘦損)
(者馬少州縣至四十匹中等州縣至六十匹馬多州縣/至八十匹以上各掌印官降一級調用各府通計倒失)
(至三百匹瘦損至六百匹以上管馬通判降一級掌印/官奏聞區處  三年議准毎年防秋調兊之後計馬數)
(多寡以一百匹為率三十匹不堪者降級加至五十匹/以上者降調  四年議准各該州縣以後寄養馬匹倒)
(失變賣者各照議定限期走失者限三箇月變賣者限/六箇月倒失者限一年俱各補完如積至三十匹不補)
(者住俸四十匹者罰/俸五十匹者降級)
凡比較衛所馬匹(自永樂三年令衛所孳牧騎操馬匹/毎三年一次造冊管馬官齎執赴京)
(比較與成化七年奏准衛所掌印官馬數不完許分管/寺丞  兵部委官一體比較  𢎞治四年奏准衛所騎)
(操馬免比較其有孶牧去處照例每三年委官/赴部比較凡虧欠埋没違限等項𠫭奏提問)
凡比較京邊騎操馬匹(騎成化二年奏准京營及各邊/  操馬匹専差太僕寺少卿一)
(員無太僕寺去處從巡撫并分巡官比較如有倒失限/三月以裏督令賠償  十三年奏准各營各邊每年四)
(月十月二次將原領事故買補馬匹數目具奏以憑比/較  𢎞治九年奏准各營馬買補三分不完者把總等)
(官住俸一月四分以上兩月五分以上三月坐營官通/計三分不完者住俸一月五分以上兩月  嘉靖十二)
(年議准存操巡捕并錦衣旗手等衛馬匹一年以百匹/為率倒失十匹以上送問七匹以上罰治不及數者免)
(究全無者量加犒賞原管数少而倒失不多及全無者/不在此限  十七年議准各營凡遇各軍倒失馬匹從)
(實開報領馬年月黏連原領票帖赴司告理俟年終比/對兊馬文冊果領十年以上倒死者把總官員免𠫭十)
(年以下者仍以百匹為率二十匹以上把總官送問十/五匹以上罰治不及數者免究仍行太僕寺少卿詣營)
(㸃驗舊印糢糊者許令重印不必一槩盡烙致有傷損/  四十二年議准専委兵部司官一員管理倒失馬匹)
(仍聴巡視科道兼管查驗倒失馬數年終一體查𠫭每/四十三年議准京營巡捕勇士四衛等管騎操馬匹)
(年終巡視京營科道官查將倒失馬數遵照本年定例/分别題𠫭後又令各官倒死馬數雖多原管馬數實少)
(者免降級止罰俸提督少卿于毎年印烙馬完日將臨/印不到馬匹并查有拐逃隠匿等項各把總官軍題㕘)
(為又議准京邊倒失馬匹以一百匹為率倒失五匹者/  上等免䆒十匹至十五匹為二等千把總罰俸兩月)
(副㕘逰守等官罰俸一月二十五匹者為三等千把總/降一級副㕘逰守等官罰俸三月三十匹以上者為下)
(等千把總降二級副㕘遊守等官罰俸半年仍查追完/椿銀八分以上方准開俸總兵官以一千為率倒死一)
(百匹為上等免究一百至一百五十匹者為二等罰俸/一月二百五十匹者為三等罰俸三月三百匹以上者)
(為下等罰俸半年亦查追完樁銀八分以上方准開俸/  隆慶二年題准薊昌宣府各鎮將騎操馬匹置立循)
(環文簿送太僕寺提督馬政少卿倒換稽查毎年終聴/少卿㸃閘一次宣府永平山海等處地方懸逺聴行各)
(兵備道就近㸃閘有倒失數/多者該管將領聴其㕘究)
凡起解南馬(自成化二年奏准南直𨽻起解備用馬有/矮小不甚及不足數者每匹徴銀十兩解)
(部發貯太僕寺以備收買俵二十一年奏准南備用馬/從各府州縣徑解北京交  如有拖欠及補完之數仍)
(行南太僕/寺照查行)
凡管解官員(自嘉靖元年奏准歳派備用馬本色折色/俱管官依限解部發寺驗俵寄養貯庫支)
(用不許差吏及改差土官義民人等管押以致中途作/弊若違限年終類㕘州縣掌印管馬官俱提問罸俸以)
(後議准四十匹以上差官二十匹以下差吏限四十三/年題准各府管馬通判每年九月給領總批  十月終)
(親赴部查比候該府馬匹銀兩解俵完日方許掣批回/府如違例不行總部及改差代解者㕘究題問  隆慶)
(二年題准各違限違例毎歳終太僕寺呈部查究行各/該巡按御史提問奏報不許延至隔年其不赴掣總通)
(判及吏役遲慢等項該寺徑行查處春萬厯三年題准/各州縣起折色馬價徴解府庫照依  秋二運原限選)
(委州縣佐貳類總解部發寺交納/年終該府通判赴部掣總查比)
凡比較京府馬政(自成化十四年奏准比較馬政兩京/府尹府丞聽納米贖罪各府知府查)
(㕘/)
　　附各邊
凡查比苑僕馬政(自𢎞治四年奏准遼東陜西苑馬寺/孳牧馬匹毎三年一差官㸃閲其各)
(行太僕寺苑馬寺於内府闗領精微文簿將騎操孳牧/馬匹逐一填寫繳部送内府交收  嘉靖十五年議准)
(陜西山西遼東行太僕寺毎年春秋二季㸃視官軍騎/操馬匹如遇倒失照例追收樁朋銀兩買補仍將倒死)
(馬并追完銀兩買補數目造冊奏繳送部查考如該寺/分管官員不行按季㸃視以致追補數少聴撫按指名)
(具奏本部年終類㕘罰治仍咨吏部候朝覲年考察黜/退  三十一年題准陜西苑馬寺令巡苶御史督理各)
(監苑倒失馬匹虧欠馬駒將寺卿丞并監苑各官查㕘/陜西巡茶一年一次遼東巡撫都御史三年一次各題)
(㕘到部覆行原㕘衙門照例提問罰俸又隆慶元年議/准陜西各院馬如孳生虧欠五分倒失  多過一分者)
(照買補例分等罰俸提問其孳生多而虧欠少者雖未/買補亦酌量免罰孳生少而倒失虧欠多者雖已買補)
(仍加究治寺監官/吏亦准通算究治)
　　禁約
　國初禁約嚴明信行故馬政舉其後日更月改馴至
　于玩愒而舊政廢矣今合前後紀此其中有見今可
　行者則亦在擇取而舉勿失乎初意則善矣
凡差委管馬官員(按洪武榜例各衛所府州縣管馬官/員職専提調馬匹不許管署衛所府)
(州縣事務及别項差委許𢎞治十四年奏准凡司府州/縣并分巡分守官並不  差委管馬官員如違聴巡按)
(御史及分管寺丞糾舉應提問者提問應㕘奏者㕘奏/撫按官亦要一體遵依毋擅差委  凡奏准凡軍衛有)
(司大小官員但有作弊虧欠馬匹及非理抗拒者聴本/寺并分管寺丞遵照太祖高皇帝㫖應舉問者舉問應)
(㕘奏者指實具奏定奪依正徳二年題准養馬府州縣/正官推調不理馬政俱  錢糧軍伍例不准考滿司督)
(府府督州州督縣各令管馬官著實舉行管馬官有故/則掌印正官帶管違者聴兩京太僕寺堂上分管官㕘)
(究/)
凡養種馬(府州縣官一年四次太僕寺一年二次㸃視/病瘦量為懲治倒失者立限賠償病瘦倒失)
(十匹以上管馬官查提究問管嘉靖三十年南京太僕/寺少卿雷禮奏准各府州縣  馬官員多有貪饕恣肆)
(科索無厭以致豪强賣馬及羣頭侵尅今後務要奉公/守法體國恤民中間貪婪無忌者許被害之人赴太僕)
(寺陳告以憑㕘提究問有修舉馬政賢能昭著者聴撫/按官遵例舉薦以待擢用該寺仍於每歳終將各該官)
(員職名開造掲帖填註賢否考/語送部轉送吏部以憑黜陟)
凡私用官馬(自宣徳四年欽奉㫖舊制官馬専一喂養/操練以偹征戰不許閒時帶鞍騎坐往來)
(馳逐亦不許䭾載物件兩人共騎并婦人騎坐但是損/傷倒死的都追罰近體知官軍人等不守法度往往將)
(官馬䭾載糧食煤炭并䭾私鹽等物貨賣甚至賃借與/人騎坐䭾脚等項并不愛惜以致傷損倒死的多今後)
(敢有故違號令的巡綽官同錦衣衛著人拏送兵部就/追罰馬一匹入官并將犯人送法司問罪  𢎞治三年)
(兵部題事該英國公張懋等㑹議節該欽奉勅諭馬匹/亦須時常㸃視臕息不許私占騎用及撥與人騎坐其)
(坐營管操内外官并把總以下官敢有不遵號令馬匹/私占騎用及撥與人騎坐者五品以下降一級五品以)
(上降二級俱仍發邊方立功禁例甚嚴但各官玩法不/知遵守合無今後坐營把總等官但有私將馬匹撥與)
(人騎坐或令聴候者聴巡馬給事中等官指實具奏拿/送法司問罪照奉勅諭内事理降級其借馬之人一體)
(問罪照例追罰馬匹仍飭兵部出榜禁約本部尚書馬/等題奉㫖准擬將騎操馬賃借  𢎞治九年兵部題為)
(修内政以鎮外夷事該兵部辦事進士范兆祥奏要禁/約官兵人等將官馬顧賃取錢本部議得今後有將騎)
(操馬匹私借與人及顧賃得財許諸人連人馬拿獲在/外送所在官司在内送本部并巡城御史㕘送法司問)
(罪常人照依見行事例罰馬顧馬之人係官者改調外/仕所行各營提督内外大臣重加禁約本部尚書馬等)
(題奉/㫖是)
凡借迎送跟隨馬(自成化六年欽奉㫖各營官馬専一/喂飬操練以備征戰近來有等管軍)
(官員阿附勢要將那官軍騎操馬匹撥送與人或跟隨/朝㕘或迎送往來或假以聴事并職字名目占騎或終)
(日在把縂等官門首俟候致令喂養不時傷損倒死負官/累本軍賠補今後敢有違的許給事中御史并錦衣衛)
(校五城兵馬連人拏送法司問罪照例追罰馬匹入官/仍將原討撥官員㕘奏究治  𢎞治二年太僕寺卿王)
(霽奏准移各處官員借用寄養孳牧馬匹迎接使客等/項照軍民借馬匹事例斟酌每借馬二匹罰一匹五匹)
(者罰二匹其官員追完日方許復職管事匹三年奏准/管軍内外官私占官馬及借撥與人者五  以下降一)
(級以上降二級俱發邊衛立功借者一體論罪所九年/給事中韓佑奏准令各該分管寺丞時常親詣  属州)
(縣將所養馬匹用心看驗及宻切訪察中間果有仍前/借撥官馬迎送積至瘦損倒失州縣五十匹府二百匹)
(以上者指實㕘奏將借馬官員各降一級其民間私自/䭾載或借人騎坐及官司借用二匹或四五匹者仍照)
(例問罪罰馬都𢎞治十年兵部題為違例騎死官馬事/該巡撫寜夏  御史張禎叔奏稱寜夏靈川千户所百)
(户馬玉擅將官馬騎坐圍獵以致倒死要行禁約本部/議得今後除傳報聲息并幹辦𦂳急公務外敢有擅將)
(官馬騎幹私事及䭾載貨物逐獵禽獸或撥送與人者/五匹以下罰馬一匹以上罰馬二匹十匹以上罰馬三)
(匹就給與無馬官軍領養騎操若致走傷倒死者五匹/以下降一級六匹以上降二級馬各抵數追賠還官仍)
(各革見任帶俸差操不許管事其鎮守副㕘監鎗等官/擅自分付撥馬與人有違前例者奏請定集罰馬犯人)
(數目有無俱年終奏知兠攬馬匹奏准凡官軍將所領/官馬耕田走遞䭾載物件或兩人共騎或婦人騎坐者)
(依宣徳四年禁例問罪俱罰馬一匹若顧與人騎坐等/項枷號半個月及借與人各彼此罰馬一匹凡在京坐)
(營管操内外官并把總以下官若將馬匹私占騎用及/撥與人騎坐者五匹以下降一級以上降二級其各邊)
(分守守備把總管隊等官將騎操并驛傳走遞官馬撥/與人騎坐及私用伺候等項亦照前例問擬  嘉靖二)
(十三年議准有將官馬顧借騎䭾者照例追問仍將追/罰馬匹毎匹折銀十兩送太僕寺交納以備買馬之用)
(又議准京營管操把總官占馬及送馬與人騎坐/除照例降一級外其有勢要求迫者亦照例治罪)
凡擅調官馬(自嘉靖二年奏准在外各該衙門未經奏/准輒於所属擅調寄養孶牧馬匹者比私)
(借官畜産律私自借用或轉與人及借之者各笞五十/追顧工賃錢入官若計顧賃錢重者坐贓論加一等倒)
(失者比毁失官物坐罪違者許太僕寺執奏兵部㕘究/治罪  嘉靖二十年該御史謝汝儀題今後擅調寄養)
(孳牧馬匹者比照私借官畜産律條私自借用或轉借/與人及借者各笞五十驗日追顧賃錢入官若計顧賃)
(者坐贓論加一等倒失者比毁失官物坐贓追賠該有/馬州縣督令應役里甲各買馬匹答應上司使客往來)
(差使不許擅動種兒騍馬違者照本部前項題准并𢎞/治年間借撥官馬降級事例施行奉聖㫖是准議行)
凡盜賣官馬(自宣徳四年令追罰馬二匹知情和買牙/保鄰人各罰馬一匹宰殺及偷賣官驘者)
(亦如之首告者於犯人名下追鈔五千貫充賞凡巡馬/官每三月一换  𢎞治十三年奏准養馬人户盜賣官)
(馬至三匹以上者問擬盜官畜産罪名發附近衛所充/軍其盜賣寄養馬者亦如之知情和買者民發擺站軍)
(發邊方瞭哨産嘉靖二年奏准盜賣騎操官馬及照例/罰馬人犯儘  變賣買馬還官如果貧難免其追罰軍)
(調邊衛民發附近衛所永逺充軍遇赦不宥其各營把/總地方守備等官遇前操軍盜賣和馬官馬三匹以上)
(者降一級五匹以/上者罪止降二級)
凡借㸃馬匹(自宣徳九年令兵部官同御史給事中㸃/視征操馬匹借㸃及借與者共追馬一匹)
(馬無見在及隠漏不報者查追/仍勘其冒支草料加倍追納)
凡下班馬匹(自宣徳七年令外衛官軍原領騎操馬匹/下班之日不許帶回  成化元年令下班)
(官軍應兊馬匹而私自騎回者罰馬一匹馬官軍領騎/餧養若有擅騎回衛者問罪罰馬一匹解兵部給操其)
(原領馬匹倒失者追/賠與成化元年例同)
凡起解馬匹(自天順二年令官軍人等强奪起解馬匹/者問罪罰馬一匹仍枷號一箇月  成化)
(十年奏准各處解馬赴京有兠攬價值將老病攙雜驗/印者俱問罪發邊衛充軍其起解馬除例應折納外有)
(齎價赴京通同収買者問罪經𢎞治十三年奏准凡司/府州縣起解備用馬匹各要  由分管太僕寺寺丞等)
(官驗中起解若有馬販交通官吏醫獸人等兠攬作弊/者問罪枷號一箇月發邊衛充軍再犯累犯者枷號一)
(箇月發極邊衛分充軍同嘉靖二十年題准各該解馬/人員不赴部寺投文通  馬販醫獸人等旋買馬匹作)
(弊者聴部寺及該城御史宻切訪挐送問用/大枷枷號一箇月發極邊衛分永逺充軍)
凡中賣馬匹(自𢎞治五年奏准各邊軍民將不堪馬匹/設計中賣及管軍官以私馬俵與軍士多)
(支官價者官軍調邊衛帶俸食糧民及餘丁附近充軍/通同作弊者枷號一箇月發落  几又奏准大同三路)
(官旗舍人軍民人等將不堪馬匹通同光棍引赴内外/官處及管軍頭目收買種馬該令伴當人等出名情嘱)
(各守備等官俵與軍士通同醫獸作弊多支官銀者俱/問罪官旗軍人調别處極邊衛所帶俸食糧差操民并)
(舍餘人等俱發附近充軍引領光棍并作弊醫獸及詭/名伴當人等各枷號一箇月發落干礙内外官員奏請)
(提問吏正徳十六年奏准有倚勢兠攬嘱託賣馬及通/同官  醫獸人等作弊估價瞞官害民者俱百斤大枷)
(枷號一箇月滿日官軍俱調極邊衛所差操舍餘人等/俱發邊衛充軍官吏醫獸人等一體重治于内外勢要)
(人員指/實奏治)
凡尅減草料(自成化四年令官軍勇力私賣官給草料/以致馬匹瘦死者巡綽官緝挐并買主送)
(問貫𢎞治三年奏准把總等官尅減官馬草料者計贓/滿  發邊衛立功滿日就彼帶俸盜賣者發瞭哨買至)
(料豆十石以上者充軍盜十四年奏准官軍闗支馬料/委官一員管領若縱容  賣者發邊衛立功滿日就彼)
(帶俸買者問罪畢日/枷號一箇月發落)
凡交納通同(自正徳十二年該御史周鵷奏本部覆查/得前項禁例不為不嚴但該寺醫獸人等)
(多係積年久慣之徒百計千方瞞官作弊本以一馬今/日闗節未通則稱老病不堪以致退出明日闗節已通)
(則稱齒少無病以致騐中又有姦滑馬户齎價赴京交/通醫販人等收買騎傷攛臕鑚渠鞭花不堪馬匹朦朧)
(驗俵該寺官又不用心看騐嚴行禁治以致前弊益滋/合無行令該寺掌印官如遇解到備用馬匹即便查照)
(據原來文冊逐一親自看騐務要齒尺相應蹄腿周正/臕壯好馬方與印俵若是毛齒尺寸不同顯有抵換情)
(弊及揀退數多具由呈部以憑㕘究其揀退馬匹/查照先年事例就於騌下用退字小印以杜姦弊)
　　總例
(萬厯二十二年四月内該兵部覆題該寺楊為欽遵明/㫖條議馬銀日俱空匱財用所當議處懇乞聖裁勅下)
(該部預計永圖以保治安等事該題内所列欵其一議/買俵而俵之議有五曰起俵解俵收俵印俵發俵其次)
(議寄養而養之議有六曰領養餧養㸃養賠養賣養額/養其次議兊軍而兊之議有五曰取兊借兊交兊添兊)
(偹兊又其次行于俵寄兊之間其議有十曰買補請討/牧地蠲貸存留查覈查納巡視舉劾事權又其次議財)
(用流行有三曰發帑欵市法馬各一節除法馬移咨工/部議覆外為照國家之設馬政也始行種牧以備征操)
(繼間折徴以儲芻餉斯二者之闗乎軍國非細故也故/一切俵養收兊之法本部挈其要太僕職其詳凡先後)
(諸臣所條議及本部所題請欽遵申飭不啻再三謂于/馬政可无遺慮而不虞法紀以因循起弊人心以玩愒)
(生奸美意漸湮冏政斯墜誠有如該寺之所指陳者葢/邇年東征西𠞰餉資浩繁馬匹之寄養者調兊幾空馬)
(價之貯蔵者請發殆盡國有大䘲正此其時倘事有大/役必憂不繼臣等方懐長慮却頋之忱寺臣乃竭圖事)
(撥䇿之誼誠謀國之忠猷深有裨于馬政者也所據俵/寄兊三欵十六議又行于俵寄兊之間者十議及財用)
(二議諸議之内除節經題覆見在遵行應為申飭者不/敢再議外其有侑事酙酌因時制宜足以救弊補偏裨)
(於時政者應如所議見之施行其有事闗要當為酌議/者如議借兊一節各州縣寄養馬匹専備京邊調兊向)
(未有以别向借給近因倭叛交訌征𠞰旁午遂致紛紛/奏借且以萬計及至交還則一二僅存毛齒亦異臣等)
(謂師旅事重苛責為難姑聴之而實憂之也今寺臣特/為條議亟應移咨各鎮督撫諸臣將已兊領馬匹加意)
(愛養毋致損壊以備緩急如有别項軍情務自悉心區/處不得藉口借兊及不由寺臣自行兊散仍將借兊過)
(馬匹從實開報本部以便查覆如議請討一節該寺馬/價専備京邊市馬之需自難别項支用頃自東西告驚)
(餉費浩繁而誼切同舟事期共濟于是有以户七兵三/資户部者有以打造兵船資工部者又有以五萬餘兩)
(暫留淮揚者及薊遼各鎮海地方請増請補歳無虚日/遂致寺帑為空額費已不能支例外再難繼借應咨户)
(工二部及各鎮督撫諸臣務遵屢題㫖殫智分猷多方/曲處毋仍援例請借有虧惟正之供如議查覈一節歳)
(將備用馬匹本折二色俱管馬通判等官依期解納不/許濫委官解明例昭然乃邇來各有司官以事久玩生)
(任意差遣以致積年棍猾包攬乾沒或匿于家或耗于/途欺隠推延至有二三年不赴掣總批者長奸壊法莫)
(此為甚亟應申飭各該地方官務遵成例責令管馬官/親身押解依限掣批該寺不時查催敢有仍前怠玩即)
(呈兵部從重㕘處仍移咨南京兵部太僕寺一體遵行/如議查納一節太僕寺收放馬價草料子粒銀兩每月)
(定以八日為期此欽限也乃後以偶有他故不盡依期/遂致迂延逾時久稽交納前項銀兩非耗于旅食則付)
(之穿窬虛費甘賠往往而是應劄太僕寺凡遇前期務/㑹各官不拘多寡依時收兊不得以他故如廢妨議巡)
(視一節各邊鎮騎操馬匹皆出冏寺而巡視㸃閘原有/専責少卿每年周巡宣大薊昌等處之勅此法似不可)
(廢但查少卿出巡久已不行在薊昌惟聼巡闗在宣大/惟聴巡按每年終就近查㸃舉劾甚為省便今若復議)
(少卿巡歴㸃閘不惟邊闗遼濶巡厯難周亦且地方多/事恐滋勞費仍應遵照見行事規毋容紛更如議舉劾)
(一節俵寄馬匹舊係府佐官管理而東西二路少卿年/終巡視查其臕壯瘦損倒失多寡知府以下分别㕘治)
(立法甚嚴近縁事𨽻正官遂以多務相妨槩不㸃驗法/弛馬耗咎將誰歸應行該寺諸臣各將該管馬有司嚴)
(加查覈果有馬政不脩損倒特甚者自知府以下不時/㕘處倘有未甚通候年終類㕘至于知府考滿必申呈)
(該寺查其任内馬匹錢粮有無拖欠方准給由不得徇/情致隳法紀其欵市一節應行各鎮督撫諸臣申飭監)
(市互市文武各官凡有賞賫貿易止以貨幣充用不得/多用銀鉄既經寺臣條議前來相應酌議覆題奉欽依)
(依議/施行)
　
　
　
　
　
　
　
　
　
　
　
　
　
　馬政紀卷十
欽定四庫全書
　馬政紀卷十一
　　　　　　　　　　　　明　楊時喬　撰
　　草場十一(今皆徴/租折銀)
嘗考冏志曰稽古成周畫井分民而又頒牧地使之養
馬所以蕃孳息備武事也唐肇監牧凢善水草膏腴之
田皆為牧所而又得人司之又倣周禮為之厲禁春放
秋入莫不有法故秦漢以來唐馬最盛至余靖歐陽修
於宋拳拳請專官擇水草牧放葢有感於其時馬政之
廢也我朝於畿甸之間耕之外擇有水草處以為草場
又厲之法禁是亦成周之遺意唐之舊法也乃今㑹典
載營衛草場則曰放牧者葢為放馬以備騎操征伐之
用兩京太僕寺草場則曰孳牧者葢為備孳養騍駒之
用其後皆為豪强所侵成化末乃以不堪種者牧馬堪
種者徴租迺邇者堪種之地既為豪强所侵而不堪種
作水草之鄉亦為勢要占佃此草折之所以難完而民
皆苦於輸納也即此則其畜孳之息武事之備與否能
如國初乎未可言也紀草場十一
　　營衛放牧草場(此團營在京在外各衛放/牧以備騎操征伐之用者)
(洪武二十三年令五軍都督府錦衣旗手虎賁左右興/武鷹揚金吾前後羽林左右龍驤豹韜天䇿神䇿府軍)
(前後左右等衛各置草場於江北湯泉滁州等處牧放/馬匹  二十五年罷民間歳納馬草凡軍官馬令自養)
(軍士馬令管馬官擇水草豐茂之所屯營牧放養永樂/九年兵部題奉太宗皇帝聖㫖北京各衛裏見  的馬)
(撒在草場裏牧散水草自在養得肥又無病孳生蕃息/這是馬的真性不勞苦若是拴著時都生出病生瘦損)
(了如今却又要搭葢馬棚置辦鍋甕槽□圏在房子裏/又拴著這等時那馬怎莫得自在人又勞苦馬又壊了)
(這馬是朝廷大氣力已前曽説將去不知他如何不聽/號令必是心下别有意思故意要將馬來壊了恁兵部)
(便行文書去著北京各衛與養馬官軍知道今後若再/不聽令時論罪不輕欽此  永樂以後錦衣旗手府軍)
(左金吾左右大興左羽林燕山左右前中義左右前後/義勇左右前後興武左後大寜中寛河㑹州裕陵茂陵)
(䓁三十一衛五軍三千神機等營各置草場于順天保/定府宛平大興等縣牧放騎操馬匹每歳春末夏初各)
(營馬匹除例該存留聽用外其餘本部推舉坐營官一/員具奏請勑管領下各該草場牧放至九月中回營其)
(牧馬每三日演習一次下場之後本部行移該科及都/察院具奏差官㸃閘馬匹倒死官軍迯亡領勑官按月)
(造報如有納賄買閒不行提督致馬瘦損者㸃閘官指/實㕘奏其在邊者以四月中出牧九月初囬營清查營)
(衛匹永樂十一年令御史同錦衣衛官巡視官軍牧放/馬  以後錦衣旗手等衛五軍等營各置草場于順天)
(等府每歳春末夏初各營馬匹除例該存留聽用外其/餘兵部推舉坐營官一員具奏請勑管領下各該草場)
(牧放至九月終囘營其牧馬每三日演習一次下場之/後兵部行移該科及都察院具奏差官㸃閘馬匹倒死)
(官軍逃亡領勑官按月造報如有納賄賣閒不行提督/致馬瘦損者㸃閘官指實㕘奏其在邊者以四月中出)
(放九月初囘營馬永樂二十二年令户部錦衣衛各委/官查勘五府牧  草場有妨占民田處所另撥官地與)
(民為業各𢎞治九年仍令給事中御史并户兵二部委/官清查  衛草場有草未墾去處仍舊牧馬已墾成田)
(者照畆收銀解送兵部轉發太僕寺寄庫聽候買馬衛/十八年題准在京在外金吾等衛所牧馬草場除各)
(所存留蓄草牧馬外其勘定上中下等則田地原有軍/民佃種者每畆上地徴銀五分中地三分下地二分又)
(令錦衣衛場地徴銀許本衛收貯貼補馬草管嘉靖九/年議准每年收放馬匹放操之時下場者科  官照舊)
(查究其在營者行内外提督大臣在巡補者行巡補提/督通行查究若把總官用心提督倒失數少者具奏旌)
(賞若全不用心致令倒失過多徑自㕘奏提問甚者坐/營者一體㕘究  二十二年奏准團營并神機等營馬)
(匹量存操練其餘并東西官㕔馬匹趁今放青之期悉/照舊例下場牧收  三十四年題准京營除挑選聴征)
(馬匹照舊闗支草料外其餘瘦弱馬暫委坐營官一員/帶領於近京隨便牧放舊例京營原設牧馬草場地畆)
(嵗徴租銀一萬三千五百餘兩及霸州葦銀一千六十/四兩五錢二分俱該營徑自徴收嘉靖七年兵部題准)
(租銀徴解本部扣給該營二千五百兩應用内團營一/千兩五軍神樞神機營各五百兩四十一年議將餘剰)
(租銀一萬一千兩歳解户部四十三年以營操用銀不/敷増給六千兩後又増至一萬兩俱前項租銀又霸州)
(葦銀支用是年又議准葦/銀亦徴解兵部轉發該營)
　　在京各營衛
(奮武等十二營草場坐落薊霸二州共地二千八百八/十頃一十五畆九分歳徴銀八千六百七十七兩五錢)
(七分六釐内薊州二千一百二頃四十二畆七分畆徴/銀三分霸州七百七十七項七十三畆二分各徴不等)
(五軍營草場坐落安肅等縣共地七百九十五頃三十/七畆七分歳徴銀二千三百八十六兩一錢三分一釐)
(内安肅縣三百四十頃四十三畆定興縣四百四十九/頃六十四畆七分三河縣五頃三十畆畆各徴銀三分)
(神樞營即三千營草塲坐落霸州等縣共地六百三十/八頃一十四畆一釐三毫七絲歳徴銀一千九百一十)
(四兩四錢一分四釐一絲一忽内霸州三十二頃三畆/六分四釐一毫固安縣一百九十六頃一十畆三分七)
(釐二毫七絲新城縣四百/一十頃畆各徴銀三分)
(神機營草場坐落香河等縣共地三百二十頃一十一/畆一分八釐八毫三絲三忽歲徴銀九百六十三兩三)
(錢十分畆釐四毫九絲九忽内香河縣二百八十八頃/八  七  三分五釐五毫雄縣三十三頃七十八畆四)
(分三釐三毫三絲三忽新安縣七頃六十五畆四分畆/各徴銀三分  以上萬厯二十二年共查實徴一萬一)
(千六百九十一兩一錢五分四釐九毫輒以上團營租/銀數只此今本營不知其數凡有所用  以本營銀在)
(太僕寺為言當其事者亦不知其數輒任其求即與之/今已額外過求屢至于數倍不得已以本寺牧養租銀)
(應之其可繼乎後/此當以此節止之)
(錦衣衛原額草場地二處共三百二十六頃三十六畆/八分五釐坐落武清縣歳徴銀二百九十四兩二錢一)
(分五釐支以上錦衣衛/自收自  不属本寺)
(旗手衛原額草場地六頃二十四/畆坐落房山縣歲徴銀一十四兩)
(府軍左衛原額草場地四十三畆三分八/釐坐落大興縣歲徴銀二兩九錢一分)
(金吾左衛原額草場地八十一頃三十畒坐落永清縣/今堪種地三十四頃九畆八分歳徴銀七十九兩二錢)
(二分/五釐)
(金吾右衛原額草場地一十一頃六十三畆坐落大興/縣今堪種地九頃九十畆歲實徴銀二十九兩七錢)
(大興左衛原額草場地四處共一十頃一畆六分四釐/五毫坐落永清縣今堪種地八頃一十五畆五分二釐)
(五毫歲實徴銀二十六兩/二錢三分二釐三毫五絲)
(羽林前衛原額草場地四十二頃九十畆五分坐落東/安縣今堪種地二十頃六十七畆歲實徴銀九十九兩)
(五錢八/分五釐)
(燕山左衛原額草場地二處共三十一頃三十三畆坐/落東安縣今堪種地一十三頃四十七畆五分歲實徴)
(銀一十一兩六/錢七分五釐)
(燕山右衛原額草場地十五頃八十歲畆坐落東安縣/今堪種地五頃九十五畆三分三釐  實徵銀一十一)
(兩一錢八分/七釐六毫)
(燕山前衛原額草場地二處共二十九頃一十畆七分/一釐坐落永清縣今堪種地一十二頃八十六畆三分)
(一釐歲實徴銀三十一/兩八錢七分八釐五毫)
(泰陵衛原額草場地三處共二十四頃十七畆二分四/釐坐落永清縣今堪種地一十七頃九十五畆六分歳)
(實徴銀四十三兩一/錢九分四釐四毫)
(忠義右衛原額草場地二十四頃四十五畆七釐五毫/坐落武清縣今以無土地減歳徴銀止五十兩五錢五)
(分四釐/六毫)
(永陵衛原額草場地二處共三十二頃二十九畆八分/坐落永清縣今堪種地二十二頃四十二畆五分歲實)
(徴銀四十兩/八錢三分)
(義勇右衛原額草場地二十五頃五十六畆六釐坐落/懐柔縣今堪種地六頃六十六畆七分歳實徴銀一十)
(四兩一錢/八分八釐)
(義勇前衛原額草場地三十五頃八十七畆五分坐落/順義縣今堪種地一十五頃三十六畆歲實徴銀二十)
(二兩/二分)
(義勇後衛原額草場地三處共九十頃三十二畆三分/坐落永清東安二縣今堪種地三十五頃一十九畆歲)
(實徴銀一百七兩/一錢六分七釐)
(神武左衛原額草場地三十五頃七十八畆六分坐落/永清縣今堪種地一十八頃四十八畆歳實徴銀四十)
(六兩二/錢四分)
(昭陵衛原額草場地三處共二百六十四頃坐落永清/縣今堪種地一百二十八頃二十九畆歲實徴銀三百)
(二十七兩六/錢七分八釐)
(忠義前衛原額草場地一十七頃四十一畆九分二釐/六毫坐落武清縣今堪種地一十一頃六十四畆七分)
(一釐歲實徴銀二十七/兩三分五釐九毫三絲)
(忠義後衛原額草場地二處共一十三頃坐落東安縣/今堪種地九頃九十八畆歳實徴銀二十五兩三錢一)
(分/)
(大寜中衛原額草場地一十五頃九十一畆三分四釐/五毫坐落武清縣今堪種地一十三頃四十四畆二分)
(五釐歲實徴銀三十四/兩六錢八分一釐四毫)
(武成中衛原額草場地三頃一十九畆三分一釐坐落/武清縣今堪種地二頃七十八畆二釐歳實徴銀六兩)
(六/分)
(寛河衛原額草場地一十四頃六畆二分/坐落宛平縣歲徴銀二十八兩二錢四分)
(㑹州衛原額草場地八頃二十二畆七分坐落永清縣/今堪種地七頃七十七畆歳實徴銀二十四兩八錢六)
(分四/釐)
(蔚州左衛原額草場地一十九頃九十畆二分六釐六/毫坐落大興縣今堪種地一十七頃五十畆歲實徴銀)
(五十二兩二錢五/分志云五錢一釐)
(龍驤衛原額草場地九頃七十畆坐落通州今堪種地/八十一畆歳實徴銀一兩六錢二分志云三兩二錢四)
(分/)
(濟陽衛原額草場地二十四頃一十六畆五分四釐坐/落東安武清二縣今堪種地一十九頃九十八畆五分)
(歳實徴銀一百五/兩七錢三分九釐)
(富峪衛原額草場地八頃四十一畆五分坐落永清縣/今堪種地七頃九十八畆五分歳實徴銀三十六兩四)
(錢四分志云十/八兩九錢七分)
(茂陵衛原額草場地四頃八十八畆八分七釐坐落武/清縣今堪種地三十一畆七釐歲實徴銀一兩八錢三)
(分五釐五毫志云二兩/八錢六分六釐四絲)
(裕陵衛原額草場地二十七頃九十六畆三分九釐七/毫今堪種地二十三頃三十三畆五分七釐五毫歳實)
(徴銀六十九/兩五錢八分)
(康陵衛原額并新增草場地三十二頃六十五畆坐落/良鄉縣今堪種舊地一十二頃一十八畆八分及新地)
(歲共實徵銀五十五兩六分九釐/志云四十一兩二錢四分五釐)
　　在外直𨽻衛分
(忠義中衛原額草塲地八/頃歳實徴銀一十六兩)
(涿鹿衛原額草場地一十五頃四十/七畆歲實徴銀六十一兩八錢八分)
(涿鹿左衛原額草場地五十頃三十/三畆歲實徵銀一百兩六錢六分)
(東勝右衛原額草場地四頃四十八/畆歲實徴銀一十二兩三錢二分)
(通州右衛原額草場地二十二頃五十三畆/四分歳實徴銀六十九兩五錢四分八釐)
(興州中屯衛原額草場地一十五頃九十六畆六分六/釐今堪種地一十三頃一十六畆一分五釐歲實徴銀)
(二十六兩三/錢二分三釐)
(營州前屯衛原額草場地三頃六/畆歲徴銀一十一兩三錢三分)
(遵化衛原額草場地一十七頃五十三畆/五分歳實徴銀一十七兩五錢三分五釐)
(保定左衛原額草場地一十九頃九十四畆三分五釐/嵗實徴銀四十三兩八錢七分五釐九毫後增子粒銀)
(一百一十一兩/五錢六分一毫)
(保定右衛原額草場地四十二頃二十六畆二分二釐/六毫歲實徴銀九十二兩九錢七分七釐後增子粒銀)
(一百六十九兩/一錢七分六釐)
(保定中衛原額草場地三十一頃一十五畆八分二/釐二毫歲實徴銀六十八兩五錢四分八釐一毫)
(保定前衛原額草場地二頃三十五畆嵗實徴銀八兩/一錢五分四釐後增子粒銀一十四兩一分八釐四毫)
(保定後衛原額草場地二十頃嵗實/徴銀四十四兩志云一百二十七兩)
(茂山衛原額草場地一十三頃四十/九畆歲實徴銀二十九兩七錢五分)
(定州衛原額草場地二頃五十/五畆歲實徴銀八兩七錢五分)
(真定衛原額草場地二十六頃八十五畆嵗實徴/銀七十三兩一分四釐志云八十兩五錢五分)
(盧龍衛原額草場地一頃一十/三畆歲實徴銀二兩三錢七分)
(東勝左衛原額草場地二頃五十/畆歲實徴銀一十五兩九錢五分)
(開平中屯衛原額草場地一頃四十七畆歲實徴銀二/兩九錢四分後增子粒銀一兩八錢有零改解户部志)
(云四兩一/錢一分)
(永平衛原額草場地七頃八十畆歳實/徴銀三十一兩二錢志云十五兩六錢)
(山海衛原額草場地二十七頃二十四畆歳實徴銀八/十一兩七錢二分後增子粒銀四十九兩有零改解户)
(部/)
(瀋陽中屯衛原額草場地八頃七十七畆五分今堪種/地四頃七畆七分歳實徴銀二十六兩六錢一分五釐)
(後増子粒銀一十/兩有零改解户部)
(大同中屯衛原額草場地一十二頃今堪種地一頃四/畆四分四釐歳實徴銀三兩二錢一分六釐八毫後增)
(子粒銀五十一兩有零改解户部志云/新增子粒銀一十四兩七分三釐三毫)
　　山東衛分
(徳州左衛原額草場地三十一頃三十四畆八分五釐/歲實徴銀七十一兩四分一釐後增子粒銀二十五兩)
(有零改/解户部)
(平山衛原額草場地四頃/歲實徴銀二十一兩八錢)
(臨清衛原額草場地二十八頃一十五畆七分歳實徴/銀一百一十二兩八錢六分八釐  以上各衛萬厯二)
(十二年共查實徴銀二千三百/三十兩六錢八分三釐八絲)
　　太僕寺所属孳牧草場(養馬餘/地附)
(成化二年奏准差給事御史前去南北直𨽻河南山東/等處將牧馬草場踏勘丈量備照原設界至頃畆復立)
(封墩照舊牧養官成化四年令北直𨽻京師附近係官/草場不許内外  豪埶要妄指求討託故役獻違者許)
(科道糾劾及各衙門追究治罪附成化六年令德州天/津各衛逃故軍人遺下草場為  近居民盜耕佈種者)
(退地還官每畆量追花利草三十束不願者每束納銀/三分准作逺年拖欠之數照依時價支給京操上直官)
(軍買草餧馬以後年分但有拖欠草束俱照例准折者/𢎞治九年奏准差官踏勘合各處牧馬草場凡占種)
(俱令退出内堪種地土佃與近場軍民耕種每畆徴租/上等七分中等五分收貯各府州縣庫給民幇助買馬)
(不堪種者照舊放牧馬匹備𢎞治十四年以草場租銀/太重減額徴解太僕寺以  買馬  正徳十年題准草)
(場租銀量支幇補追併不敷馬匹餘解太僕寺仍行兩/京太僕寺轉行分管寺丞管馬官將所属租銀嚴督追)
(解造冊送部考查送又奏准各分管寺丞親詣所管州/縣弔卷清查解部  寺以備買馬如有那移侵費等弊)
(依律㕘提問追以後年分各府類收俱候次年三月以/裏到部  正徳十三年題准各府州縣徴租銀草場如)
(有水旱災傷即便從實具奏與民田一體差官勘實照/依分數蠲免凡分管寺丞嚴督各州縣掌印管馬官以)
(十分為率年終三分不完者住俸寺丞與知府管馬通/判照分管州縣四分不完住俸先將原額草場地土頃)
(畆及該徴子粒租銀數目分豁明白造冊差人齎繳來/正徳十年太僕寺卿儲巏言臣前在霸州見工部官)
(按視葦萡鐮票地其四至頃畆與原草場相同亦必草/場廢弛之先渾河横流散漫四出霸州上下漸為淤漲)
(蘆葦旋生放牧不到當時言利之臣因其地之羨餘悉/取葦萡稅然葦萡之用較之草場牧放孰重孰輕况草)
(場自永樂初年而葦萡課起自近年其地固草場之地/也邇來渾河改徙不産蘆葦又非宜徴之地乞盡蠲除)
(使牧地無他徴之擾又今夀府皇庄等項既清查出便/歸各營願自今以往重申禁條有侵逾及奏討者嚴加)
(懲治庶私蹊可絶而牧地不混荒兵科給事中周用言/霸州舊設草場民居稍逺極目  曠無室宇人馬無所)
(隠庇露宿蒼莽之中以致暑雨蚊蝱之生噬囓肌膚馬/多瘦損士卒不樂就牧又况迤今所築封堆不過數年)
(風消雨淋漸就平夷將復迷其處所不若緣其邊界量/立舖舍使軍士分地而牧創屋而居馬亦得以隠庇庶)
(幾人馬有依又霸州等䖏見在皇庄俱在牧馬之地陛/下為天下主聖母享天下之養普天率土莫非皇庄豈)
(必於其間復私頃畆之地收數斛租然後謂之庄哉願/重自裁抑罷庄田以益牧地則奏討之門自杜  嘉靖)
(元年兵部為禁奸息民以舉馬政事太僕寺少卿崔奏/查處草場奸弊今照前項草場餘地曾經本部奏請差)
(官踏勘丈量原額頃畆雖有定數但近年以來各處奏/稱水渰沙壓數多若不重行清查年久恐致埋没侵占)
(頃畆漸寛租銀日減合無本部仍行兩京太僕寺各該/分管少卿寺丞督同各掌印管馬官員將前項額數牧)
(馬草場餘地并該徴子粒銀數逐一查算誌書圖卷所/載將某府州縣原額地土若干即今實在該徴地土租)
(銀各若干差人呈部以憑重定成數後俱各照事例全/徴自嘉靖元年為始年終不必㑹數如遇災傷等項須)
(經撫按臨期勘報是實方准蠲免該寺將所查原額數/書刻于寺本部仍增入馬政條例奉聖㫖是  嘉靖十)
(六年題准有罪人犯應問擬者太僕寺徑自問擬應㕘/奏者從實㕘奏  隆慶六年題准以子粒銀給驛傳以)
(南馬銀改京運兊用仍題准萬厯二年以後不必借子/粒銀兩各照正項支用先該御史蘇士潤題稱順永保)
(河四府驛遞南馬銀兩節年拖欠以致百姓大半逃亡/夫馬頭役十室九空良涿薊州三河一帶殘困尤甚乞)
(將本處牧馬草場子粒等銀自隆慶六年為始不必解/部留抵作原派南馬銀兩其南直𨽻江浙等䖏應解各)
(府馬價改解本部以抵牧馬草場等銀後該彰武伯揚/等題稱驛遞疲累禁革冒濫可也南馬拖欠嚴限催徴)
(可也止當就事正法不當因事變法驛遞固疲累矣營/衛在今日難以臕壯騰踴者言南馬銀固拖欠矣子粒)
(銀在今日亦難以完報如期者諭且南馬拖欠固以京/營子粒銀補之以恤驛遞營中操演犒賞之費修理供)
(用之費金鼓旗幟之費每年不下萬兩如有拖欠將安/取給懇乞俱歸正額兵部覆題隆慶六年併萬厯元年)
(准將子粒銀兩各照數借給各驛遞支用萬厯二年以/後不必借子粒銀兩各照正項支用  萬厯三年議准)
(以後拖欠子粒租銀及馬價錢糧該管官員三分四分/以上罰俸一月五分六分以上降罰一級七分八分以)
(上降俸二級催督完日准復廐萬厯二十三年本寺題/牧地古圉師養馬冬寒燠以  夏炎涼以庌國初出則)
(牧地入則苑監即此意也其後苑監廢南北太僕京邊/皆有草場乃養馬騾駒民不擾者藉此後因豪右占為)
(庄地牧養無所馬乃不足先臣屢奏欲責牧養必先復/此請令豪右庄地還官民閒地退出免其租税緣豪右)
(占㨿日久民腴地投獻欲查未能近印馬御史僅請冬/寒馬病聚州縣城内或空閒處或寺觀醫之燠之待長)
(愈乃令領歸亦未能行今諸地先在官今在民志册可/見者又前勘明荒地銀馬皆減議為牧地者皆當查明)
(給與俵寄民領養可矣苐與屯地易混今屯田御史兼/馬政誠䝉勅下嚴責倘有豪右阻撓容其盡法以治且)
(専委期成之又有昔存今廢昔蕃今荒昔平衍今堆塞/各州縣屢以為言者今照徃例查明或暫減數或久免)
(徴此牧地/之議也)
　　直𨽻府分
(順天府二十七州縣原額草場地共一千八百四十六/頃四十四畝四分六釐一毫内堪種地一千四百九十)
(六頃八十九畆一分一釐一毫歲徴銀一萬一/千四百四十七兩九錢五分六釐三毫七絲)
(北直𨽻大名府十一州縣原額草場地共三千一十四/頃二十五畆八分八釐二毫内堪種地八百五十四頃)
(九十六畆三分八釐七毫嵗徵銀除例减外實徴一千/一百二十四兩八分二毫五絲長垣縣後增子粒銀七)
(兩三錢八分三釐三毫養馬餘地一萬五千八百六十/一頃八十二畆三分一釐歳徴銀除例減外實徴二萬)
(六千一百五十四兩九錢二分八釐二毫二絲四忽萬/厯二十二年查收大名府十一州縣子一千一百二十)
(四兩八錢八分/三釐二毫五絲)
(保定府十三州縣原額草場地共三千九百七十三頃/九十四畆四分五釐一毫八忽内堪種地一千一百三)
(十二頃四畆一分四釐九毫歳徴銀除告豁撥給外實/徴二千五百一十九兩四錢七分四釐四毫後增子粒)
(銀二千三百七兩有零嘉靖四十一年改解户部萬厯/二十二年實徴二千五百五十一兩三錢八分二釐七)
(毫/)
(易州等七州等原額草場子粒地共二千二百一十八/頃八十四畆三分一釐除告豁撥給外仍該草場地一)
(千三百四十二頃三十七畆六分七釐内堪種地六百/四十頃七十六畆二分八釐歲徴銀一千一十九兩一)
(錢七分九釐八毫六絲後增子粒銀一千七百二十七/兩七錢六釐九絲葦草子粒銀一百八十八兩七錢九)
(分二絲萬厯二十二年實徴子二百九十兩四錢八分/五釐三毫六絲養馬餘地一千七百六十六頃五十二)
(畆有零歲徴銀二千三十八/兩有零萬厯二年題准免徴)
(順徳府九縣原額草場地三千六百四十二頃一十二/畆六分内堪種地一千四十五頃四十四畆九分歲徴)
(銀二千五百六十四兩二錢七毫六絲五㣲後增子粒/銀一千六百五十六兩有零改解户部飬馬餘地二千)
(四百一十頃五十八畆有零歳徴銀四千九百一十兩/有零正徳十六年題准免徴萬厯二十二年實徴二千)
(五百六十四兩二/錢七釐六絲五纎)
(廣平府九縣原額草場地一千八百八十二頃七十六/畆二分内堪種地五百五頃六十五畆六分歲徴銀一)
(千四百四十二兩八錢五釐後增子粒銀七百一十四/兩有零改解户部養馬餘地四千九百五十頃二十七)
(畆有零歳徴銀九千九百兩有零嘉靖二十七年奏准/免徴萬厯二十二年實徴一千四百四十二兩八錢五)
(釐/)
(真定府三十一州縣原額草場地五千四百六十四頃/一畆四分二釐五毫内堪種地二千六百八十六頃四)
(十六畆二分七釐八毫歲徴銀六千五百八十八兩二/錢九分八釐八毫一絲五忽後增子粒銀四千七百八)
(十六兩有零改解户部養馬餘地一千三百七十四頃/八十四畆四分七釐三毫一絲歳徴銀二千八百一十)
(三兩四錢四分二釐三毫七絲九忽萬厯二十二年實/徴六千五百九十一兩三錢三分二釐七毫一絲五忽)
(河間府十五州縣原額草場地一千九百七十五頃六/十畆三分七釐内堪種地七百九十二頃九十畆一分)
(四釐九毫歳徴銀除奏減外實徴一千六百五十三兩/九錢八分九釐二毫四絲後增子粒銀二千二百四十)
(六兩有零改解户部萬厯二十二年収河間府十五州/縣子粒一千七百六十一兩九錢五分四釐一毫四絲)
(静海等三縣原額草場地共一百二十六頃七十二畆/六分五釐内堪種地共七十頃一十畆八分三釐毎年)
(徴銀二百一兩七錢九分六釐五毫後增子粒銀五百/一十六兩有零改解户部養馬餘地三千一百五十八)
(頃八十三畆有零歲徴銀六千四百六十五兩有零萬/厯二年題准免徴萬厯二十二年實徴一百七十五兩)
(七錢八/釐九毫)
(永平府六州縣原額草場地一百七十五頃八十八畆/五分歳徴銀四百三十二兩四錢七分五釐五毫後增)
(子粒銀二百六十七七兩有零改解户部養馬餘地一/千八百四十四頃  十七畝有零歳徵銀三千三百十)
(七兩有零嘉靖十年議准免徴萬厯二十二年實徴永/平府六州縣子四百三十二兩四錢七分五釐五毫)
　　河南府分
(河南開封府七州縣原額草場子粒地八頃二十三畆/四分八釐二毫歲徴銀三十二兩九錢三分九釐三毫)
(二絲萬厯二十二年實徴三十/二兩九錢三分九釐九毫二絲)
(歸徳府考城縣四州縣原額草場地四十畆歳徴銀一/兩六錢八分萬厯二十二年實徴歸徳考城四州二縣)
(子一兩六/錢八分)
　　山東府分
(山東濟南府二十九州縣原額草場地四頃四十八畆/一分六釐五毫一絲二渺歳徴銀六兩八錢九分三釐)
(二毫五絲萬厯二十二年實收濟南府二十/九州縣子八兩九錢一分三釐一毫三絲)
(兖州府二十五州縣原額草場地一百八頃三十六畆/五分八釐内堪種地六十四頃九十二畆六分歳徴銀)
(二百七十八兩四錢四分七釐八毫萬厯二十二年實/徴兖州府二十五州縣子二百三十二兩一錢九分一)
(釐六/毫)
(東昌府十八州縣原額草場地八十七頃六十九畆五/分八釐内堪種地七十四頃五十五畆五分八釐歳徴)
(銀二百九十二兩六錢六分三釐六毫萬厯二十二年/實徴東昌府十八州縣子四百三十三兩七錢二分三)
(釐八毫三/絲一忽)
　　南京太僕寺孳牧所属草場
(成化二十三年南京太僕寺寺丞奏准查勘原額草場/頃數界至明白埋立封堆將高埠低窪止勘牧馬地土)
(責付養馬人户輪流管顧牧放中間果有肥饒地土空/閒堪以開墾成田㸔驗頃畆撥與有力馬户耕種依佃)
(種官田事例所收花利不拘銀穀依時計估量納别置/倉庫收貯其有曾經開墾成田耕種年久徴納子粒者)
(一體清查徴收中間被人包占種作或侵占界至各許/自首還官免罪如遇俵解馬匹也有災傷人户逃移無)
(處凑買并十分貧難出辦不前酌量支給以備定數只/許用助馬政不許别頃支銷待後養馬數多停免耕種)
(照舊牧放場𢎞治元年奏欽依内事理各州縣將清查/過牧馬草  坐落地名并頃畆四至方圓於公㕔内鐫)
(立石牌以為日後憑據其草場地土以近就近分撥與/各衛養馬人户専一牧放馬匹各於四至築立高大封)
(堆以後不許占種其原納子粒悉行除豁有𢎞治二年/南京兵部尚書張鑾奏准南京各該衛所  牧馬草場)
(被人侵占起科納糧差南京各部各属官及同太僕寺/寺丞查理還官  𢎞治四年御史胡海潘楷等奏准均)
(平除豁去荒地蓄草牧馬外其原佃軍民耕熟者照舊/給與承佃南京各衛所草場每畆收銀一錢其餘各處)
(地土肥饒者每畆出銀七分中等五分瘠薄者四分照/數徴完貼補買馬不許别項那用每年終將收過地畆)
(銀兩數目造冊繳報查考次六年始議分三等課租大/約江南府州縣上畆七分  五分又次四分江北每等)
(各殺其二滁𢎞治七年都御史張瑋奏南直𨽻鳯淮揚/廬四府徐  和三州草場與養馬人户住居窵逺俱各)
(不來牧放置於無用要查出召民佃種准行南京兵科/給事中倪天民御史李宗酒兵部主事周䕫㑹同分管)
(寺丞清查丈量各於四至築立峯墩為界仍建立石碑/將草場坐落地名并頃畆四至鐫勒為後証地土分撥)
(近場軍民人等佃種上等田七分中等田五分下等田/四分  𢎞治九年都御史史琳奏稱租銀太重乞要量)
(減上地每畆納銀五分中地三分下地𢎞分租𢎞治十/三年户部㑹同兵部等衙門題准各處草場  銀照比)
(較馬政事例嚴併追徴州縣管馬官員以十分為率年/終三分不完者住俸寺丞與知府管馬通判照分管州)
(縣十分為率四分不完者一體住俸俱候完日闗支地/正徳十一年南京太僕寺卿楊褫題准租銀與空間)
(土銀兩照例嚴督管馬等官追徴完足依限解部發寺/收貯以備京邊買馬支用若年終不完照例住俸若擅)
(自别項支用及有侵欺那移情弊即便查究追完出正/徳十一年御史周鵷題稱南直𨽻八府三州民既  馬)
(又徴其馬場之租負累窮民要將地畆租銀盡歸養馬/之人該兵部查前項原議牧馬草場與養馬人户住居)
(窵逺不來牧放者方召人佃種徴租今若一槩通免誠/恐種地之人幸免起科養馬之户不沾實恵准行查勘)
(各該州縣但係報冊佃種牧馬草場地户中間果係養/馬人户自種草場地土照依所奏免科若不係養馬人)
(户佃種仍依原擬徴租解部正徳中議勘係馬户自種/者免徴  嘉靖八年御史秦武奏廬鳯淮揚牧馬草場)
(係馬户自種者乞免追租以助備用馬價之費平民佃/種者與貧民佃種屯田同罪  嘉靖八年南京太僕寺)
(卿王崇獻奏稱廬鳯等處草場租銀已經具奏免解其/應天太平鎮江寜國四府廣徳州建平縣草場租銀未)
(經勘免准照廬鳯淮揚等府州縣事例一體免解貯庫/都御史唐龍題准廬鳯淮揚四府徐滁和三州草場祖)
(銀免其起解收貯各該州縣每年例該坐派本折色馬/匹幇助馬户買馬不許别項支用  嘉靖十年都御史)
(劉節題准廬鳳淮揚四府徐滁和三州一應草場除馬/户種者照前免徴其小民承佃該納租銀自嘉靖十年)
(為始俱免解部每年徴收在官如遇派到備用并騎操/馬匹或本折色查前銀先儘扣作無田養馬人并逃亡)
(之家各所辨之數有餘方許難助有田馬户仍逐年造/冊繳部本寺奏准今後佃種草場租銀收貯各該州縣)
(官庫几遇派到備用馬匹給與馬户凑買先儘無草場/人户及包販逃絶之家次及有草場人户租銀數盡方)
(查照馬户均派凑補收嘉靖十年差御史張心勘定荒/熟頃畆三等則例科  其節年損益宜少變前制  十)
(二年議准於場地應徴銀内各照起俵馬數每匹扣留/一兩以備災傷逃移支給餘悉解部發寺以備不時買)
(馬縣嘉靖三十年南京太僕寺少卿雷禮奏稱租銀各/州  每該解俵馬一百匹量留銀一百匹其馬多銀少)
(者則盡數收貯官庫以備地方災傷買馬其餘無馬去/處悉照舊例解部轉發太僕寺收貯買馬支用但各州)
(縣官多有怠忽不行催徴其徴收在官者多有那借侵/欺奸弊百出漫無稽考該兵部題准委官俱逐一清查)
(如有那借侵欺等弊就彼從重問遣其勢豪侵占不納/租銀者悉聽指名㕘處治仍行各該撫按衙門今後不)
(許將前項銀兩擅支一三十五年議准題請勅書闗防/専委南京兵部主事  員清查管理  隆慶二年題准)
(每五年行各軍衛有司清查造冊奏報照萬厯四年議/准扣留備災者各解南京太僕寺收貯  災酌助以免)
(欺/隠)
　　應天等八府州分
(應天府八縣原額草場地共一千四百四十五頃五十/畆八釐七絲一忽  微内堪種地三百九十四頃七十)
(九畆八分八釐五毫三絲歳徴銀一千七百/一十四兩二錢一分九釐八絲二忽八微)
(南直𨽻鎮江府三縣原額草場地共一百五十一頃八/十一畆六分八釐九毫内堪種地八十七頃四十五畆)
(八分五釐二毫歳徴銀三百八十/一兩七錢三分七釐六毫四絲)
(太平府三縣原額草場地共六百二十二頃六十畆九/分八釐七毫四絲内堪種地二百七十頃七十畆九毫)
(六絲歳徴銀一千七十三兩一/錢七分二釐五毫二絲四忽)
(鳯陽府五州十三州縣原額草場地共四百八十頃七/十七畆六釐四毫八絲内堪種地二百七頃六十六畆)
(二分七釐九毫八絲歳徴銀六百五十/一兩七錢六分三釐二毫三絲八忽)
(廬州府二州五縣原額草場地共六百七十頃五十八/畆六分九毫四絲三忽六㣲内堪種地二百四頃八十)
(一畆四分七釐八毫五絲五忽四微歳徴銀八百六/十二兩二錢闕分四釐六毫四絲九忽九徴六纎)
(淮安府二州九縣原額草場地共七百九十二頃八十/四畆四分三毫三絲内堪種地六十四頃五十九畆七)
(分五釐四毫歳徴銀一/百八兩九分二毫五絲)
(揚州府三州五縣原額草場地共一千三百六十七頃/七十六畆二分七釐五毫五絲一忽五微内堪種地一)
(千一百八十四頃五十六畆五分六釐一毫五絲一忽/五微歳徴銀二千七百五十九兩五錢九分八釐七毫)
(二絲六/忽五㣲)
(以上嘉靖十年勘定數其後厯年開墾加増不等每歳/各府共徴銀一萬九千一百九十一兩復經題准減免)
(三千一百三十三兩至隆慶二年實徴銀一萬五千三/十兩  以上自萬厯九年盡革種馬後牧地俱入官見)
(徴子粒租銀隨年徴解原無/定數各府州縣徑解太僕寺)
　　各邊草場
(洪武三十年定北邊牧馬草場自東勝以西至寜夏河/西察罕諾爾東勝以東至大同宣府開平又東南至大)
(寜又東至遼東又東至鴨綠江又北去不知幾千里而/南至各衛分守地又自鴈門闗外西抵黄河渡河至察)
(罕諾爾又東至紫荆闗又東至居庸闗及古北口又東/至山海衛凡軍民屯田地不許牧放其荒閒平地及山)
(場腹裏諸王駙馬及軍民聽其牧放樵採在邊所封之/王不得占為己場妨害軍民正統八年寜夏右㕘將都)
(指揮僉事王榮奏寜夏官馬永樂中每年四月於高臺/寺至陸墩沿河一帶于地闊草蕃之處牧放比至五月)
(移高家閘白烟墩觀音湖涼爽水冷處近年河灘沿山/草場皆為總兵等官占牧私畜或開墾成田以此官馬)
(俱於馬窯墩牧放逺城二舍非惟馬不蕃滋有急亦難/調遣請勅陜西布按二司勘定界限置草場牧放為便)
(命㕘贊軍務都御史覆視以行界成化十年令陜西榆/林等處近邊地土各營堡草場  限明白敢有那移條)
(款盜耕草場及越出邊牆界石種田者依律問擬追徴/花利完日軍職降調甘肅衛分差操軍民係外處者發)
(榆林衛充軍係本處者發甘肅充軍萬隆慶五年題准/陜西文過苑馬寺牧地計算熟地三  頃養馬一萬匹)
(餘熟地五萬頃該寺分别三等徴銀共四萬五千兩解/固原兵道收作軍餉每年該鎮照數查扣主兵銀兩)
(六年清查寜夏牧地内將一千四百四十餘頃斷歸慶/府及平樂所耕種二千八百九十餘頃分别三等州地)
(每頃徴租銀一兩五錢坡地一兩山地五錢以抵本鎮/軍餉支用萬厯二年以北虜開市議准大同鎮於中路)
(建立六場西路四場東路陽和一場宣府鎮於中北東/南上西下西六路各建一場每場養馬三百匹擇有水)
(草處隨便建置將每年餘剰馬匹立羣設校委/官管領如法牧放陽和另立小場以牧貢馬)
　馬政紀卷十一
欽定四庫全書
　馬政紀卷十二
　　　　　　　　　　　　明　楊時喬　撰
　　各邊鎮行太僕寺苑馬寺茶馬司十二
書曰明王慎徳四夷咸賓此謂内順治語曰天子有道
守在四夷此謂外威嚴皆國家閒暇所當早見而預謨
者我太祖高皇帝驅强敵於漠外北邊置遼東山西陜
西甘肅諸巨鎮各設行太僕寺理各州縣及衛所軍民
成祖文皇帝徙都北平即今京師六駕敵庭邊地咸平
而以古幽冀地處諾延三衛附邇京師慎守斯難各于
遼山西甘設苑馬寺理監苑官牧又有洮河等三茶馬
司四川茶馬司以易畨馬環地理以周長計之東自鴨
綠西抵松潘幾萬里皆古燕趙晉秦故地所謂戎馬之
場者也其後革北平又革甘肅苑馬寺又革山西行太
僕寺嘉靖間裁減遼東行太僕寺苑馬卿少卿諸官以
司道兼管馬政惟陜西二寺如舊亦皆兼管司道兵備
事務其所沿革日異條治屢更其于順治威嚴未知其
于二祖舊章不愆不忘為何如者在諸寺司各有志事
體亦于太僕寺無預不俟紀特以皆属馬政謹畧以其
設寺司建官聨初蹟紀之以昭馬政大凡云
　　各行太僕寺
洪武三十年二月十三日後軍都督府同五軍都督府
官早於奉天門奉聖㫖如今山西等都司開設行太僕
寺恁都督府行文書去説與都司衛所知道這箇衙門
職専提調馬匹比較孳生但有作弊虧欠馬匹許令本
寺舉問品職雖小所掌事重如同御史出巡按治該管
指揮千百户衛所鎮撫首領官吏務要將所養一應馬
騾盡數開報聽從本寺官㸃視提督敢有非禮抗拒許
本寺官奉聞拏問欽此
　　山西行太僕寺(今革/)
(寺在太原府治城内所卿一少卿一寺丞一主簿一政/職掌管轄山西都司  属太原左等衛所并山西布)
(司所属州縣驛官軍民壯土兵騎操孳牧馬騾并駒州/太原左太原右太原前平陽鎮西汾州安東振武朔)
(潞州等衛又保徳州山隂沁州寜化馬邑等千户所闕/其後闕  年裁革卿少卿各官以口北等道懐來等道)
(各司道管理本鎮馬政/隆慶以前尚存主簿一)
　　遼東行太僕寺(今革/)
(寺在遼東城内都卿一少卿一寺丞一主簿一騎職掌/比較印烙遼東  司所属定遼等二十五衛所  操馬)
(匹陽定遼左定遼右定遼中定遼前定遼後鐵嶺東寧/瀋  中海州葢州金州復州義州遼海三萬廣寜左屯)
(廣寜右屯廣寜中屯廣寜前屯廣寜後屯廣寜廣寜左/廣寜右廣寧中寜逺等衛  𢎞治二年該太僕寺卿王)
(霽奏于永平府所属州縣選取孳牧堪以作種馬一千/匹送至山海闗著落該寺差官帶領軍士前來領囘作)
(種其後祗卿一瀋嘉靖闕又年間卿仍舊隆慶闕年裁/減以遼海東寜  陽等道  以開原等道各司道管理)
(本鎮馬政見/存主簿一)
　　陜西行太僕寺(今照舊/)
(寺在平涼府東卿洪武初於指揮秦虎宅治事三十年/建今處卿一少  一寺丞二主簿一  職掌管轄陜西)
(都司所屬西安等二十八衛鳳翔等二十六所沿邊營/堡府州縣官軍民壯騎操并印烙苑馬寺比較固原平)
(涼慶陽秦州四衛孳牧延嘉靖三年該御史陳奏設添/少卿一分管地方一在  綏一在寜夏駐劄其正卿専)
(理堂事併巡視附近固原等衛監苑馬孳牧馬匹其寺/丞監閘洮河漢中潼闗鳳翔等其後革寺丞一員  嘉)
(靖七年以少卿寺丞分管各府地方馬政事例行令二/寺分管内陜西都司所轄衛所令陜西行太僕寺卿寺)
(丞分管陜西行都司所轄衛所令甘肅行太僕寺卿與/寺丞分管  宣徳七年令法司及陜西布按二司雜犯)
(死罪應充軍者發陜西行太僕寺養馬嘉靖間各官如/舊隆慶闕年裁減至萬厯闕  年又以卿少卿不能統)
(攝各府州縣體勢難行馬政日壊始議兼司道帶管各/兵備事務至今以卿一兼司道總理中路馬政駐劄平)
(涼少卿兼司道一分管東路駐劄平涼一分管延綏駐/劄定邊又以靖虜兵備司道管本鎮馬政見存主簿一)
　　甘肅行太僕寺
(寺在行都司城内事卿一少卿一寺丞二主簿一三職/掌比較印烙行都  所属甘州等十二衛鎮夷等  所)
(騎操馬匹浪甘州左甘州右甘州中甘州前甘州後永/昌涼州莊  鎮畨山丹西寜肅州等衛古浪鎮夷莊浪)
(等千户所一正統三年革苑馬寺馬人此又本寺亦如/陜西例卿  兼司道總理馬政駐劄甘州  以莊浪兵)
(備兼理莊西馬/政見存主簿一)
　　以上各行太僕寺
　　各苑馬寺
永樂三年初設陜西及甘肅二苑馬寺永樂四年設北
平苑馬寺遼東苑馬寺成祖先命甘肅總兵官西寜侯
宋晟寜夏總兵官左都督何福度地設置又勅晟等曰
今設苑馬寺以廣孳牧每寺統六監監統曰苑寺置卿
少卿寺丞監置正副苑立圍長以率牧馬之夫春月草
長則放馬入苑冬月草枯則收飼之今先設四監爾處
應有牧馬宜分配與之凡回回韃靼以馬至者或全市
或市其半牝馬則盡市之以給四監其監之未設者即
按視水草便利可立處遣人以聞馬政重事其加意精
思有可行者悉宜條奏毋有所隠凡苑視其地里廣狹
為上中下三等上苑牧馬萬匹中苑七千匹下苑四千
四苑有圍長一圍長率夫五十毎夫牧馬十匹
　　遼東苑馬寺
(寺在都司治西正永樂五年設𢎞治間撫臣奏移於葢/州南永寜監    徳間奏復遼陽城即舊察院改為苑)
(馬寺卿一少卿一寺承二主簿一六監二十四苑昇平/監管甘泉古城安山河隂四苑新吕監管夾河駝山龍)
(堂耀川遼何監管黄山石城沙河馬鞍四苑長平監管/平川平山新安廢平安市監管南豐名山高平長川四)
(苑永寜監管復州深河龍潭清河四苑設監正副各監/錄事一苑設圍長一  永樂十九年苑馬寺卿方奏請)
(裁革苑馬寺令行太僕寺領之上命行在吏兵二部議/苑馬舊例不可革苑馬寺留卿丞主簿各一永寜監正)
(錄事各一後丞革止存卿一主簿一監正一圍長二後/裁去監五苑二十有二  正統十一年又設復州龍潭)
(二苑靖景泰四年裁革止存永寜一監清河深河二苑/  嘉  年間照舊隆慶闕年裁減冗員又以官多馬少)
(併入行太僕寺卿軍人以遼海東寧滀陽司道開原司/道各兼管本鎮馬政于是馬政太僕俱革其官民牧不)
(分今見存主簿一永/寜監正一管理二苑)
　　陜西苑馬寺
(寺在平涼府東八十步少永樂四年於指揮杜諒宅治/事十五年建今處卿一  卿二寺丞四主簿    六監)
(三十四苑長樂監管聞城廢寜安定弼隆四苑靈武監/管清平慶陽萬安定邊同川監管天興安勝永康嘉四)
(苑威逺監管武安泰和隴陽保川四苑熙春監管康樂/㑹寜鳯林香泉四苑順寜監管雲驥永昌昇平延寜四)
(苑監設正副各一苑設圍長一三𢎞治二年巡撫都御/史蕭禎奏請裁革少卿一寺丞  長樂靈武毎監監副)
(二清𢎞治十七年都御史楊一清題復寺丞二廣寜黑/水  平萬安圍長各一後復裁革止存正卿一  宣徳)
(間廢同川等四監弼隆等一十九苑存長樂靈武二監/長樂轄開城安定廣寜三苑靈武轄清平萬安二苑)
(成化間巡撫都御史余子俊奏將先年裁革甘肅苑馬/寺撥來黑水口養馬恩軍一百名添設黑水苑属長樂)
(共二監六苑嘉靖間如舊隆慶闕年裁減寺丞僉萬厯/闕  年後至今一如行太僕寺例本寺卿一兼  事總)
(理馬政駐劄平涼少卿一兼僉事分東路馬政駐劄平/涼主簿一見存黑水開城安定廢寜武安清平萬安七)
(監各監/正一)
　　甘肅苑馬寺(今革/)
(寺在甘州城監卿一少卿一寺丞二主簿一祁四監二/十四苑春泉  管廢收紅崖麒麟温泉四苑  連監管)
(西寜永安大通古城四苑武威監管和寜洪水大川寜/畨四苑安定監管武勝大山永寜青山四苑又多廢損)
(故有是命四永樂十三年遣御史三員巡督陜西茶馬/  正統十  年停止茶馬金牌後每歳遣行人四員巡)
(察私販自潼闗以西至甘肅等處通行禁革畨性少食/五穀日用乳酪非茶不飽以茶易馬彼此俱利後因為)
(北邊數警故暫停前例而又恐私茶盛行官茶阻滯故/歳遣行人巡禁之  成化二年復命以茶及青稞易馬)
(兵部題陜西各邊正在禦敵節奏缺馬征操令陜西布/按二司各委官前去查勘比先年間運去官茶盤驗中)
(者就彼互市茶如不敷暫那户部銀五萬兩送去糴買/青稞换兒騸馬給軍騎操騍馬送苑馬寺作種候邊方)
(馬數充足停止馬成化三年罷行人巡茶歳以御史二/員更替巡視市  就行給與邊軍騎操北邊告警官軍)
(不得前去交換茶馬司堆積年久朽爛而各處官豪勢/要販買作弊私茶盛行巡撫項忠議以行人巡視人不)
(知忌改差御史照興販私茶事例懲問人知畏法不敢/違犯則畨人自然用馬交易前項見在官茶就附近城)
(垣去處互市所市上中等馬酌量增添給軍騎操俱成/化七年准御史領勅巡撫陜西馬題稱先年易馬  係)
(重臣賫執金牌親詣畨族今既専委巡茶御史必得齎/捧勅書庶可懾服外夷  成化十一年罷御史仍以行)
(人巡視及行布按二司委官招畨買馬馬成化十四年/復罷行人改遣御史一員領勅専理茶  每歳一代遂)
(為定例其易馬須四歳以上六歳以下高大堪中者方/准收買兒騸馬就彼給各邊騎操騍兒送苑馬寺孶牧)
(如有縱容軍民通同中賣老病馬匹者御史同兵備及/苑馬寺官驗視退囘仍指實叅究  成化十五年令巡)
(茶招畨易馬不拘年例願來者聴後茶馬不行西畨時/入侵擾  成化十九年西畨潘松等族反巡撫都御史)
(馬文昇調兵征𠞰斬首八十三級令𢎞治五年奏准每/年招易毋多增馬數坐派軍衛逼  漢人代納及收買)
(不堪以致倒死負累解送官舍補賠吏部聴選監生呉/恵奏准稱招畨茶易馬之時止許兩平交易堪以騎操)
(孶牧大馬不許坐派漢人代納及多增無用小馬本部/議行陜西巡茶御史每年易馬務要看驗堪中騎操孳)
(養之數不拘多寡發去苑馬寺各監牧養并各邊給軍/騎操毋再多增馬數坐派軍衛逼令漢人代納却作畨)
(人姓名及收買矮小不堪馬匹負累解送官舍賠補兵/部覆題奏聖㫖是  𢎞治八年議准招易馬匹兒騸馬)
(要四歳以上不必解寺就給與各衛領養騍馬亦要高/大發苑馬寺作種瘦損倒失者比較追賠  𢎞治十年)
(奏准茶易馬除就彼給軍外其餘差官陸續解赴苑馬/寺交割俵養陜西苑馬寺卿羅綺奏稱洮河西寜茶易)
(畨馬俱肥壯無病差舍餘管解通同受財抵换又將沿/途應付草料尅減今後務將易完茶馬除兒馬騸馬給)
(邊騎操外將發寺收養馬匹或一百匹或二百匹為一/運選差素有廉恥千百户一二員沿途經過去處差撥)
(人役餧飼牽送至前途官司一體應付解赴苑馬寺交/割發去監苑給軍領養敢有似前尅减草料瘦損倒死)
(及盜賣抵換馬匹者事發解官提問監候追完日發落/  𢎞治十五年詔御史用心巡理勿再召商中茶監察)
(御史王紹奏洪武永樂間茶馬之法三年一次官運保/寜等處茶於西寧等茶司易馬後此例不行仍取漢中)
(等處民納茶及巡獲私茶充用歳遣行人巡視成化初/始専差監察御史當時易馬歳以萬計加之寺監所牧)
(足給邊用近年以來十不及一葢緣私茶之禁不行而/召商報中之弊復有以啓之請停開中之例仍以民間)
(所納并巡獲私茶與畨馬及時互市馬𢎞治十六年准/奏仍命三年一次齎奉金牌發茶易  楊一清以巡撫)
(兼茶馬上疏言唐世回紇入貢已以馬易茶至宋熙寜/間乃有以茶易馬之制所謂以摘山之利而易充廐之)
(良戎人得茶不能為我害中國得馬足以為我利計之/得者冝無出此至我朝納馬謂之差發如田之有賦身)
(之有庸必不可少彼既納馬而酬以茶我體既尊彼欲/亦遂較之前代曰互市曰交易輕重得失較然可知國)
(初處降夷各分部落隨所指撥地方安置住劄授之官/秩聮絡相承以馬為科差以茶為酬價使知雖逺外小)
(夷皆王官王民志向中國不敢背叛且如一背中國則/不得茶無茶則病且死以是羈縻之賢於數萬甲兵矣)
(此制西畨以控北邊之上䇿頃自金牌制廢私販盛行/雖有撫諭巡茶之官卒莫之能禁坐失茶馬之利垂六)
(十年豈徒邊方缺馬騎征將來逺夷既不仰給我茶敢/謂與中國不能干涉意外之憂或從此生乞遣廷臣齎)
(捧上號金牌㑹同臣等不須動調官軍深入畨族止在/三衛住劄調取原降下號金牌納馬給茶厚加賞勞事)
(完齎繳金牌以後三年一次奉行中間二年仍照常曉/諭有情願者聴來將馬易茶敢有不受約束招調不來)
(量調畨漢官兵問罪誅𠞰以警其餘先是李東陽嘗論/茶馬云馬者士之所資况與敵戰尤為急務茶馬之制)
(其上馬為斤八十中者六十下者四十最為西邊大利/自金牌制廢私茶盛行有司又屢以敝茶紿畨族甚或)
(有賊殺其人者畨既憾於失信又利於私易亦徃徃以/羸馬應故事使畨地多良馬而西邊闕於用甚為非便)
(臣謹按王忠嗣在朔方河東互市高估馬價諸國争賣/馬於唐邊馬少唐兵益壯今宜勅禁御史及陜西布政)
(二司掲榜招諭明立恩信復金牌之制嚴收良茶頗增/舊價上者二百下者亦不減一百彼貪於高價則私市)
(不得行我便於多馬則微利不足䘏以一歳八十四萬/之課所得亦不減千五百匹此亦修馬政之一端也)
(正徳十年議准領馬官軍每年冊限三月以裏齎赴巡/茶御史驗撥軍限八月以裏到彼交兊違者行該衛徑)
(申巡撫都御史究治限外冊過兩月軍一月不到聴巡/茶御史㕘究各經該官吏其洮河延寜馬匹亦要隨斟)
(酌通融派撥後嘉靖元年西畨反鎮守都督鄭卿領兵/討之不克以  每歳入境殺擄人畜  嘉靖八年西畨)
(數至鞏昌冦掠殺官軍焚廬舍隴右之民深被其毒總/制尚書王瓊破若籠板爾二族撫定木舍等七十族西)
(畨始寜斥嘉靖十一年議准西寜洮河三茶馬司貯庫/商課茶  及西寜等衛并徽階等州牧貯私茶俱送三)
(茶馬司不拘常例麤細搭配招易臕壯馬匹開送總制/衙門給軍騎操事完造冊奏聞仍造清冊送部查考)
(嘉靖三十年題准改造勘合分給諸畨每歳依期齎執/前來比號納馬酬以茶斤如有背違調軍征𠞰  又題)
(准年例馬完畨有餘馬司有餘茶許其增種解牧洮州/増至一千二百五十匹河州增至一千七百四十匹西)
(寜增至二千四百三十匹御嘉靖三十一年題准馬政/茶法二事相須准令巡茶  史兼管馬政督理二寺事)
(務販嘉靖三十七年議令茶商收買民馬抽税給票許/其  賣禁其夾帶  嘉靖四十年仍禁止茶商販賣民)
(間馬匹官為買用商嘉靖四十一年議准甘州建置茶/馬司一所照例招  中茶招畨易馬仍將西寜舊額茶)
(馬甘州新開茶馬俱招中酌量地方逺近通融給軍騎/操仍將四川折色課茶改徴本色運用  嘉靖四十三)
(年題准以後每年開茶仍止五六十萬斤商人以一百/五十名為止臨川監管暖川大河岔水邑川四苑宗水)
(監管清水黑城美都永川四苑監正副各一苑圍長一/  正統四年俱裁革併于甘肅行太僕寺於是二寺為)
　
　　　以上各苑馬寺
　　陜西三茶馬司馬
中國臨撫四夷西畨之夷不深為中國患以畨所利于
中國者茶得之則生所謂中國能制畨夷之命者以此
地輿志近畨黄河南有洮河二州北有西寜皆漢郡唐
末陷于吐蕃宋為夏元昊所據聖祖洪武初于洮州河
州西寜各設茶馬司三年一遣官齎金牌信符招畨對
驗納馬九邊志曰議者謂聨属西畨須復茶馬彼得茶
而常懐向順我得馬而益壯邊戎畨族歸海竄居之部
可併力而驅之矣近者疏議則曰惟祖宗舊制有金牌
示諭畨人以茶易馬成𢎞前遵此法行馬稱蕃息正嘉
以後此牌寢閣臺臣奉勅歲巡邊止憑各兵道將領委
官縳約衆畨名曰招易祖宗舊制既更而且近年以來
徃徃求增額外之數以致畨夷過期而不至馬數逾年
不完皆緣金牌廢置朝廷不尊斯外夷不信今兵科現
有金符二面䂓制字樣與誌書所載相同宜查照先年
事例將金牌遞發巡茶御史遵奉施行勿增數以貽累
苑牧勿惜茶而虧苦畨民以復祖宗舊制其于國體牧
政均大有裨矣
　　洮州茶馬司
(在洮州衛治西永樂九年建大使副使各一十馬/額火把藏思曩日等族牌六面納馬三千五  匹)
　　河州茶馬司
(在河州衛治東南洪武七年建大使副使各一納馬額/必里衛二州七站西畨二十九族牌二十一面  馬七)
(千七百/五匹)
　　西寜茶馬司
(在行都司西寜衛西洪武三十年自秦州改建大使副/使各一  黙音庫森阿端罕東安定四衛巴哇申沖申)
(藏等族牌一十六面納馬三千五十四四以上共三衛/畨族金牌四十一面該納差發馬一萬  千五十二匹)
(上號在内收貯易時齎驗馬上馬給/茶八十斤中馬六十斤下  四十斤)
(洪武闕交年議定毎三年一遣廷臣召各畨合符以應/納差馬  納易茶有以私茶出境者斬闗隘不覺察者)
(處極刑民間蓄茶不得過一月之用茶户私鬻者籍其/園入官  洪武二十三年定茶易馬例上等馬每匹一)
(百二十斤中等馬每匹七十斤下等馬每匹五十斤十/洪武二十四年遣曹國公齎金牌往西畨凡用茶五)
(餘萬斤得馬一萬三千五百一十八匹將洪武三十年/令朶甘烏斯藏長河西一帶西畨依舊  馬出來换茶)
(仍出榜禁約通接西畨經行闗隘漏僻小路著都司差/撥官軍三四層嚴謹把守巡視但有將茶私出外境就)
(便拏解赴官治罪不許受則放過必須窮究何處官軍/地方放過治以重罪  永樂初年復命户部嚴私茶禁)
(上懐柔逺夷遞增其數由是市馬者多而茶禁少弛碉/門茶馬司用闕        五十斤止易馬七十匹勒限)
(買茶報中闕題准將四川洮岷私馬臨鞏馬暫許通賣/  隆慶三年          課茶改徴折色解苑馬寺易)
(買種馬於蘭州招商中茶運赴甘州茶馬司招陜西各/茶馬司中納官茶  又題准四川巴州通江南廣元四)
(州縣茶課節年拖欠未及徴者以後照例改折無分芽/葉每斤通徴銀一分八厘類解陜西鞏昌府貯庫聴甘)
(肅巡撫衙門差官支取買馬騎操其隆慶四年議准以/後各茶司中馬除年例馬數外儘  調到畨族好馬以)
(茶司見在茶篦通融招易毋拘定數以病商畨報又題/准將洮河西寜三茶司商人照舊令其闔分完  於内)
(擇節年完茶之多者不拘名數各報甘州茶一引運主/蘭州責令税課局官吏帶管經收就令管河臨洮府同)
(知監收盤騐查照三茶司事例閹分貯庫立簿登報其/茶箆應該易馬者量助脚價遞運甘州茶司交割應該)
(給商者令本商運至西寜等茶司貨賣不苛越境量隆/慶五年議准招商茶引定限一年完者厚賞二年  賞)
(三年免究四年問罪抽附茶一半入官五年問罪/附茶盡數入官不准再報六年老引照例問遣)
　　四川茶馬
(洪武二十一年禮部主事高惟善言天全六畨招討司/八鄉宜悉免其徭役専令䒱造烏茶運至巖州易畨馬)
(比雅州易馬其利倍之且於打煎爐原出馬處相去甚/近而價增於彼畨民歸市必衆巖州既置倉易馬則畨)
(民運茶出境倍收其稅/其餘物貨至者必多)
　
　
　
　
　
　
　馬政紀卷十二
