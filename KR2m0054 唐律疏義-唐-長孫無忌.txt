#+TITLE: 唐律疏義-唐-長孫無忌
#+DATE: 2016-06-11 12:22:39
#+SOURCE: github.com/kanripo/KR2m0054 master e9994fca                
進律表䟽
臣無忌等言
　秦以前君臣通稱朕尚書虞書帝曰來禹汝
　亦昌言禹曰帝予何言予思日孜孜則是臣
　於君前尚稱予也秦制天子稱朕臣下稱臣
　漢以後因之唐儀制令皇太子以下率土之
　内於皇帝皆稱臣唐本傳長孫無忌字輔機
　性通悟博渉書史始高祖兵渡河進謁長春
　宫授渭北道行軍典籖乃太宗文德順聖皇
　后長孫氏之兄也因輔政與李勣等一十九
　人撰成律䟽上表以進
臣聞三才既分法星著於玄象
　易說卦立天之道曰隂與陽立地之道曰柔
　與剛立人之道曰仁與義兼三才而两之晉
　天文志太微帝座南蕃中二星曰端門東曰
　左執法廷尉之象也西曰右執法御史大夫
　之象也又貫索九星賤人之牢也牢口一星
　爲門欲其開九星皆明天下獄煩七星見小
　赦六星五星見大赦動則斧鑕用中空則更
　無又亢四星天子内朝緫攝天下奏事理獄
　錄功也又參伐十星主斬刈又爲天獄此言
　自天地人既分之後則刑法之星上著於天
　文也
六位斯列習坎彰於易經
　易八卦三畫每卦之上各重八卦爲六十四
　卦則毎卦六畫初二三四五上爲六位易說
　卦六位而成章習坎卦體坎上坎下爲重習
　也坎隂也䧟也上六係于徽纆寘于叢棘重
　坎至于上六隂之極䧟之深故有刑獄之象
　如係之徽纆而寘于叢棘之中也又爾雅釋
　言坎律銓也郭璞注坎卦主法法律皆所以
　銓量輕重也
故知出震乘時開物成務
　易說卦帝出乎震乾卦時乘六龍以御天係
　辭曰開物成務王弼注易通天下之志成天
　下之務
莫不作訓以臨凾夏垂教以牧黎元
　訓亦教也凾方也方夏中國也文選七命曰
　凾夏謐静書序曰足以垂世立教牧養也左
　傳曰天生民而樹之君使司牧之黎元民也
　黎黑猶秦言黔首也漢文紀元元之民師古
　注元元善意也光武紀黎元所歸黎庶也元
　元猶言喁喁可矜之辭
昔周后登極吕侯闡其茂範
　周穆王享國百年命吕侯爲司寇作書訓夏
　贖刑以誥四方名吕刑闡開茂大範法也
虞帝納麓臯陶創其彞章
　舜典納于大麓孔安國注麓錄也堯使帝舜
　大錄萬機之政大禹謨曰臯陶惟兹臣庶㒺
　或干于正汝作士明于五刑創始制也彞常
　章典也
大夫之述三言金篆騰其高軌
　左傳昭公十四年晉邢侯與雍子争鄐田乆
　而無成士景伯如楚叔魚攝理韓宣子命斷
　舊獄罪在雍子雍子納其女於叔魚叔魚罪
　邢侯怒殺叔魚與雍子於朝宣子問其罪於
　叔向叔向曰三人同罪施生戮死可也雍子
　賂以買直鮒也鬻獄邢侯專殺其罪一也已
　惡而掠美爲昬貪以敗官爲墨殺人不忌爲
　賊夏書曰昬墨賊殺臯陶之刑也從之乃施
　邢侯而尸雍子與叔魚於市仲尼曰叔向古
　之遺直也治國制刑不隱於親三數叔魚之
　惡不爲末減曰義也夫可謂直矣平丘之會
　數其賄也以寛衛國晉不爲暴歸魯季孫稱
　其詐也以寛魯國晉不爲虐邢侯之獄言其
　貪也以正刑書晉不爲頗三言而除三惡加
　三利殺親益榮猶義也夫金篆者秦以前未
　有隷楷故字皆用篆言篆字而以金鑄之鍾
　鼎而紀其功也軌車轍已行之迹騰表異之
　也言大夫議刑之三言可以著之金篆而表
　其已行之迹也
安衆之陳九灋玉牒播其弘規
　魏文侯師於里悝集諸國刑典造法經六篇
　一盜法二賊法三囚法四捕法五雜法六具
　法又漢相蕭何更加悝所造戸興廐三篇謂
　九章之律是爲九法玉牒者文選廣絶交論
　書玉牒而刻鍾鼎又魏都賦極棟宇之宏䂓
　規者所以爲圓法度之器也言蕭何安衆之
　陳九法可以書之玉牒而播揚其宏大之䂓
　也
前哲比之以隄防往賢譬之以衘勒
　前漢刑法志制禮以止刑猶隄防溢水也後
　漢虞詡曰刑罰者人之衘勒也
輕重失序則繫之以存亡
　白氏六帖刑法門議論輕重之序愼測淺深
　之量言用刑輕重失其序則繫民命之存亡
寛猛乖方則階之以得䘮
　左傳昭公二十年鄭子產有疾謂子太叔曰我
　死子必爲政唯有德者能以寛服民其㳄莫
　如猛夫火烈民望而畏之故鮮死焉水懦弱
　民狎而翫之則多死焉故寛難疾數月而卒
　太叔爲政不忍猛而寛鄭國多盗取人於萑
　蒲之澤太叔悔之曰吾早從夫子不及此興
　徒兵以攻萑蒲之盗盡殺之盗少止仲尼曰
　善哉政寛則民慢慢則紏之以猛猛則民殘
　殘則施之以寛寛以濟猛猛以濟寛政是以
　和及子産卒仲尼聞之出涕曰古之遺愛也
　階所由之梯階言寛猛乖其方術則由之而
　有得失也
泣辜慎罰文命所以㑹昌
　劉向說苑禹出見辜人問而泣之史記夏禹
　名文命文選蜀都賦天帝運期而㑹昌
斮脛剖心獨夫於是盪覆
　書泰誓今商王受斮朝渉之脛剖賢人之心
　冬月見朝渉水者謂其脛耐寒斬而視之比
　干忠諫紂曰吾聞賢人之心有七孔剖而觀
　之又曰獨夫受孟子曰殘賊之人謂之獨夫
　盪覆也言紂爲周武王所㓕也
三族之刑設禍起於望夷
　周罪人不孥謂罪止其身不及其家之人秦
　始作夷三族法謂父族妻族母族也望夷宫
　名趙高令婿閻樂弑秦二世之地謂秦因設
　三族之刑而身弑國亡也
五虐之制興師亡於涿鹿
　史記軒轅乃習用干戈以征不享諸侯咸賔
　從而蚩尤最爲暴虐莫能伐應劭曰軒轅黃
　帝時蚩尤作亂不用帝命遂作五虐之刑大
　刑用甲兵其次用斧銊中刑用刀鋸其次用
　鑽笮薄刑用鞭扑軒轅乃徴師諸侯與蚩尤
　戰于涿鹿之野服䖍曰涿鹿山名在涿鹿郡
　遂擒殺蚩尤身首異處
齊景網峻時英有踊貴之談
　時英指晏子而言晏嬰字平仲事齊景公左
　氏傳景公欲更晏子之宅晏子辭景公曰子
　居近市識貴賤乎於是景公繁於刑有鬻踊
　者故對曰踊貴屨賤既已告於君故與叔向
　語而稱之景公爲是省於刑君子曰仁人之
　言其利博哉晏子一言而齊侯省刑踊刖者
　之屨也言受刑者多故踊爲之貴也
周幽獄繁詩人致菀栁之刺
　毛詩小雅菀栁刺幽王也暴虐無親而刑罰
　不中也
所以當塗撫運樂平除慘酷之刑
　魏闕當塗高乃漢末曹氏代漢䜟語當塗撫
　運言魏應運而爲君也魏司徒王朗字景興
　封樂平侯時鍾繇上䟽欲復肉刑詔令公卿
　共議朗議以爲繇欲輕減大辟之條以增益
　刖刑之數夫五刑之属著在律科或有減死
　一等之法不死即爲減施行巳乆不待逺假
　斧鑿於復肉刑然復有罪次也前丗仁者不
　忍肉刑之慘酷是以廢而不用不用以來歴
　年數百今復以之恐所減之文未彰於萬民
　之目而肉刑之問巳宣於宼讎之耳非所以
　來逺人也議者百餘人與朗同者多帝以吳
　蜀未平寢
金行提象鎮南削煩苛之法
　晉以金德王天下故曰金行提象言取類於
　金也杜預字元凱爲鎮南大將軍與車騎將
　軍賈充等定律令既成預爲注觧乃奏之曰
　法者蓋繩墨之斷例非窮理盡性之書也故
　文約而例直名省而禁簡　例直易見禁
　簡難犯易見則人知所避難犯則幾於刑措
　古之刑書銘之鍾鼎鑄之金石所以逺塞異
　端使無淫巧也今所注皆網羅法意格之以
　名分使用之者執名例以審趣舎伸繩墨之
　直去析薪之理也詔頒行於天下
而體國經野御辨登樞
　周禮惟王建國辨方正位體國經野體國者
　營其國之宫城門涂如身之有四體經野者
　治其野之丘甸溝洫如機之有經緯登樞者
　北極爲天樞居其所而衆星拱之人君之象
　故人君即位曰登極亦曰登樞
莫不崇寛簡以弘風樹仁惠以裁化
　書大禹謨臨下以簡御衆以寛詩序風風也
　上以風化下樹立也易係辭化而裁之
景胄以之碩茂寳祚於是克崇
　尚書命汝典樂教胄子胄子長子也適子也
　景大也碩亦大也易繫辭聖人之大寳曰位
　祚國祚也崇高也言國家崇寛簡樹仁惠則
　本支繁茂國祚延長也
徽猷列於緗圖鴻名勒於青史
　徽美也猷道也文選贈劉琨詩加其忠直宣
　其徽猷緗桑初生之色即淺黃色也文選序
　飛文染翰則卷盈乎緗帙言人君羙道具列
　於圖書鴻名大名也前漢司馬相如封禪書
　前聖之所以永保鴻名青史者古無𥿄凡書
　辭者殺竹汗爲簡書之文選江淹書並圖青
　史言人君之大名必勒書於青史
暨炎靈委御人物道銷
　暨者及也炎者漢也漢以火德王天下故曰
　炎靈者漢靈帝也委御者文選魏都賦劉宗
　委馭漢至唐歷代已多此借漢以喻隋末之
　亂君失其馭而一時人物之道銷䘮也
霧翳三光塵驚九服
　翳者蔽也三光者纂要曰日月星謂之三光
　以喻人君之明言羣邪如霧以蔽君之明也
　周書辨九服之國方千里乃其外曰侯服甸
　服男服采服衛服蠻服夷服鎮服蕃服是名
　九服言煙塵徧驚於九服之内也
秋卿司於邦典高下在心
　周禮六典五曰刑典以誥邦國又秋官司寇
　帥其屬以佐王刑邦國劉馮事始舜以臯陶
　作士乃理獄之官周禮爲士師秦以李斯爲
　廷尉漢因之景帝嘗改爲大理梁爲秋卿唐
　爲司刑左傳曰高下在心謂不遵法度而用
　心不公也
獄吏傳於爰書出没由已
　史記張湯傳湯父爲長安丞出湯爲兒守舎
　還爲䑕盜肉怒笞湯湯掘窟得盜䑕及餘肉
　劾䑕掠治傳爰書試鞫論報取鼠與肉磔堂
　下其父見之視其文辭如老獄吏大驚遂使
　書獄蘇林曰傳謂傳囚也爰易也以此書易
　其辭處鞫窮也張晏曰傳考證驗也爰書自
　證不知此言反受其罪訊考三日復問之知
　與前辭同也鞫一吏爲讀狀論其報行也此
　言獄吏傳爰書出入罪人皆由已也
内史溺灰然而被辱
　史記御史大夫韓安國字長孺梁城安人也
　其後安國坐法抵罪縣獄吏田甲辱安國安
　國曰死灰獨不然乎甲曰然即溺之居無何
　梁内史闕漢遣使拜安國爲梁内史起徒中
　爲二千石甲亟走安國曰甲不就官我㓕而
　宗甲因肉袒謝安國笑曰可溺矣公等足爲
　治乎卒善遇之
丞相見牘背而行賕
　史記漢絳侯周勃免相就國嵗餘每河東守
　行縣至絳周勃自畏恐誅常披甲令家人持
　兵以見之其後有人告勃欲反文帝四年下
　廷尉廷尉下其事長安逮捕勃治之勃恐不
　知置辭吏稍侵辱之勃以千金與獄吏獄吏
　乃書牘視之曰以公主爲證牘木簡也公主
　者孝文帝女也勃太子勝尚之故獄吏教引
　爲證勃之益封受賜盡以與薄昭及繫急昭
　爲言薄太后太后亦以無反事文帝朝太后
　以帽絮提文帝帽絮巾也太后曰絳侯綰皇
　帝璽將兵于北軍不以此時反今居一小縣
　頋反邪文帝既見絳侯獄辭乃謝曰吏事方
　驗而出之於是使使持節赦絳侯復爵邑絳
　侯既出曰吾甞將百萬然安知獄吏之貴乎
　賕者以財相謝也
戮逮棄灰誅及偶語
　逮者及也史記衛鞅傳歩過六尺者有罰棄
　灰於道者被刑又史記秦始皇三十四年丞
　相李斯上䟽乃請史官非秦記皆燒之有敢
　偶語詩書者棄市注云禁民聚語畏其謗也
長平痛積冤之氣
　史記秦將白起與趙將趙括戰於長平秦軍
　射殺括括軍敗卒四十萬降武安君計前秦
　已至上黨上黨民不樂爲秦而歸趙趙卒反
　覆非盡殺之恐爲亂乃挾詐而盡坑殺之言
　無罪四十萬人盡誅所以痛積冤之氣也
司敗切瘐死之魂
　司敗者獄官也論語陳司敗問昭公知禮乎
　漢宣帝詔繫者或以掠笞若飢寒瘐死獄中
　朕甚痛之其令郡國嵗上繫囚以掠若瘐死
　者所主坐召御史課殿最以聞囚徒飢寒病
　死曰瘐死
遂使五樓之羣争迴地軸十角之旅競入天田
　後漢諸賊銅馬大槍尤來上江青犢校檀五
　幡五樓富平獲索皆賊名號也春秋括地象
　云地有三千六百六軸十角者此皆形容隋
　將亡唐未興之時天下大亂也周禮五百人
　爲旅前漢天文志龍左角爲天田龍祥也晨
　見則祭之然此天田特借用其字謂兵亂於
　天子之境土也
國歩於是艱難刑政於焉弛紊
　詩桑柔國歩蔑資朱子云歩猶運也刑政者
　論語道之以政齊之以刑文選辨亡論皇剛
　弛紊
殷憂俟來蘇之后多難佇撥亂之君
　書仲虺之誥攸徂之民室家相慶徯予后后
　來其蘇注湯所徃之民皆喜曰待我君來其
　可蘇息多難者詩訪落曰未堪家多難漢高
　祖紀羣臣曰帝起微細撥亂反正佇者候也
大唐握乾符以應期得天統而御歷
　文選東都賦握乾符闡坤珍又魏都賦應期
　運而光赫言大唐之君執握天受命之符以
　應期運也前漢高祖賛曰旗幟上赤恊於火
　德自然之應得天統矣御治也歴數也
誅阪泉之巨猾勦丹浦之㐫渠
　史記黃帝教熊羆豼貅貙虎以與炎帝戰於
　阪泉之野三戰然後得其志文選應劭詩丹
　浦非樂戰劉良曰唐虞時丹浦國不服帝征
　而克之
掃旬始而静天綱廓妖氛而清地紀
　文選東京賦攙搶旬始羣㐫靡餘旬始祅星
　也晉紀緫論曰天綱解紐又還舊園詩曰大
　明盪祅氛又地理志山河分兩戒有南紀北
　紀
朱旗乃舉東城高滅楚之功
　朱旗者文選述高紀賛神毋告符朱旗乃舉
　又漢五年圍項羽垓下夜聞漢軍皆楚歌知
　盡得楚地羽與數騎走是以兵大敗灌嬰追
　斬東城言唐之勲德亦高於此也
黃銊裁麾西土建翦商之業
　書牧誓武王與紂戰于牧野甲子昧爽王朝
　至于商郊王左仗黃銊右秉白旄以麾曰逖
　矣西土之人詩公劉篇實始翦商翦㓕也言
　唐之功業亦若此
緫六合而光宅包四大以凝旒
　六合者四方上下也書堯典光宅天下言堯
　有光明之德覆天下如屋宅四大者老子云
　道大天大地大王大域中有四大王居其一
　焉禮記玉藻曰天子玉藻十有二旒
異域於是來庭殊方所以受職
　文選李陵書死爲異域之鬼詩常武篇殊方
　來庭又文選東都賦殊方别區又與陳元伯
　書曰解辮請職
航少海以朝絳闕梯崑山以謁紫宸
　大舟曰航楊雄夏州箴曰航海三萬東牽其
　竿山海經無臯之南望㓜海郭璞云㓜即小
　也文選與孫皓書稽顙絳闕山海經崑崙山
　廣萬里高一千里荆州星占北辰一名天關
　一名北極北極者紫宫天主也天子所居曰
　宸故曰紫宸
椎髻之酋加之以文冕窮髪之長寵之以徽章
　唐書儒學傳貞觀中高麗與百濟新羅高昌
　土蕃等諸國酋長遣子弟請入國學鼓篋而
　升講筵者八十餘人文選石闕銘椎髻之長
　南越之俗也又絶交書強越人以文冕又遊
　赤石詩况乃令窮髪無毛之地在北海之北
　也又貴妃誄崇徽章出寰甸徽旌旗也章旒
　也言南而椎髻北而窮髮皆來朝也
王會之所不書塗山之所莫紀
　唐初東謝蠻入朝冠烏熊皮以金銀絡頸身
　披毛帔韋皮行縢而着履顔師古因奏言周
　武王時逺國歸欵周史集其事爲王會篇乃
　命閻立本圖之禹會諸侯於塗山執玉帛者
　萬國
歌九功以恊金奏運七政以齊玉衡
　書大禹謨水火金木土糓惟脩正徳利用厚
　生惟和九功惟叙九叙惟歌周禮鍾師掌金
　奏書舜典在璇璣玉衡以齊七政以璇爲璣
　以象天體之運轉以玉爲衡管橫而設之以
　窺璣以齊日月五星七政之運行猶今之渾
　天儀也
律增甲乙之科以正澆俗禮崇升降之制以拯
頺風
　前漢宣帝曰令甲死者不可復生刑者不可
　復息息生長也甲令第一乙令第二也文選
　策秀才文曰民俗澆弛法令滋章禮記樂記
　曰升降上下周還裼襲禮之文也拯救也頽
　毁也
蕩蕩巍巍信無徳而稱也伏惟
　論語蕩蕩乎民無能名焉巍巍乎其有成功
　也又曰泰伯其可謂至徳也已矣三以天下
　譲民無得而稱焉
皇帝陛下
　唐儀制令皇帝天子夷夏通稱之陛下對􁧑
　咫尺上表通稱之應邵曰王者有執兵陳於
　階陛之側臣於至尊不敢指斥故呼陛下以
　告之因卑以逹尊之意也
體元纂業則大臨人
　杜預左氏傳注凢人君即位欲其體元以居
　正文選東京賦况纂帝業而輕天位纂繼也
　論語惟天爲大惟堯則之言天之大以臨兆
　民也
覆載並於乾坤照臨運於日月
　易乾卦夫大人者與天地合其徳與日月合
　其明與天地合其徳者謂覆載也與日月合
　其明者謂照臨也
坐青蒲而化光四表負丹扆而德被九圍
　漢書史丹伏青蒲奏事青蒲席也尚書曰光
　被四表禮記明堂曰天子負斧扆南郷而立
　斧扆爲斧屏風於户牖之間詩長發篇曰帝
　命式于九圍九州也
日旰忘餐心存於哀矜宵分不寐志在於明威
　旰晚也蜀志諸葛亮上䟽曰陛下劬勞帝業
　旰食思政廢寢憂人書吕刑曰皇帝哀矜庶
　戮之無辜言唐帝日晚忘食哀矜無辜唐李
　百藥曰太宗纔及日昃必命才學之士賜以
　清問一夜忘疲中宵不寐書湯誥曰將天命
　明威不敢赦言唐帝中夜不寢其志在於明
　天之威慎用刑也
一夫向隅而責躬萬方有犯而罪已
　漢書刑法志曰滿堂而飲酒有一人向隅而
　悲泣則一堂皆爲之不樂王者之於天下也
　譬猶一堂之上也書湯誥萬方有罪在予一
　人又左傳莊公十一年曰禹湯罪已其興也
　勃焉
仍慮三辟攸斁八刑尚密
　左傳昭公六年鄭人鑄刑書於鼎以爲常法
　叔向始貽子產書曰夏有亂政作禹刑啇有
　亂政而作湯刑周有亂政而作九刑三辟之
　興皆叔世也辟刑也尚書洪範曰彞倫攸斁
　斁敗也八刑者周禮大司徒以刑紏萬民一
　曰不孝二曰不義三曰不婣四曰不弟五曰
　不任六曰不恤七曰造言八曰亂民
平反之吏從寛而失情次骨之人舞智而䧟網
　前漢嶲不疑爲京兆尹毎行縣錄囚徒有所
　平反母即喜史記杜周南陽人爲御史周然
　重遲外寛内深次骨李奇曰其用罪深刻至
　骨又張湯杜人也湯爲人多詐舞智以御人
　言䧟人於憲網
刑靡定法律無正條徽纆妄施手足安措
　靡無也易坎卦係用徽纆寘于叢棘釋音劉
　子玄云三股曰徽兩股曰纆皆索名所以禁
　囚今言妄施者刑罰不中也論語曰刑罰不
　中則民無所措手足自仍慮以下至此皆言
　唐興之初慮恐用刑無一定之律吏無所遵
　守以致刑罰不中所以命羣臣定律也
乃制太尉楊州都督監脩國史上柱國趙國公
無忌司空上柱國英國公勣
　李勣字懋功曹州離孤人本姓徐武德二年
　從李密歸朝唐高祖喜曰勣純臣詔受黎州
　緫管封英國公賜姓附宗正屬籍
尚書左僕射兼太子少師監脩國史上柱國燕
國公志寧
　于志寧字仲謐京兆高陵人太宗曰今太子
　幼卿當輔以正道太子承乾數有過惡志寕
　欲救止之上諫苑以諷帝見大恱賜金十斤
　絹三百疋凡格式律令禮典皆與論譔賞賜
　鉅萬
尚書右僕射監脩國史上柱國開國公遂良
　褚遂良字登善通直散騎常侍褚亮之子博
　渉文史工隷楷
銀青光禄大夫守中書令監脩國史上騎都尉
栁奭
　栁奭字子邵蒲州人以父隋時使高麗卒焉
　奭徃迎䘮號踊盡䘮爲夷人所慕
銀青光祿大夫守刑部尚書上輕車都尉唐臨
　唐臨字本德京兆長安人遷侍御史俄持節
　披獄交州出冤繫三千人累遷大理卿高宗
　常録囚臨軒對無不盡帝喜曰爲國之要在
　用法刻則民殘寛則失其有罪惟是折中以
　稱朕意永徽元年拜御史大夫蕭齡之常任
　廣州都督受賕當死詔羣臣議請論如法詔
　戮於朝堂臨建言羣臣不知天子所以議之
　之意在律八議王族戮於隠議親也刑不尚
　大夫議貴也今齡之貪贓狼扈死有餘咎陛
　下以異於他囚故議之有司又令入死非帝
　舜所以用刑者不可爲後世法帝然之齡之
　齊高帝五世孫由是免死
太中大夫守太理卿輕車都尉叚寳玄太中大
夫守皇門侍郎護軍頴川縣開國公韓瑗
　韓瑗字伯玉京兆三原人父仲良武德初與
　定律令建言周律其屬二千秦漢後約爲五
　百依古則繁請　崇寛簡以示惟新於是採
　開皇律宜於時者定之終刑部尚書瑗少負
　節行博學曉吏事
太中大夫守中書侍郎監脩國史驍騎尉來濟
　來濟揚州江都人篤志爲文章善議論曉暢
　時務後至公輔
朝議大夫守中書侍郎辛茂將朝議大夫守尚
書右丞輕騎都尉劉燕客朝請大夫使持節穎
州諸軍事守頴州刺史輕車都尉裴弘獻朝議
大夫守御史中丞上柱國賈敏行朝議郎守刑
部郎中輕車都尉王懷恪前雍州盩厔縣令雲
騎尉董雄朝議郎行大理丞護軍路立承奉郎
守雍州始平縣丞驍騎尉石士逹大理評事雲
騎尉曹惠果儒林郎守律學博士飛騎尉司馬
銳等
　以上十人無傳律學博士魏書曰衛揭奏刑
　法國家所重而私議所輕獄者人命所懸而
　選用者所卑請置律學博士相教授遂施行
　律學博士自此始也
摭金匱之故事採石室之逸書
　書金縢納冊於金縢之匱中環濟要略御史
　中丞有石室以藏秘書文選魏都賦金匱石
　室藏秘書之所帝王圖籍於此藏史記太史
　公抽金匱石室之書書序曰採摭羣言以立
　訓傳
捐彼凝脂敦兹簡要
　捐棄也文選秦法繁於秋荼網密於凝脂敦
　篤也兹此也簡略也言國家捐棄其繁密之
　刑而敦此簡略之法也
網羅訓誥研覈丘墳
　書序垂世立教典謨訓誥誓命之文研究覈
　考也又曰研精覃思博考經籍伏犧神農黃
　帝之書謂之三墳言大道也少昊顓頊高辛
　唐虞之書謂之五典言常道也八卦之說謂
　之八索求其義也九州之志謂之九丘言九
　州所有土地所生風氣所宜皆聚此書也春
　秋左氏傳曰楚左史倚相能讀三墳五典八
　索九丘即謂上世帝王遺書也言此律䟽亦
　網羅研覈上世帝王之遺書也
撰律䟽三十卷筆削巳了
　春秋傳曰孔子作春秋筆則筆削則削筆存
　之於牘削去而不書也漢書曰令有司請定
　法削即削筆即筆服䖍曰言隨君意
寔三典之隱括
　周禮建三典以刑邦國詰四方一曰刑新邦
　用輕典二曰刑平邦用中典三曰刑亂邦用
　重典荀子法行篇曰良醫之門多病人隱括
　之側多枉木隱括者正曲木之器言此律書
　信乃三典之隱括
信百代之準繩
　準繩者孟子曰聖人既竭目力焉繼之以䂓
　矩準繩以爲方圎平直不可勝用也準取其
　平繩取其直言此律書信能百代之後取其
　平直也
銘之景鍾將二儀而並乆
　文選楊脩荅臨淄侯牋曰銘功景鍾易繫辭
　曰易有太極是生兩儀言此律書可以銘刻
　於國家重器之上與天地同其乆逺矣
布之象魏與七曜而長懸
　象魏者周禮秋官正月之吉懸刑象之法於
　象魏使人觀之象魏雉門兩觀也纂要云日
　月五星謂之七曜易繫辭懸象箸明莫大於
　日月言此律者布之於宫門雙闕如日月五
　星長懸於天也
庻一面之祝逺超於殷簡
　庻者庻幾也史記殷湯出野見張網四靣祝
　曰天下四方皆入吾網湯曰嘻盡之矣乃去
　其三靣祝曰欲左左欲右右不用命乃入吾
　網諸侯聞之曰湯德至矣超過也簡冊也言
　唐帝撰此律書好生之德過於殷家之簡冊
　也
十失之歎永弭於漢圖
　漢路温舒曰秦有十失其一尚存治獄之吏
　是也今治獄者上下相繼以刻爲明深者獲
　功名平者多後患弭止也言有此律則永無
　漢人十失之嘆也
謹詣朝堂奉表以聞臣無忌等誠惶誠恐頓首
頓首永徽四年十一月十九日進
　永徽唐高宗年號也
故唐律䟽議緫目録(計三十卷<折 t="33"/>凡五百條)
　　　一名例(計六卷<折 t="33"/>凡五十七條)
　　　二衛禁(計二卷<折 t="33"/>凡三十三條)
　　　三職制(計三卷<折 t="33"/>凡五十八條)
　　　四户婚(計三卷<折 t="33"/>凡四十六條)
　　　五廏庫(計一卷<折 t="33"/>凡二十八條)
　　　六擅興(計一卷<折 t="33"/>凡二十四條)
　　　七賊盜(計四卷<折 t="33"/>凡五十四條)
　　　八闘訟(計四卷<折 t="33"/>凡五十九條)
　　　九詐僞(計一卷<折 t="33"/>凡二十七條)
　　　十雜律(計二卷<折 t="33"/>凡六十二條)
　　　十一捕亡(計一卷<折 t="33"/>凡一十八條)
　　　十二斷獄(計二卷<折 t="33"/>凡三十四條)
故唐律䟽議緫目録終
故唐律目録
第一卷(凡七條<折 t="33"/>名例)
　笞刑五　杖刑五
　徒刑五　流刑三
　死刑二(一<折 t="33"/>問荅)
　十惡(二<折 t="33"/>問荅)八議
第二卷(凡一十一條<折 t="33"/>名例)
　八議者(議章<折 t="33"/>此名)皇太子妃(請章<折 t="33"/>此名)
　七品以上之官(減章<折 t="33"/>此名)應議請減(問荅二<折 t="33"/>此名贖章)
　婦人官品邑號　五品以上妾有犯
　人有議請減　以理去官
　無官犯罪(二<折 t="33"/>問荅)以官當徒(四<折 t="33"/>問荅)
　十惡反逆縁坐(四<折 t="33"/>問荅)
第三卷(凡一十條<折 t="33"/>名例)
　奸盜略人受財(一<折 t="33"/>問荅)府號官穪(一<折 t="33"/>問荅)
　除名者(三<折 t="33"/>問荅)以官當徒不盡
　除名比徒三年　犯流應配
　流配人在道　犯死罪非十惡(三<折 t="33"/>問荅)
　徒應役無兼丁(二<折 t="33"/>問荅)工樂雜户(二<折 t="33"/>問荅)
第四卷(凡八條<折 t="33"/>名例)
　犯罪巳發(一<折 t="33"/>問荅)老小廢疾(四<折 t="33"/>問荅)
　犯時未老疾(一<折 t="33"/>問荅)彼此俱罪之贓(二<折 t="33"/>問荅)
　以贓入罪(四<折 t="33"/>問荅)平贓者(二<折 t="33"/>問荅)
　略和誘人　㑹赦改正徴收(二<折 t="33"/>問荅)
第五卷(凡八條<折 t="33"/>名例)
　犯罪未發自首(四<折 t="33"/>問荅)犯罪共亡(四<折 t="33"/>問荅)
　盜詐取人財物(二<折 t="33"/>問荅)同職犯公坐(三<折 t="33"/>問荅)
　公事失錯(一<折 t="33"/>問荅)共犯罪造意爲首
　共犯罪本罪別　共犯罪有迯亡(二<折 t="33"/>問荅)
第六卷(凡一十三條<折 t="33"/>名例)
　二罪從重(四<折 t="33"/>問荅)同居相爲隱(一<折 t="33"/>問荅)
　官户部曲　化外人相犯
　本條别有制　斷罪無正條
　乗輿車駕　穪期親祖父母
　穪反坐罪之　綂攝案驗爲監臨(一<折 t="33"/>問荅)
　穪日者以百刻　穪加就重
　穪道士女冠
第七卷(凡一十八條<折 t="33"/>衛禁)
　䦨入太廟門　䦨入宫門
　䦨入踰閾爲限　宫殿門無籍
　非應宿衛自代　因事入宫輙宿(一<折 t="33"/>問荅)
　無著籍入宫殿　宫殿作罷不出(二<折 t="33"/>問荅)
　登髙臨宫中　宿衛𬒳奏劾
　應出宫殿輙留　䦨入非御在所
　巳配仗衛廻改　奉勑夜開宫殿門
　夜禁宫殿出入　向宫殿射(一<折 t="33"/>問荅)
　車駕行衝隊　宿衛上畨不到(二<折 t="33"/>問荅)
第八卷(凡一十五條<折 t="33"/>衛禁)
　宿衛兵仗　行宫營門
　宫内外行夜　犯廟社禁苑罪名
　宫門等冒名守衛(一<折 t="33"/>問荅)越州鎮戍等城垣
　私度關　不應度關
　關津留難　私度有他罪
　人兵度關妄度　齎禁私物度關
　越度縁邊關塞　縁邊城戍
　烽候不警
第九卷(凡二十三條<折 t="33"/>職制)
　官有貟數　貢舉非其人
　剌史縣令私出界　在官應直不直(一<折 t="33"/>問荅)
　官人無故不上　之官限滿
　官人從駕稽違　大祀不預申期
　大祀散齋弔䘮　祭祀有事於園陵
　廟享有䘮　合和御藥
　造御膳犯食禁　御幸舟船
　乘輿服御物　主司借服御物
　監當主食有犯　百官外膳
　漏泄大事　玄象器物
　稽緩制書　𬒳制書施行違者
　受制忘誤
第十卷(凡一十九條<折 t="33"/>職制􁕁􁕁􁕁)
　制書誤輙改定　上書奏事犯諱
􁕁上書奏事誤􁕁􁕁􁕁事應奏而不奏􁕁
　事直代判署　受制出使不返
　匿父母夫䘮(二<折 t="33"/>問荅)府號官稱犯名
　指斥乘輿　驛使稽程
　驛使以書寄人　文書應遣驛
　驛使不依題署　増乗驛馬
　乗驛馬枉道(一<折 t="33"/>問荅)乘驛馬齎私物
　長官使人有犯　用符節事訖
　公事應行稽留
第十一卷(凡一十七條<折 t="33"/>職制)
　奉使部送顧寄人　長吏輙立碑
　有所請求　受人財請求
　有事以財行求　監主受財枉法
　有事先不許財　受所監臨財物
　因使受送饋　貸所監臨財物(一<折 t="33"/>問荅)
　役使所監臨　監臨受供饋
　率歛監臨財物　監臨家人乞借(一<折 t="33"/>問荅)
　去官受舊官屬　挾勢乞索
　穪律令式
第十二卷(凡一十四條<折 t="33"/>户婚)
　脫户　里正不覺脫漏
　州縣不覺脫漏　里正官司妄脫漏
　私入道　子孫不得别籍
　居父母䘮生子　養子捨去
　立嫡違法　養雜户爲子孫
　放部曲爲良(二<折 t="33"/>問荅)相冒合户
　卑㓜私輙用財　賣口分田
第十三卷(凡一十八條<折 t="33"/>户婚)
　占田過限　盗耕種公私田
　妄認盜賣公私田　在官侵奪私田
　盗耕人墓田　部内旱澇霜雹
　部内田疇荒蕪　里正授田課農桑
　應復除不給　羌科賦役違法
　輸課稅物違期　許嫁女報㛰書(一<折 t="33"/>問荅)
　爲㛰女家妄冒　有妻更娶(一<折 t="33"/>問荅)
　以妻爲妾(二<折 t="33"/>問荅)居父母夫䘮嫁娶
　父母囚禁嫁娶　居父母䘮主㛰
第十四卷(凡一十四條<折 t="33"/>户婚)
　同姓爲婚(一<折 t="33"/>問荅)爲袒免妻嫁娶
　夫䘮守志　娶迯亡婦女
　監臨娶所監臨女　和娶人妻
　尊長與卑㓜定㛰　妻無七出(一<折 t="33"/>問荅)
　義絶離之(一<折 t="33"/>問荅)奴娶良人爲妻
　雜户不得娶良人　違律爲㛰
　違律爲㛰離正　嫁娶違律
第十五卷(凡二十八條<折 t="33"/>廐庫)
　牧畜産課不充　驗畜産不實
　受官羸病畜産　乗官畜私䭾物
　大祀犧牲不如法　乘官畜脊破領穿
　官馬不調習　故殺官私馬牛
　官畜毀食官私物　殺緦麻親馬牛(一<折 t="33"/>問荅)
　犬傷殺畜産　畜産觝蹹齧人
　監主借官奴畜　官私畜損食物
　庫藏主司捜檢　假借官物不還
　監主貸官物　監主以官物借人
　損敗倉庫積聚物　財物應入官私
　放散官物　應輸課稅
　監臨官僦運租稅　輸給給受留難
　官物有印封　輸課物齎財市糴
　出納官物有違　官物應入私
第十六卷(凡二十四條<折 t="33"/>擅興)
　擅發兵　調發供給軍事
　不給發兵符　㨂點衛士征人
　征人冒名相代　校閱違期
　乏軍興　征人稽留
　征討告消息　主將守城
　主將臨陣先退　鎮所放征人還
　征人巧詐避役　鎮戍有犯
　非公文不給戎仗　遣畨代違限
　興造言上　非法興造
　工作不如法　私有禁兵器(一<折 t="33"/>問荅)
　功力採取不任用　丁夫差遣不平
　丁夫雜匠稽留　私使丁夫雜匠
第十七卷(凡一十三條<折 t="33"/>賊盜)
　謀反大逆(一<折 t="33"/>問荅)縁坐非同居(二<折 t="33"/>問荅)
　口陳欲反之言　謀叛
　謀殺府主等官　謀殺期親尊長
　部曲奴婢殺主　謀殺故夫父母
　謀殺人　刼囚(二<折 t="33"/>問荅)
　規避執人　殺一家三人(一<折 t="33"/>問荅)
　祖父母夫爲人殺(二<折 t="33"/>問荅)
第十八卷(凡九條<折 t="33"/>賊盜)
　以物置人耳鼻　造畜蠱毒(四<折 t="33"/>問荅)
　以毒藥藥人(一<折 t="33"/>問荅)憎惡造厭魅(一<折 t="33"/>問荅)
　殺人移郷　殘害死屍
　穿地得死人(一<折 t="33"/>問荅)造祅書祅言
　夜無故入人家(一<折 t="33"/>問荅)
第十九卷(凡一十七條<折 t="33"/>賊盜)
　盜大祀神御物　盜御寳
　盜官文印書　盜制書
　盜宫殿門符　盜禁兵器
　盜毀天尊佛像　發冡(一<折 t="33"/>問荅)
　盜園陵内草木　盜官私牛馬殺
　盜不計贓罪名　强盜(一<折 t="33"/>問荅)
　竊盜　監臨主守自盜
　故燒人舎屋(一<折 t="33"/>問荅)喝取人財物(二<折 t="33"/>問荅)
　本以他故毆人奪物(二<折 t="33"/>問荅)
第二十卷(凡一十五條<折 t="33"/>賊盜)
　盜緦麻小功財物　卑幼將人盜己家財(一<折 t="33"/>問荅)
　因盜過失殺傷人　私財奴婢貿易官物
　山野物巳加功力　略人略賣人(一<折 t="33"/>問荅)
　略和誘奴婢　略賣期親卑㓜(二<折 t="33"/>問荅)
　知略和誘和同相賣(一<折 t="33"/>問荅)知略和誘强竊盜
　共盜併贓論(一<折 t="33"/>問荅)共謀強盜不行
　盜經断後三犯(一<折 t="33"/>問荅)公取竊取皆爲盜
　部内容止盜者
第二十一卷(凡一十五條<折 t="33"/>闘訟)
　闘毆手足他物傷(一<折 t="33"/>問荅)闘毆折齒毀耳鼻
　兵刃斫射人　毆人折跌支體瞎目(一<折 t="33"/>問荅)
　鬪故殺用兵刃(一<折 t="33"/>問荅)保辜
　同謀不同謀毆傷人(二<折 t="33"/>問荅)威力制縳人
　兩相毆傷論如律(一<折 t="33"/>問荅)於宫内忿争
　毆制使府主縣令　佐職統属毆長官
　毆府主縣令父母　皇家袒免以上親(二<折 t="33"/>問荅)
　流外官毆議貴(一<折 t="33"/>問荅)
第二十二卷(凡一十五條<折 t="33"/>闘訟)
　九品以上毆議貴　監臨官司毆綂属(一<折 t="33"/>問荅)
　拒毆州縣使　部曲奴婢良人相毆
　主殺有罪奴婢　毆部曲死決罰(一<折 t="33"/>問荅)
　部曲奴婢過失殺主　毆緦麻親部曲奴婢
　毆傷妻妾　媵妾毆詈夫
　毆緦麻兄姊　毆詈祖父母父母
　妻妾毆詈夫父母　妻妾毆詈故夫父母(一<折 t="33"/>問荅)
　毆兄妻夫弟妹
第二十三卷(凡一十三條<折 t="33"/>闘訟)
　毆妻前夫子(一<折 t="33"/>問荅)毆詈夫期親尊長
　祖父母爲人毆擊(一<折 t="33"/>問荅)闘毆誤殺傍人(三<折 t="33"/>問荅)
部曲奴婢詈舊主(二<折 t="33"/>問荅)戯殺傷人
過失殺傷人　宻告謀反大逆
誣告謀反大逆　誣告反坐
告小事虚(一<折 t="33"/>問荅)誣告人流罪引虚(一<折 t="33"/>問荅)
告祖父母父母絞(二<折 t="33"/>問荅)
第二十四卷(凡一十六條<折 t="33"/>闘訟)
　告期親尊長(一<折 t="33"/>問荅)告緦麻卑㓜(一<折 t="33"/>問荅)
　子孫違犯教令　部曲奴婢告主
　誣告府主剌史縣令　投匿名書告人罪(一<折 t="33"/>問荅)
　囚不得告舉他事(一<折 t="33"/>問荅)犯罪經所在官司首
　以赦前事相告言(一<折 t="33"/>問荅)告人罪須明注年月
　爲人作辭牒加狀　教令人告事虚(一<折 t="33"/>問荅)
　邀車駕撾鼓訴事　越訴(一<折 t="33"/>問荅)
　強盜殺人　監臨知犯法
第二十五卷(凡二十七條<折 t="33"/>詐僞)
　僞造皇帝寳　僞寫官文書印
　僞寫宫殿門符　僞寳印符節假人(二<折 t="33"/>問荅)
　盜寳印符節封用(一<折 t="33"/>問荅)對制奏事不實
　對制上書不以實　詐爲官文書増減(一<折 t="33"/>問荅)
　詐假官假與人官　非正嫡詐承襲(一<折 t="33"/>問荅)
　詐穪官所捕人(二<折 t="33"/>問荅)詐欺官私取物
　詐爲官文書増減　妄認良人爲奴婢(一<折 t="33"/>問荅)
　詐除去官戸奴婢(一<折 t="33"/>問荅)詐爲瑞應
　詐教誘人犯法　詐乗驛馬
　詐自復除　詐疾病有所避
　醫違方詐療病　父母死言餘䘮(一<折 t="33"/>問荅)
　詐病死傷不實　詐䧟人死傷(一<折 t="33"/>問荅)
　保任不如所任　證不言情
　詐冒官司
第二十六卷(凡三十四條<折 t="33"/>雜律)
　坐贓致罪　國忌作樂
　私鑄錢　城内街巷走車馬
　向城官私宅射　施機鎗作坑穽
　醫合藥不如方　丁匠防人等疾病
　受寄物費用(一<折 t="33"/>問荅)負債違契不償
　負債強撁掣畜産　良人爲奴婢質債
　錯認良人爲奴婢　博戯賭財物
　舎宅車服器物　侵巷街阡陌
　占山野陂湖利　犯夜
　從征從行身死　應給傳送剰取
　不應入驛而入　姦徒一年半
　姦緦麻親及妻　姦從祖母姑
　姦父祖妾(一<折 t="33"/>問荅)奴姦良人
　和姦無婦女罪名　監主於監守内姦
　校斛斗秤度　器用絹布行濫
　市司評物價　私作斛斗秤度
　賣買不和較固　買奴婢牛馬立劵
第二十七卷(凡二十八條<折 t="33"/>雜律)
　在市人衆中驚動　失時不脩隄防
　盜决隄防　乗官船衣粮
　茹船不如法　山陵兆域内失火
　庫藏倉不得燃火　非時燒田野
　官府倉庫失火　燒官府私家舎宅
　見火起不告救　水火損敗徴償
　毀神御之物　毀大祀丘壇
　棄毀符節印　棄毀制書官文書
　私發官文書印封　官物亡失簿書
　食官私田園苽果　棄毀器物稼穡
　毀人碑碣石獸　停留請受軍器
　棄毀官私器物　亡失符印求訪
　得宿藏物(一<折 t="33"/>問荅)得闌遺物
　違令　不應得爲
第二十八卷(凡一十八條<折 t="33"/>捕亡)
　將吏追捕罪人　罪人持仗拒捍
　𬒳毆擊姦盜捕法　道路行人捕罪人
　捕罪人漏露其事　隣里𬒳強盜
　從軍征討亡　防人向防
　流徒囚役限内亡　宿衛人亡(一<折 t="33"/>問荅)
　丁夫雜匠亡(一<折 t="33"/>問荅)浮浪他所
　官户奴婢亡　在官無故亡
　𬒳囚禁拒捍走(一<折 t="33"/>問荅)主守不覺失囚
　容止他界迯亡　知情藏匿罪人(一<折 t="33"/>問荅)
第二十九卷(凡一十四條<折 t="33"/>断獄)
　囚應禁而不禁　與囚金刃觧脫
　死罪囚辭窮竟(一<折 t="33"/>問荅)主守導令囚翻異
　囚給衣食醫藥　八議請減老小(一<折 t="33"/>問荅)
　囚引人爲徒侣　訊囚察辭理
　拷囚不過三度　拷囚限滿不首(一<折 t="33"/>問荅)
　鞫獄停囚待對　依告狀鞫獄
　囚徒伴稽送併論　決罰不如法
第三十卷(凡二十條<折 t="33"/>断獄)
　監臨以杖捶人(一<折 t="33"/>問荅)斷罪引律令
　應言上不言　制勑斷罪
　官司出入人罪(一<折 t="33"/>問荅)赦前斷罪不當
　聞知恩赦故犯　獄結竟取服辯
　縁坐没官放之　徒流送配稽留
　輸備贖没入物　婦人懐孕犯死罪
　拷決孕婦　立春後不決死刑
　死囚覆奏報決　斷罪決配而收贖
　斷罪應絞而斬　領徒囚應役不役
故唐律䟽議卷第一(凡七條<折 t="33"/>名例)
　䟽夫三才肇位萬象斯分
　　三才解見前肇始也萬象萬物也左傳物
　　生而後有象有象而後有滋有滋然後有
　　數
　禀氣含靈人爲稱首
　　天以二氣五行化生萬物氣以成形惟人
　　也得其秀而最靈書太誓曰惟天地萬物
　　父母惟人萬物之靈謂禀受天地之氣而
　　含虛靈者萬物之中惟人爲先
　莫不慿黎元而樹司宰因政教而施刑法
　　黎元釋見前樹立也周禮六官冡宰掌邦
　　治司徒掌邦教宗伯掌邦禮司馬掌邦政
　　司冠掌邦刑司空掌邦土而冡宰兼緫六
　　官司宰謂冡宰也前漢志曰劉向上䟽曰
　　教化所恃以爲治也刑法所以助治故律
　　䟽云德禮爲政教之本刑罰爲政教之用
　其有情恣庸愚識沈愆戾
　　仁義禮智根於道心性也喜怒哀樂愛惡
　　欲發於人心情也聖賢存心養性故其情
　　發而中節是爲上智中人以下不能率性
　　而縱恣其情情之所發皆是人慾故爲下
　　愚庸者庸常無能之人也沈下沈也氣之
　　輕清者上浮而爲天重濁者下沈而爲地
　　人禀氣之清者則見識髙明禀氣之濁者
　　見識沈滯不加澄汰之功則其識愈下所
　　爲必䧟於罪戾矣
　大則亂其區宇小則睽其品式
　　文選石闕銘區宇乂安區宇天下也漢宣
　　紀賛樞機周密品式具俻品式猶言法度
　　也此言犯法之人大則爲逆亂小則違法
　　制也
　不立制度則未之前聞
　　言前此未聞有不立制度而可止亂息姦
　　也
　故曰以刑止刑以殺止殺
　　書大禹謨曰刑期於無刑民恊於中時乃
　　功懋哉注云雖或行刑以殺止殺終無犯
　　者
　刑罰不可弛於國笞捶不得廢於家
　　弛廢也此譬喻治國之不可廢刑罰猶治
　　家之不可無笞捶
　時遇澆淳用有衆寡
　　澆薄也淳厚也謂遇時俗之淳則用刑少
　　遭時俗之薄則用刑煩也
　於是結繩啓路盈坎䟽源
　　書序伏犧氏王天下造書契以代結繩之
　　政注云伏犧以前未有文字大事結大繩
　　小事結小繩易坎水流而(盈<折 t="33"/>不)行險而不失
　　其信爾雅坎律銓也此言盈坎䟽源者言
　　律之在天下如坎水之流行而可信也
　輕刑明威大禮崇敬
　　書湯誥曰肆台小子將天命明威不敢赦
　　言國家所以輕刑罰以明其威也禮記樂
　　記曰大禮與天地同節律䟽云禮者敬之
　　本敬者禮之輿
　易曰天垂象聖人則之觀雷電而制威刑覩
　秋霜而有肅殺
　　易繫辭曰天垂象見吉㐫聖人象之河出
　　圖洛出書聖人則之易象曰雷電噬嗑先
　　王以明罰勑法蓋震爲雷則威離爲電則
　　明明而威用刑之象也春秋符曰霜者刑
　　罰之表也季秋霜始降鷹隼擊王者順天
　　行誅成肅殺之威
　懲其未犯而防其未然平其徽纆而存乎博
　愛
　　懲誡也文選君子行詩曰君子防未然徽
　　纆䆁見表文言國家制刑懲一而誡百使
　　之畏於未犯之先不幸而麗於法則寛平
　　其徽纆而心則主於博愛之仁也
　蓋聖王不獲巳而用之
　　晉刑法志曰論其本意蓋有不得巳而用
　　之者焉
　古者大刑用甲兵其次用斧鉞中刑用刀鋸
　其次用鑽笮簿刑用鞭扑其所由来亦已尚
　矣
　　應劭曰蚩尤作亂不用帝命遂作五虐之
　　刑
　昔白龍白雲則伏犧軒轅之代
　　左傳昭公十七年郯子曰昔者太皥氏即
　　伏犧氏也以龍紀故爲龍師而龍名黄帝
　　氏以雲紀故爲雲師而雲名又史記曰黄
　　帝少典之子姓公孫名軒轅官名雲師注
　　云應劭曰黄帝受命有雲瑞故以雲紀事
　　也春官爲青雲夏官爲紅雲秋官爲白雲
　　冬官爲黒雲中官爲黄雲今白龍白雲者
　　掌刑之官也
　西火西水則炎帝共工之年
　　左傳昭公十七年郯子曰炎帝氏即神農
　　也以火紀故爲火師而火名共工氏以水
　　紀故爲水師而水名西亦刑官
　鷞鳩筮賔於少皥
　　左傳昭公十七年郯子曰我髙祖少皥摯
　　之立也鳯鳥適至故紀於鳥爲鳥師而鳥
　　名下文鷞鳩氏司㓂也注云鷹也鷙故爲
　　司㓂主盜賊言筮賔所以出師以筮賔旅
　金政䇿名於顓頊
　　家語五帝德篇曰孔子顓頊黄帝之孫也
　　昌意之子髙陽金政者金屬西方亦司刑
　　之官
　咸有天秩典司刑憲
　　咸者皆也天秩者書臯陶謨曰天秩有禮
　　自我五禮有庸哉即君之禄也典者主也
　　司者管也憲者法也言自白龍至金政之
　　官皆食君禄而主刑法也
　大道之化擊壤無違
　　尚書序伏犧神農黄帝之書謂之三墳
　　大道也周處風土記曰擊壤者以木作之
　　前廣後鋭長四尺三寸其形如履將戯先
　　側一壤於地遥於三四十歩以手中壤擊
　　之中者爲上部論衡曰帝時百姓無事有
　　五十之民擊壤於塗觀者曰大哉之德也
　　擊壤者曰吾日出而作日入而息鑿井而
　　飲耕田而食帝何力於我哉言大道之時
　　施教化使民擊壤謳歌尚不違古以去刑
　　灋也
　逮乎唐虞化行事簡
　　逮及也唐堯虞舜簡要也少也易繫辭曰
　　堯舜垂衣裳而天下治論語曰無爲而治
　　者其舜也歟荀子解蔽篇曰昔者舜之治
　　天下也不以事詔而萬物成言唐虞之時
　　教化通行其事簡少
　議刑以定其罪畫象以媿其心
　　周禮以八辟麗邦法附刑罰議親議故議
　　賢議能議功議貴議勤議賔晋刑法志曰
　　五帝畫象而民知禁舜典象以典刑吳氏
　　曰圖所用刑之象以示使智愚皆知王氏
　　曰若周典垂刑象于象魏是也
　所有條貫良多簡略年代浸逺不可得而詳
　焉
　　言唐虞之時其灋甚多簡略但年代漸逺
　　不可得而備知之也
　堯舜時理官則謂之爲士而臯陶爲之其灋
　略存而徃槩見
　　理官者齊職儀曰大理古官也唐虞以陶
　　作士理官也劉馮事始曰舜以臯陶作士
　　乃理獄之官也書舜典曰帝曰臯陶蠻夷
　　猾夏宼賊姦宄汝作士五刑有服五服三
　　就五流有宅五宅三居惟明克允故其法
　　僅存而徃徃見其大槩也
　則風俗通所云臯陶謨虞造律是也
　　虞書臯陶矢厥謨謨謀也
　律者訓銓訓灋也
　　律之與灋文雖有殊其義一也爾雅釋言
　　曰坎律銓也郭璞注云易坎卦主灋灋律
　　皆所以銓量輕重也
　易曰理財正辭禁人爲非曰義
　　此周易下繫之辭也孔頴逹䟽曰言聖人
　　治理其財用之有節正定號令之辭出之
　　以理禁約其民爲非僻之事勿使行惡事
　　謂之義義宜也言以此行之得其宜也
　故銓量輕重依義制律
　　銓者平也書吕刑曰上刑適輕下服下刑
　　適重上服輕重諸罰有權刑罰丗輕丗重
　尚書大傳曰丕天之大律注云奉天之大灋
　灋亦律也故謂之爲律
　　該説律意
　昔者聖人制作謂之爲經傳師所説則謂之
　爲傳此則丘明子夏於春秋禮經作傳是也
　近代以來兼經注而明之則謂之爲義䟽䟽
　之爲字本以䟽闊䟽逺立名又廣雅云䟽者
　識也案䟽訓識則書䟽記識之道存焉
　　左傳序曰春秋者魯史記之名又曰懲惡
　　而勸善非聖人孰能脩之經者夫子之文
　　章傳者丘明之善志蓋丘明受夫子之經
　　所謂傳師所説又子夏爲禮經之傳禮記
　　經解曰䟽通知逺而不誣則深於書者也
　　䟽者識也謂䟽識於經顯彰其理而易通
　　曉也
　史記云後主所是䟽爲令前主所是著爲律
　　史記杜周傳周爲廷尉其治大倣張湯而
　　候伺上所欲擠者因而䧟之上所欲釋者
　　乆繫待問而微見其冤狀客有讓周曰君
　　爲天子决平不循三尺法三尺竹簡書法
　　律専以人主意指爲獄獄者固如是乎周
　　曰三尺安在哉前主所是著爲律後主所
　　是䟽爲令當時爲是何古之法乎
　漢書云削牘爲䟽故云䟽也
　　該説䟽意
　昔者三王始用肉刑
　　三王夏禹殷湯周文武肉刑墨劓剕宫大
　　辟
　赭衣難嗣皇風更逺
　　前漢書載刑法志曰秦始皇專任刑罰躬
　　操文墨赭衣塞路囹圄成市嗣繼也言秦
　　之暴虐難継三王之仁德也去三皇之風
　　化愈更懸逺也
　樸散淳離傷肌犯骨
　　前漢武帝制曰殷人執五刑以督姦傷肌
　　膚以懲惡言去古浸逺淳士質朴之風離
　　散人多犯法爲奸惡故用刑傷肌犯骨以
　　懲治之也
　尚書大傳曰夏刑三千條周禮司刑掌五刑
　其屬二千五百
　　周禮秋官司刑掌五刑之法墨罪五百劓
　　罪五百宫罪五百剕罪五百大辟罪五百
　穆王度時制法五刑之屬三千
　　書吕刑曰吕命穆王訓夏贖刑作吕刑墨
　　罰之屬千劓罰之屬千剕罰之屬五百宫
　　罰之屬三百大辟之罰其屬二百五刑之
　　屬三千
　周衰刑重戰國異制
　　前漢嚴安上書曰臣聞周有天下其治二
　　百餘嵗成康其隆也刑措四十餘年而不
　　用及其衰也亦三百餘年故五百更起五
　　百常佐天子興利除害誅異禁邪匡國内
　　以尊天子五百既沒聖賢莫續天子孤弱
　　號令不行諸侯恣行强凌弱衆暴寡田常
　　簒齊六卿分晉並爲戰國此民之始苦也
　　言周衰之時刑法嚴重戰國用刑各殊制
　　度也
　魏文侯師於里悝集諸國刑典造法經六篇
　一盜法二賊法三囚法四捕法五雜法六具
　法
　　史記魏文侯名都師里悝集諸國刑典造
　　法經六篇一盜法今賊盜律是也二賊法
　　今詐僞律是也三囚法今斷獄律是也四
　　捕法今捕亡律是也五雜法今雜律是也
　　六具法今名例律是也
　商鞅傳授改灋爲律
　　史記商君者衛之庶孽公子名鞅姓公孫
　　氏鞅少好刑名之學西入秦事孝公爲相
　　封之商於十五邑號爲商君欲變法令既
　　具未布乃立三丈木於市南門募人有徙
　　置北門者與十金人怪莫敢徙復令曰能
　　徙者與五十金一人徙之輙與五十金以
　　明不欺其言改法爲律者謂盜律賊律囚
　　律捕律雜律具律也
　漢相蕭何更加悝所造户興廐三篇謂九章
　之律
　　户者户婚律興者擅興律廐者廐庫律漢
　　相蕭何又撰户興廐三篇與前六篇共爲
　　九章之律
　魏因漢律爲一十八篇改漢具律爲刑名第一
　　魏志劉劭字孔才廣平邯鄲人也魏明帝
　　即位徴拜騎都尉與議郎庾嶷荀詵等定
　　科令作新律十八篇
　晉命賈充等増損漢魏律爲二十篇於魏刑
　名律中分爲法例律
　　晉書賈充字公閭晉帝有詔改定律令令
　　賈充定法律令與太傅鄭冲等十四人典
　　其事就漢九章増十二篇仍其族類正其
　　體號改舊律爲刑名法例辨囚律爲告劾
　　擊訊斷獄分盜律爲請賕詐僞水火毆亡
　　因事類爲宫衛違制律周官爲諸侯律合
　　二十八篇六百二十條二萬七千六百五
　　十七言蠲其苛穢存其清約事從中興歸
　　於益時
　宋齊梁及後魏因而不改爰至北齊併刑名
　法例爲名例後周復爲刑名隋因北齊更爲
　名例唐因於隋相承不改
　　宋髙祖劉裕字德興齊太祖蕭道成字紹
　　伯梁髙祖蕭衍字叔逹陳髙祖陳覇先字
　　興國後魏聖武帝諱詰汾北齊髙歡字賀
　　六渾渤海蓚人也後周太祖文皇帝宇文
　　泰字黒闥代郡武川人隋髙祖文皇帝楊
　　堅弘農華隂人也唐髙祖神聖皇帝李淵
　　其先隴西狄道人也
　名者五刑之罪名例者五刑之體例名訓爲
　命例訓爲比命諸篇之刑名比諸篇之法例
　但名因罪立事由犯生命名即刑應比例即
　事表故以名例爲首篇第者訓居訓次則次
　第之義可得言矣一者太極之氣凾三爲一
　黄鍾之一數所生焉名例冠十二篇之首故
　云名例第一
　　律音義曰主物之謂名統凢之爲例法例
　　之名既衆要須例以表之故曰名例漢作
　　九章散而未綂魏朝始集罪例號爲刑名
　　晉賈充増律二十篇以刑名法例揭爲篇
　　冠至北齊趙郡王叡等奏上齊律十二篇
　　併曰名例後循而不改
　大唐皇帝以上聖凝圖英聲嗣武
　　皇帝髙宗也凝固也圖基業也文選荅臨
　　淄侯牋曰流千載之英聲嗣繼也武蹤也
　　言髙宗皇帝以上聖之􁎤固其基業以英
　　雄之聲譽繼蹤先祖
　潤春雲於品物緩秋官於黎庶
　　春雲以喻聖澤也文選禇淵碑文曰春雲
　　等潤品物萬物也易乾卦曰雲行雨施品
　　物流形緩寛也周易中孚卦曰君子以議
　　獄緩死秋官掌刑之官也周禮秋官大司
　　寇曰乃立秋官而掌邦禁黎庶百姓也文
　　選西都賦曰膏澤洽于黎庶言霑聖澤於
　　萬物寛刑官於百姓
　今之典憲前聖規模章程靡失鴻纎備舉
　　文選奏彈曰肅明典憲漢書曰規模宏逺
　　漢髙祖命張蒼定章程詩傳曰大曰鴻小
　　曰鴈鴻訓爲大纎者細微也謂律内大小
　　之刑無不備舉
　而刑憲之司執行殊異夫理當其死坐刑部
　處以流刑一州斷以徒年一縣將爲杖罰不
　有解釋觸塗睽誤皇帝彞憲在懷納隍興軫
　　唐官有省部寺監刑部大理寺俱掌刑縣
　　統於州流罪自五百里至三千里徒罪自
　　一年一年半至三年杖自一百至六十徒
　　罪斷於州杖罪斷於縣謂律雖有定而掌
　　法之者各有所司故所行或異若律文不
　　以䟽解釋明白則所觸之塗則有乖睽差
　　誤也彞常憲法也隍城之溝也文選人若
　　不得其所若己納之於隍興念也
　德禮爲政教之本刑罰爲政教之用猶昬曉
　陽秋相須而成者也
　　論語道之以德齊之以禮德禮猶曉與陽
　　刑罰猶昬與秋言德禮與刑罰猶昬曉相
　　須而成一晝夜春陽與秋隂相須而成一
　　嵗也
　是以降綸言於台鉉揮折簡於旄彦
　　禮記緇衣篇曰王言如絲其出如綸王言
　　如綸其出如綍以諭君之詔也春秋漢合
　　孳曰三公在天法三台也易鼎卦曰鼎黄
　　耳金鉉鄭玄云金鉉諭明道能舉君之官
　　職也以諭台相文選石闕銘曰折簡而禽
　　廬九張銑注曰折簡謂䇿書詩曰髦士攸
　　宜爾雅曰羙士爲彦言天子降詔詞於台
　　相揮折簡在於髦彦之士也
　爰造律䟽大明典式逺則皇王妙㫖近則蕭
　賈遺文
　　詩我將篇曰儀式刑文王之典日靖四方
　　蕭賈遺文謂漢蕭何晉賈充䓁所制篇章
　　也
　沿波討源自枝窮葉
　　文選陸士衡文賦曰或以枝而振葉或沿
　　波而討源言律䟽無不盡義
　甄表寛大裁成簡乆
　　甄明也表顯也裁制也書大禹謨曰臨下
　　以簡御衆以寛言明顯寛大之恩制成簡
　　久之法
　譬權衡之知輕重若䂓矩之得方圓
　　荀子禮論篇曰禮之於正國也猶權衡之
　　於輕重也繩墨之於曲直也䂓矩之於方
　　圓也故權衡誠懸則不可欺以輕重繩墨
　　誠陳則不可欺以曲直䂓矩誠設則不可
　　欺以方圓君子審禮不可欺以詐僞
　邁彼三章同符畫一者矣
　　史記髙祖入關與父老約法三章殺人者
　　死傷人及盜抵罪前漢蕭何爲相死曹叅
　　代之百姓歌曰蕭何爲法講若畫一曹叅
　　代之守而勿失載其清浄人以寧一
笞刑五
笞一十(一斤<折 t="33"/>贖銅)笞二十(二斤<折 t="33"/>贖銅)笞三十(三斤<折 t="33"/>贖銅)
笞四十(四斤<折 t="33"/>贖銅)笞五十(五斤<折 t="33"/>贖銅)
　䟽議曰笞者擊也又訓爲恥言人有小愆法
　湏懲誡故加捶撻以恥之漢時笞則用竹今
　時則用楚故書云扑作教刑即其義也漢文
　帝十三年太倉令淳于意女緹縈上書願没
　入爲官婢以贖父刑帝悲其意遂改肉刑當
　黥者髠鉗爲城奴令舂當劓者笞三百此即
　笞杖之目未有區分笞擊之刑刑之薄者也
　隨時㳂革輕重不同俱期無刑義唯必措孝
　經援神契云聖人制五刑以法五行禮云刑
　者侀也成也一成而不可變故君子盡心焉
　孝經鉤命決云刑者侀也質罪示終然殺人
　者死傷人者刑百王之所同其所由來尚矣
　從笞十至五十其數有五故曰笞刑五徒杖
　之數亦準此
杖刑五
杖六十(六斤<折 t="33"/>贖銅)杖七十(七斤<折 t="33"/>贖銅)杖八十(八斤<折 t="33"/>贖銅)
杖九十(九斤<折 t="33"/>贖銅)杖一百(十斤<折 t="33"/>贖銅)
　䟽議曰説文云杖者持也而可以擊人者歟
　家語云舜之事父小杖則受大杖則走囯語
　云薄刑用鞭扑書云鞭作官刑猶今之杖刑
　者也又蚩尤作五虐之刑亦用鞭扑源其濫
　觴所從來逺矣漢景帝以笞者已死而笞未
　畢改三百曰二百二百曰一百奕代沿流曽
　微増損爰洎隨室以杖易鞭今律云累决笞
　杖者不得過二百蓋循漢制也
徒刑五
一年(十斤<折 t="33"/>贖銅二)一年半(十斤<折 t="33"/>贖銅三)二年(十斤<折 t="33"/>贖銅四)
二年半(十斤<折 t="33"/>贖銅五)三年(十斤<折 t="33"/>贖銅六)
　䟽議曰徒者奴也蓋奴辱之周禮云其奴男
　子入于罪隷又任之以事寘以圜土而收教
　之上罪三年而捨中罪二年而捨下罪一年
　而捨此並徒刑也蓋始於周
流刑三
二千里(十斤<折 t="33"/>贖銅八)二千五百里(十斤<折 t="33"/>贖銅九)三千里(百斤<折 t="33"/>贖銅一)
　䟽議曰書云流宥五刑謂不忍刑殺宥之于
　逺也又曰五流有宅五宅三居大罪投之四
　裔或流之于海外次九州之外次中國之外
　蓋始於唐虞今之三流即其義也
死刑二
絞斬(二十斤<折 t="33"/>贖銅一百)
　䟽議曰古先哲王則天垂法輔政助化禁暴
　防姦本欲生之義期止殺絞斬之坐刑之極
　也死者魂氣歸於天形魄歸於地與萬化㝠
　然故鄭注禮云死者澌也消盡爲澌春秋元
　命包云黄帝斬蚩尤於涿鹿之野禮云公族
　有死罪罄之于甸人故知斬自軒轅絞興周
　代二者法隂數也隂主殺罰因而則之即古
　大辟之刑是也
　問曰笞以上死以下皆有贖法未知贖刑起
　自何代
　荅曰書云金作贖刑注云誤而入罪出金以
　贖之甫侯訓夏贖刑云墨辟疑赦其罰百鍰
　劓辟疑赦其罰唯倍剕辟疑赦其罰倍差宫
　辟疑赦其罰六百鍰大辟疑赦其罰千鍰注
　云六兩曰鍰鍰黄鐵也晉律應八議以上皆
　留官收贖勿髠鉗笞也今古贖刑輕重異制
　品目區别備有章程不假勝條無煩縷說
十惡
　䟽議曰五刑之中十惡尤切虧損名教毁裂
　冠冕特標篇首以爲明誡其數甚惡者事類
　有十故稱十惡然漢制九章雖並湮没其不
　道不敬之目見存原夫厥初蓋起諸漢案梁
　陳已徃略有其條周齊雖具十條之名而無
　十惡之目開皇創制始備此科酌於舊章數
　存於十大業有造復更刋除十條之内唯存
　其八自武德以來仍遵開皇無所損益
一曰謀反(社稷<折 t="33"/>謂謀危)
　䟽議曰案公羊傳云君親無將將而必誅謂
　將有逆心而害於君父者則必誅之左傳云
　天反時爲災人反德爲亂然王者居宸極之
　至尊奉上天之寳命同二儀之覆載作兆庶
　之父母爲子爲臣惟忠惟孝乃敢包藏㐫慝
　將起逆心規反天常悖逆人理故曰謀反
　注謂謀危社稷
　䟽議曰社爲五土之神稷爲田正也所以神
　地道主司嗇君爲神主食乃人天主泰即神
　安神寜即時稔臣下將圖逆節而有無君之
　心君位若危神將安恃不敢指斥尊號故託
　云社稷周禮云左祖右社人君所尊也
二曰謀大逆(山陵及宫闕<折 t="33"/>謂謀毁宗廟)
　䟽議曰此條之人干紀犯順違道悖德逆莫
　大焉故曰大逆
　注謂謀毁宗廟山陵及宫闕
　䟽議曰有人獲罪於天不知紀極潜思釋憾
　將圖不逞遂起惡心謀毁宗廟山陵及宫闕
　宗者尊也廟者貌也刻木爲主敬象尊容置
　之宫室以時祭享故曰宗廟山陵者古先帝
　王因山而葬黄帝葬橋山即其事也或云帝
　王之葬如山如陵故曰山陵宫者天有紫微
　宫人君則之所居之處故曰宫其闕者爾雅
　釋宫云觀謂之闕郭璞云宫門雙闕也周禮
　秋官正月之吉日懸刑象之法於象魏使人
　觀之故謂之觀
三曰謀叛
　注謂謀背國從僞
　䟽議曰有人謀背本朝將投蕃國或欲翻城
　從僞或欲以地外奔即如莒牟夷以牟婁來
　奔公山弗優以費叛之類
四曰惡逆
　䟽議曰父母之恩昊天罔極嗣續妣祖承奉
　不輕梟鴟其心愛慕同盡五服至親自相屠
　戮窮惡盡逆絶棄人理故曰惡逆注(廟諱攺爲鴟<折 t="33"/>梟鴟犯翼祖)
　注謂毆及謀殺祖父母父母殺伯叔父母姑
　兄姊外祖父母夫夫之祖父母父母者
　䟽議曰毆謂毆擊謀謂謀計自伯叔以下即
　據殺訖若謀而未殺自當不睦之條惡逆者
　常赦不免决不待時不睦者會赦合原惟止
　除名而已以此爲别故立制不同其夫之祖
　父母者夫之曾髙祖亦同案䘮服制爲夫曽
　髙服緦麻若夫承重其妻於曽髙祖亦如夫
　之父母服期故知稱夫之祖父母曽髙亦同
　也
　問曰外祖父母及夫據禮有等數不同具爲
　分析
　荅曰外祖父母但生母身有服無服並同外
　祖父母所以如此者律云不以尊壓及出降
　故也若不生母身者有服同外祖父母無服
　同凡人依禮嫡子爲父後及不爲父後者並
　不爲出母之黨服即爲繼母之黨服此兩黨
　俱是外祖父母若親母死於室爲親母之黨
　服不爲繼母之黨服此繼母之黨無服即同
　凡人又妾子爲父後及不爲父後者嫡母存
　爲其黨服嫡母亡不爲其黨服禮云所從亡
　者則已此既從嫡母而服故嫡母亡其黨則
　已夫則依禮有三月廟見有未廟見或就㛰
　等三種之夫並同夫法其有克吉日及定㛰
　夫等唯不得違約改嫁自餘相犯並同凡人
五曰不道(支解人造畜蠱毒厭魅<折 t="33"/>謂殺一家非死罪三人及)
　䟽議曰安忍殘賊背違正道故曰不道
　注謂殺一家非死罪三人及支解人
　䟽議曰謂一家之中三人被殺俱無死罪者
　若三人之内有一人合死及於數家各殺二
　人唯合死刑不入十惡或殺一家三人本條
　罪不至死亦不入十惡支解人者謂殺人而
　支解亦據本罪合死者
　注造畜蠱毒厭魅
　䟽議曰謂造合成蠱雖非造合乃傳畜堪以
　害人者皆是即未成者不入十惡厭魅者其
　事多端不可具述皆謂邪俗隂行不軌欲令
　前人疾苦及死者
六曰大不敬(盗及僞造御寳合和御藥誤不如<折 t="33"/>謂盗大祀神御之物乘輿服御物)
(誤不牢固指斥乘輿情理切害及對捍制使而<折 t="33"/>本方及封題誤若造御膳誤犯食禁御幸舟船)
(之禮<折 t="33"/>無人臣)
　䟽議曰禮者敬之本敬者禮之輿故禮運云
　禮者君之柄所以别嫌明微考制度别仁義
　責其所犯既大皆無肅敬之心故曰大不敬
　注謂盜大祀神御之物乗輿服御物
　䟽議曰大者依祠令昊天上帝五方上帝皇
　地祗神州宗廟等爲大祀職制律又云凡言
　祀者祭享同若大祭大享並同大祀神御之
　物者謂神祗所御之物本條注云謂供神御
　者帷帳几杖亦同造成未供而盜亦是酒醴
　饌具及籩豆簠簋之屬在神前而盜者亦入
　大不敬不在神所盜者非也乗輿服御物者
　謂主上服御之物人主以天下爲家乗輿巡
　幸不敢指斥尊號故託乘輿以言之本條注
　云服通衾茵之属真副等皆須監當之官部
　分擬進乃爲御物
　注盜及僞造御寳
　䟽議曰説文云璽者印也古者尊卑共之左
　傳云襄公自楚還及方城季武子取卞使公
　冶問璽書追而予之是其義也秦漢以來天
　子曰璽諸侯曰印開元嵗中改璽曰寳本條
　云僞造皇帝八寳此言御寳者爲攝三后寳
　並入十惡故也
　注合和御藥誤不如本方及封題誤
　䟽議曰合和御藥雖慿正方中間錯謬誤違
　本法封題誤者謂依方合訖封題有誤若以
　丸爲散應冷言熱之類
　注若造御膳誤犯食禁
　䟽議曰周禮食醫掌王之八珍所司特宜敬
　慎營造御膳須慿食經誤不依經即是不敬
　注御幸舟船誤不牢固
　䟽議曰帝王所之莫不慶幸舟船既擬供御
　故曰御幸舟船工匠造船備盡心力誤不牢
　固即入此條但御幸舟船以上三事皆爲因
　誤得罪設未進御亦同十惡如其故爲即從
　謀反科罪其監當官司準法減科不入不敬
　注指斥乗輿情理切害
　䟽議曰此謂情有觖望發言謗毁指斥乘輿
　情理切害者若使無心怨天唯欲誣搆人罪
　自依反坐之法不入十惡之條舊律云言理
　切害今改爲情理切害者蓋欲原其本情廣
　恩慎罰故也
　注及對捍制使而無人臣之禮
　䟽議曰奉制出使宣布四方有人對捍不敬
　制命而無人臣之禮者制使者謂奉敕定名
　及令所司差遣者是也
七曰不孝(父母在别籍異財若供養有闕居父<折 t="33"/>謂告言詛詈祖父母父母及祖父母)
(母父母䘮匿不舉哀詐稱祖父母父母死<折 t="33"/>母䘮身自嫁娶若作樂釋服從吉聞祖父)
　䟽議曰善事父母曰孝既有違犯是名不孝
　注謂告言詛詈祖父母父母
　䟽議曰本條直云告祖父母父母此注兼云
　告言者文雖不同其義一也詛猶呪也詈猶
　罵也依本條詛欲令死及疾苦者皆以謀殺
　論自當惡逆唯詛求愛媚始入此條
　問曰依賊盗律子孫於祖父母父母求愛媚
　而厭呪者流二千里然厭魅呪詛罪無輕重
　今詛爲不孝未知厭入何條
　荅曰厭呪雖復同文理乃詛輕厭重但厭魅
　凡人則入不道若呪詛者不入十惡名例云
　其應入罪者則舉輕以明重然呪詛是輕尚
　入不孝明知厭魅是重理入此條
　注及祖父母父母在别籍異財
　䟽議曰祖父母父母在子孫就養無方出告
　反靣無自專之道而有異財别籍情無至孝
　之心名義以之俱淪情節於兹並棄稽之典
　禮罪惡難容二事既不相須違者並當十惡
　注若供養有闕
　䟽議曰禮云孝子之養親也樂其心不違其
　志以其飲食而敬養之其有堪供而闕者祖
　父母父母告乃坐
　注居父母䘮身自嫁娶若作樂釋服從吉
　䟽議曰居父母䘮身自嫁娶皆謂首從得罪
　者若其獨坐主婚男女即非不孝所以稱身
　自嫁娶以明主婚不同十惡故也其男夫居
　䘮娶妾合免所居之一官女子居䘮爲妾得
　減妻罪三等並不入不孝若作樂者自作遣
　人等樂謂擊鐘鼓奏(竹<折 t="33"/>絲)匏磬塤箎歌舞散樂
　之類釋服從吉謂䘮制未終而在二十七月
　之内釋去衰裳而着吉服者
　注聞祖父母父母䘮匿不舉哀及詐稱祖父
　母父母死
　䟽議曰依禮聞親䘮以哭荅使者盡哀而問
　故父母之䘮創巨尤切聞即崩殞擗踊號天
　今乃匿不舉哀或揀擇時日者並是其詐稱
　祖父母父母死謂祖父母父母見在而詐稱
　死者若先死而詐稱始死者非
八曰不睦(夫及大功以上尊長小功尊屬<折 t="33"/>謂謀殺及賣緦麻以上親毆告)
　䟽議曰禮云講信修睦孝經云民用和睦睦
　者親也此條之内皆是親族相犯爲九族不
　相叶睦故曰不睦
　注謂謀殺及賣緦麻以上親
　䟽議曰但有謀殺及賣緦麻以上親無問尊
　卑長幼緫入此條若謀殺期親尊長等殺訖
　即入惡逆今直言謀殺不言故闘若故闘殺
　訖亦入不睦舉謀殺未傷是輕明故闘已殺
　是重輕重相明理同十惡賣緦麻以上親者
　無問强和俱入不睦賣未售者非
　注毆告夫及大功以上尊長小功尊屬
　䟽議曰依禮夫者婦之天又云妻者齊也恐
　不同尊長故别言夫號大功尊長者依禮男
　子無大功尊唯婦人於夫之祖父母及夫之
　伯叔父母是大功尊大功長者謂從父兄姊
　是也以上者伯叔父母姑兄姊之類小功尊
　屬者謂從祖父母姑從祖伯叔父母姑外祖
　父母舅姨之類
九曰不義(吏卒殺本部五品以上官長及聞夫<折 t="33"/>謂殺本屬府主刺史縣令見受業師)
(釋服從吉及改嫁<折 t="33"/>䘮匿不舉哀若作樂)
　䟽議曰禮之所尊尊其義也此條元非血屬
　本止以義相從背義乖仁故曰不義
　注謂殺本屬府主刺史縣令見受業師
　䟽議曰府主者依令職事官五品以上帶勲
　官三品以上得親事帳内於所事之主名爲
　府主國官邑官於其所属之主亦與府主同
　其都督刺史皆據制書出日六品以下皆據
　畫訖始是見受業師謂伏膺儒業而非私學
　者若殺訖入不義謀而未殺自從雜犯
　注吏卒殺本部五品以上官長
　䟽議曰吏謂流外官以下卒謂庶士衛士之
　類此等色人類例不少有殺本部五品以上
　官長並入不義官長者依令諸司尚書同長
　官之例
　注及聞夫䘮匿不舉哀若作樂釋服從吉及
　改嫁
　䟽議曰夫者妻之天也移父之服而服爲夫
　斬衰恩義既崇聞䘮即須號慟而有匿哀不
　舉居䘮作樂釋服從吉改嫁忘憂皆是背禮
　違義故俱爲十惡其改嫁爲妾者非
十曰内亂(父祖妾及與和者<折 t="33"/>謂姦小功以上親)
　䟽議曰左傳云女有家男有室無相瀆易此
　則亂若有禽獸其行朋淫於家紊亂禮經故
　曰内亂
　注謂姦小功以上親
　䟽議曰姦小功以上親者謂據禮男子爲婦
　人着小功服而姦者若婦人爲男夫雖有小
　功之服男子爲報服緦麻者非謂外孫女於
　外祖父及外甥於舅之類
　注父祖妾及與和者
　䟽議曰父祖妾者有子無子並同媵亦是及
　與和謂婦人共男子和姦者並入内亂若被
　强姦後遂和可者亦是
八議
　䟽議曰周禮云八辟麗邦法今之八議周之
　八辟也禮云刑不上大夫犯法則在八議輕
　重不在刑書也其應議之人或分液天潢或
　宿侍旒扆或多才多藝或立事立功簡在帝
　心勲書王府若犯死罪議定奏裁皆須取決宸
　衷曹司不敢與奪此謂重親賢敦故舊尊賔
　貴尚功能也以此八議之人犯死罪皆先奏
　請議其所犯故曰八議
一曰議親(太后緦麻以上親皇后小功以上親<折 t="33"/>謂皇帝袒免以上親及太皇太后皇)
　䟽議曰義取内睦九族外叶萬邦布雨露之
　恩篤親親之理故曰議親袒免者據禮有五
　髙祖兄弟曽祖從父兄弟祖再從兄弟父三
　從兄弟身之四從兄弟是也
　注及太皇太后皇太后緦麻以上親
　䟽議曰太皇太后者皇帝祖母也皇太后者
　皇帝母也加太者太之言大也易稱太極蓋
　取尊大之義稱皇者因子以明母也其二后
　䕃及緦麻以上親緦麻之親有四曽祖兄弟
　祖從父兄弟父再從兄弟身之三從兄弟是
　也
　注皇后小功以上親
　䟽議曰皇后䕃小功以上親者降姑之義小
　功之親有三祖之兄弟父之從父兄弟身之
　再從兄弟是也此數之外據禮内外諸親有
　服同者並準此
二曰議故(舊<折 t="33"/>謂故)
　䟽議曰謂宿得侍見特蒙接遇歴乆者
三曰議賢(德行<折 t="33"/>謂有大)
　䟽議曰謂賢人君子言行可爲法則者
四曰議能(才業<折 t="33"/>謂有大)
　䟽議曰謂能整軍旅莅政事鹽梅帝道師範
　人倫者
五曰議功(功􁆇<折 t="33"/>謂有大)
　䟽議曰謂能斬將搴旗摧鋒萬里或率衆歸
　化寧濟一時匡救艱難銘功太常者
六曰議貴(二品以上及爵一品者<折 t="33"/>謂職事官三品以上散官)
　䟽議曰依令有執掌者爲職事官無執掌者
　爲散官爵謂國公以上
七曰議勤(勤勞<折 t="33"/>謂有大)
　䟽議曰謂大將吏恪居官次夙夜在公若逺
　使絶域經渉險難者
八曰議賔(後爲國賔者<折 t="33"/>謂承先代之)
　䟽議曰書云虞賔在位羣后德讓詩曰有客
　有客亦白其馬禮云天子存二代之後猶尊
　賢也昔武王克商封夏后氏之後於𣏌封殷
　氏之後於宋若今周後介公隋後　公並爲
　國賔也

故唐律䟽議卷第一
唐律䟽議卷第二(凡一十一條<折 t="33"/>名例)
諸八議者犯死罪皆條所坐及應議之狀先奏
請議議定奏裁(刑之律而不正決之<折 t="33"/>議者原情議罪稱定)
　䟽議曰此名議章八議人犯罪者皆條錄所
　犯應死之坐及録親故賢能功勤賔貴等應
　議之狀先奏請議依令都堂集議議定奏裁
　注議者原情議罪稱定刑之律而不正决之
　䟽議者原情議罪者謂原其本情議其犯罪
　稱定刑之律而不正决之者謂奏狀之内唯
云准犯依律合死不敢正言絞斬故云不正
　决之
流罪以下减一等其犯十惡者不用此律
　䟽議曰流罪以下犯狀既輕所司减訖自依
　常斷其犯十惡者死罪不得上請流罪以下
不得减罪故云不用此律
諸皇太子妃大功以上親
　䟽議曰此名請章皇后䕃小功以上親入議
　皇太子妃䕃大功以上親入請者尊卑降殺
應議者期以上親及孫
　䟽議曰八議之人䕃及期以上親及孫入請
　期親者謂伯叔父母姑兄弟姊妹妻子及兄
　弟子之類又例云稱期親者曾髙同及孫者
　謂嫡孫衆孫皆是曾玄亦同其子孫之婦服
　雖輕而義重亦同期親之例曾玄之婦者非
若官爵五品以上犯死罪者上請(犯及應請之<折 t="33"/>請謂條其所)
(名别奏請<折 t="33"/>狀正其刑)
　䟽議曰官爵五品以上者謂文武職事四品
以下散官三品以下勲官及爵二品以下五
　品以上此等之人犯死罪者並為上請
　注請謂條其所犯及應請之狀正其刑名别
　奏請
　䟽議曰條其所犯者謂條錄請人所犯應死
　之坐應請之狀者謂皇太子妃大功以上親
　應議者期以上親及孫若官爵五品以上應
　請之狀正其刑名者謂錄請人所犯凖律合
　絞合斬别奏者不縁門下别錄奏請聽敕
流罪以下减一等其犯十惡反逆縁坐殺人監
守内姦盗略人受財枉法者不用此律
　䟽議曰流罪以下减一等者减訖各依本法
　若犯十惡反逆縁坐及殺人者謂故殺鬪殺
　謀殺等殺訖不問首從其於監守内姦盗略
　人受財枉法者此等請人死罪不合上請流
　罪巳下不合减罪故云不用此律其盗不得
　財及姦略人未得並從减法
諸七品以上之官及官爵得請者之祖父母父
母兄弟姊妹妻子孫犯流罪巳下各從减一等
之例
　䟽議曰此名减章七品以上謂六品七品文
　武職事散官衛官勲官等身官爵得請者謂
　五品以上官爵䕃及祖父母父母兄弟姊妹
　妻子孫犯流罪以下各得减一等若上章請
　人得减此章亦得减請人不得减此章亦不
　得减故云各從减一等之例
諸應議請减及九品以上之官若官品得减者
之祖父母父母妻子孫犯流罪以下聴贖
　䟽議曰此名贖章應議請减者謂議請减三
　章内人亦有無官而入議請减者故不云官
　也及九品巳上官者謂身有八品九品之官
　若官品得减者謂七品巳上之官䕃及祖父
　母父母妻子孫犯流罪以下並聴贖
若應以官當者自從官當法
　䟽議曰議請减以下人身有官者自從官當
　除免不合留官取䕃收贖
其加役流
　䟽議曰加役流者舊是死刑武徳年中改為
　断趾國家惟刑是恤恩弘博愛以刑者不可
　復屬死者務欲生之情輸向隅恩覃祝網以
　貞觀六年奉制改為加役流
反逆縁坐流
　䟽議曰謂縁坐反逆得流罪者其婦人有官
　者比徒四年依官當之法亦除名無官者依
　留住法加杖配役
子孫犯過失流
　䟽議曰謂耳目所不及思慮所不到之類而
　殺祖父母父母者
不孝流
　䟽議曰不孝流者謂聞父母䘮匿不舉哀流
　告祖父母父母者絞從者流呪詛祖父母父
　母者流厭魅求愛媚者流
　問曰居䘮嫁娶合徒三年或恐喝或强各合
　加至流罪得入不孝流以否
　答曰恐喝及强元非不孝加至流坐非是正
　刑律貴原情據理不合
及會赦猶流者
　䟽議曰案賊盗律云造畜蠱毒雖會赦并同
　居家口及教令人亦流三千里斷獄律云殺
　小功尊屬從父兄姊及謀反大逆者身雖會
　赦猶流二千里此等並是會赦猶流其造畜
　蠱毒婦人有官無官並依下文配流如法有
　官者仍除名至配所免居作
各不得减贖除名配流如法(本罪不應流配而<折 t="33"/>除名者免居作即)
(品亦免居作<折 t="33"/>特配者雖無官)
　䟽議曰男夫犯此五流假有一品巳下及取
　䕃者並不得减贖除名配流如法三流俱役
　一年稱加役流者役三年家無兼丁者依下
　條加杖免役故云如法
　注除名者免居作即本罪不應流配而特配
　者雖無官品亦免居作
　䟽議曰犯五流之人有官爵者除名流配免
　居作即本罪不應流配而特流配者雖無官
　品亦免居作謂有人本犯徒以下及有䕃之
　人本法不合流配而責情特流配者雖是無
　官之人亦免居作
其於期以上尊長及外祖父母夫夫之祖父母
犯過失殺傷應徒若故毆人至廢疾應流男夫
犯盗(以上<折 t="33"/>謂徒)及婦人犯姦者亦不得减贖(者各從<折 t="33"/>有官爵)
(贖法<折 t="33"/>除免當)
　䟽議曰過失殺祖父母父母已入五流若傷
　即合徒罪故云期以上其期親尊長及外祖
　父母夫夫之祖父母犯過失殺及傷應合徒
　者故毆人至廢疾應流謂恃䕃合贖故毆人
　至廢疾凖犯應流者男夫犯盗徒以上謂計
　盗罪至徒以上强盗不得財亦同及婦人犯
　姦者並亦不得减贖言亦者亦如五流不得
　减贖之義
　注有官爵者各從除免當贖法
　䟽議曰謂故毆小功尊屬至廢疾及男夫於
　監守内犯十惡及盗婦人姦入内亂者並合
　除名若男夫犯盗斷徒以上及婦人犯姦者
　並合免官其於期親以上尊長犯過失殺傷
　應徒及故毆凡人至廢疾應流並合官當犯
　除名者爵亦除本犯免官免所居官及官當
　者留爵收贖縱有官爵合减亦不得减故云
　各從除免當贖法
　問曰五流不得减贖若會降合减贖以否
　答曰五流除名配流會降至徒以下有䕃應
　贖之色更無配役之文即有聴贖者有不聴
　贖者止如加役流反逆縁坐流不孝流此三
　流會降並聴收贖其子孫犯過失流雖會降
　亦不得贖何者又云於期以上尊長犯過失
　殺傷應徒不得减贖此雖會降猶是過失應
　徒故不合贖其有官者自凖除免當贖之例
　本法旣不合例减降後亦不得减科其會赦
　猶流者會降灼然不免
諸婦人有官品及邑號犯罪者各依其品從議
請減贖當免之律不得䕃親屬
　䟽議曰婦人有官品者依令妃及夫人郡縣
　鄉君等是也邑號者國郡縣鄉等名號是也
　婦人六品以下無邑號直有官品即媵是也
　依禮凡婦人從其夫之爵命故云生禮死事
　以夫為尊卑故犯罪應議請减贖者各依其
　夫品從議請减贖之法若犯除免官當者亦
　凖男夫之例故云各從議請减贖當免之律
　婦人品命既因夫子而授故不得䕃親属
若不因夫子别加邑號者同封爵之例
　䟽議曰别加邑號者犯罪一與男子封爵同
　除名者爵亦除免官以下並從議請减贖之
　例留官收贖
諸五品以上妾犯非十惡者流罪以下聴以贖論
　䟽議曰五品以上之官是為通貴妾之犯罪
　不可配决若犯非十惡流罪以下聴用贖論
　其贖條内不合贖者亦不在贖限若妾自有
　子孫及取餘親䕃者假非十惡聴依贖例
諸一人兼有議請減各應得減者唯得以一髙
者減之不得累減
　䟽議曰假有一人身是皇后小功親合議減
　又父有三品之官合請減又身有七品官合
　例減此雖三處俱合減罪唯得以一議親髙
　者減之不得累減
若從坐減自首減故失減公坐相承減又以議
請減之類得累減
　䟽議曰從坐減者謂共犯罪造意者為首随
　從者减一等自首减者謂犯法知人欲告而
　自首者聴减二等故失减者謂判官故出人
　罪放而還獲减一等通判之官不知情以失
　論失出减判官之罪五等又斷獄律云斷罪
　應决配之而聴收贖應收贖而决配之各减
　故失一等謂故减故一等失减失一等是名
　故失减公坐相承减者謂同職犯公坐假由
　判官斷罪失出法减五等放而還獲又减一
　等通判之官减七等長官减八等主典减九
　等若有議請减之類各又更减一等是名得
　累减
諸以理去官與見任同(應留者亦同<折 t="33"/>解雖非理告身)
　䟽議曰謂不因犯罪而解者若致仕得替省
　員廢州縣之類應入議請减贖及䕃親屬者
　並與見任同
　注解雖非理告身應留者亦同
　䟽議曰解雖非理者謂責情乃下考解官者
　或雖經當免降所不至者亦是告身應留者
　並同見任官法
贈官及視品官與正官同(在䕃親之例<折 t="33"/>視六品以下不)
　䟽議曰贈官者死而加贈也令云養素丘園
　徵聘不赴子孫得以徵官為䕃並同正官視
　品官依官品令薩寳府薩寳袄正等皆視流
　内品若以視品官當罪减贖皆與正官同
　注視六品以下不在䕃親之例
　䟽議曰視品稍異正官故不許䕃其親屬其
　薩寳既視五品聴䕃親屬
用䕃者存亡同
　䟽議曰應取議請减䕃親屬者親雖死亡皆
　同存日故曰存亡同
若藉尊長䕃而犯所䕃尊長
　䟽議曰尊長謂祖父母父母伯叔父母姑兄
　姊是也
及藉所親䕃而犯所親祖父母父母者並不得
為䕃
　䟽議曰所親謂旁親非祖父母父母及子孫
　但旁䕃已身者尊長卑㓜皆是假如藉伯叔
　母䕃而犯伯叔母之祖父母父母藉姪䕃而
　犯姪之父母之類並不得以䕃論文稱犯夫
　及義絶者得以子䕃婦犯夫既得用子䕃明
　夫犯婦亦取子䕃可知其子孫例别生文不
　入所親之限即取子孫䕃者違犯父祖教令
　及供養有闕亦得以䕃贖論若取父䕃而犯
　祖者不得為䕃若犯父者得以祖䕃
即毆告大功尊長小功尊屬者亦不得以䕃論
　䟽議曰大功尊長小功尊屬不睦條中已具
　釋訖若其毆告亦不得䕃贖
其婦人犯夫及義絶者得以子䕃(亦同<折 t="33"/>雖出)
　䟽議曰婦人犯夫及與夫家義絶并夫在被
　出並得以子䕃者為母子無絶道故也
其假版官犯流罪以下聴以贖論
　䟽議曰假版授官不著令式事闗恩澤不要
　耆年聴以贖論不以假版官當罪其凖律不
　合贖者處徒以上版亦除削
諸無官犯罪有官事發流罪以下以贖論(流外<折 t="33"/>謂從)
(免犯十惡及五流者不用此律<折 t="33"/>及庶人而任流内者不以官當除)
　䟽議曰無官犯罪有官事發流罪以下皆依
　贖法謂從流外及庶人而任流内者其除名
　及當免在身見無流内告身者亦同無官例
　其於贖章内合除免官當者亦聴收贖故云
　不以官當除免若犯十惡五流各依本犯除
　名及配流不用此條贖法故云不用此律
　問曰無官犯罪有官事發流罪以下以贖論
　雖稱以贖如有七品以上官合減以否
　答曰既稱流罪以下以贖論據贖條内不得
　減者此條亦不合減自餘雜犯應減者並從
　減例據下文無䕃犯罪有䕃事發並從官䕃
　之法故知得依減之例
卑官犯罪遷官事發在官犯罪去官事發或事
發去官犯公罪流以下各勿論餘罪論如律
　䟽議曰卑官犯罪遷官事發者謂任九品時
　犯罪得八品以上事發之類在官犯罪去官
　事發者謂在任時犯罪去任後事發或事發
　去官者謂事發勾問未斷便即去職此等三
　事犯公罪流以下各勿論遷官者但改官者
　即是非獨進品始名遷官餘罪論如律者並
　謂私罪及公坐死罪皆據律科雖復遷官去
　任並不免罪
　問曰依令内外官敕令攝他司事者皆為檢
　校若比司即為攝判未審此等犯公坐去官
　免罪以否
　答曰律云在官犯罪去官事發或事發去官
　犯公罪流以下各勿論但檢校攝判之處即
　是監臨若有愆違罪無减降其有勑符差遣
　及比司攝判攝時既同正職停攝理是去官
　公坐流罪亦從免法若事闗宿衛情狀重者
　錄奏聴敕其寺丞縣尉之類本非别司而權
　判者不同去官之例諸司依令當直之官既
　非攝判之色不在去官之限
其有官犯罪無官事發有䕃犯罪無䕃事發無
䕃犯罪有䕃事發並從官䕃之法
　䟽議曰有官犯罪無官事發謂若有九品官
　犯流罪合除名其事未發又犯徒一年亦合
　除名斷一年徒以九品官當并除名訖其流
　罪後發以官當流比徒四年前已當徒一年
　猶有三年徒在聴從官䕃之律徵銅六十斤
　放免其官髙應得議請减亦凖此有䕃犯罪
　無䕃事發謂父祖有七品官時子孫犯罪父
　祖除名之後事發亦得依七品子聴贖其父
　祖或五品以上當時凖䕃得議請减父祖除
　免之後事發亦依議請减法無䕃犯罪有䕃
　事發謂父祖無官時子孫犯罪父祖得七品
　官事發聴贖若得五品官子孫聴减得職事
　三品官聴請䕃更髙聴議此等四事各得從
　寛故云從官䕃之法
諸犯私罪以官當徒者(不以實受請枉法之類<折 t="33"/>私罪謂私自犯及對制詐)
　䟽議曰私罪謂不縁公事私自犯者雖縁公
　事意涉阿曲亦同私罪對制詐不以實者對
　制雖縁公事方便不實情心挾隱欺故同私
　罪受請枉法之類者謂受人囑請屈法申情
　縱不得財亦為枉法此例既多故云之類也
五品以上一官當徒二年九品以上一官當徒
一年
　䟽議曰九品以上官卑故一官當徒一年五
　品以上官貴故一官當徒二年
若犯公罪者(罪而無私曲者<折 t="33"/>公罪謂縁公事致)各加一年當
　䟽議曰私曲相須公事與奪情無私曲雖違
　法式是為公坐各加一年當者五品以上一
　官當徒三年九品以上一官當徒二年
　問曰敕制施行而違者有公坐以否
　答曰譬如制敕施行不曉敕意而違者為失
　㫖雖違敕意情不涉私亦皆為公坐
以官當流者三流同比徒四年
　䟽議曰品官犯流不合真配既須當贖所以
　比徒四年假有八品九品官犯私罪流皆以
　四官當之無四官者凖徒年當贖故云三流
　同比徒四年
其有二官(為一官勲官為一官<折 t="33"/>謂職事官散官衛官同)
　䟽議曰謂職事散官衛官計階等者既相因
　而得故同為一官其勲官從勲加授故别為
　一官是為二官若用官當徒者職事每階各
　為一官勲官即正從各為一官
先以髙者當(叙亦凖此<折 t="33"/>若去官未)
　䟽議曰先以髙者當謂職事等三官内取最
　髙者當之若去官未叙者謂以理去任及雖
　不以理去任告身不追者亦同並準上例先
　以髙者當
　問曰律云若去官未叙亦準此或有去官未
　叙之人而有事發或罪應官當以上或不至
　官當别敕令解其官當叙法若為處分
　答曰若本罪官當以上别條云以理去官與
　見任同即依以官當徒之法用官不盡一年
　聽叙降先品一等若用官盡者三載聽叙降
　先品二等若犯罪未至官當不追告身叙法
　依考解例期年聴叙不降其品從見任解者
　叙法在獄官令先已去任本罪不至解官奉
　敕解者依刑部式叙限同考解例本犯應合
　官當者追毁告身
次以勲官當
　䟽議曰假有六品職事官兼帶勲官柱國以
　上犯私罪流例减一等合徒三年以六品職
　事當徒一年次以柱國當徒二年之類
　問曰假有人任三品四品職事又帶六品以
　下勲官犯罪應官當者用三品職事當訖次
　以何官當
　答曰律云先以髙者當即是職事散官衛官
　中取最髙品當訖次以勲官當即須用六品
　勲官當罪不得復從四品職事當之
行守者各以本品當仍各解見任
　䟽議曰假有從五品下行正六品犯徒二年
　半私罪例减一等猶徒二年以本階從五品
　官當徒二年仍解六品見任其有六品散官
　守五品職事亦犯私罪徒二年半者亦用本
　品官當徒一年餘徒收贖解五品職事之類
　問曰先有正六品上散官上守職事五品或
　有從五品官下行正六品上犯徒當罪若為
　追毁告身
　答曰律云行守者各以本品當仍各解見任
　其正六品上散官守五品者五品所守别無
　告身既用六品官當即與守官俱奪若五品
　行六品者以五品當罪直解六品職事其應
　當罪告身同階者悉合追毁
若有餘罪及更犯者聴以歴任之官當(所不至者<折 t="33"/>歴任謂降)
　䟽議曰若有餘罪者謂二官當罪之外仍有
　餘徒或當罪雖盡而更犯法未經科斷者聴
　以歴任降所不至告身以次當之
其流内官而任流外職犯罪以流内官當及贖
徒一年者各解流外任
　䟽議曰假有勲官任流外職者犯徒以上罪
　以勲官當之或犯徒用官不盡者而贖一年
　徒以上者各解流外任
諸犯十惡故殺人反逆縁坐
　䟽議曰十惡謂謀反以下内亂以上者故殺
　人謂不因闘競而故殺者謀殺人已殺訖亦
　同餘條稱以謀殺故殺論及云從謀殺故殺
　等殺訖者皆准此其部曲奴婢者非案賊盗
　律殺一家非死罪三人注云部曲奴婢者非
　其故殺妾乃舊部曲奴婢經放為良本條雖
　罪不至死亦同故殺之例反逆縁坐者謂縁
　謀反大逆人得流罪以上者
　注本應縁坐老疾免者亦同
　䟽議曰謂縁坐之中有男夫年八十及篤疾
　婦人年六十及廢疾雖免縁坐之罪身有官
　品者亦各除名
　問曰帶官應合縁坐其身先亡子孫後犯惡
　逆亦合除名以否
　答曰縁坐之法惟據生存出養入道尚不縁
　坐無宜先死到遣除名理務䟽(廟諱改爲䟽<折 t="33"/>犯宣祖上一字)通告身
　不合追毁告身雖不合追毁亦不得以為䕃
獄成者雖會赦猶除名(尚書省斷訖未奏者<折 t="33"/>獄成謂贓狀露驗及)
　䟽議曰犯十惡等罪獄成之後雖會大赦猶
　合除名獄若未成即從赦免注云贓狀露驗
　者贓謂所犯之贓見獲本物状謂殺人之類
　得狀為驗雖在州縣並名獄成及尚書省斷
　訖未奏者謂刑部覆斷訖雖未經奏者亦為
　獄成此是赦後除名常赦不免之例
即監臨主守於所監守内犯姦盗略人若受財
而枉法者亦除名(枉法謂贓一疋者<折 t="33"/>姦謂犯良人盗及)獄成會赦
者免所居官(免官法<折 t="33"/>會降者同)
　䟽議曰監守内姦謂犯良人盗及枉法謂贓
　一疋者略人者不和為略年十嵗以下雖和
　亦同略法律文但稱略人即不限將為良賤
　獄成者亦同上法除名會赦者免所居官此
　是赦後仍免所居之一官亦為常赦所不免
　問曰監守内略人罪當除名之色奴婢例非
　良人之限若監守内略部曲亦合除名以否
　荅曰據殺一家非死罪三人乃入不道奴婢
　部曲不同良人之例强盜若傷財主部曲即
　同良人各於當條見義亦無一定之理今略
　良人及奴婢並合除名舉略奴婢是輕計贓
　入除名之法略部曲是重明知亦合除名又
　闘訟律云毆傷部曲減凢人一等奴婢又減
　一等又令云轉易部曲事人聽量酬衣食之
　直既許酬衣食之直必得一疋以上準贓即
　同奴婢論罪又減良人今準諸條理例除名
　故為合理
　又問依律共盗者併贓論其有共受枉法之
　贓合併贓科罪否
　答曰枉法條中無併贓之語唯云官人受財
　復以所受之財分求餘官元受者併贓論餘
　各依已分法其有共謀受者不同元受之例
　不合併贓得罪各依己分為首從科之
　注會降者同免官法
　䟽議曰降既節級减罪不合悉原故降除名
　之科聴從免官之法假令降罪悉盡亦依免
　官之例即降後重斷仍未奏畫更逢赦降猶
　合免所居之官
其雜犯死罪即在禁身死若免死别配及背死
逃亡者並除名(死而獄成者<折 t="33"/>皆謂本犯合)
　䟽議曰其雜犯死罪謂非上文十惡故殺人
　反逆縁坐監守内姦盗略人受財枉法中死
　罪者即在禁身死者謂犯罪合死在禁身亡
　其免死别配者謂本犯死䝉恩别配流徒之
　類及背死逃亡者謂身犯死罪背禁逃亡者
　此等四色所犯獄成並從除名之律故注云
　皆謂本犯合死而獄成者背死迯亡者即斷
　死除名依法奏畫不待身至其下文犯流徒
　獄成迯走亦凖此
會降者聴從當贖法
　䟽議曰雜犯死罪以下未奏畫逢降有官者
　聴官當有䕃者依贖法本法不得䕃贖者亦
　不在贖限其會赦者依令解見任職事
　問曰上文云十惡故殺人反逆縁坐會赦猶
　除名雜犯死罪等會降從當贖法若有别蒙
　敕放及會慮减罪得同赦降以否
　答曰若使普覃惠澤非涉殊私雨露平分(依<折 t="33"/>自)
　常典如有特奉鴻恩總䝉原放非常之斷人
　主専之爵命並合如初不同赦降之限其有
　會慮减罪計與會降不殊當免之科須同降
　法慮若全免還從特放之例
　又問加役流以下五流犯者除名配流如法
　未知會赦及降若為處分
　答曰會赦猶流常赦所不免雖會赦降仍依
　前除名配流其不孝流反逆縁坐流雖會赦
　亦除名子孫犯過失流會赦免罪會降有官
　者聴依當贖法其加役流犯非一色入十惡
　者雖會赦降仍合除名稱以枉法論監守内
　以盗論者會赦免所居官會降同免官之法
　自餘雜犯會赦從原會降依當贖法凡斷罪
　之法應例减者先减後斷其五流先不合减
故唐律䟽議卷第三(凡一十條<折 t="33"/>名例)
諸犯姦盗略人及受財而不枉法(徒以上<折 t="33"/>並謂斷)
　䟽議曰姦盗略人並謂監臨外犯罪及受財
　而不枉法者謂雖即因事受財於法無曲並
　謂斷徒以上者
若犯流徒獄成逃走
　䟽議曰犯流徒者謂非疑罪及過失此外犯
　流徒者獄成逃走謂减訖仍有徒刑若依令
　責保叅對及合徒不禁亦同律既不注限日
　推勘迯實即坐
　問曰免所居官之法依律比徒一年此條犯
　徒流迯走即獲免官之坐未知免所居官人
　逃亡亦入犯徒免官以否
　答曰免所居官之色亦有罪不至徒本罪若
　其合徒逃者即當免官之坐若犯杖罪逃走
　便異本犯徒流以其元是杖刑不入免官之法
祖父母父母犯死罪被囚禁而作樂及婚娶者
免官(降所不至者聴留<折 t="33"/>謂二官並免爵及)
　䟽議曰曽髙以下祖父母父母犯死罪見被
　囚禁其子孫若作樂者自作遣人作者並同
　上條遣人與自作不殊此條理亦無别及婚
　娶者止據男夫娶妻不言嫁娶者明婦人不
　入此色自犯姦盗以下並合免官
　注謂二官並免爵及降所不至者聴留
　䟽議曰二官為職事官散官衛官為一官勲
　官為一官比二官並免三載之後降先品二
　等叙爵及降所不至者聴留爵者王及公侯
　伯子男降所不至者謂二等以外歴任之官
　是也若會降有餘罪者聴從官當减贖法
諸府號官稱犯父祖名而冐榮居之
　䟽議曰府號者謂省臺府寺之類官稱者謂
　尚書將軍卿監之類假有人父祖名常不得
　任太常之官父祖名卿亦不合任卿職若有
　受此任者是謂冐榮居之選司唯責三代官
　名若犯髙祖名者非
祖父母父母老疾無侍委親之官
　䟽議曰老謂八十以上疾謂篤疾並依令合
　侍若不侍委親之官者其有才業灼然要藉
　驅使者令帶官侍不拘此律
　問曰親老疾合侍今求選得官將親之任同
　委親之官以否又得官之後親始老疾不請
　解侍復合何罪
　答曰委親之官依法有罪既將之任理異委
　親及先已任官親後老疾不請解侍並科違
　令之罪
在父母䘮生子及娶妾
　䟽議曰在父母䘮生子者皆謂二十七月内
　而懷胎者若父母未亡以前而懷胎雖於服
　内而生子者不坐縱除服以後始生但計胎
　月是服内而懷者依律得罪其娶妾亦凖二
　十七月内為限
兄弟别籍異財冐哀求仕
　䟽議曰居䘮未滿二十七月兄弟别籍異財
　其别籍異財不相須冐哀求仕謂父母䘮禫
　制未除及在心䘮内者並合免所居之一官
　並不合計閏
若姦監臨内雜户官户部曲妻及婢者免所居
官(職事即因冐榮遷任者並追所冐告身<折 t="33"/>謂免所居之一官若兼帶勲官者免其)
　䟽議曰雜户者謂前代以来配隷諸司職掌
　課役不同百姓依令老免進丁受田依百姓
　例各於本司上下官户者亦謂前代以来配
　隷相生或有今朝配没州縣無貫唯屬本司
　部曲妻者通娶良人女為之及婢者官私婢
　亦同但在監臨之内姦者强和並是從府號
　官稱以下犯者並合免所居官
　注謂免所居之一官若兼帶勲官者免其職
　事
　䟽議曰稱免所居官者職事散官衛官同階
　者緫為一官若有數官先追髙者若帶勲官
　免其職事如無職事即免勲官髙者
　注即因冒榮遷任者並追所冒告身
　䟽議曰伐有父祖名常冒任太常之職秩滿
　之後遷任髙官事發論刑先免所居髙品前
　得冐榮告身仍須追奪
諸除名者官爵悉除課役從本色
　䟽議曰若犯除名者謂出身以来官爵悉除
　課役從本色者無䕃同庶人有䕃從䕃例故
　云各從本色又依令除名未叙人免役輸庸
　並不在雜徭及征防之限
六載之後聴叙依出身法
　䟽議曰稱六載聴叙者年之與載異代别名
　假有元年犯罪至六年之後七年正月始有
　叙法其間雖有閏月但據載言之不以稱年
　要以三伯六十日為限一依出身法犯除名
　人年滿之後叙法依選舉令三品以上奏聞
　聴敕正四品於從七品下叙從四品於正八
　品上叙正五品於正八品下叙從五品於從
　八品上叙六品七品於從九品上叙八品九
　品並於從九品下叙若有出身品髙於此法
　者聴從髙出身謂藉䕃及秀才明經之類凖
　此令文出身髙於常叙自依出身法出身卑
　於常叙自依常叙故云出身品髙者聴從髙
　又軍防令勲官犯除名限滿應叙者二品於
　驍騎尉叙三品於飛騎尉叙四品於雲騎尉
　叙五品以下於武騎尉叙
若本犯不至免官而特除名者叙法同免官例
(之後夫子見在有官爵者聴依式叙<折 t="33"/>婦人因夫子得邑號犯除名者年滿)
　疏議曰本犯不至免官者情在可責而特除
　名矜其所犯先輕故許同免官之例收叙
　問曰本犯雖非免官當徒用官並盡依律當
　徒用官盡者叙限同免官未知當徒用官各
　盡今被特責除名叙法亦同免官以否
　答曰凡稱除名官當不論本犯輕重從例除
　免不計徒年罪不至免官而特除名者止論
　正犯免官之法當徒官盡不在其中
　注婦人因夫子得邑號犯除名者年滿之後
　夫子見在有官爵者聴依式叙
　䟽議曰婦人因夫子而得邑號曰夫人郡君
　縣君郷君等其身犯罪而得除名年滿叙日
　計夫子見有官爵仍合授夫人郡縣鄉君者
　並依前授不降其品若夫子被降官者並依
　降授法如夫子進官者聴依髙叙其婦人叙
　法令備明文為因夫子官爵故不依降减之
　例
　問曰婦人不因夫子别加邑號犯除名者合
　叙以否
　答曰律云不因夫子别加邑號者同封爵之
　例爵無常叙之法除名不合更叙
免官者三載之後降先品二等叙
　䟽議曰稱載者理與六載義同亦止取三載
　之後入四年聴叙降先品二等正四品以下
　一階為一等從三品以上及勲官正從各為
　一等假有正四品上免官三載之後得從四
　品上叙上柱國免官三載之後從上護軍叙
　是為三載之後降先品二等叙
免所居官及官當者期年之後降先品一等叙
　䟽議曰免所居官及官當罪又輕故至期年
　聴叙稱期者匝四時曰期從勑出解官日至
　来年滿三百六十日也稱年者以三百六十
　日稱載者取其三載六載之後不計日月
若本犯不至免所居官及官當而特免官者叙
法同免所居官
　䟽議曰本犯不至免所居官者謂非府號官
　稱犯父祖名以下等罪本犯不至官當者謂
　玖品以上犯私罪不至一年徒公罪不至二
　年徒五品以上私罪不至二年公罪不至三
　年徒特勑免官者叙法一同免所居官期年
　降先品一等叙故云叙法同免所居官
其免官者若有二官各聴依所降品叙(降一等<折 t="33"/>若勲官)
(之類即降品卑於武騎尉者聴從武騎尉叙<折 t="33"/>者從上柱國削授柱國降二等者削授上護軍)
　䟽議曰二官謂職事等帶勲官前已釋訖若
　犯免官職事勲官並免假從正六品上職事
　免官降至從六品上叙又帶上柱國亦免從
　上䕶軍叙此是各聴依所降品叙故注云若
　勲官降一等者從上柱國削授柱國降二等
　者削授上護軍之類即降品卑於武騎尉者
　聴從武騎尉叙
即免官免所居官及官當斷訖更犯餘有歴任
官者各依當免法(先以髙者當<折 t="33"/>兼有二官者)
　䟽議曰假有人犯免官及免所居官或以官
　當徒各用一官二官當免訖更犯徒流或犯
　免官免所居官官當餘有歴任之官告身在
　者各依上法當免未斷更犯通以降所不至
　者當之
　注兼有二官者先以髙者當
　䟽議曰此既重犯之人明非見任職事若有
　勲官職事二官先以髙者當假有前任六品
　職事及五品勲官先以勲官當若當罪不盡
　亦以次髙者當不限勲官職事
仍累降之所降雖多各不得過四等(各降不在<折 t="33"/>各謂二官)
(之限<折 t="33"/>通計)
　䟽議曰假有前犯免官已降二等又犯免官
　或當徒官盡亦降二等故云仍累降之即雖
　斷訖更犯經三度以上叙日止依此律再降
　四等法其免所居官及當徒用官不盡斷訖
　更犯後叙各降一等及至四度重犯緫降四
　等後犯雖多止以四等為限或頻犯免官訖
　又再犯免所居官者亦各計所犯降四等叙
　之故云所降雖多各不得過四等
　注各謂二官各降不在通計之限
　䟽議曰職事散官衛官為一官所降不得過
　四等勲官為一官所降亦不得過四等此二
　官犯者各降四等為法不在通計之限
若官盡未叙更犯流以下罪者聴以贖論(各從<折 t="33"/>叙限)
(計年<折 t="33"/>後犯)
　䟽議曰謂用官當免並盡未到叙日更犯流
　罪以下者聴以贖論以其年限未充必有叙
　法故免决配聴依贖論本犯不合贖者亦不
　得贖
　問曰此條内有毆告大功尊長小功尊屬者
　合以贖論否
　答曰上條毆告大功尊長小功尊屬不得以
　蔭論今此自身官盡聽以贖論即非用蔭之
　色聴同贖法
　注叙限各從後犯計年
　䟽議曰犯免官及免所居官未叙更犯免官
　及免所居官官當者各依後犯計年聴叙官
　盡更犯聴依贖法若犯當免官更三載之後
　聴叙免所居官者更期年之後聴叙其犯徒
　流不合贖而真配者流即依令六載徒則役
　滿叙之雖役滿仍在免官限内者依免官叙
　例
不在課役之限雖有歴任之官不得預朝叅之
例
　䟽議曰不在課役者謂有叙限故免其課役
　雖有歴任之官者假有一品職事犯當免官
　仍有歴任二品以下官未叙之間不得預朝
　叅之例其免所居官及以官當徒限内未叙
　者亦凖此
諸以官當徒者罪輕不盡其官留官收贖官少
不盡其罪餘罪收贖
　䟽議曰假有五品以上官犯私坐徒二年例
　减一等即是罪輕不盡其官留官收贖官少
　不盡其罪者假有八品官犯私坐一年半徒
　以官當徒一年餘罪半年收贖之類
其犯除免者罪雖輕從例除免
　䟽議曰假有五品以上職事及帶勲官於監
　臨内盗絹一疋本坐合杖八十仍須凖例除
　名或受財六疋一尺而不枉法本坐徒一年
　半亦凖例免官或姦監臨内婢合杖九十亦
　凖例免所居官
罪若重仍依當贖法
　䟽議曰凡是除名免官本罪雖輕從例除免
　罪重者各凖所犯凖當流徒及贖法假有職
　事正七品上復有歴任從七品下犯除名流
　不合例减者以流比徒四年以正七品上一
　官當徒一年又以從七品下一官當徒一年
　更無歴任及勲官即徵銅四十斤贖二年徒
　坐仍凖例除名若罪當免官者亦凖此當贖
　法仍依例免官此名罪若重仍依當贖法
其除爵者雖有餘罪不贖
　䟽議曰爵者既得傳授子孫所以義同帶礪
　今並除削在責已深為其國除故有殘罪不
　贖
諸除名者比徒三年免官者比徒二年免所居
官者比徒一年流外官不用此律(人及出入之<折 t="33"/>謂以輕罪誣)
(枉重者自從重<折 t="33"/>類故制此比若所)
　䟽議曰除名免官免所居官罪有差降故量
　輕重節級比徒流外之職品秩卑㣲誣告反
　坐與白丁無異故云不用此律
　注謂以輕罪誣人及出入之類故制此比
　䟽議曰假有人告五品以上官監臨主守内
　盗絹一疋若事實盗者合杖八十仍合除名
　若虛誣告人不可止得杖罪故反坐比徒三
　年免官者誣告五品於監臨外盜絹五疋科
　徒一年仍合免官若虛反坐不可止科徒一
　年故比徒二年免所居官者謂告監臨内姦
　婢合杖九十姦者合免所居官若虛反坐不
　可止得杖罪故比徒一年及出入之類者謂
　不盜監臨内物官人枉判作盜所監臨或實
　盜監臨官人判作不盜即是官司出入除名
　比徒三年若出入免官者比徒二年出入免
　所居官比徒一年之法其藏匿罪人若過致
　資給或為保證及故縱等有除免者皆從比
　徒之例故云之類
　注若所枉重者自從重
　䟽議曰謂誣告及出入之罪重於比徒之法
　者自從反坐等重法科之不復仍凖比徒之
　法
若誣告道士女冠應還俗者比徒一年其應苦
使者十日比笞十官司出入者罪亦如之
　䟽議曰依格道士等輙著俗服者還俗假有
　人誣道士等輙着俗服若實並須還俗既虚
　反坐比徒一年其應苦使者十日比笞十依
　格道士等有歴門教化者百日苦使若實不
　教化枉被誣告反坐者誣告苦使十日比笞
　十百日杖一百官司出入者謂應斷還俗及
　苦使官司判放或不應還俗及苦使官司枉
　入各依此反坐徒杖之法故云亦如之失者
　各從本法
諸犯流應配者三流俱役一年(者流三千里役<折 t="33"/>本條稱加役流)
(者即於配處從户口例<折 t="33"/>三年役滿及㑹赦免役)
　䟽議曰犯流若非官當收贖老疾之色即是
　應配之人三流逺近雖别俱役一年為例加
　役流者本法既重與常流理别配流三千里
　俱役三年
　注役滿及會赦免役者即於配處從户口例
　䟽議曰役滿一年及三年或未滿會赦即於
　配所從户口例課役同百姓應選者須滿六
　年故令云流人至配所六載以後聴仕反逆
　縁坐流及因反逆免死配流不在此例即本
　犯不應流而特配流者三載以後亦聴仕
妻妾從之
　䟽議曰妻妾見已成者並合從夫依令犯流
　斷定不得棄放妻妾
　問曰妻有七出及義絶之狀合放以否
　答曰犯七出者夫若不放於夫無罪若犯流
　聴放即假偽者多依令不放於理為允犯義
　絶者官遣離之違法不離合得徒罪義絶者
　離之七出者不放
父祖子孫欲隨者聴之
　䟽議曰曽髙以下及玄孫以上欲隨流人去
　者聴之
移鄉人家口亦凖此
　䟽議曰移鄉人妻妾隨之父祖子孫欲隨者
　聴不得棄放妻妾皆凖流人故云亦凖此
若流移人身䘮家口雖經附籍三年内願還者
放還
　䟽議曰籍謂三年一造申送尚書省流人若
　到配所三年必經造籍故云雖經附籍三年
　内聴還既稱願還即不願還者聴住
即造畜蠱毒家口不在聴還之例(凖此<折 t="33"/>下條)
　䟽議曰依本條造畜蠱毒并同居家口雖會
　赦猶流况此已至配所故云不在聴還之例
　注下條凖此
　䟽議曰謂下條云流人逃者身死所隨家口
　仍凖上法聴還上有下條凖此之語下有凖
　上法之文家口合還及不合還一準上條之義
諸流配人在道會赦計行程過限者不得以赦
原(計行程有違者<折 t="33"/>謂從上道日總)
　䟽議曰行程依令馬日七十里驢及步人五
　十里車三十里其水程江河餘水沿泝程各
　不同但車馬及步人同行遲速不等者並從
　遲者為限
　注謂從上道日緫計行程有違者
　䟽議曰假有配流二千里準步程合四十日
　若未滿四十日會赦不問已行逺近並從赦
　原從上道日總計行程有違者即不在赦限
有故者不用此律
　䟽議曰故謂病患死亡及請粮之類凖令臨
　時應給假者及前有阻難不可得行聴除假
　故不入程限故云不用此律
若程内至配所者亦從赦原
　䟽議曰假有人流二千里合四十日程四十
　日限前已至配所而遇恩赦者亦免
逃亡者雖在程内亦不在免限即逃者身死所
隨家口仍凖上法聴還
　䟽議曰行程之内逃亡雖遇恩赦不合放免
　即迯者身死所隨家口雖已附籍三年内願
　還者凖上法聴還
諸犯死罪非十惡而祖父母父母老疾應侍家
無期親成丁者上請
　䟽議曰謂非謀反以下内亂以上死罪而祖
　父母父母通曽髙祖以来年八十以上及篤
　疾據令應侍户内無期親年二十一以上五
　十九以下者皆申刑部具狀上請聴勅處分
　若勅許允侍家有期親進丁及親終更奏如
　元奉進止者不奏家無期親成丁者律意屬
　在老疾人期親其曾髙於曽玄非期親縱有
　亦合上請若有曽玄數人其中有一人犯死
　罪則不上請
犯流罪者權留養親(猶流者<折 t="33"/>謂非㑹赦)
　䟽議曰犯流罪者雖是五流及十惡亦得權
　留養親會赦猶流者不在權留之例其權留
　者省司判聴不須上請
不在赦例(限内會赦者從赦原<折 t="33"/>仍凖同季流人未上道)
　䟽議曰權留養親動經多載雖遇恩赦不在
　赦限依令流人季别一遣同季流人若未上
　道而㑹赦者得從赦原
課調依舊
　䟽議曰侍丁依令免役唯輸調及租為其充
　侍未流故云課調依舊
　問曰死罪囚家無期親上請敕許充侍若逢
　恩赦合免死以否
　答曰權留養親不在赦例既無各字止為流
　人但死罪上請勑許留侍經赦之後理無殺
　法况律無不免之制即是會赦合原又断死
　之徒例無輸課雖得留侍課不合徵免課霑
　恩理用為允
　又問死罪是重流罪是輕流罪養親逢赦不
　免死罪留侍却得會恩則死刑何得從寛流
　坐乃翻為急輕重不類義有惑焉
　答曰死罪上請唯聴勑裁流罪侍親凖律合
　住合住者須依常例敕裁者已沐殊恩豈將
　恩許之人比同曹判之色以此甄異非為重
　輕
若家有進丁及親終期年者則從流計程會赦
者依常例
　䟽議曰本為家無成丁故許留侍若家有期
　親進丁及親終已經期年者並從流配之法
　計程會赦者一准流人常例
即至配所應侍合居作者亦聴親終周年然後
居作
　䟽議曰流人至配所親老疾應侍者並依侍
　法合居作者亦聴親終周年然後居作
　問曰犯死罪聴侍流人權留養親中間各犯
　死罪以下若為科斷
　荅曰依下文犯罪已發及已配而更為罪者
　各重其事若死囚重犯死罪亦同犯流加杖
　法若本坐是絞重犯斬刑即須改斷從斬前
　更犯絞者亦依加杖例若依前應侍仍更重
　請若犯流徒者各准流徒之法杖罪以下依
　數决之流人聴侍者犯死罪上諸若犯流依
　留住法加杖侍親終於配所累役犯徒應役
　亦准此應蔭贖者各依本法
諸犯徒應役而家無兼丁者注云妻年二十一
以上同兼丁之限婦女家無男夫兼丁亦同
　䟽議曰應役者謂非應收贖之人法合役身
　而家無兼丁者謂户内全無兼丁妻同兼丁
　婦女雖復非丁據禮與夫齊體故年二十一
　以上同兼丁之限其婦人犯徒户内無男夫
　年二十一以上亦同無兼丁例言以上者謂
　五十九以下其殘疾既免丁役亦非兼丁之
　限
　問曰家内雖有二丁俱犯徒坐或一人先從
　征防或任官或逃走及被禁並同兼丁以否
　答曰家無兼丁免徒加杖者矜其糧餉乏絶
　又恐家内困窮一家二丁俱在徒役理同無
　丁之法便須决放一人征防之徒逺從戍役
　及犯徒罪以上獄成在禁同無兼丁之例據
　理亦是弘通居官之人雖非丁色身既見居
　榮禄不可同無兼丁若兼丁迯走在未發之
　前既不預知得同無兼丁之限如家人犯徒
　事發後兼丁然始迯亡若其許同無丁便是
　長其姦詐即同有丁之限依法役身
　又問二人俱徒許决放一人若三人俱犯徒
　坐家内更無兼丁若為决放
　答曰律稱家無兼丁本謂全無丁者三人决
　放一人即是家有丁在足堪粮餉不可更放
　一人若一家四人徒役决放二人其徒有年
　月及尊卑不等者先從見應役日少者决放
　役日若停即决放尊長其夫妻並徒更無兼
　丁者决放其婦
徒一年加杖一百二十不居作一等加二十(至<折 t="33"/>流)
(者亦如之<折 t="33"/>配所應役)
　䟽議曰徒一年加杖一百二十一等加二十
　即是半年徒加杖二十不居作既已加杖故
　免居作流至配所應役者謂流人應合居役
　家無兼丁應加杖者亦凖此
若徒年限内無兼丁者緫計應役日及應加杖
數凖折决放
　䟽議曰徒限未滿兼丁死亡或入老疾或犯
　罪征防見無兼丁者若犯徒一年三百六十
　日合杖一百二十即三十日當杖十若犯一
　年半五百四十日合杖一百四十即是三十
　八日當杖十若犯二年徒七百二十日合杖
　一百六十即是四十五日當杖十若犯二年
　半徒九百日合杖一百八十即五十日當杖
　十若犯三年徒一千八十日合杖二百即五
　十四日當杖十若犯三年半徒一千二百六
　十日亦杖二百即六十三日當杖十若犯四
　年徒一千四百四十日亦合杖二百即七十
　二日當杖十其役日未盡不滿杖十者律云
　加者數滿乃坐既不滿十據理放之
盗及傷人者不用此律(仍從加杖之法<折 t="33"/>親老疾合侍者)
　䟽議曰盗及傷人徒以上並合配徒不入加
　杖之例諸條稱以盗論及以故殺傷論以鬪
　殺傷論者各同真盗及真殺傷人之法親老
　疾合侍者謂有祖父母父母年八十以上及
　篤疾合侍家無兼丁者雖犯盗及傷人仍依
　前加杖之法
諸工樂雜户及太常音聲人
　䟽議曰工樂者工屬少府樂屬太常並不貫
　州縣雜户者散屬諸司上下前已釋訖太常
　音聲人謂在太常作樂者元與工樂不殊俱
　是配隷之色不屬州縣唯屬太常義寧(隋末)
(年號)以來得於州縣附貫依舊太常上下别
　名太常音聲人
犯流者二千里决杖一百一等加三十留住俱
役三年(者役四年<折 t="33"/>犯加役流)
　䟽議曰此等不同百姓職掌唯在太常少府
　等諸司故犯流者不同常人例配合流二千
　里者决杖一百二千五百里者决杖一百三
　十三千里者决杖一百六十俱留住役三年
　犯加役流者役四年名例云累徒流應役者
　不得過四年故三年徒上止加一年以充四
　年之例若是賤人自依官户及奴法
若習業已成能專其事及習天文并給使散使
各加杖二百
　䟽議曰工樂及太常音聲人皆取在本司習
　業依法各有程試所習之業已成又能專執
　其事及習天文業者謂在太史局天文觀生
　及天文生以其執掌天文依令諸州有閹人
　並送官配内侍省及東宫内坊名為給使諸
　王以下為散使多本是良人以其宫闈驅使
　并習業已成天文坐等犯流罪並不逺配各
　加杖二百
犯徒者凖無兼丁例加杖還依本色
　䟽議曰工樂及太常音聲人習業已成能專
　其事及習天文并給使散使犯徒者皆不配
　役凖無兼丁例加杖若習業未成依式配役
　如元是官户及奴者各依本法還依本色者
　工樂還掌本業雜户太常音聲人還上本司
　習天文生還歸本局給使散使各送本所故
　云還依本色其有官蔭仍依本法當贖若以
　流内官當徒及解流外任亦同前還本色叙
　限各依常法
其婦人犯流者亦留住(者配流如法<折 t="33"/>造畜蠱毒應流)
　䟽議曰婦人之法例不獨流故犯流不配留
　住决杖居作造畜蠱毒所在不容擯之荒服
　絶其根本故雖婦人亦須投竄縱令嫁向中
　華事發還從配遣並依流配之法三流俱役
　一年縱使遇恩不合原免婦人教令造畜者
　只得教令之坐不同身自造畜自依常犯科
　罪
流二千里决杖六十一等加二十俱役三年
　䟽議曰婦人流二千里决杖六十流二千五
　百里决杖八十流三千里决杖一百三流俱
　役三年若加役流亦决杖一百即是役四年
　既决杖之文在上明須先决後役
若夫子犯流配者聴隨之至配所免居作
　䟽議曰婦人元不合配以夫子流故所以聴
　隨矜其本法無流所以得免居作從流無杖
　不在决例其有夫子在路身死婦人不合從
　流既得却還不復更令居作
　問曰婦人先犯流刑在身乃有官蔭夫子犯
　流既聴隨去未知官䕃合用以否
　答曰律唯言至配所免居作役既許免更無
　罪名若犯十惡五流者各依除名之律若别
　犯流以下罪聴從官當减贖法
　又問注云造畜蠱毒婦女應流者配流如法
　未知此注唯屬婦人唯復緫及工樂以否
　答曰案賊盗律造畜蠱毒者雖會赦不免同
　居不知情亦流但是諸條犯流加杖配徒之
　色若有蠱毒並須配遣故於工樂等留住下
　立例故云造畜者配流如法斯乃工樂以下
　緫攝不獨為婦人生文
故唐律疏議卷第三
故唐律䟽議卷第四(凢八條<折 t="33"/>名例)
諸犯罪已發及已配而更為罪者各重其事
　䟽議曰已發者謂已被告言其依令應三審
　者初告亦是發訖及已配者謂犯已配而更
　為笞罪以上者各重其後犯之事而累科之
即重犯流者依留住法决杖於配所役三年
　䟽議曰犯流未斷或已斷配訖未至前所而
　更犯流者依工樂留住法流二千里决杖一
　百流二千五百里决杖一百三十流三千里
　决杖一百六十仍各於配所役三年通前犯
　流應役一年緫役四年若前犯常流後犯加
　役流者亦止緫役四年
若已至配所而更犯者亦凖此
　䟽議曰已至配流之處而更犯流者亦準上
　解留住法决杖配役其前犯處近後犯處逺
　即於前配所科决不復更配逺流
即累流徒應役者不得過四年若更犯流徒罪
者準加杖例
　䟽議曰有犯徒役未滿更犯流役流役未滿
　更犯徒或徒流役内復犯徒流應役身者並
　不得過四年假有元犯加役流後又犯加役
　流前後累徒雖多役以四年為限若役未訖
　更犯流徒罪者準加杖例犯罪雖多累決杖
　笞者亦不得過二百
　問曰有人重犯流罪依留住法決杖於配所
　役三年未知此三年之役家無兼丁合準無
　兼丁例決杖以否
　荅曰流人雖無兼丁而無加杖之例三年之
　役本替流罪雖無兼丁不合加杖唯有元犯
　之流至配所應役者家無兼丁得準徒加杖
其杖罪以下亦各依數决之累決笞杖者不得
過二百其應加杖者亦如之
　䟽議曰累流徒應役四年限内復犯杖笞者
　亦依所犯杖笞數决或𥘉犯杖一百中間又
　犯杖九十後又犯笞五十前後雖有二百四
　十决之不得過二百其犯徒應加杖者亦如
　之假如工樂雜户官私奴婢等並合加杖縱
　令重犯流徒累决杖笞亦不得過二百
諸年七十以上十五以下及廢疾犯流罪以下
收贖(流者不用此律至配所免居作<折 t="33"/>犯加役流反逆縁生流會赦猶)
　䟽議曰依周禮年七十以上及未齓者並不
　為奴今律年七十以上七十九以下十五以
　下十一以上及廢疾為矜老小及疾故流罪
　以下收贖
　問曰上條贖章稱犯流罪以下聴贖此條及
　官當條即言收贖未知聽之與收有何差異
　荅曰上條犯十惡等有不聽贖處復有得贖
　之處故云聽贖其當徒官少不盡其罪餘罪
　收贖及矝老小廢疾雖犯十惡皆訐收贖此
　是隨文設語更無别例
　註犯加役流反逆縁坐流會赦猶流者不用
　此律至配所免居作
　䟽議曰加役流者本是死刑元無贖例故不
　許贖反逆縁坐流者逆人至親義同休戚處
　以縁坐重累其心此雖老疾亦不許贖㑹赦
　猶流者為害深重雖㑹大恩猶從流配此等
　三流特重常法故緫不許收贖至配所免居
　作者矜其老小不堪役身故免居作其婦人
　流法與男子不同雖是老小犯加役流亦合
　收贖徵銅一百斤反逆縁坐流依賊盜律婦
　人年六十及廢疾並免不入此流即雖謀反
　詞理不能動衆威力不足率人者亦皆斬父
　子母女妻妾並流三千里其女及妻妾年十
　五以下十一以上亦免流配徵銅一百斤婦
　人犯會赦猶流唯造畜蠱毒并同居家口仍
　配
八十以上十嵗以下及篤疾犯反逆殺人應死
者上請
　䟽議曰周禮三赦之法一曰㓜弱二曰老耄
　三曰戇愚今十嵗合於㓜弱八十是老耄篤
　疾戇愚之類並合三赦之法有不可赦者年
　雖老小情狀難原故反逆及殺人凖律應合
　死者曹司不斷依上請之式奏聴勑裁
盜及傷人者亦收贖(官當除免法<折 t="33"/>有官爵者各從)
　䟽議曰盜者雖是老小及篤疾並為意在貪
　財傷人者老小疾人未離忿恨此等二事既
　侵損於人故不許全免令其收贖若有官爵
　者須從官當除免之法不得留官徵贖謂毆
　從父兄姊傷合除名盜五疋以上合免官毆
　凡人折支合官當之類
　問曰既云盜及傷人亦收贖者或强盜合死
　或傷五服内親亦合死刑未知並得贖否
　荅曰盗及傷人亦收贖但盜既不言强竊傷
　人不顯親踈直云收贖不論輕重爲其老小
　特𬒳哀矝設令强盜傷親合死據文並許收
　贖
　又問既稱傷人收贖即似不傷者無罪若有
　毆殺他人部曲奴婢及毆己父母不傷若為
　科斷
　荅曰奴婢賤隷唯於𬒳盗之家稱人自外諸
　條殺傷不同良人之限若老小篤疾律許哀
　矜雜犯死刑並不科罪傷人及盜俱入贖刑
　例云殺一家三人為不道注云殺部曲奴婢
　者非即驗奴婢不同良人之限唯因盜傷殺
　亦與良人同其應出罪者舉重以明輕雜犯
　死刑尚不論罪殺傷部曲奴婢明亦不論其
　毆父母雖小及疾可矜敢毆者乃為惡逆或
　愚癡而犯或情惡故為於律雖得勿論凖禮
　仍為不孝老小重疾上請聴裁
　又問八十以上十嵗以下盜及傷人亦收贖
　注云有官爵者各從除免當贖法未知本罪
　至死仍得以官當贖以否
　荅曰條有收贖之文注設除免之法止為矜
　其老疾非謂故輕其罪但雜犯死罪例不當
　贖雖有官爵並合除名既死無比徒之文官
　有當徒之例明其除免當法止據流罪以下
　若欲以官折死便是律外生文自須依法除
　名死依贖例
餘皆勿論
　䟽議曰除反逆殺人應死盜及傷人之外悉
　皆不坐故云餘皆勿論
九十以上七嵗以下雖有死罪不加刑(配没者<折 t="33"/>縁坐應)
(此侓<折 t="33"/>不用)
　䟽議曰禮云九十曰耄七嵗曰悼悼與耄雖
　有死罪不加刑愛㓜養老之義也縁坐應配
　没者謂父祖反逆罪狀已成子孫七嵗以下
　仍合配没故云不用此律
即有人教令坐其教令者若有贓應俻受贓者
俻之
　䟽議曰悼耄之人皆少智力若有教令之者
　唯坐教令之人或所盜財物旁人受而將用
　既合備償受用者俻之若老小自用還徵老
　小故云有贓應俻受贓者俻之
　問曰悼耄者𬒳人教令唯坐教令之者未知
　所教令罪亦有色目以否
　荅曰但是教令作罪皆以所犯之罪坐所教
　令或教七嵗小兒毆打父母或教九十耄者
　斫殺子孫所教令者各同自毆打及殺凡人
　之罪不得以犯親之罪加於凡人
諸犯罪時雖未老疾而事發時老疾者依老疾
論
　䟽議曰假有六十九以下犯罪年七十事發
　或無疾時犯罪廢疾後事發並依上解收贖
　之法七十九以下犯反逆殺人應死八十事
　發或廢疾時犯罪篤疾時事發得入上請之
　條八十九犯死罪九十事發並入勿論之色
　故云依老疾論
　問曰律云犯罪時雖未老疾而事發時老疾
　者依老疾論事發以後未斷決然始老疾者
　若為科斷
　荅曰律以老疾不堪受刑故節級優異七十
　衰老不能徒役聽以贖論雖發在六十九時
　至年七十始斷衰老是一不可仍遣役身此
　是役徒内老疾依老疾論假有七十九犯加
　役流事發至八十始斷止得依老免罪不可
　仍配徒流又依獄官令犯罪逢格改者若格
　輕聽從輕依律及令務從輕法至於老疾者
　豈得配流八十之人事發與断相連者例從
　輕典斷依發時之法唯有疾人與老者理别
　多有事發之後始作疾狀臨時科斷須䆒本
　情若未發時已患至斷時成疾者得同疾法
　若事發時無疾断日加疾推有故作須依犯
　時實患者聽依疾例
若在徒年限内老疾亦如之
　䟽議曰假有六十九以下配徒役或二年三
　年役限未滿年入七十又有配役時無病役
　限内成廢疾並聽準上法收贖故云在徒限
　内老疾亦如之又計徒一年三百六十日應
　贖者徵銅二十斤即是一斤銅折役一十八
　日計餘役不滿十八日徵銅不滿一斤數既
　不滿並宜免放
犯罪時㓜小事發時長大依㓜小論
　䟽議曰假有七嵗犯死罪八嵗事發死罪不
　論十嵗殺人十一事發仍得上請十五時偷
　盜十六事發仍以贖論此名㓜小時犯罪長
　大事發依㓜小論
諸彼此俱罪之贓(為罪者<折 t="33"/>謂計贓)
　䟽議曰受財枉法不枉法及受所監臨財物
　并坐贓罪依法與財者亦各得罪此名彼此
　俱罪之贓謂計贓為罪者
及犯禁之物則没官(物倍贓亦沒官<折 t="33"/>若盗人所盗之)
　䟽議曰謂甲弩矛矟旌旗幡幟及禁書寳印
　之類私家不應有者是名犯禁之物彼此俱
　罪之贓以下並没官
　注若盜人所盜之物倍贓亦没官
　䟽議曰假有乙盜甲物丙轉盜之彼此各有
　倍贓依法並應還主甲既取乙倍備不合更
　得丙贓乙即元是盗人不可以贓􁎤盜故倍
　贓亦没官若有紏告之人應賞者依令與賞
　問曰私鑄錢事發所獲作具及錢銅或違法
　殺馬牛等肉如此之類律令無文未知合没
　官以否
　荅曰其肉及錢私家合有凖如律令不合没
　官作具及錢不得仍用毁訖付主罪依法科
　其鑄錢見有别格從格斷餘條有别格見行
　破律者並準此
取與不和(者無罪<折 t="33"/>雖和與)
　䟽議曰取與不和謂恐喝詐欺強市有剩利
　強率歛之類雖和與者無罪謂去官而受舊
　官屬士庶饋與或和率歛或監臨官司和市
　有剩利或雇人而告他罪得實但是不應取
　財而與者無罪皆是
若乞索之贓並還主
　䟽議曰強乞索和乞索得罪雖殊贓合還主
　稱並者從取與不和以下並徵還主
即簿歛之物赦書到後罪雖决訖未入官司者
並從赦原
　䟽議曰簿歛之物謂謀反大逆人家􁎤合没
　官者赦書到後罪人雖已决訖其物未入官
　司者並從赦原若簿歛之物已入所在官司
　守掌者並不合放免
若罪未處决物雖送官未經分配者猶為未入
　䟽議曰若反逆之罪仍未處决罪人雖已斷
　訖其身尚存者物雖送官但未經分配者並
　從赦原
即縁坐家口雖已配没罪人得免者亦免
　䟽議曰謂反逆人家口合縁坐没官罪人於
　後蒙恩得免縁坐者雖已配没亦從放免其
　奴婢同於資財不從縁坐免法
　問曰但是縁坐遇恩罪人得免其有罪人不
　合免者縁坐亦有免法以否
　荅曰謀反大逆罪極誅夷汚其室宅除惡務
　本罪人既不㑹赦縁坐亦不合原去取之宜
　皆隨罪人為法其謀叛已上道及殺一家非
　死罪三人支解人縁坐雖及家口其惡不同
　反逆又律文特顯反逆縁坐為與十惡同科
　不得請減及贖自同五流除名配流如法自
　餘縁坐流並得减贖不除名雖云合流得减
　贖者明即與反逆縁坐不同赦書若十惡不
　原非反逆縁坐人仍從恩免以其身非十惡
　又非反逆之家故也
諸以贓入罪正贓見在者還官主(及生産蕃息<折 t="33"/>轉易得他物)
(見在<折 t="33"/>皆為)
　䟽議曰在律正贓唯有六色强盜竊盜枉法
　不枉法受所監臨及坐贓自外諸條皆約此
　六贓為罪但以此贓而入罪者正贓見在未
　費用者官物還官私物還主轉易得他物者
　謂本贓是驢迴易得馬之類及生産蕃息者
　謂婢産子馬生駒之類
　問曰假有盜得他人財物即將興易及出舉
　别有息利得同蕃息以否其贓本是人畜展
　轉經歴數家或有知情及不知者如此蕃息
　若為處分
　荅曰律注云(蕃<折 t="33"/>産)息本㩀應産之類而有蕃息
　若是興生出舉而得利潤皆用後人之功本
　無財主之力既非孶生之物不同蕃息之限
　所得利物合入後人其有展轉而得知情者
　蕃息物並還前主不知情者亦入後人
　又問有人知是贓婢故買自幸因而生子合
　入何人
　荅曰知是贓婢本來不合交關違法故買意
　在姦偽贓婢所産不合從良止是生産蕃息
　依律隨母還主
已費用者死及配流勿徵(死者亦同<折 t="33"/>别犯流及身)
　䟽議曰因贓斷死及以贓配流得罪既重多
　破家業贓已費用矜其流死其贓不徵若未
　經奏畫會赦免流死者徵贓如法畫訖會恩
　即同免例注云别犯流及身死者謂雖不因
　贓配流别為他罪流配及雖非身𬒳刑戮而
　别有死亡者本犯之贓費用已盡亦從免例
餘皆徵之(倍備<折 t="33"/>盗者)
　䟽議曰除非身死及已配流其贓見在并已
　費用並在徵限故曰餘皆徵之盜者倍備謂
　盗者以其貪財既重故令倍備謂盗一尺徵
　二尺之類
若計庸賃為贓者亦勿徵
　䟽議曰庸謂私役使所監臨及借車馬之屬
　計庸一日為絹三尺以受所監臨財物論賃
　謂碾磑邸店舟船之類須計賃價為坐既計
　庸賃為贓其贓元非正物故雖非會赦其贓
　並亦不徵餘條庸賃皆準此
會赦及降者盗詐枉法猶徵正贓
　䟽議曰謂會赦及降唯盗詐枉法三色正贓
　猶徵各還官主盜者免倍贓故云猶徵正贓
　謂赦前事發者若赦後事發捉獲見贓準闘
　訟律徵之
　問曰枉法會赦正贓猶徵未知此贓還官還
　主須定明例
　荅曰彼此俱罪之贓例並合没雖復首得原
　罪正贓猶徵如法其贓追没於法何疑
餘贓非見在及收贖之物限内未送者並從赦
降原
　䟽議曰餘贓非見在赦前已費用盡若非轉
　易得他物及生産蕃息者皆非見在之贓及
　收贖之物者謂犯罪徵銅依令節級各依期
　限限内未送並從赦降原過限不送不在免
　限稱限内不送唯據贖銅餘贓舊無限約逢
　赦並皆放免其犯罪應贖徵銅送有期限違
　限不納會赦不原故云限内未送者唯為贖
　銅生文不為餘贓立制
　問曰收贖之人身在外處雖對面断罪又牒
　本貫徵銅未知以牒到本屬為期即㩀斷日
　作限
　荅曰依令任官應免課役皆㩀蠲符到日為
　限其徵銅之人雖對面断訖或有一身𬒳禁
　所屬在逺雖𬒳釋放無銅可輸符下本屬徵
　收須㩀符到徵日為限若取對面為定何煩
　更牒本屬
諸平贓者皆據犯處當時物價及上絹估
　䟽議曰贓謂罪人所取之贓皆平其價直凖
　犯處當時上絹之價依令每月旬别三等估
　其贓平所犯旬估定罪取所犯旬上絹之價
　假有人蒲州盗鹽嶲州事發鹽已費用依令
　懸平即取蒲州中估之鹽凖蒲州上絹之價
　於嶲州斷決之類縱有賣買貴賤與估不同
　亦依估價為定
　問曰贓若見在犯處可以將贓對平如其先
　巳費損懸平若為準定又有獲贓之所與犯
　處不同或逺或近並合送平以否
　荅曰懸平之贓依令凖中估其獲贓去犯處
　逺者止合懸平若運向犯處準估其物即須
　脚價生産之類恐加瘦損非但姦僞斯起人
　粮所出無從同遣懸平理便適中
　又問在蕃有犯斷在中華或邊州犯贓當處
　無估平贓定罪從何取中
　荅曰外蕃既是殊俗不可牒彼平估唯於近
　蕃州縣準估量用合宜無估之所而有犯者
　於州府詳定作價
平功庸者計一人一日為絹三尺牛馬駞騾驢
車亦同
　䟽議曰計功作庸應得罪者計一人一日為
　絹三尺牛馬駞騾驢車計庸皆準此三尺故
　云亦同
其船及碾磑邸店之類亦依犯時賃直
　䟽議曰自船以下或大小不同或閑要有異
　故依當時賃直不可準常賃為估邸店者居
　物之處為邸估賣之所為店稱之類者鋪肆
　園宅品目至多略舉宏綱不可備載故言之
　類
庸賃雖多各不得過其本價
　䟽議曰假有借驢一頭乘經百日計庸得絹
　七疋二丈驢估止直五疋此則庸多仍依五
　疋為罪自餘庸賃雖多各準此法
諸略和誘人若和同相賣
　䟽議曰不和為略前已解訖和誘者謂彼此
　和同共相誘引或使為良或使為賤限外蔽
　匿俱入此條輕重之制自從本法若和同相
　賣者謂兩相和同共知違法
及略和誘部曲奴婢若嫁賣之即知情取買
　䟽議曰上文皆據良人此論部曲客女奴婢
　等略和誘義並與上同或得而自留或轉將
　嫁賣或乞人亦同其知情娶買者謂從略和
　誘以下不問良賤共知本情或娶或買限外
　不首自為蔽匿
及藏逃亡部曲奴婢
　䟽議曰藏匿無日限謂知是部曲奴婢逃走
　故將藏匿者
署置官過限及不應置而置
　䟽議曰在令置官各有員數員外剩置是名
　過限案職制律官有員數而署置過限及不
　應置而置注云謂非奏授者在此雖有奏授
　亦同蔽匿於格令無員而置是名不應置而置
詐假官假與人官及受假者
　䟽議曰詐假官者身實無官假為職任流内
　流外得罪雖别詐假之義並同或自造告身
　或雇倩人作或得他人告身而自行用但於
　身不合為官詐將告身行用皆是其假與人
　官者謂所司假授人官或偽奏擬或假作曹
　司判𥙷及受假者謂知假而受之
若詐死私有禁物(者及禁書之類<折 t="33"/>謂非私所應有)
　䟽議曰詐死者或本心避罪或䂓免賦役或
　因犯逃亡而遂詐死之類私有禁物者注云
　謂非私所應有者謂甲弩矛矟之類及禁書
　謂天文圖書兵書七曜暦等是名禁書稱之
　類者謂玄象器物等既不是書故云之類
赦書到後百日見在不首故蔽匿者復罪如𥘉
媒保不坐
　䟽議曰赦書原罪皆據制書出日昧爽以前
　並從赦免惟此蔽匿條中乃云赦書到後百
　日此據赦書所至之處别取百日為限見在
　不首故蔽匿者謂人物及所假官等見在故
　蔽隱藏而不首出並復罪如𥘉𥘉者謂如犯
　罪之初贓物應徵及倍悉從𥘉犯本法若人
　有轉易在他所但其人見在不首皆為故蔽
　匿其媒保不坐者謂嫁娶有媒賣買有保既
　經赦原無問百日内外雖不自首並皆不坐
其限内事發雖不自首非蔽匿(承者亦為蔽匿<折 t="33"/>雖限内但經問不)
　䟽議曰從略和誘以下私有禁物以上謂赦
　書到後事發之所百日内發者雖不自首亦
　非蔽匿以其限尚未充故得無罪
　注雖限内但經問不承者亦為蔽匿
　䟽議曰上云限内事發雖不自首非蔽匿謂
　限内事發經問即承為無隱心乃非蔽匿其
　經問不承雖在限内仍同蔽匿之法
即有程期者計赦後日為坐
　䟽議曰程者依令公案小事五日程中事十
　日程大事二十日程及公使各有行程如此
　之類是為有程期者律有大集校閲違期不
　到之條亦有計帳等在令各有期限此等赦
　前有違經恩不待百日但赦出後日仍違程
　期者即計赦後違日為坐赦後並須準事給
　程以為期限
其因犯逃亡經赦免罪限外不首者止坐其亡
不論本罪(日限外計之<折 t="33"/>謂赦書到後百)
　䟽議曰謂赦前犯罪因即逃亡會赦之後罪
　皆原免赦後百日仍不自首止有逃亡之坐
　更不論其本罪又如征防逃亡會赦免罪計
　百日限外征防仍自未還須計征防之日以
　為逃亡定罪限内流例若還即同在家亡法
　即軍人上畨因犯逃走經赦當下亦同常亡
　之律
　注謂赦書到後百日限外計之
　䟽議曰上論蔽匿既以百日之外為限此逃
　亡之坐亦以百日限外計之
諸會赦應改正徵收經責簿帳而不改正徵收
者各論如本犯律(養子私入道詐復除避本業<折 t="33"/>謂以嫡為庶以庶為嫡違法)
(臨主守之官私自借貸及借貸人財物畜産之<折 t="33"/>増減年紀侵隱園田脱漏户口之類須改正監)
(徵收<折 t="33"/>類湏)
　䟽議曰前條以百日為限此據赦後經責簿
　帳即須改正徵收仍有隱欺不改從正者皆
　如本犯得罪其應改正徵收具如此注
　注謂以嫡為庶以庶為嫡違法飬子
　䟽議曰依令王公侯伯子男皆子孫承嫡者
　傳襲無嫡子立嫡孫無嫡孫以次立嫡子同
　母弟無母弟立庶子無庶子立嫡孫同母弟
　無母弟立庶孫曾玄以下準此若不依令文
　即是以嫡為庶以庶為嫡又準令自無子者
　聽養同宗於昭穆合者若違令養子是名違
　法即工樂雜户當色相養者律令雖無正文
　無子者理準良人之例
　注私入道詐復除避本業
　䟽議曰私入道謂道士女冠僧尼同不因官
　度者是名私入道詐復除者謂課役俱免即
　如太原元從給復終身没落外蕃投化給復
　十年放賤為良給復三年之類其有不當復
　限詐同此色是為詐復除避本業謂工樂雜
　户太常音聲人各有本業若廻避改入他色
　之類是名避本業
　注増減年紀侵隱園田脱漏户口之類須改
　正
　䟽議曰増減年紀謂増年入老減年入中小
　者其有増减雖不免課役亦是侵隱園田謂
　人侵他園田及有私隠盗貿賣者脱漏户口
　者全户不附為脱隱口不附為漏稱之類者
　謂増加疾狀脱漏工樂雜户之類會赦以後
　經責簿帳即須改正若不改正亦論如本犯
　之律
　注監臨主守之官私自借貸及借貸人財物
　畜産之類須徵收
　䟽議曰監臨謂於臨綂部内主守謂躬親保
　典之所者以官財物畜産私自借貸及將官
　物畜産私借貸人者及車船之屬同財物鷹
　犬之屬同畜産故言並須徵収
　問曰上條會赦以百日為限下文會赦乃以
　責簿為期若有上條赦後百日内責簿帳隱
　而不通者下條未經責簿帳經問不承合得
　罪否
　答曰上條以罪重故百日内經問不承罪同
　蔽匿限内雖責簿帳事終未發縱不吐實未
　得論罪後條犯輕赦後經責簿帳不通即得
　本罪經年不經責簿帳據理亦未有辜雖復
　經問不承未合得罪
　又問蔽匿之事限内未首及應改正簿帳未
　通乃有非是物主傍人言告未知告者得罪
　以否
　答曰赦前之罪各有程期限内事發律許免
　罪終須改正徴収告者理不合坐
故唐律䟽議卷四
故唐律䟽議卷第五(凡八條<折 t="33"/>名例)
諸犯罪未發而自首者原其罪(徵如法<折 t="33"/>正贓猶)
　䟽議曰過而不改斯成過矣今能改過來首
　其罪皆合得原若有文牒言告官司判令三
　審牒雖未入曹局即是其事已彰雖欲自新
　不得成首
　注正贓猶徵如法
　䟽議曰稱正贓者謂盗者自首不徵倍贓稱
　如法者同未首前法徵還官主枉法之類彼
　此俱罪猶徵没官取與不和及乞索之類猶
　徵還主
其輕罪雖發因首重罪者免其重罪
　䟽議曰假有盜牛事發因首鑄錢鑄錢之罪
　得原盗牛之犯仍坐之類
即因問所劾之事而别言餘罪者亦如之
　䟽議曰劾者推鞫之别名假有已𬒳推鞫因
　問乃更别言餘事亦得免其餘罪同因首重
　罪之義故云亦如之
即遣人代首若於法得相容隱者為首及相告
言者各聽如罪人身自首法(以上本服期雖捕<折 t="33"/>縁坐之罪及謀叛)
(自首例<折 t="33"/>告俱同)
　䟽議曰遣人代首者假有甲犯罪遣乙代首
　不限親踈但遣代首即是若於法得相容隱
　者謂依下條同居及大功以上親等若部曲
　奴婢為主首及相告言者此還據得容隱者
　縱經官司告言皆同罪人身首之法其小功
　緦麻相隱既減凡人三等若其為首亦得減
　三等
　注縁坐之罪及謀叛以上本服期雖捕告俱
　同自首例
　䟽議曰縁坐之罪者謂謀反大逆及謀叛已
　上道者並合縁坐及謀叛以上本服期者謂
　非縁坐若叛未上道大逆未行之類雖尊壓
　出降無服各依本服期雖捕告以送官司俱
　同罪人自首之法
其聞首告𬒳追不赴者不得原罪(赴者身<折 t="33"/>謂止坐不)
　䟽議曰謂犯罪之人聞有代首為首及得相
　容隱者告言於法雖復合原追身不赴不得
　免罪謂止坐不赴者身首告之人及餘應縁
　坐者仍依首法
即自首不實及不盡者以不實不盡之罪罪之
至死者聽減一等(計不盡之數科之<折 t="33"/>自首贓數不盡者止)
　䟽議曰自首不實謂强盗得贓首云竊盗贓
　雖首盡仍以强盗不得財科罪之類及不盡
　者謂枉法取財十五疋雖首十四疋餘一疋
　是為不盡之罪稱罪之者不在除免倍贓監
　主加罪加役流之例假有人强盗二十疋自
　首十疋餘有十疋不首本法尚合死罪為其
　自有悔心罪狀因首而發故至死聽減一等
　問曰謀殺凢人乃云是舅或謀殺親舅復云
　凢人姓名是同舅與凢人狀别如此之類若
　為科斷
　荅曰謀殺凢人是輕謀殺舅罪乃重重罪既
　得首免輕罪不可仍加所首姓名既同唯止
　舅與凡人有異謀殺之罪首親舅與凡人狀
　虛坐是不應得為從輕合笞四十其謀殺親
　舅乃云凡人者但謀殺凡人唯極徒坐謀殺
　親舅罪乃至流謀殺雖已首陳須科不盡之
　罪三流之坐凖徒四年謀殺凡人合徒三年
　不言是舅首陳不盡處徒一年
　又問一家漏十八口並有課役乃首九口未
　知合得何罪
　荅曰律定罪名當條見義如户内止隠九口
　告稱隠十八口推勘九口是實誣告者不得
　反坐以本條隱九口者罪止徒三年罪至所
　止所誣雖多不反坐今首外仍隱九口當條
　以不盡之罪罪之仍合處徒三年
　又問乙私有甲弩乃首云止有稍一張輕重
　不同若為科處
　荅曰甲弩不首全罪見在首矟一張是别言
　餘罪首矟之罪得免甲弩之罪合科既自首
　不實至死聽減一等
　又問假有監臨之官受財不枉法贓滿三十
　疋罪合加役流其人首云受所監臨其贓並
　盡合科何罪
　荅曰律云以不實不盡之罪罪之至死聽減
　一等但不枉法與受所監臨得罪雖别贓已
　首盡無財可科唯有因事不因事有殊止從
　不應為重科杖八十若枉法取物首言受所
　監臨贓亦首盡無財可坐所枉之罪未首宜
　從所枉科之若枉出入徒流自從故出入徒
　流為罪如枉出入百杖以下所枉輕者從請
　求施行為坐本以因贓入罪贓既首訖不可
　仍用至死減一等之法
　注自首贓數不盡者止計不盡之數科之
　䟽議曰假有竊盜十疋止首五疋五疋不首
　仍徒一年是名止計不盡之數科之科之之
　義是復上文亦與罪之之義不殊不盡贓多
　至死者減一等
其知人欲告及亡叛而自首者減罪二等坐之
　䟽議曰犯罪之徒知人欲告及案問欲舉而
　自首陳及迯亡之人并叛巳上道此類事發
　歸首者各得減罪二等坐之
即亡叛者雖不自首能還歸本所者亦同
　䟽議曰雖不自首謂不經官司首陳能還歸
　本所者謂歸𥘉迯叛之所亦同自首之法減
　罪二等坐之若本所移改還歸移改之所亦
　同
其於人損傷(仍從故殺傷法本應過失者聽從本<折 t="33"/>因犯殺傷而自首者得免所因之罪)
　䟽議曰損謂損人身體傷謂見血為傷雖部
　曲奴婢傷損亦同良人例
　注因犯殺傷而自首者得免所因之罪仍從
　故殺傷法本應過失者聽從本
　䟽議曰假有因盗故殺傷人或過失殺傷財
　主而自首者盗罪得免故殺傷罪仍科若過
　失殺傷仍從過失本法故云本應過失聽從
　本
於物不可備償(者聴同免法<折 t="33"/>本物見在首)
　䟽議曰稱物者謂寳印符節制書官文書甲
　弩旌旗幡幟禁兵器及禁書之類私家既不
　合有是不可償之色本物見在首者謂不可
　備償之類本物見在聽同首法
即事發迯亡(罪得减迯亡之坐<折 t="33"/>雖不得首所犯之)
　䟽議曰假有盜罪合徒事發迯走已經數日
　而復陳首犯盜已發雖首不原迯走之罪聽
　減二等
若越度關及姦(謂犯良人<折 t="33"/>私度亦同姦)
　䟽議曰度關有三等罪越度私度冒度其私
　度越度自首不原冒度之罪自首合免若姦
　良人者自首不原
并私習天文者並不在自首之例
　䟽議曰天文玄遠不得私習從於人損傷以
　下私習天文以上俱不在自首之例
諸犯罪共亡輕罪能捕重罪首(而首者亦同<折 t="33"/>重者應死殺)
　䟽議曰犯罪事發已囚未囚及同犯别犯而
　共亡者或流罪能捕死囚或徒囚能捕流罪
　首如此之類是爲輕罪能捕重罪首
　注重者應死殺而首者亦同
　䟽議曰律稱應死未須断訖準犯合死迯走
　輕者殺而來首亦同捕首法其流罪以下迯
　亡輕者能捕重罪首者捕法自準捕亡律若
　死罪之囚不必捕格方便殺得者亦是
及輕重等獲半以上首者皆除其罪(者依常法<折 t="33"/>常赦所不原)
　䟽議曰假有五人俱犯百杖相共迯走有一
　人心悔更獲二人而首即是獲半以上及從
　共亡以下本罪及亡罪並得從原故云皆除
　其罪
　注常赦所不原者依常法
　䟽議曰常赦所不原者謂雖㑹大赦猶處死
　及流若除名免所居官及移郷之類此等既
　赦所不原故雖捕首亦不合免
　問曰假有犯百杖者十人同共迯走六人歸
　首又捕得迯者二人得同獲半以上除罪以否
　荅曰律開相捕之法本為少能捕多輕能捕
　重輕重等者猶須獲半今六人共獲二人便
　是以多捕少依如律義不合首原亡罪首減
　二等本犯仍依法断若輕能捕重所獲雖少
　合原如輕重罪同不可首多獲少亦須首獲
　數等然可得原
　又問甲乙二人輕重罪等俱共迯走甲捕乙
　首甲免罪否
　荅曰律稱獲半以上首者皆除其罪甲乙共
　亡者甲能獲乙迯罪已盡更無亡人獲半尚
　得免辜况其迯亡全盡甲合從原假有十人
　合死俱共迯亡五人捕得五人亦是首獲相
　半既開首捕之路此類各合全免
　又問緦麻以上犯罪共亡得同捕首法以否
　荅曰緦麻以上親属者罪不合告言藏亡尚
　許減罪豈得輒相捕送此捕為凡人發例不
　與親戚生文若捕親属首者得減逃亡之坐
　本犯之罪不原仍依傷殺及告親属法其犯
　謀叛以上得依捕首之律
即因罪人以致罪而罪人自死者聽減本罪二等
　䟽議曰因罪人以致罪謂藏匿罪人或過致
　􁎤給及保證不實之類今罪人非𬒳刑戮而
　自死者又聽減罪二等
若罪人自首及遇恩原減者亦準罪人原減法
　䟽議曰謂因罪人以得罪罪人於後自首及
　遇恩原減者或得全原或減一等二等之類
　一依罪人全原減降之法
其應加杖及贖者各依杖贖例
　䟽議曰其應加杖假有官户奴婢犯流而為
　過致􁎤給捉獲官户奴婢等流罪加杖二百
　過致􁎤給者並依杖二百罪減之不從流減
　其罪人本合收贖過致􁎤給者亦依贖法不
　以官當加杖配役
　問曰官户等犯流加杖二百過致者應減幾
　等而科
　荅曰犯徒應加杖者一等加二十加至二百
　當徒三年乃至流刑杖亦二百即加杖之流
　應減在律殊無節文比附刑名止依徒減一
　等加杖一百八十
諸盗詐取人財物而於財主首露者與經官司
自首同
　䟽議曰盗謂强盜竊盗詐謂詐欺取人財物
　而能悔過於財主首露與經官司首同若知
　人將告而於財主首者亦得減罪二等
　問曰假有甲盗乙絹五疋經乙自首乙乃取
　甲十疋之物為正倍等贓合當何罪
　荅曰依律首者唯徵正贓甲既經乙自首因
　乃剩取其物既非監主而乃因事受財合科
　坐贓之罪
其於餘贓應坐之屬悔過還主者聽減本罪三
等坐之
　䟽議曰餘贓謂盜詐之外應得罪者並是雖
　不於官司陳首能悔過還主者聽減本罪三
　等假有枉法受財十疋合流悔過還主得減
　三等處徒二年之類既云坐之自依下例
即財主應坐者減罪亦準此
　䟽議曰財主應坐謂受財枉法不枉法受所
　監臨及坐贓與財人各亦得罪若取人悔過
　還主得減三等財主亦減本坐三等科之
　問曰貿易官物復以本物却還或本物已費
　别將新物相替如此悔過得免罪否
　荅曰若以本物却還得免計贓爲罪仍依盜
　不得財科之若其非官本物更以新物替之
　雖復私自陪備貿易之罪仍在
諸同職犯公坐者長官為一等通判官為一等
判官為一等主典為一等各以所由為首(判官<折 t="33"/>若通)
(坐異判以上之官<折 t="33"/>以上異判有失者止)
　䟽議曰同職者謂連署之官公坐謂無私曲
　假如大理寺斷事有違即大卿是長官少卿
　及正是通判官丞是判官府吏是主典是為
　四等各以所由為首者若主典檢請有失即
　主典為首丞為第二從少卿二正為第三從
　太卿為第四從即主簿録事亦為第四從若
　由丞判斷有失以丞為首少卿二正為第二
　從大卿為第三從典為第四從主簿録事當
　同第四從
　注若通判官以上異判有失者止坐異判以
　上之官
　䟽議曰假如一正異丞所判有失又有一正
　復同判即二正同為首罪若一正先依丞判
　一正始作異同異同者自為首科同丞者便
　即無罪假如丞斷合理一正異斷有乖後正
　直云依判即同前正之罪若云依丞判者後
　正無辜二卿異同亦各準此其通判官以上
　異同失理應連坐者唯長官及檢勾官得罪
　以下並不坐通判官以下有失或中間一是
　一非但長官判從正法餘者悉皆免罪内外
　諸司皆準此
　問曰假曰判官處斷乖失通判官異同得理
　長官不依通判官斷還同判官各有何罪
　荅曰案若申覆唯通判官一人合理即上下
　俱得免科如其當處斷訖施行即乖失者依
　法得罪唯通判長官合理餘悉不論
其闕無所承之官亦依此四等官為法即無四
等官者止準見官為罪
　䟽議曰四等之内但有闕官雖一人處斷乖
　失亦作四等為坐假如大理卿或丞正一人
　見在判有乖失判者自當首罪勾官仍同四
　等下從即無四等官者為關戍之類無通判
　官闗丞即至闗令并主典唯有三等假有典
　檢請有失丞為第二從令為第三從録事同
　為第三從下州縣市令唯與典二人此等止
　準見官二等之罪
若同職有私連坐之官不知情者以失論
　䟽議曰同職謂連判之官及典有私故違正
　理餘官連判不知挾私情者以失論假有人
　犯徒一年判官曲理斷免餘官不覺自依失
　出之法有私者為首不覺者為從仍為四等
　科之失出減伍等失入減三等之類自餘與
　奪之事失者減三等及云以失論之類各從
　本條
　問曰有主典増減文案詐欺取贓五疋判官
　不覺依増減狀判訖未知判官於詐欺贓失
　減唯復於増減官文書失減
　荅曰但依律得罪皆從所判為坐取贓事在
　案外増減文案見行止從増減科之不可從
　贓而科
　又問判官主典有私故出流罪通判及長官
　不知情若為科首從之罪
　荅曰假令主典為首還合流坐判官為從合
　徒三年不知情者從公坐失法公坐既有四
　等通判官第三從論減典二等又失出减五
　等從流減七等合杖九十長官又減一等合
　杖八十其有放而還獲及本應例减仍各依
　本法
即餘官及上官案省不覺者各逓减一等下官
不覺者又逓減一等亦各以所由為首(首從减從<折 t="33"/>减謂首减)
　䟽議曰餘官者謂比州比縣及省内比司并
　諸府寺監不相管隷者上官者在京諸司向
　省臺及諸州向尚書省諸縣向州之類如州
　上文書向尚書省有錯失省司不覺者省司
　所由之首減州所由首一等同職逓為四等
　法首從減之其餘官不覺亦準此若省司下
　符向州錯失州司不覺州司所由首减省司
　所由首二等同職逓為四等首從法减之
檢勾之官同下從之罪
　䟽議曰檢者謂發辰檢稽失諸司録事之類
　勾者署名勾訖録事叅軍之類皆同下從若
　有四等官同四等從有三等官同三等從有
　二等官同二等從其無檢勾之官者雖判官
　發辰勾稽若有乖失自於判處得罪不入勾
　檢之坐
應奏之事有失勘讀及省審之官不駮正者減
下從一等
　䟽議曰尚書省應奏之事類縁門下者以狀
　牒門下省準式依令先門下録事勘給事中
　讀黄門侍郎省侍中審有乖失者依法駮正
　却牒省司若實有乖失不駮正者録事以上
　减省下從一等既無逓减之文即侍中以下
　同减一等律以既减下從得罪最輕若更逓
　减餘多無坐駮正之法唯在錄事以上故所
　掌主典律無罪名
若辭狀隱伏無以驗知者勿論
　䟽議曰辭狀隱伏者謂脱錯文字増减事情
　辭狀隱微案覆難覺者故云自餘官以下案
　省不覺並得免罪故云勿論
諸公事失錯自覺舉者原其罪
　䟽議曰公事失錯謂縁公事致罪而無私曲
　者事未發露而自覺舉者所錯之罪得免覺
　舉之義與自首有殊首者知人將告減二等
　覺舉既無此文但未發自言皆免其罪
應連坐者一人自覺舉餘人亦原之
　䟽議曰應連坐者長官以下主典以上及檢
　勾官在案同判署者一人覺舉餘並得原其
　檢勾之官舉稽及事渉私者曹司依法得罪
　唯是公坐情無私曲檢勾之官雖舉彼此並
　無罪責
其斷罪失錯已行決者不用此律
　䟽議曰斷罪失錯已行决者謂死及笞杖已
　行決訖流罪至配所役了徒罪役訖此等並
　為已行官司雖自覺舉不在免例各依失入
　法科之故云不用此律假有人枉𬒳斷徒二
　年巳役一年官司然始自覺舉者一年未役
　者自從舉免巳役一年者從失入減三等科
　杖八十之類
其官文書稽程應連坐者一人自覺舉餘人亦
原之主典不免若主典自舉並减二等
　䟽議曰文書謂公案小事五日程中事十日
　程大事二十日程徒罪以上辯定後三十日
　程此外不了是名稽程官人自覺舉者並得
　全原唯主典不免若主典自舉並減二等者
　以官司不舉故長官以下並减二等如官人
　主典連署舉者官人並得免罪主典仍减二
　等科之其制勑案成以後頒下各給抄寫程
　二百𥿄以下限二日程過此以外每二百𥿄
　以下加一日程所加多者不得過五日注云
　其赦書計𥿄雖多不得過三日此等抄寫程
　既云案成以後㩀令成制勑案不别給程即
　是當日成了違令限日皆是有稽稽而自舉
　者同官文書法仍為公坐亦作四等科斷各
　以所由為首若渉私曲故稽亦同私坐之法
　問曰公坐相連節級得罪一人覺舉餘亦原
　之稽案既是公罪勾官亦合連坐勾檢之官
　舉訖餘官何故得罪
　荅曰公坐失錯事可追改一人舉覺餘亦原
　之至於行事稽留不同失錯之例勾官紏出
　故不免科
諸共犯罪者以造意為首隨從者减一等若家
人共犯止坐尊長(次尊長尊長謂男夫<折 t="33"/>於法不坐者歸罪於其)
　䟽議曰共犯罪者謂二人以上共犯以先造
　意者為首餘並為從家人共犯者謂祖父伯
　叔子孫弟姪共犯唯同居尊長獨坐卑㓜無
　罪
　注於法不坐者歸罪於其次尊長尊長謂男夫
　䟽議曰於法不坐者謂八十以上十嵗以下
　及篤疾歸罪於其次者假有尊長與卑㓜共
　犯尊長老疾依律不坐者即以共犯次長者
　當罪是名歸罪於其次尊長尊長謂男夫者
　假有婦人尊長共男夫卑㓜同犯雖婦人造
　意仍以男夫獨坐
侵損於人者以凢人首從論
　䟽議曰侵謂盗竊財物損謂闘毆殺傷之類
　假令父子合家同犯並依凡人首從之法為
　其侵損於人是以不獨坐尊長
即共監臨主守為犯雖造意仍以監主為首凢
人以常從論
　䟽議曰監臨主守俱如後解假有外人發意
　共左藏官司主典盗庫絹五疋雖是外人造
　意仍以監主為首處徒二年外人依常盗從
　合杖一百
諸共犯罪而本罪别者雖相因為首從其罪合
依本律首從論
　䟽議曰謂五服内親共他人毆告所親及侵
　盗財物雖是共犯而本罪各别假有甲勾他
　外人乙共毆兄甲為首合徒二年半乙為凡
　鬪從不下手又減一等合笞二十又有卑㓜
　勾人盗己家財物十疋卑㓜為首合笞三十
　他人為從合徒一年又减常盗一等猶杖一
　百此是相因為首從其罪各依本律首從論
　此例既多不可具載但是相因為首從本罪
　别者皆準此
若本條言皆者罪無首從不言皆者依首從法
　䟽議曰案賊盜律謀殺期親尊長外祖父母
　皆斬如此之類本條言皆者罪無首從不言
　皆者依首從法科之又賊盜律云謀殺人者
　徒三年假有二人共謀殺人未行事發造意
　者為首徒三年從者徒二年半如此之類不
　言皆者依首從法
即强盗及姦略人為奴婢犯䦨入若迯亡及私
度越度關棧垣籬者亦無首從
　䟽議曰强盗之人各肆威力姦者身並自犯
　不為首從略人為奴婢者理與强盗義同䦨
　入者謂䦨入宫殿及應禁之所各自身犯亦
　無首從迯亡者假使十人皆征身各闕事私
　度者謂無過所從關門私過越度者謂不由
　門為越關謂檢判之處棧謂塹柵之所垣謂
　宫殿及府𪠘垣墻籬謂不築墻垣唯以䉒籬
　為固之類從强盗以下皆以正犯科之故云
　亦無首從
諸共犯罪而有迯亡見獲者稱亡者為首更無
證徒則决其從罪
　䟽議曰假有甲乙二人共詐欺取物合徒一
　年甲實為首當𬒳捉獲乙本為從遂即迯亡
　甲被鞫問稱乙為首更無證徒即須斷甲為
　從科杖一百是名決其從罪
後獲亡者稱前人為首鞫問是實還依首論通
計前罪以充後數
　䟽議曰後捉獲乙稱甲為首鞫問甲稱是實
　還依首坐科徒一年甲是庶人前已决杖一
　百即須以杖笞贖直準减徒年一年徒贖銅
　二十斤一百杖贖銅一十斤以十斤杖銅减
　半年徒罪餘徒半年依法配役甲若單丁前
　已决杖一百今既處徒一年合杖一百二十
　即更决二十通計前杖以充後數
　問曰有甲乙二人犯盗凖罪合流甲元造意
　乙是隨從然乙事發迯亡甲遂稱乙是首官
　司斷甲為從處徒三年已役訖然始獲乙甲
　承是首又甲是白丁若為處分
　荅曰流罪凖徒四年又云從徒入流比徒一
　年為剩累徒流應役者不得過四年其人雖
　復詐冐官司不合更科流罪止合徒一年若
　犯加徒流自合三年配役三年雖已役訖仍
　須更配逺流即是通計前罪配所為折居作
若前輸贖物後應還者還之
　䟽議曰假令甲有九品官犯徒一年詐為從
　罪前斷處杖一百徵銅十斤今依首論斷作
　一年徒坐以九品一官當徒坐盡前徵銅十
　斤者還之是名前輸贖物後應還者還之
其増减人罪令有輕重者亦從此律
　䟽議曰此設判官之罪増人罪者有人犯徒
　一年止有九品一官官司増罪科徒二年官
　當一年餘徒收贖後更審問止合徒一年前
　増一年贖物即合追還减人罪者若有一人
　身居兩職並是九品以上犯徒二年官司减
　為一年半用一官當徒一年餘有半年官當
　不盡贖銅十斤檢知前失還用兩官當徒二
　年前輸半年贖物亦合還主又有白丁犯徒
　三年官司斷徒一年役訖事發更須科徒二
　年前一年役訖後更配二年之類
若枉入人徒年者即計庸折除課役及贖直(枉<折 t="33"/>每)
(即當年無課役者折來年其有軍役者折役日<折 t="33"/>一年折二年雖不滿年役過五十日者折一年)
　䟽議曰稱枉入人徒年未必皆是無罪但不
　應徒役而徒役即是枉入徒年若是全年枉
　入子注具有明文如不滿五十日役即計枉
　役二十日以下各計日折丁庸若枉三十五
　日并折調不滿五十日者更不合折及贖直
　者假有七品以上子𬒳枉徒一年即以役身
　之庸折其贖直計庸折銅不盡更徵餘贖或
折銅已盡仍有餘庸更亦不計若有課役依
上法折除其判官得罪自從故失或有中男
十六以上應贖犯杖一百官司處徒一年亦
以役日計庸折充贖直盡與不盡皆同上解
注每枉一年折二年雖不滿年役過五十(者<折 t="33"/>日)
折一年
䟽議曰枉徒一年通折二年課役若枉三年
通折六年課役雖不滿年役過五十日亦除
一年者依令丁役五十日當年課役俱免故
五十日役者得折一年其稱折一年二年者
皆以三百六十日為斷
注即當年無課役者折來年其有軍役者折
役日
䟽議曰𬒳枉徒之年或遇恩復或遭水旱而
無課役者聽折來年其有軍役者折上畨之
日若枉一年亦通折二年畨役
問曰律稱折來年者脱或來年旱澇及遇恩
復無課役者得折以後來年以否
　荅曰律稱當年無課役折來年律矜枉入徒
　役聽折來年課輸來嵗既無課役將來亦是
　來年年與課役相須本欲為其凖折若普蒙
　恩復及遭霜旱依令課役並免豈合即計為
　年亦如已役已輸聽折來年課役後年無者
　更折有課役之年此理既同不可别生異議
其本應徒已決杖笞者即以杖笞贖直準減徒年
　䟽議曰假有本坐合徒一年官司決杖一百
　決訖事發還合科徒前已決杖一百不可追
　改凖徒一年贖銅二十斤即是十八日徒當
　銅一斤凖笞十前決一百緫合減徒一百八
　十日即當銅十斤折徒半年若一年徒罪已
　笞五十即以五斤之銅減徒役九十日減外
　殘徒各依式配役
故唐律䟽議卷第五
故唐律䟽議卷第六(凢一十三條<折 t="33"/>名例)
諸二罪以上俱發以重者論(條其狀不累輕以<折 t="33"/>謂非應累者唯具)
(作官當者以居作官當為重<折 t="33"/>加重若重罪應贖輕罪應居)
　䟽議曰假有甲任九品一官犯盜絹五疋合
　徒一年又私有矟一張合徒一年半又過失
　折人二支合贖流三千里是為二罪以上俱
　發從有禁兵器斷徒一年半用官當訖更徴
　銅十斤既犯盗徒罪仍合免官是為以重者
　論
　注謂非應累者唯具條其狀不累輕以加重
　䟽議曰以上三事並非應累斷者雖從兵器
　處罪仍具條三種犯狀不得將盜一年徒罪
　累於私有禁兵器一年半徒上故云不累輕
　以加重所以具餘其狀者一彰罪多二防會
　赦雜犯死罪經赦得原蠱毒流刑逢恩不免
　故也
　注若重罪應贖輕罪應居作官當者以居作
　官當爲重
　䟽議曰謂甲過失折人二支應流依法聽贖
　私有禁兵器合徒官當即以官當為重若白
　丁犯者即從禁兵器徒一年半即居作為重
　罪若更多犯自依從重法
　問曰有七品子犯折傷人合徒一年應贖又
　犯盜合徒一年家有親老應加杖二罪俱發
　何者為重
　荅曰律以贖法為輕加杖為重故盜者不得
　以䕃贖家有親老聽加杖放之即是加杖為
　重罪若贖一年半徒自從重断徴贖不合從
　輕加杖
等者從一
　䟽議曰假有白丁犯盜五疋合徒一年又闘
　毆折傷人亦合徒一年此名等者須從一断
若一罪先發已經(决<折 t="33"/>論)餘罪後發其輕若等勿論
重者更論之通計前罪以充後數
　䟽議曰假有甲折乙一齒合徒一年又折丙
　一指亦合徒一年折齒之罪先發已經配徒
　一年或無兼丁及家有親老已經决杖一百
　二十有折指之罪後發即從等者勿論重者
　更論之通計前罪以充後數者甲若毆丙折
　二指以上合徒一年半更須加役半年甲若
　單丁又加杖二十是為重者更論之通計前
　罪之法
　以贓致罪頻犯者並累科
　䟽議曰假有受所監臨一日之中三處受絹
　一十八疋或三人共出一十八疋同時送者
　各倍為九疋而斷此名以贓致罪頻犯者並
　累科
若罪法不等者即以重贓併滿輕贓各倍論(謂<折 t="33"/>累)
(盜枉法等贓併從竊盜受所監臨之類即監臨<折 t="33"/>止累見發之贓倍謂二尺為一尺不等謂以強)
(頻受及於監守頻盜者累而不倍<折 t="33"/>主司因事受財而同事共與若二事)
　䟽議曰罪法不等者為犯彊盜枉法不枉法
　竊盜受所監臨等並是輕重不等即以重贓
　併滿輕贓假令縣令受財枉法六疋合徒三
　年不枉法十四疋亦合徒三年又監臨外竊
　盗二十九疋亦徒三年彊盜二疋亦合徒三
　年受所監臨四十九疋亦合徒三年准此以
　上五處贓罪各合徒三年累於受所監臨緫
　一百疋仍倍為五十疋合流二千里之類
　注累謂止累見發之贓倍謂二尺為一尺
　䟽議曰假有官人枉法受甲乙丙丁四人財
　物各有八疋之贓甲乙二人先發贓有一十
　六疋累而倍之止依八疋而斷依律科流除
　名已訖其丙丁二人贓物於後重發即累見
　發之贓别更科八疋之罪後發者與前旣等
　理從勿論不得累併前贓作一十六疋断作
　死罪之類
　問曰有人枉法受一十五疋七疋先發已断
　流訖八疋後發若為科斷
　荅曰枉法之贓若一人邊而取前發者雖已
　斷訖後發者還須累論併取前贓更科全罪
　不同頻犯止累見發之贓通計十五疋斷從
　絞坐無禄之人自依减法
　又問脫有十人共行資財同在一所盜者一
　時將去得同頻犯以否
　荅曰律注云監臨主司因事受財而同事共
　與若一事頻受及於監守内頻盜累而不倍
　除此三事皆合倍論十人之財一時俱取雖
　復似非頻犯終是物主各别元非一人之物
　理與十處盜同坐同頻犯贓合倍折若物付
　一人専掌失即専掌者陪理同一人之財不
　得將為頻盜
　注不等謂以彊盜枉法等贓併從竊盜受所
　監臨之類
　䟽議曰彊盜枉法計贓是重竊盜受所監臨
　准贓乃輕故名不等假如強盜併從竊盜者
　謂如有人諸處頻犯竊盜已得八十二疋累
　贓倍論得四十一疋罪合流三千里復於諸
　處頻犯強盜得財一十八疋累贓倍得九疋
　亦合流三千里今將強盜九疋併於竊盜四
　十一疋上滿五十疋處加役流其枉法併從
　受所監臨者假如官人頻受所監臨財物倍
　得二十一疋二丈合徒一年半復頻受枉法
　贓倍得二疋二丈亦合徒一年半今將枉法
　贓二疋二丈併於受所監臨物二十一疋二
　丈緫為二十四疋科徒二年其有強盜併入
　受所監臨枉法併從竊盜如此之類俱以重
　贓併從輕贓者皆同併滿之法
　注即監臨主司因事受財而同事共與若一
　事頻受及於監守頻盜者累而不倍
　䟽議曰假有十人同為鑄錢官司於彼受物
　是為因事受財十人共以錢物行求是為同
　事共與或斷一人之事頻受其財是為一事
　頻受若當庫人於所當庫内若縣令於其所
　部頻盜者此等三事各累而不倍若同事别
　與或别事同與各依前倍論不同此例
其一事分為二罪罪法若等則累論
　䟽議曰一事分為二罪者假將私馬直絹五
　疋博取官馬直絹十疋依律貿易官物計其
　等准盜論計所利以盜論須分官馬十疋出
　兩種罪名五疋等者准盜論合徒一年五疋
　利者以盜論亦合徒一年累為十疋處徒一
　年半是也此為庶人有兼丁作法若是官人
　品子應贖及單丁之人用法各别假有品官
　貿易官物五疋是利即合免官其八品九品
　止有一官者免官訖仍徴銅十斤若六品以
　下監臨官司便同自盜若將以盜五疋累於
　准盜五疋上從准盜作法合徒一年半累併
　旣不加重止從一重論直取以盜伍疋加凡
　盜二等處徒二年仍除名其品子應贖者直
　取五疋利徒一年眞役為重
罪法不等者則以重法併滿輕法(若貿易官物<折 t="33"/>罪法等者謂)
(者謂若請官器仗以亡失併從毁傷以考校不<折 t="33"/>計其等准盜論計所利以盜論之類罪法不等)
(不實之類<折 t="33"/>實併從失)
　䟽議曰假有官司非法擅賦歛於一家得絹
　五十疋四十五疋入官坐贓論合徒二年半
　五疋入私以枉法論亦合徒二年半即以入
　私五疋累於入官者為五十疋坐贓致罪處
　徒三年
　注罪法等者謂若貿易官物計其等准盜論
　計所利以盜論之類
　䟽議曰貿易官物已從上解或有判事枉法
　後受絹十疋五疋先許是眞枉法五疋先未
　許得枉法後然始緫送更有如此等事並合
　累論故云之類
　注罪法不等者謂若請官器仗以亡失併從
　毁傷
　䟽議曰謂軍防之所請官器仗假有一千事
　亡失二百事合杖八十毁傷四百事亦合杖
　八十故雜律云請官器仗以十分論亡失二
　分毁傷四分各杖八十亡失三分毁傷六分
　各杖一百今以亡失二百事累為毁傷四百
　事同毁傷六分之罪合杖一百
　注以考校不實併從失不實之類
　䟽議曰職制律貢舉非其人一人徒一年二
　人加一等罪止徒三年若考校不實减一等
　失者各减三等假有考校九人二人故不實
　合科杖一百七人失不實亦合科杖一百須
　以故不實二人併從失不實七人之上為九
　人失不實合徒一年又户婚律脱口以免課
　役一口徒一年二口加一等罪止徒三年其
　漏無課役口四口為一口假令脱有課役二
　口合徒一年漏無課役十口亦合徒一年須
　以有課役二口併於無課役十口之上為無
　課役十二口處徒一年半之類
累併不加重者止從重
　䟽議曰假有以私物五疋貿易官物直九疋
　五疋准盜合徒一年計所利四疋合杖九十
　罪法等者則累論以四疋累於五疋上緫為
　九疋不加一年徒坐止從准盗處徒一年併
　者如前器仗亡失一分毁傷二分俱合杖六
　十以亡失一分併毁傷二分之上止是三分
　未滿四分不合加罪止從亡失一分之類
其應除免倍沒備償罪止者各盡本法
　䟽議曰假有八品官枉法受財五疋徒二年
　半不枉法受財十二疋亦徒二年半竊盜二
　十四疋亦徒二年半監臨受財三十九疋亦
　徒二年半又詐欺取財二十四疋亦徒二年
　半又坐贓四十九疋亦徒二年半倍得七十
　六疋二丈又請矟十張亡失一張合杖六十
　其贓緫累為坐贓五十疋合徒三年餘贓罪
　止不加據枉法合除名不枉法合免官盜者
　倍備枉法不枉法受所監臨及坐贓等並沒
　官亡失官矟備償坐贓罪止徒三年之類如
　有二罪以上俱發者即先以重罪官當仍依
　例除免不得將為二罪唯從重論
諸同居若大功以上親及外祖父母外孫若孫
之婦夫之兄弟及兄弟妻有罪相為隱
　䟽議曰問居謂同財共居不限籍之同異雖
　無服者並是若大功以上親各依本服外祖
　父母外孫若孫之婦夫之兄弟及兄弟妻服
　雖輕論情重故有罪者並相為隱反報俱隱
　此等外祖不及曽髙外孫不及曽玄也
部曲奴婢為主隱皆勿論
　䟽議曰部曲奴婢主不為隱聽為主隱非謀
　叛以上並不坐
即漏露其事及擿語消息亦不坐
　䟽議曰假有鑄錢及盜之類事須掩攝追收
　遂漏露其事及擿語消息謂報罪人所掩攝
　之事令得隱避逃亡為通相隱故亦不坐
其小功以下相隱減凡人三等
　䟽議曰小功緦麻假有死罪隱藏據凡人唯
　減一等小功緦麻又減凡人三等緫減四等
　猶徒二年
若犯謀叛以上者不用此律
　䟽議曰謂謀反謀大逆謀叛此等三事並不
　得相隱故不用相隱之律各從本條科斷
　問曰小功以下相隱減凡人三等若有漏露
　其事及擿語消息亦得減罪以否
　荅曰漏露其事及擿語消息上文大功以上
　共相容隱義同其於小功以下理亦不别律
　恐煩文故舉相隱為例亦減凡人三等
諸官户部曲(妻及客女亦同<折 t="33"/>稱部曲者部曲)官私奴婢有犯本
條無正文者各准良人
　䟽議曰官户隷屬司農州縣元無户貫部
　曲謂私家所有其妻通娶良人客女奴婢為
　之部曲之女亦是犯罪皆與官户部曲同官
　私奴婢有犯本條有正文者謂犯主及毆良
　人之類各從正條其本條無正文謂䦨入越
　度及本色相犯并詛詈祖父母父母兄姊之
　類各准良人之法
若犯流徒者加杖免居作
　䟽議曰犯徒者准無兼丁例加杖徒一年加
　杖一百二十一等加二十徒三年加杖二百
　准犯三流亦止杖二百决訖付官主不居作
應徴正贓及贖無財者准銅二斤各加杖十
决訖付官主
　䟽議曰犯罪應徴正贓及贖無財可備者皆
　據其本犯及正贓准銅每二斤各加杖十决
　訖付官主銅數雖多不得過二百今直言正
　贓不言倍贓者正贓無財猶許加杖放免倍
　贓無財理然不坐其有財堪備者自依常律
若老小及廢疾不合加杖無財者放免
　䟽議曰謂以上應徴贖之人若年七十以上
　十五以下及廢疾依律不合加杖勘檢復無
　財者並放免不徴其部曲奴婢應徴贓贖者
　皆徴部曲及奴婢不合徴主
即同主奴婢自相殺主求免者聽减死一等(屬<折 t="33"/>親)
(依常律<折 t="33"/>自相殺者)
　䟽議曰奴婢賤人律比畜産相殺雖合償死
　主求免者聽减若部曲故殺同主賤人亦至
　死罪主求免死亦得同减法但奴殺奴是重
　主求免者尚聽部曲殺奴既輕主求免者亦
　得免既稱同主即是私家若是官奴自犯亦
　依此律
　注親屬自相殺者依常律
　䟽議曰律云各准良人悉准良人為法既犯
　親屬不依求免減例
諸化外人同類自相犯者各依本俗法異類相
犯者以法律論
　䟽議曰化外人謂蕃夷之國别立君長者各
　有風俗制法不同其有同類自相犯者須問
　本國之制依其俗法斷之異類相犯者若髙
　麗之與百濟相犯之類皆以國家法律論定
　刑名
諸本條别有制與例不同者依本條
　䟽議曰例云共犯罪以造意為首隨從者减
　一等闘訟律同謀共毆傷人各以下手重者
　為重罪元謀减一等從者又减一等又例云
　九品以上犯流以下聽贖又断獄律品官任
　流外及雜任於本司及監臨犯杖罪以下依
　决罰例如此之類並是與例不同各依本條
　科断
即當條雖有罪名所為重者自從重
　䟽議曰依詐偽律詐自復除徒二年若丁多
　以免課役即從户婚律脱口法一口徒一年
　二口加一䓁罪止徒三年又詐偽律詐増减
　功過年限因而得官者徒一年若因詐得賜
　贓重即從詐欺官私以取財物准盜論罪止
　流三千里之類
其本應重而犯時不知者依凡論本應輕者聽
從本
　䟽議曰假有叔姪别處生長素未相識姪
　打叔傷官司推問始知聽依凡人問法又如
　别處行盜盜得大祀神御之物如此之類並
　是犯時不知得依凡論悉同常盜断其本應
　輕者或有父不識子主不識奴毆打之後然
　始知悉湏依打子及奴本法不可以凡闘而
　論是名本應輕者聽從本
諸斷罪而無正條其應出罪者則舉重以
明輕
　䟽議曰斷罪無正條者一部律内犯無罪名
　其應出罪者依賊盜律夜無故入人家主人
　登時殺者勿論假有折傷灼然不坐又條盜
　緦麻以上財物莭級减凡盜之罪若犯詐欺
　及坐贓之類在律雖無减文盜罪尚得减科
　餘犯明從减法此並舉重明輕之類
其應入罪者則舉輕以明重
　䟽議曰案賊盜律謀殺期親尊長皆斬無已
　殺已傷之文如有殺傷者舉始謀是輕尚得
　死罪殺及謀而已傷是重明從皆斬之坐又
　例云毆告大功尊長小功尊屬不得以䕃論
　若有毆告期親尊長舉大功是輕期親是重
　亦不得用䕃是舉輕明重之類
諸稱乗輿車駕及御者太皇太后皇太后皇后
並同
　䟽議曰乗輿者案賊盜律盜乗輿服御物者
　流二千五百里若盜太皇太后皇太后皇后
　服御物者得罪並同車駕者依衛禁律車駕
　行衝隊者徒一年若衝三后隊亦徒一年又
　條䦨入至御在所斬至三后所亦斬是名並同
稱制勑者太皇太后皇太后皇后皇太子令減
一等
　䟽議曰依公式令三后及皇太子行令職制
　律制書有所施行而違者徒二年若違三后
　及皇太子令各減一等之類
若於東宫犯失及宫衛有違應坐者亦同減例
(減罪仍從本法<折 t="33"/>本應十惡者雖得)
　䟽議曰於東宫犯者謂指斥東宫及對捍皇
　太子令使車馬之屬不調習駕馭之具不完
　牢并䦨入東宫宫殿門宫臣宿衛冐名相代
　兵仗逺身輙離職掌别處宿之類謂之為犯
　失者謂合和皇太子藥誤不如本方及封題
　誤并守衛不覺䦨入東宫宫殿門如此之類
　謂之為失犯之與失得罪並減上臺等科断
　注本應十惡者雖得減罪仍從本法
　䟽議曰謂於東宫犯失准上臺法罪當十惡
　者今雖減科仍從十惡本法
諸稱期親及稱祖父母者曽髙同
　䟽議曰稱期親者户婚律居期䘮而嫁娶者
　杖一百即居曽髙䘮並與期同及稱祖父母
　者户婚律云祖父母父母在别籍異財徒三
　年即曽髙在别籍異財罪亦同故云稱期親
　及稱祖父母者曽髙同
稱孫者曽玄同
　䟽議曰闘訟律子孫違犯教令徒二年即曽
　玄違犯教令亦徒二年是為稱孫者曽玄同
嫡孫承祖與父母同(祖孫本法<折 t="33"/>縁坐者各從)
　䟽議曰依禮及令無嫡子立嫡孫即是嫡孫
　承祖若聞此祖䘮匿不舉哀流二千里故云
　與父母同
　注縁坐者各從祖孫本法
　䟽議曰依賊盜律反逆者父子年十六以上
　皆絞祖孫没官若嫡孫承祖没而不死故云
　各從祖孫本法
其嫡繼慈母若養者與親同
　䟽議曰嫡謂嫡母左傳注云元妃始嫡夫人
　庶子於之稱嫡繼母者謂嫡母或亡或出父
　再娶者為継母慈母者依禮妾之無子者妾
　子之無母者父命為母子是名慈母非父命
　者依禮服小功不同親母若養者謂無兒養
　同宗之子者慈母以上但論母若養者即并
　通父故加若字以别之並與親同
稱子者男女同(女不同<折 t="33"/>縁坐者)
　䟽議曰稱子者闘訟律子孫違犯教令徒
　二年此是男女同縁坐者謂殺一家三人
　之類縁坐及妻子者女並得免故云女不
　同其犯反逆造畜蠱毒本條縁坐及女者
　從本法
稱袒免以上親者各依本服論不以尊厭及
出降義服同正服
　䟽議曰皇帝䕃及袒免以上親户婚律嘗
　為袒免親之妻而嫁娶者杖一百假令皇家
　絶服旁期及婦人出嫁若男子外繼皆降本
　服一等若有犯及取䕃各依本服不得以尊
　壓及出降即依輕服之法義服者妻妾為夫
　妾為夫之長子及婦為舅姑之類相犯者並
　與正服同
諸稱反坐及罪之坐之與同罪者止坐其罪(者<折 t="33"/>死)
(而已<折 t="33"/>止絞)
　䟽議曰稱反坐者闘訟律云誣告人者各反
　坐及罪之者依例云自首不實不盡以不
　盡之罪罪之坐之者依例餘贓應坐悔過還
　主减罪三等坐之與同罪者詐偽律譯人詐
　偽致罪有出入者與同罪止坐其罪者謂從
　反坐以下並止坐其罪不同真犯故死者止
　絞而已
稱准枉法論准盗論之類罪止流三千里但准
其罪
　䟽議曰稱准枉法論者職制律云先不許
　財事過之後而受財者事若枉準枉法論
　又條監臨内強市有剰利准枉法論又稱准
　盜論之類者詐偽律云詐欺官私以取財物
　准盜論雜律云棄毁符節印及門鑰者准盜
　論如此等罪名是准枉法准盜論之類並罪
　止流三千里但准其罪者皆止准其罪亦不
　同眞犯
並並在除免倍贓監主加罪加役流之例
　䟽議曰謂從反坐以下並不在除名免官免
　所居官亦無倍贓又不在監主加罪及加役
　流之例其本法雖不合減亦同雜犯之法減科
稱以枉法論及以盜論之類皆與眞犯同
　䟽議曰以枉法論者户婚律云里正及官司
　妄脱漏増減以出入課役贓重入已者以枉
　法論又條非法擅賦歛入私者以枉法論稱
　以盜論之類者賊盜律云貿易官物計所利
　以盜論廐庫律云監臨主守以官物私自貸
　若貸人及貸之者無文記以盜論所犯並與
　真枉法真盜同其除免倍贓悉依正犯其以
　故殺傷以闘殺傷及以姦論等亦與真犯同
　故云之類
諸稱監臨者綂攝案驗為監臨(衝府等判官以<折 t="33"/>謂州縣鎮戍折)
(司及有所案騐者即臨綂其身而不管家口者<折 t="33"/>上各於所部之内總為監臨自餘唯據臨綂本)
(同監臨之例<折 t="33"/>姦及取財亦)
　䟽議曰綂攝者謂内外諸司長官統攝所部
　者案驗謂諸司判官判断其事者是也
　注謂州縣鎮戍折衝府等判官以上各於所
　部之内緫為監臨
　䟽議曰此謂州縣鎮戍折衝府等判官以上
　雖有曹務職掌不同但於部内緫為監臨之
　例鎮戍折衝府唯綂攝身不管家口議於部
　内寄住及權居止興販等有文簿名曆在州
　縣者即為監臨其百姓雖不附籍帳亦同監
　臨之例
　注自餘唯據臨統本司及有所案驗者即臨
　統其身而不管家口者姦及取財亦同監臨
　之例
　䟽議曰自餘為除州縣鎭戍折衝府以外百
　司緫是若省臺寺監及諸衝等各於臨統本
　司之内名挂本司者並為監臨若是來參事
　者是為案驗尚書省雖管州府文案若無闗
　涉不得常為監臨内外諸司皆準此即臨統
　其身而不管家口者姦及取財亦同監臨之
　例假若諸衛官府吏身官司姦府吏家口及
　於府吏家内取財或折衝府官人唯管衛士
　若姦衛士家口及於衛士家内取財皆同監
　臨之法内外不管家口之司姦及取財皆準此
　問曰假有主帥於所部衛士家盜物得同於
　監臨内取財以否
　荅曰主帥於所部衛士統攝一身既非取受
　之財盜乃律文不攝止同常盜不是監臨
稱主守者躬親保典為主守雖職非統典臨時
監主亦是
　䟽議曰主守謂行案典吏専主掌其事及守
　當倉庫獄因雜物之類其職非統典者謂非
　管攝之司臨時被遣監主者亦是
諸稱曰者以百刻計功庸者從朝至暮(者雖不<折 t="33"/>役庸多)
(時率之<折 t="33"/>滿日皆併)
　䟽議曰職制律官人無故不上一日笞二十
　須通晝夜百刻為坐計功庸者職制律監臨
　之官私役使所監臨者各計庸以受所監臨
　財物論從朝至暮即是一日不須準百刻計之
　注役庸多者雖不滿日皆併時率之
　䟽議曰計庸多者假若役二人從朝至午為
　一日功或役六人經一辰亦為一日功縱使
　一時役多人或役一人經多日皆須併時率之
稱年者以三百六十日
　䟽議曰在律稱年多據徒役此既計日不以
　十二月稱年
稱人年者以籍為定
　䟽議曰稱人年處即須依籍為定假使貌髙
　年小或貌小年髙悉依籍書不合準貌籍既
　三年一造非造籍之嵗通舊籍計之
　問曰依户令疑有姦欺隨狀貌定若犯罪者
　年貌懸異得依令貌定科罪以否
　荅曰令為課役生文律以定刑立制惟刑是
　恤貌即姦生課役稍輕故得臨時貌定刑名
　事重止可依據籍書律令義殊不可破律從
　令或有狀貌成人而作死罪籍年七嵗不得
　即科或籍年十六以上而犯死刑騐其形貌
　不過七嵗如此事類貌狀共籍年懸隔者犯
　流罪以上及除免官當者申尚書省量定須
　奏者臨時奏聞議籍年十五或貎年八嵗並
　依籍定
稱衆者三人以上稱謀者二人以上
　䟽議曰稱衆者斷獄律云七品以上犯罪不
　栲據衆証定刑必須三人以上始成衆但稱
　衆者皆准此文稱謀者賊盗律云謀殺人者
　徒三年皆須二人以上餘條稱謀者准此例
　議奴婢諸條雖不同良人應充支証亦同良
　人例
　注謀狀彰明雖一人同二人之法
　䟽議曰假有人持刀仗入他家勘有仇嫌來
　欲相殺雖止一人亦同謀法故云雖一人同
　二人之法
諸稱加者就重次稱减者就輕次
　䟽議曰假有人犯杖一百合加一等處徒一年
　或應徒一年合加一等處徒一年半之類是名就
　重次又有犯徒一年應减一等處杖一百或
　犯杖一百應减一等决杖九十是名就輕次
惟二死三流各同為一减
　䟽議曰假有犯罪合斬從者减一等即至流
　三千里或有犯流三千里合例减一等即處
　徒三年故云二死三流各同為一减其加役
　流應减者亦同三流之法
加者数滿乃坐又不得加至於死本條加入死者依本條
　䟽議曰加者数滿乃坐假令犯盜少一寸不滿
　十疋依賊盜律竊盜五疋徒一年五疋加一
　等為少一寸止徒一年又不得加至於死者
　依捕亡律宿衛人在直而亡者一日杖一百
　二日加一等雖無罪止之文唯合加至流三
　千里不得加至於死本條加入死者依本條
　闘訟律毆人折二支流三千里又條云部曲
　毆傷良人者加凡人一等加者加入於死此
　是本條
　注加入絞者不加至斬
　䟽議曰部曲毆良人折二支巳合絞坐若故
　毆折支合加一等今既加入於絞不合更加
　至斬
其罪止有半年徒若應加杖者杖一百應减者
以杖九十為次
　䟽議曰假有縣典故増囚狀加徒半年縣尉
　知而判入即以典為首合徒半年典若單丁
　决杖一百縣尉應减一等處杖九十徴銅九
　斤之類
諸稱道士女冠者僧尼同
　䟽議曰依雜律云道士女冠姦者加凡人
　等但餘條唯稱道士女冠者即僧尼並同諸
　道士女冠時犯姦還俗後事發亦依犯時加
　罪仍同白丁配徒不得以告牒當之
若於其師與伯叔父母同
　䟽議曰師謂於觀寺之内親承經教合為師
　主者若有所犯同伯叔父母之罪依闘訟律
　詈伯叔父母者徒一年若詈師主亦徒一年
　餘條犯師主悉同伯叔父母
其於弟子與兄弟之子同
　䟽議曰謂上文所解師主於其弟子有犯同
　俗人兄弟之子法依闘訟律毆殺兄弟之子
　徒三年賊盗律云有所規求而故殺期以下
　卑㓜者絞兄弟之子是期親卑㓜若師主因
　嗔競毆殺弟子徒三年如有規求故殺者合
　當絞坐
觀寺部曲奴婢於三綱與主之期親同
　䟽議曰觀有上座觀主監齋寺有上座寺主
　都維那是為三綱其當觀寺部曲奴婢於三
　綱有犯與俗人期親部曲奴婢同依闘訟律
　主毆殺部曲徒二年又條奴婢有犯其主不
　請官司而殺者杖一百注云期親殺者與主
　同下條部曲準此又條部曲奴婢毆主之期
　親者絞詈者徒二年若三綱毆殺觀寺部曲
　合徒一年奴婢有罪不請官司而殺者杖一
　百其部曲奴婢毆三綱者絞詈者徒二年
餘道士與主之緦麻同(同凡人<折 t="33"/>犯姦盜者)
　䟽議曰闘訟律部曲奴婢毆主之緦麻親徒
　一年傷重者各加凡人一等又條毆緦麻部
　曲奴婢折傷以上各減殺傷凡人部曲奴婢
　二等又條毆傷殺他人部曲减凡人一等奴
　婢又减一等即是觀寺部曲毆當觀寺餘道
　士女冠僧尼等各合徒一年傷重各加凡人
　一等若毆道士等折一齒即徒二年奴婢毆
　又加一等徒二年半是名於餘道士與主之
　緦麻同
　注犯姦盜者同凡人
　䟽議曰道士女冠僧尼犯姦盜於法最重故
　雖犯當觀寺部曲奴婢姦盜即同凡人謂三
　綱以下犯姦盜得罪無别其奴婢姦盜一凖
　凡人得罪弟子若盜師主物及師主盜弟子
　物等亦同凡盜之法其有同財弟子私取用
　者即同同居卑㓜私輙用財者十疋笞十十
　疋加一等罪止杖一百若不滿十疋者不坐
故唐律卷六
故唐律䟽議卷第七(凡一十八條<折 t="33"/>衛禁)
　䟽議曰衛禁律者秦漢及魏未有此篇晉太
　宰賈充等酌漢魏之律隨事増損創制此篇
　名爲宫衛律自宋洎于後周此名並無所改
　至於北齊将関禁附之更名禁衛律隨開皇
　改爲衛禁律衛者言警衛之法禁者以関禁
　爲名但敬上防非於事尤重故次名例之下
　居諸篇之首
諸闌入太廟門及山陵兆域門者徒二年(不應<折 t="33"/>闌謂)
(入者<折 t="33"/>入而)
　䟽議曰太者大也廟者貌也言皇祖神主在
　於中故名太廟山陵者三秦記云秦謂天子
　墳云山漢云陵亦通言山陵言髙大如山如
　陵兆域門者孝經云卜其宅兆既得吉兆周
　兆以為塋域皆置宿衛防守應入出者悉有
　名籍不應入而入為䦨入各得二年徒坐其
　入太廟室即條無罪名依下文廟減宫一等
　之例減御在所一等流三千里若無故登山
　陵亦同太室之坐
越垣者徒三年太社各减一等守衛不覺减二等
(時専當者<折 t="33"/>守衛謂持)
　䟽議曰不從門為越垣者牆也越太廟山陵
　垣者各徒三年越太社垣及䦨入門皆減太
　廟一等守衛謂軍人於太廟山陵太社防守
　宿衛者若不覺越垣及䦨入各减罪人罪二
　等守衛謂防守衛士晝夜分時専當者非持
　時者不坐
主帥又减一等(監當者<折 t="33"/>主帥謂親)
　䟽議曰主帥謂領兵宿衛太廟山陵太社三
　所者但當檢校即坐不限官之髙下又减守
　衛人罪一等唯坐親監當者
故縱者各與同罪(監門各凖此<折 t="33"/>餘條守衛及)
　䟽議曰故縱者謂知其不合入而聽入或知
　越垣而不禁並與犯法者同罪餘條守衛宫
　殿及諸防禁之處皆有監門及守衛故縱不
　斍得罪各凖此
諸䦨入宫門徒二年(條應坐者亦凖此<折 t="33"/>闌入宫城門亦同餘)
　䟽議曰宫門皆有籍禁不應入而入者得徒
　二年嘉徳等門爲宫門順天等門爲宫城門
　䦨入得罪並同餘條應坐者亦凖此宫門得
　罪謂越垣及防禁違式冐代之類
殿門徒二年半持仗者各加二等(棒之屬餘條<折 t="33"/>仗謂兵器杵)
(凖此<折 t="33"/>稱仗)
　䟽議曰太極等門爲殿門䦨入者徒二年半
　持仗各加二等謂將兵器杵棒等䦨入宫門
　得徒三年䦨入殿門得流二千里兵器謂弓
　箭刀矟之類杵棒或鐡或木為之皆是故云
　之屬餘條謂下文持仗及至御在所者并持
　仗强盗者並凖此
入上閣内者絞(内諸門不立籍禁而得通内者<折 t="33"/>若有仗衛同闌入殿門法其宫)
(此<折 t="33"/>亦准)
　䟽議曰上閤之内謂太極殿東為左上閤殿
　西為右上閤其門無籍應入者準勑引入䦨
　入者絞若有仗衛者上閤之中不立仗衛内
　坐喚仗始有仗入其有不應入而入者同䦨
　入殿門徒二年半持仗者流二千里其宫内
　諸門不立籍禁謂肅章䖍化等門而得通内
　而輙闌入者並得絞罪若有仗衛亦同殿門法
若持仗及至御在所者斬(上請<折 t="33"/>迷誤者)
　䟽議曰謂持仗入上閤及通内諸門并不持
　仗而至御在所者各斬迷誤謂非故闌入者
　上請聽勑
即應入上閤内但仗不入而持寸刃入者亦以
闌入論
　䟽議曰應入上閤内者謂奉勑喚仗隨仗引
　入者得帶刀子之屬若仗不在内而持寸刃
　入者即以闌入論若非兵器杵棒之屬止得
　絞刑持仗者斬
仗雖入不應帶横刀而帶入者減二等
　䟽議曰仗雖入上閤内不應帶横刀而輙帶
　入者減罪二等合徒三年
即䦨入御膳所者流三千里入禁苑者徒一年
　䟽議曰御膳所謂供御造食之處其門亦禁
　不應入而入者流三千里䦨入禁苑者徒一
　年禁苑謂御苑其門有籍禁御膳以下闌入
　雖即持仗及越垣罪亦不加
諸䦨入者以踰閾為限至閾未踰者宫門杖八
十殿門以内逓加一等
　䟽議曰閾者謂門限闌入之人行至門限未
　踰過若至宫門得杖八十宫内人不應入殿
　門至殿門閾未踰者杖九十殿内宿衛人至
　上閤閾未踰者杖一百
其越殿垣者絞宫垣流三千里皇城减宫垣一
等京城又减一等
　䟽議曰越過殿垣者無問出入俱至絞刑宫
　垣流三千里皇城謂朱雀等門之垣合徒三
　年京城謂明徳等門之垣又减一等合徒二
　年半
諸於宫殿門無籍及冐承人名而入者以闌入論
　䟽議曰應入宫殿在京諸司皆有籍其無籍
　應入者皆引入其無籍不得人引而詐言有
　籍及冒承人名而入者宫門徒二年殿門徒
　二年半持仗者各加二等
守衛不知冐名情宫門杖八十殿門以内逓加
一等
　䟽議曰守衛謂持時專當親主籍者應入者
　唱名始過不知冐名情者不識其人無心私
　許宫門杖八十殿門以内逓加一等但云不
　知冒情不云不知無籍而入者但冒承人名
　有所慿據人難識盡是故罪輕無籍而入者
　準䦨入不覺故縱法
諸宿衛者以非應宿衛人冐名自代及代之者
入宫内流三千里殿内絞
　䟽議曰宿衛者謂大將軍以下衛士以上以
　次當上宿衛宫殿上畨之日皆據籍書若以
　非應宿衛人謂非諸衛大將軍軍人以外冐
　名自代及代之者入宫内並流三千里殿内
　並絞
若以應宿衛人(直者<折 t="33"/>謂以下)自代及代之者各以䦨
入論
　䟽議曰應宿衛人謂諸衛所管應入宫殿上
　畨者注云謂已下直者未當上畨人之色自
　代及代之者彼此各以䦨入罪論闌入之罪
　一准上法
主司不覺減二等知而聽行與同罪(判遣及親<折 t="33"/>主司謂應)
(條主司准此<折 t="33"/>監當之官餘)
　䟽議曰主司謂折衝府及諸衛判兵之官不
　覺人冒名自代及代之者減所犯人罪二等
　若知相代之情而聽行者各與同罪若冒代
　之事從府而來即以府官所由為首餘官節
　級為從坐衛官不覺逓減府官一等如相冐
　之罪由衛即以衛官所由為首餘官節級為
　罪府司不坐及親監當之官者諸衛當上人
　兵各有本部主帥雖從别團配隷亦是監當
　之限餘條主司准此者謂一部律内但言主
　司並不覺減二等知而聽行與同罪
諸因事得入宫殿而輙宿及容止者各減闌入
二等
　䟽議曰因事得入宫殿者謂朝叅辭見迎輸
　造作之類不合宿者而輙宿及容止所宿之
　人各減闌入罪二等在宫内徒一年殿内徒
　一年半
即將領人入宫殿内有所迎輸造作門司未受
文牒而聽入及人數有剰者各以闌入論至死
者加役流
　䟽議曰將領人入宫殿有所迎出有所輸送
　造作謂宫内營造門司皆須得牒然後聽入
　若未受文牒而輙聽入及所入人數有剰者
　門司各以闌入論若入上閤内及御在所應
　至死者門司各加役流
將領主司知者各減䦨入罪一等入者知又減
五等不知者不坐
　䟽議曰將領主司謂領人迎輸造作知門司
　未受文牒及人數有剰而領入者各減䦨入
　罪一等宫内徒一年半殿内徒二年入上閤
　内及至御在所流三千里入者知又減五等
　稱又者謂減將領者罪五等不知情入者不坐
　問曰將領主司知者减䦨入罪一等不言不
　知若有不知而領入者合得何罪
　荅曰上條冒名相代各以䦨入罪論主司不
　覺减二等注云餘條主司準此明將領主司
　不知得减知情二等上既有例故不生文
諸應入宫殿未著門籍而入雖有長籍但當下
直而輙入者各减䦨入五等
　䟽議曰應入宫殿在京諸司入宫殿者皆著
　門籍若未著門籍而輙入或雖有長籍謂宿
　衛長上人雖一日上两日下皆有長籍當下
　之日未合入宫殿但當下直而輙入各減䦨
　入罪五等
即宿次未到而輙宿及籍在東門而從西門入
者又減二等
　䟽議曰即宿次未到者謂應供奉之官及内
　官當直各有宿次其宿次未到而輙宿及籍
　在東門而從西門入者依令非應從正門入
　者各從便門著籍假如西門有籍而從東門
　入或側門有籍而從正門入各又减罪二等
　謂减䦨入罪七等
諸在宫殿内作罷而不出者宫内徒一年殿内
徒二年御在所者絞(不出者亦同<折 t="33"/>闢仗應出而)
　䟽議曰在宫殿内作罷者丁夫雜匠之徒作
　了其有應出不出者宫内徒一年殿内徒二
　年御在所者絞若有闢仗應出者並即須出
　有不出者得罪與御在所同
　問曰在宫殿内及御在所作罷不出律有正
　文若在上閤内不出律既無文若為處斷
　荅曰上閤之内例與闢仗所同應出不出此
　條無文者為上文注云闢仗應出不出與御
　在所同上閤内有宫人同御在所合絞御不
　在又無宫人减二等
不覺及迷誤者上請
　䟽議曰營作之所院宇或别不覺衆出或迷
　誤失道錯向别門非故不出皆得上請
將領主司知者與同罪不知者各减一等(主司<折 t="33"/>闢仗)
(者各準此<折 t="33"/>搜人不盡)
　䟽議曰將領主司謂領人入者若知有人不
　出不即言者與不出人同罪其不知者有人
　不出各减一等謂御所宫殿内各得减一等
　闢仗主司謂領人搜索闢仗者其闢仗内有
　人不出各準將領主司之罪故云各準此
若於闢仗内誤遺兵仗者杖一百(須乃坐<折 t="33"/>弓箭相)
　䟽議曰闢仗之内人皆出盡所有兵器亦不
　合留或有誤遺兵仗者合杖一百兵仗之法
　應須堪用或遺弓無箭或遺箭無弓俱不得
　罪故云弓箭相須乃坐
　問曰誤遺弩弓無箭或遺箭無弩或有楯而
　無矛各得何罪
　荅曰弓箭相須乃坐弩箭無弓與常箭不别
　有弩弓無箭亦非兵仗之限楯則獨得無用
　亦共有弓無箭義同
諸登髙臨宫中者徒一年殿中加二等
　䟽議曰宫殿之所皆不得登髙臨視若視宫
　中徒一年視殿中徒二年
若於宫殿中行御道者徒一年(外越過者非<折 t="33"/>有横道及門仗)
　䟽議曰宫殿中當正門為御道人臣並不得
　行其在宫殿中及宫城中而行御道者各徒
　一年若有横道殿前即有横階殿内亦有横
　道殿門宫門内外立仗之處仗外雖無横道
　越過者無罪
宫門外者笞五十誤者各减二等
　䟽議曰嘉徳等門為宫門順天等門為宫城
　門準例宫城門有犯與宫門同今云宫門外
　者即順天門外行御道者得笞五十誤者各
　减二等謂從殿中至宫門外誤行御道者各
　得减二等其登髙臨宫殿中有誤者亦减罪
　二等
諸宿衛人被奏劾者本司先収其仗違者徒一年
(中直者<折 t="33"/>謂在宫殿)
　䟽議曰宿衛人謂衛士巳上諸衛大將軍以
　下有犯法被奏劾者本司謂當衛主司及主
　帥等先収其仗違而不収者得徒一年本司
　及主帥各以所管應収仗而不収者一人得
　罪謂在宫殿中當上直者宫外宿不在此限
諸應出宫殿而門籍巳除輙留不出及被告劾
巳有公文禁止籍雖未除不得輙入宫殿犯者
各以䦨入論
　䟽議曰應出宫殿謂故住行使假患畨下事
　故等依令門籍當日即除門籍已除其人輙
　留不出雖無假患等事及被告劾已有文牒
　令禁止籍雖未除皆不得輙入宫殿如有犯
　者各以䦨入論
諸犯䦨入宫殿非御在所者各減一等無宫人
處又减一等(宫人者不减<折 t="33"/>入上閤内有)
　䟽議曰請條稱䦨入宫殿得罪者其宫殿之
　所御若不在各得減䦨入罪一等雖是宫殿
　見無宫人又得减罪一等假若在外諸宫有
　宿衛人防守而䦨入合徒一年之類若入上
　閤内有宫人雖非御在所亦合絞無宫人處
　亦减二等
即雖非䦨入輙私共宫人言語若親為通傳書
信及衣物者絞
　䟽議曰文云雖非闌入即是得應入宫之人
　不得私與宫人言語其親為通傳書信衣物
　者謂親於宫人處領得書信衣物將出及將
　外人書信衣物付與宫人訖者並得絞坐
諸宿衛人已配仗衛而官司輙廽改者杖一百
若不依職掌次第擅配割及别驅使者罪亦如之
　䟽議曰依式衛士以上應當畨宿衛者皆當
　衛見在長官割配於職掌之所各依仗衛次
　第坐立此即職掌已定若官司無故輙廽改
　者合杖一百應須廽改者不坐若不依職掌
　次第而擅配隷乖於式文及將别處驅使者
　亦各杖一百其有私使計庸重者從重論
諸奉勑以合符夜開宫殿門符雖合不勘而開
者徒三年若勘符不合而為開者流二千里其
不承勑而擅開閉者絞
　䟽議曰奉勑以合符夜開宫殿門依監門式
　受勑人具録須開之門并入出人帳宣勑送
　中書中書宣送門下其宫内諸門城門即與
　見直諸衛及監門大將軍將軍中郎將郎將
　折衝果毅内各一人俱詣閤覆奏御注聽即
　請合符門鑰監門官司先嚴門仗所開之門
　内外並立隊燃炬火對勘符合然後開之符
　雖合不勘而開者徒三年若勘符不合即合
　執奏不奏而為開者流二千里其不承勑而
　擅開閉者俱合絞罪
若錯符錯下鍵及不由鑰而開者杖一百即應
閉忘誤不下鍵應開毁管鍵而開者徒一年
　䟽議曰若錯符謂非所開閉之符及錯下鍵
　謂不依常法及不由鑰而開謂不用鑰而得
　閉者此三事各合杖一百即應閉忘誤不下
　鍵及應開毁管鍵而開者各徒一年謂牝者
　為管牡者為鍵
其皇城門减宫門一等京城門又减一等
　䟽議曰皇城門謂朱雀等門從合符夜開以
　下得罪各減宫門一等其京城門謂明徳等
　門亦從合符夜開以下得罪各减皇城門一等
即宫殿門閉訖而進鑰違遲者殿門杖一百經
宿加一等每經一宿又加一等宫門以外逓减
一等其開門出鑰遲又各逓减進鑰一等
　䟽議曰依監門式駕在大内宫城門及皇城
　門鑰匙每去夜八刻出閉門二更二點進入
　京城門鑰每去夜十三刻出閉門二更二點
　進入違此不進是名進鑰違遲殿門杖一百
　經宿加一等合徒一年每經一宿又加一等
　既無罪止之文加至流三千里宫門以外逓
　减一等者即宫門及宫城門進鑰違遲亦合
　杖九十經宿杖一百每經一宿又加一等罪
　止徒三年皇城門杖八十罪止徒二年半京
　城門杖七十罪止徒二年其開門出鑰遲者
　依監門式宫城門及皇城門四更二點出鑰
　開門京城門四更一點出鑰開門違式出鑰
　遲者各逓減進鑰一等即是殿門杖九十宫
　門及宫城門杖八十皇城門杖七十京城門
　杖六十駕在大明興慶宫及東都進請鑰匙
　依式各有時刻違者並依此科罪
諸於宫殿門雖有籍皆不得夜出入若夜入者
以䦨入論無籍入者加二等即持仗入殿門者
絞夜出者杖八十
　䟽議曰於宫殿門有籍之人唯合晝日入出
　若因夜開閉而輙入者以䦨入論無籍夜入
　者加二等即持仗入殿門者絞有籍無籍等
　夜出宫殿門俱杖八十
若得出入者剰將人出入各以其罪罪之被將
者知情各減一等不知情不坐
　䟽議曰謂奉勑听入出之人剰將人入出者
　各以其罪罪之有籍者以䦨入論無籍者加
　二等將出者杖八十被將者知情謂被將之
　人知剰將之情各減前所將罪一等不知情
　者不坐
諸向宫殿内射(所及者<折 t="33"/>謂箭力)宫垣徒二年殿垣加一
等箭入者各加一等即箭入上閤内者絞御在
所者斬
　䟽議曰射向宫垣得徒二年殿垣徒二年半
　箭入者宫内徒二年半殿内徒三年即箭入
　上閤内者絞御在所者斬謂御在所宫殿若
　非御在所各減一等無宫人處又減一等皆
　謂箭及宫殿垣者若箭力應及宫殿而射不
　到者從不應為重不應及者不坐
　問曰何以知是御在所宫殿
　荅曰向宫垣射得徒二年殿垣徒二年半準
　其得罪與䦨入正同上條䦨入宫殿非御在
　所各減一等無宫人又減一等即驗車駕不
　在又無宫人䦨入上閤者合徒三年此條箭
　入上閤絞御在所斬得罪既同䦨入明為御
　在宫中御若不在皆同上條减法箭入宫中
　徒一年半殿中徒二年入上閤内徒三年
放彈及投瓦石者各减一等(所及者<折 t="33"/>亦謂人力)
　䟽議曰放彈及投瓦石比箭罪輕放向宫垣
　徒一年半向殿垣徒二年入宫内徒二年殿
　内徒二年半入上閤内及御在所流三千里
　是為各减一等亦謂人力所及者據彈及投
　瓦石及宫殿方始得罪如應及不到亦從不
　應為重上减一等
殺傷人者以故殺傷論
　䟽議曰射及放彈若投瓦石有殺傷人者以
　故殺傷論殺人者斬傷人者加闘殺傷一等
即宿衛人於御在所誤㧞刀子者絞左右並立
人不即執捉者流三千里
　䟽議曰宿衛人常執兵仗得帶刀子若在御
　所者非勑遣用不得輙㧞刀子其有誤㧞者
　絞左右並立人見其誤㧞皆須執捉不即執
　捉者流三千里若有别勑處分令用及仗内
　賜食者不坐但舉宿衛人為例者明餘人在
　御所亦不得誤㧞刀子其有誤㧞及傍人不
　即執捉一準宿衛人罪
諸車駕行衝隊者徒一年衝三衛仗者徒二年
(隊間者<折 t="33"/>謂入仗)
　䟽議曰車駕行幸皆作隊仗若有人衝入隊
　間者徒一年衝入仗間徒二年其仗衛主司
　依上例故縱與同罪不覺减二等
誤者各减二等
　䟽議曰若有人誤入隊間得杖九十誤入仗
　間得徒一年
若畜産唐突守衛不備入宫門者杖一百衝仗
衛者杖八十
　䟽議曰畜産唐突謂走逸入宫門守衛不備
　者杖一百入宫城門罪亦同若入殿門律更
　無文亦同宫門之坐衝仗衛者杖八十仗衛
　者在宫殿及駕行所得罪並同
諸宿衛人應上畨不到及因假而違者一日笞
四十三日加一等過杖一百五日加一等罪止
徒二年
　䟽議曰宿衛人應上畨而不到及因得假而
　違者一日笞四十三日加一等滿十九日合
　杖一百若過杖一百五日加一等罪止徒二
　年計三十四日即當罪止
　問曰假有宿衛人畨期五日未滿因一日假
　遂違不上為當止得四日違罪唯復累至罪
　止而科
　荅曰畨期有限限内有故須請假日滿即須
　赴畨違假不上凖日科断其人四日之外即
　當下直下日不勞請假豈合計日累科四日
　之外明知不坐
　又問應上不到因假而違者並罪止得徒二
　年若準三十四日罪止便是月畨之外今解
　下畨之日不坐恐理未盡
　荅曰依式三衛去京二千里外六十日上嶺
　南為季上三十四日罪止為包逺道生文
故唐律䟽議卷第八(凢一十五條<折 t="33"/>衛禁)
諸宿衛者兵仗不得逺身違者杖六十若輙離
職掌加一等别處宿者又加一等主帥以上各
加二等
　䟽議曰兵仗者謂横刀常帶其甲矟弓箭之
　類有時應執著者並不得逺身不應執帶者
　常自近身輙逺身者各杖六十其職掌之處
　依次坐立輙離職掌加一等合杖七十即於
　别處宿者又加一等合杖八十主帥以上各
　加二等稱主帥以上謂隊副以上至大將軍
　以下兵仗逺身杖八十輙離職掌杖九十别
　處宿者杖一百是各加二等
諸行宫外營門次營門與宫門同内營牙帳門
與殿門同御幕門與上閤同至御所依上條
　䟽議曰行宫謂車駕行幸及所至安置之處
　外營門次營門與宫門同䦨入者得徒二年
　内營牙帳門與殿門同䦨入者得徒二年半
　御幕門與上閤同䦨入者絞至御在所依上
　條合斬自餘諸犯或以䦨入論及應加減者
　並同正宫殿之法
諸宫内外行夜若有犯法行夜主司不覺減守
衛者罪二等
　䟽議曰宫内外行夜並置鋪持更即是守衛
　者又有探更行更之人此行夜者若當探行
　之處有犯法者行夜主司不覺減守衛者罪
　二等謂上條䦨入及越垣守衛不覺減二等
　注云守衛謂持時専當者行夜主司不覺犯
　法皆減此持時専當人罪二等
諸本條無犯廟社及禁苑罪名者廟減宫一等
社減廟一等禁苑與社同
　䟽議曰䦨入廟社及禁苑本條各有罪名其
　不立罪名之處謂䦨入至閾未踰因入輙宿
　之類各隨輕重廟減宫一等社減廟一等禁
　苑與社同
即向廟社禁苑射及放彈投瓦石殺傷人者各
　以闘殺傷論至死者加役流
　䟽議曰廟社及禁苑非人射及放彈投瓦石
　之所若有輙向射及放彈投瓦石殺傷人者
　各依闘殺傷人罪法若箭傷徒二年瞎一目
　徒三年之類至死者唯處加役流
即箭至隊仗若闢仗内者絞
　䟽議曰駕行皆有隊仗或闢仗而行忽有人
　射箭至隊仗所及至闢仗内者各得絞罪
諸於宫城門外若皇城門守衛以非應守衛人
冐名自代及代之者各徒一年
　䟽議曰謂宫城門外隊仗及傍城助鋪所及
　朱雀等門所有守衛之處以非應守衛人冒
　名自代及代之者各得徒一年
以應守衛人代者各杖一百京城門各減一等
　䟽議曰謂以當色下直非當上之人自代及
　代之者各杖一百京城門各減一等者謂明
　徳等諸門非應守衛人自代從一年徒上減
　一等以應守衛人自代從一百杖上減一等
其在諸處守當各又減二等餘犯應坐者各減
宿衛罪三等
　䟽議曰其在諸處謂非皇城京城等門自餘
　内外捉道守鋪及别守當之處相冐代者各
　減京城二等以非應守衛人自代及代之者
　各杖八十以應守衛人自代及代之者各杖
　七十餘犯應坐者謂非冒代之外餘犯或兵
　仗逺身輙離職掌及擅配割或别驅使之類
　本條應坐者各減宿衛人罪三等若迯走違
　畨不在減例
　問曰宿衛人以非應宿衛人冐名自代及代
　之者入宫内流三千里殿内絞若未入宫殿
　内事發合得何罪
　荅曰以非應宿衛人自代重於䦨入之罪若
　未至職掌之處事發在宫殿内止依闌入宫
　殿而科如未入宫門事發律無正條冝依不
　應為重杖八十其在宫外諸處冐代未至職
　掌處從不應為輕笞四十
諸越州鎮戌城及武庫垣徒一年縣城杖九十
(門禁者<折 t="33"/>皆謂有)
　䟽議曰諸州及鎮戍之所各自有城若越城
　及武庫垣者各合徒一年越縣城杖九十縱
　無城垣籬柵亦是注云皆謂有門禁者其州
　鎮戍在城内安置若不越城直越州鎮垣者
　止同下文越官府廨垣之罪
越官府廨垣及坊市垣籬者杖七十侵壞者亦
如之(而未過減一等餘條未過凖此<折 t="33"/>從溝瀆内出入者與越罪同越)
　䟽議曰官府者百司之稱所居之處皆有廨
　垣坊市者謂京城及諸州縣等坊市其廨院
　或垣或籬輙越過者各杖七十侵謂侵地壞
　謂壞城及廨宇垣籬亦各同越罪故云亦如之
　注從溝瀆内出入者與越罪同越而未過减
　一等餘條未過準此
　䟽議曰溝瀆者通水之渠從此渠而入出亦
　得越罪越而未過或在城及垣籬上或在溝
　瀆中間未得過者從越州城以下各得減一
　等餘條未過準此者謂越皇城京城宫殿垣
　及闗津應禁之處未過者各得减罪一等
即州鎮闗戍城及武庫等門應閉忘誤不下鍵
若應開毁管鍵而開者各杖八十
　䟽議曰州鎮闗戍城武庫各有禁門應閉皆
　須下鍵其忘誤不下鍵若應開毁管鍵而開
　者各得杖八十
錯下鍵及不由鑰而開者杖六十餘門各减一等
　䟽議曰錯下鍵謂管鍵不相當者及不由鑰
　而開者謂不用鑰而開各杖六十餘門謂縣
　及坊市之類官有門禁者若應閉忘誤不下
　鍵應開毁管鍵而開各杖六十錯下鍵及不
　由鑰而開各笞四十故云餘門各減二等
若擅開閉者各加越罪二等即城主無故開閉
者與越罪同未得開閉者各减已開閉一等(條<折 t="33"/>餘)
(閉凖此<折 t="33"/>未得開)
　䟽議曰擅謂非時而開閉者州及鎮戍武庫
　門而有非時擅開閉者加越罪二等處徒二
　年縣城以下擅開閉者並加越罪二等城主
　無故開閉者謂州縣鎮戍等長官主執鑰者
　不依法式開閉與越罪同其坊正市令非時
　開閉坊市門者亦同城主之法州縣鎮戍城
　門各徒一年自縣城以下悉與越罪同既云
　城主無故開閉即是有故許開若有警急驛
　使及制勅事速非時至州縣者城主騐實亦
　得依法為開又依監門式京城每夕分街立
　舖持更行夜皷聲絶則禁人行曉皷聲動即
　聼行若公使賫文牒者聼其有婚嫁亦聼注
　云須得縣牒䘮病須相告赴求訪醫藥賫本
　坊文牒者亦聼其應聼行者並得為開坊市
　門若有警急及收掩雖州縣亦聼非時而開
　未得開閉者謂未通人行者為未開尚得人
　行者為未閉各减已開閉一等餘條謂宫殿
　門以下有門禁之類未開閉者皆准此减一等
諸私度闗者徒一年越度者加一等注云不由
門為越
　䟽議曰水陸等闗两處各有門禁行人來往
　皆有公文謂驛使驗符劵傳送據逓牒軍防
　丁夫有緫曆自餘各請過所而度若無公文
　私從関門過合徒一年越度者謂闗不由門
　津不由濟而度者徒一年半
巳至越所而未度者減五等(之處餘條末度凖此<折 t="33"/>謂巳到官司應禁約)
　䟽議曰水陸闗棧兩岸皆有防禁越度之人
　巳至官司防禁之所未得度者減越度五等
　合杖七十餘條未度凖此者謂城及垣籬縁
　邊関塞有禁約之處巳至越所而未度者皆
　減已越罪五等若越度未過者準上條減一
　等之例
即被枉徒罪以上抑屈不申及使人覆訖不與
理者聽於近関州縣具狀申訢所在官司即準
狀申尚書省仍逓送至京若無徒以上罪而妄
陳者即以其罪罪之官司抑而不送者減所訴
之罪二等
　䟽議曰関外有人被官司枉断徒罪以上其
　除免之罪本坐雖不合徒亦同徒罪之法抑
　屈不申及使人覆訖不與理者文稱及者使
　人未覆亦聽於近闗州縣具狀申訴所在官
　司謂近闗州縣即汁狀申尚書省仍逓送至
　京若勘無徒以上罪而妄訴者妄訴徒流還
　得徒流妄訴死罪還得死罪妄訴除免皆凖
　比徒之法謂元無本罪而妄訴者若實有犯
　断有出入而訴不平者不當此坐其應禁及
　散送並依所訴之罪準令逓之若官司抑而
　不送者减所訴之罪二等謂枉得死罪官司
　不送合徒三年之類
諸不應度闗而給過所(者亦同<折 t="33"/>取而度)若冐名請過所
而度者各徒一年
　䟽議曰不應度闗者謂有征役畨期及罪譴
　之類皆不合輙給過所而官司輙給及身不
　合度闗而取過所度者若冒他人名請過所
　而度者各徒一年
即以過所與人及受而度者亦準此
　䟽議曰以所請得過所而轉與人及受他人
　過所而承度者亦徒一年但律文皆云度者
　得徒一年明知未度者不合徒坐若闗司未
　判過所以前準越闗未度各減五等之例若
　已判過所未出闗門同未過各減一等其與
　過所人既因度成罪前人未度亦同減科不
　應給過所而給者不在減例
若家人相冐杖八十主司及闗司知情各與同
罪不知情者不坐即將馬越度冐度及私度者
各減人二等餘畜又減二等(者不坐<折 t="33"/>家畜相冒)
　䟽議曰家人不限良賤但一家之人相冒而
　度者杖八十既無各字被冒名者無罪若冐
　度私度越度事由家長處分家長雖不行亦
　獨坐家長此是家人共犯止坐尊長之例主
　司謂給過所曹司及闗司知冒度之情各同
　度人之罪不知冒情主司及闗司俱不坐將
　馬越度冒度私度各減人二等者越度杖一
　百冒度私度杖九十餘畜又減二等者除馬
　之外應請過所者並為餘畜越度杖八十私
　度冒度杖七十其家畜相冒者謂毛色齒嵗
　不同相冒並不得罪也
諸闗津度人無故留難者一日主司笞四十一
日加一等罪止杖一百
　䟽議曰闗謂判過所之處津直度人不判過
　所者依令各依先後而度無故留難不度者
　一日主司笞四十主司謂関津之司一日加
　一等七日罪止杖一百此謂非公使之人若
　軍務急速而留難不度致稽廢者自從所稽
　廢重論
諸私度有他罪重者主司知情以重者論不知
情者依常律
　䟽議曰私度者謂無過所從闗門私度止徒
　一年或有避死罪逃亡别犯徒以上罪是名
　有他罪重闗司知情者以故縱罪論各得所
　度人重罪不知情者依常律謂不知罪人别
　犯之情者依常律不斍故縱之法
諸領人兵度関而别人妄隨度者將領主司以
関司論関司不覺減將領者罪一等知情者各
依故縱法有過所者関司自依常律將領主司
知情減関司故縱罪一等不知情者不坐
　䟽議曰準令兵馬出関者依本司連冩勑符
　勘度入関者據部領兵將文帳檢入而别有
　人妄隨度者罪在領兵官司故云將領主司
　以関司論知情與同罪不斍減二等若知别
　有重罪亦依重罪科之関司不斍者謂関司
　承將領者文簿不斍别人隨度者減將領者
　一等謂減度者罪三等知情者各依故縱法
　稱各者將領主司及関司俱得度人之罪有
　過所者関司判度自依常律不減將領主司
　之罪若將領主司知情減関司故縱罪一等
　不知情者不坐
諸齎禁物私度関者坐贓論贓輕者從私造私
有法
　䟽議曰禁物者謂禁兵器及諸禁物並私家
　不應有者私將度関各計贓數從坐贓科罪
　十疋徒一年十疋加一等罪止徒三年準贓
　輕者從私造私有法擅興律私有甲一領弩
　三張流二千里矟一張徒一年半私造者各
　加一等假令私將矟度闗平贓直絹三十疋
　即從坐贓科徒二年不計矟為罪將甲一領
　度闗從私有法流二千里即不計贓而斷
若私家之物禁約不合度闗而私度者減三等
　䟽議曰依闗市令錦綾羅縠紬綿絹絲布犛
　牛尾真珠金銀鐡並不得度西邊北邊諸関
　及至縁邉諸州興易從錦綾以下並是私家
　應有若將度西邉北邉諸関計贓減坐贓罪
　三等其私家不應有雖未度闗亦没官私家
　應有之物禁約不合度闗巳下過所闗司捉
　獲者其物没官若巳度闗及越度被人糺獲
　三分其物二分賞捉人一分入官
諸越度縁邉関塞者徒二年共化外人私相交
易若取與者一尺徒二年半三疋加一等十五
疋加役流
　䟽議曰縁邉闗塞以隔華夷其有越度此関
　塞者得徒二年以馬越度準上條減人二等
　合徒一年餘畜又減二等杖九十但以縁邉
　闗塞越罪故重若從闗門私度人畜各與餘
　闗罪同若共化外蕃人私相交易謂市買愽
　易或取蕃人之物及將物與蕃人計贓一尺
　徒二年半三疋加一等十五疋加役流
私與禁兵器者絞共為婚姻者流二千里未入
未成者各減三等即因使私有交易者準盗論
　䟽議曰越度縁邉関塞將禁兵器私與化外
　人者絞共為婚姻者流二千里其化外人越
　度入境與化内交易得罪並與化内人越度
　交易同仍奏聽勑出入國境非公使者不合
　故但云越度不言私度若私度交易得罪皆
　同未入者謂禁兵器未入減死三等得徒二
　年半未成者謂婚姻未成減流三等得徒二
　年因使者謂因公使入蕃蕃人因使入國私
　有交易者謂市買愽易各計贓凖盗論罪止
　流三千里若私與禁兵器及為婚姻律無别
　文得罪並同越度私與禁兵器共為婚姻之
　罪又凖别格諸蕃人所娶得漢婦女為妻妾
　並不得將還蕃内又準主客式蕃客入朝於
　在路不得與客交雜亦不得令客與人言語
　州縣官人若無事亦不得與客相見即是國
　内官人百姓不得與客交闗私作婚姻同上
　法如是蕃人入朝聽住之者得娶妻妾若將
　還蕃内以違勑科之
諸縁邉城戍有外姦内入(師旅者<折 t="33"/>謂非衆成)内姦外出
而候望者不覺徒一年半主司徒一年(人出入之<折 t="33"/>謂内外姦)
(候望者<折 t="33"/>路闗於)
　䟽議曰國境縁邉皆有城戍式遏㓂盗預備
　不虞其有外姦内入謂蕃人爲姦或行間諜
　之類注云謂非衆成師旅者依周禮五百人
　爲旅二千五百人爲師此謂小小姦寇抄掠
　者若成師旅自依擅興律連接寇賊被遣斥
　候不覺賊來徒三年有内姦外出者謂國内
　人為姦出向化外或荒海之畔幽險之中候
　望之人不覺有姦入出合徒一年半雖非候
　望者但是城戍主司不覺得徒一年謂内外
　姦人出入之路闗於候望者目所堪見為闗
　謂在候望之内也
其有姦人入出力所不敵者傳告比近城戍若
不速告及告而稽留不即共捕致失姦寇者罪
亦如之
　䟽議曰其有姦人入出所經城戍皆即捕之
　若力所不敵者即須傳告比近城戍令共捕
　逐若不速告及告而稽留不即共捕致失姦
　寇者並徒一年
諸烽候不警令寇賊犯邉及應舉烽燧而不舉
應放多烽而放少烽者各徒三年
　䟽議曰烽候謂從縁邉置烽連於京邑烽燧
　相應以備非常放烽多少具在别式候望不
　舉是名不警若令蕃寇犯塞外賊入邉及應
　舉烽燧而不舉應放多烽而放少烽者各徒
　三年
若放烽已訖而前烽不舉不即徃告者罪亦如
之以故䧟敗户口軍人城戍者絞
　䟽議曰依職方式放烽訖而前烽不舉者即
　差脚力徃告之不即告者亦徒三年故云亦
　如之以故䧟敗謂從烽候不警及應舉烽燧
　而不舉或應放多烽而放少烽或放烽訖而
　前烽不舉不即徃告等以故䧟敗户口或是
　軍人及城戍者各得絞罪
即不應舉烽燧而舉若應放少烽而放多烽及
繞烽二里内輙放煙火者各徒一年
　䟽議曰依式望見煙塵即舉烽燧若無事故
　是不應舉若應放少烽而放多烽及遶烽二
　里内皆不得有煙火謂晝放煙夜放火者自
　不應舉烽燧而舉以下三事各徒一年放烽
　多少具在式文其事隱祕不可具引如有犯
　者臨時據式科断
故唐律䟽議卷第八

故唐律䟽議卷第九(凡二十三條<折 t="33"/>職制)
　䟽議曰職制律者起自於晉名為違制律爰
　至髙齊此名不改隋開皇改為職制律言職
　司法制備在此篇宫衛事了設官為次故在
　衛禁之下
諸官有員數而署置過限及不應置而置(授者<折 t="33"/>謂非奏)
一人杖一百三人加一等十人徒二年
　䟽議曰官有員數謂内外百司離任以上在
　令各有員數而署置過限及不應置而置謂
　格令無員妄相署置注云謂非奏授者即是
　視六品以下及流外雜任等所司判𥙷一人
　杖一百三人加一等十人徒二年若是應奏
　授詐不實者從詐假法如不合置官而故剩
　奏授者從上書詐不實論
後人知而聴者減前人署置一等規求者為從
坐𬒳徵須者勿論即軍務要速量事權置者不
用此律
　䟽議曰前人署置過限及不應置而置後人
　知其剩員而聽任者減初置人罪一等謂二
　人杖九十四人以上杖一百七人以上徒一
　年十人徒一年半規求者爲從坐謂人自規
　求而任者爲初置官從坐合杖九十𬒳徵須
　者謂𬒳徵召而𥙷者勿論即軍務要速量事
　權置者謂行軍之所須置權官不當署置之
　罪故云不用此律
諸貢舉非其人及應貢舉而不貢舉者一人徒
一年二人加一等罪止徒三年(乖僻不如舉狀<折 t="33"/>非其人謂徳行)
(五分得三分及第者不坐<折 t="33"/>者若試不及第減二等率)
　䟽議曰依令諸州歲别貢人若别勑令舉及
　國子諸館年常送省者為舉人皆取方正清
　循名行相副若徳行無聞妄相推薦或才堪
　利用蔽而不舉者一人徒一年二人加一等
　罪止徒三年注云非其人謂徳行乖僻不如
　舉状者若使名實乖違即是不如舉狀縱使
　試得及第亦退而獲罪如其徳行無虧唯只
　䇿不及第減乖僻者罪二等率五分得三分
　及第者不坐謂試五得三試十得六之類所
　貢官人皆得免罪若貢五得二科三人之罪
　貢十得三科七人之罪但有一人徳行乖僻
　不如舉狀即以乖僻科之縱有得第者多並
　不合共相準折
若考校課試而不以實及選官乖於舉狀以故
不稱職者減一等(而附致考有陞降者罪亦同<折 t="33"/>負殿應附而不附及不應附)
　䟽議曰考校謂内外文武官寮年終應考校
　功過者其課試謂貢舉之人藝業伎能依令
　課試有數若其官司考試不以實及選官乖
　於所舉本状以故不稱職者謂不習典憲任
　以法官明練經史授之武職之類各減貢舉
　非其人罪一等負殿應附不附者依令私坐
　每一斤為一負公罪二斤為一負各十負為
　一殿校考之日負殿皆悉附狀若故違不附
　及不應附而附者謂䝉别勑放免或經恩降
　公私負殿並不在附限若犯免官以上及贓
　賄入已恩前獄成仍附景迹除此等罪並不
　合附而故附致使考校有陞降者得罪亦同
　謂與考校課試不實罪同亦减貢㪯非其人
　罪一等
失者各減三等(者凖此<折 t="33"/>餘條失)
承言不覺又減一等知而聽行與同罪
　䟽議曰失者各减三等謂意在堪貢心不渉
　私不審徳行有虧得减故罪三等自試不及
　第以下應附不附以上失者又各減三等餘
　條失者凖此謂一部律内公事錯失本條無
　失減之文者並凖此減三等承言不覺亦從
　貢㪯以下承校試人言不覺差失從失減三
　等上更減一等故云又減一等知而聽行亦
　從貢舉以下知非其人或試不及第考校課
　試知其不實或選官乖狀各與同罪謂各與
　初試者同罪
諸刺史縣令折衝果毅私自出界者杖一百(乃坐<折 t="33"/>經宿)
　䟽議曰州縣有境界折衝府有地團不因公
　事私自出境界者杖一百注云經宿乃坐既
　不云經日即非百刻之限但是經宿即合此坐
諸在官應直不直應宿不宿各笞二十通晝夜
者笞三十
　䟽議曰依令内外官應分番宿直若應直不
　直應宿不宿書夜不相須各笞二十通晝夜
　不直者笞三十
若㸃不到者一㸃笞十(取二㸃為坐<折 t="33"/>一日之㸃限)
　䟽議曰内外官司應㸃檢者或數度頻㸃㸃
　即不到者一㸃笞十注云一日之㸃限取二
　㸃為坐謂一日之内㸃檢雖多止據二㸃得
　罪限笞二十若全不來上計日以無故不上
　科之
　問曰二日以上日别常向曹司曹司㸃檢每
　㸃不到若科無故不上即是日别常來若以
　累㸃科之罪又重於不上假有十日之内日
　别皆來每㸃不到欲科何罪
　荅曰八品以下頻㸃不到便是已發更犯合
　重其事累㸃科之如非流内之人自須當日
　決放初雖累㸃罪重㸃多不至徒刑計日不
　上初輕日多即至徒坐所以日别上者據㸃
　全不來者計日以此處斷實允刑名
諸官人無故不上及當畨不到(畨上下亦同下<折 t="33"/>雖無官品但分)
(此<折 t="33"/>條凖)
　䟽議曰官人者謂内外官人無故不上當畨
　不到謂分畨之人應上不到注云雖無官品
　謂但在官分畨者得罪亦同官人之法下條
　凖此者謂之官限滿不赴及官人從駕稽違
　及從而先還雖無官品亦同官人之法
若因暇而違者一日笞二十三日加一等過杖
一百十日加一等罪止徒一年半邊要之官加
一等
　䟽議曰官人以下雜任以上因給暇而故違
　並一日笞二十三日加一等二十五日合杖
　一百三十五日徒一年四十五日徒一年半
　邊要之官謂在縁邊要重之所無故不止以
　下各加罪一等
諸之官限滿不赴者一日笞十十日加一等罪
止徒一年即代到不還減二等
　䟽議曰依令之官各有裝束程限限滿不赴
　一日笞十十日加一等罪止徒一年其替人
　已到淹留不還凖不赴任之程減罪二等其
　有田苖者依令聽待収田訖發遣無田苗者
　依限須還
諸官人從駕稽違及從而先還者笞四十三日
加一等過杖一百十日加一等罪止徒二年侍
臣加一等
　䟽議曰官人謂百官應從駕者流外以下應
　從人亦同官人之罪其書吏書僮之類差逐
　官人者不在此限其有稽違不到及從而先
　還者雖不滿日笞四十三日加一等過杖一
　百十日加一等罪止徒二年侍臣謂中書門
　下省五品以上依令應侍從者加罪一等
諸大祀不預申期及不頒所司者杖六十以故
廢事者徒二年
　䟽議曰依令大祀謂天地宗廟神州等為大
　祀或車駕自行或三公行事齋官皆散齋之
　日平明集省受誓誡二十日以前所司預申
　祠部祠部頒告諸司其不預申期及不頒下
　所司者杖六十即雖申及頒下事不周悉所
　坐亦同以故廢祠祀事者所由官司徒二年
　應連坐者各依公坐法節級得罪
牲牢玉帛之屬不如法杖七十闕數者杖一百
全闕者徒一年(一坐<折 t="33"/>全闕謂)
　䟽議曰牲謂牛羊豕牢者牲之體玉謂蒼璧
　祀天璜琮祭地五方上帝各依方色帛謂幣
　帛稱之屬者謂黍稷以下不依禮令之法一
　事有違合杖七十一事闕少合杖一百一坐
　全闕合徒一年其本是中小祀雖從大祀受
　祭若有少闕各依中小祀逓減之法闕坐更
　多罪不過此餘祀闕坐皆凖此
即入散齋不宿正寢者一宿笞五十致齋不宿
本司者一宿杖九十一宿各加一等中小祀逓
減二等(餘條中小祀凖此<折 t="33"/>凡言祀者祭享同)
　䟽議曰依令大祀散齋四日致齋三日中祀
　散齋三日致齋二日小祀散齋二日致齋一
　日散齋之日齋官晝理事如故夜宿於家正
　寢不宿正寢者一宿笞五十一宿加一等其
　無正寢者於當家之内餘齋房内宿者亦無
　罪皆不得習穢惡之事故禮云三日齋一日
　用之猶恐不敬致齋者兩宿宿本司一宿宿
　祀所無本司及本司在皇城外者皆於郊社
　太廟宿齋若不宿者一宿杖九十一宿加一
　等通上散齋故云各加一等中小祀者謂社
　稷日月星辰岳鎮海瀆帝社等為中祀司中
　司命風師雨師諸星山林川澤之屬為小祀
　從大祀以下犯者中祀减大祀二等小祀减
　中祀二等故云各逓减二等
　注凡言祀者祭享同餘條中小祀凖此
　䟽議曰依祠令在天稱祀在地為祭宗廟名
　享今直舉祀為例故曰凡言祀者祭享同餘
　條中小祀凖此但在中祀有犯皆减大祀二
　等小祀有犯皆减中祀二等謂下條大祀在
　散齋弔䘮問疾盗律盗大祀神御物之類本
　條無中小祀罪名者凖此逓减
諸大祀在散齋而弔喪問疾判署刑殺文書及
决罰者笞五十奏聞者杖六十致齋者各加一等
　䟽議曰大祀散齋四日並不得弔喪亦不得
　問疾刑謂定罪殺謂殺戮罪人此等文書不
　得判署及不得决罰杖笞違者笞五十若以
　此刑殺决罰事奏聞者杖六十若在致齋内
　犯者各加一等中小祀犯者各逓减二等
諸祭祀及有事於園陵若朝㑹侍衞行事失錯
及違失儀式者笞四十(怠慢乖衆者乃坐<折 t="33"/>謂言辭諠囂坐立)
　䟽議曰稱祭祀者享亦同及有事於園陵謂
　謁陵等事若朝㑹謂百官朝叅集㑹及侍衛
　祭祀之事行事失錯及違失儀式者笞四十
　注云謂言辭諠囂坐立怠慢謂聲髙諠閙坐
　立不正不依儀式與衆乖者乃坐
應集而主司不告及告而不至者各笞五十
　䟽議曰應集謂祭祀以下及餘事合集之人
　而主司不頒告令集罪在主司告而不至獨
　坐不至者故云各笞五十
諸廟享知有緦麻以上喪遣充執事者笞五十
陪從者笞三十主司不知勿論有喪不自言者
罪亦如之其祭天地社稷則不禁
　䟽議曰廟享為吉事左傳曰吉禘於莊公其
　有緦麻以上慘不得預其事若知有緦麻以
　上䘮遣充執事者主司笞五十雖不執事遣
　陪從者主司笞三十若主司不知前人有喪
　者勿論即有喪不自言而冐充執事及陪從
　者亦如之其祭天地社稷不禁者禮云唯祭
　天地社稷為越紼而行事不避有慘故云則
　不禁
諸合和御藥誤不如本方及封題誤醫者絞
　䟽議曰合和御藥須先處方依方合和不得
　差誤若有錯誤不如本方謂分兩多少不如
　本方法之類合成仍題封其上注藥遲駛冷
　熱之類并寫本方俱進若有誤不如本方及
　封題有誤等但一事有誤醫即合絞醫謂當
　合和藥者名例大不敬條内已具解訖
料理㨂擇不精者徒一年未進御者各減一等
監當官司各减醫一等(當官司並凖此<折 t="33"/>餘條未進御及監)
　䟽議曰料理謂應熬削洗漬之類㨂擇謂去
　惡留善皆須精細之類有不精者徒一年其
　藥未進御者各减一等謂應絞者從絞上减
　應徒者從徒上减是名各减一等監當官司
　依令合和御藥在内諸省省别長官一人并
　當上大將軍將軍衛别一人與尚藥奉御等
　監視藥成醫以上先甞除醫以外皆是監當
　官司並於巳進未進上各减醫罪一等注云
　餘條未進御者謂下條造御膳御幸舟船乘
　輿服御服但應供奉之物未進御者各隨輕
　重減一等監當官司及各減一等故云並準此
諸造御膳誤犯食禁者主食絞若穢惡之物在
食飲中徒二年㨂擇不精及進御不時减二等
不品嘗者杖一百
　䟽議曰造御膳者皆依食經經有禁忌不得
　輙造若乾脯不得入黍米中莧菜不得和鼈
　肉之類有所犯者主食合絞若穢惡之物謂
　物是不絜之類在食飲中徒二年若揀擇不
　精者謂㨂米擇菜之類有不精好及進御不
　時者依禮飯齊視春宜温羹齊視夏冝熱之
　類或朝夕日中進奉失度及冷熱不時者減
　罪二等謂從徒二年减二等不品嘗者杖一
　百謂酸鹹苦辛之味不品及應嘗不甞俱得
　杖一百之罪
諸御幸舟船誤不牢固者工匠絞(所由為首<折 t="33"/>工匠各以)
　䟽義曰御幸舟船者皇帝所幸舟船謂造作
　莊嚴不甚牢固可以敗壊者工匠合絞注云
　各以所由為首明造作之人皆以當時所由
　人為首
若不整飾及闕少者徒二年
　䟽議曰其舟船若不整頓修飾及在船篙棹
　之屬所須者有所闕少得徒二年此亦以所
　由為首監當官司各减一等
諸乘輿服御物持䕶修整不如法者杖八十若
進御乖失者杖一百其車馬之屬不調習駕馭
之具不完牢徒二年未進御減三等
　䟽議曰乘輿所服用之物皆有所司執持修
　整自有常法不如法者杖八十若進御乖失
　者依禮授立不跪授坐不立之類各依禮法
　如有乖失違法者合杖一百其車馬之屬不
　調習駕馭之具不完牢者車謂輅車馬謂御
　馬其之屬謂羊車及輦等升車則馬動馬動
　則鑾鳴之類是為調習若不如此或御馬驚
　駭車轝及鞍轡之屬有損壊各徒二年雖不
　如法未將進御者減三等
應供奉之物闕乏者徒一年其雜供有闕笞五十
　䟽議曰應供奉之物謂衣服飲食之類但是
　應供奉者皆須預備有闕乏者即徒一年雜
　供有闕者謂非尋常應供奉之物可供而闕
　者笞五十
諸主司私借乘輿服御物若借人及借之者徒
三年非服而御之物徒一年在司服用者各減
一等(帳几杖之屬<折 t="33"/>非服而御帷)
　䟽議曰乘輿服御物主司持䕶修整常須如
　法若有私借或將借人及借之者各徒三年
　非服而御之物謂除服御物之外應供御所
　用者得徒一年雖非自借及借人在司服用
　者各減罪一等服御物徒三年上減非服而
　御徒一年上減是為各減一等
　注非服而御謂帷帳几杖之屬
　䟽議曰帷帳几杖之屬者謂筆硯書史器玩
　等是應供御所須非服用之物色類既多故
　云之屬
諸監當官司及主食之人誤將雜藥至御膳所
者絞(人應到之處<折 t="33"/>所謂監當之)
　䟽議曰御厨造膳從造至進皆有監當官司
　依令主食升階進食但是雜藥誤將至御膳
　所者絞雜藥謂合和為藥堪服餌者若有毒
　性雖不合和亦為雜藥
諸外膳(百官<折 t="33"/>謂供)犯食禁者供膳杖七十若穢惡之
物在食飲中及揀擇不浄者笞五十誤者各减
二等
　䟽義曰百官常食以上皆官厨所營名為外
　膳故注云謂供百官犯食禁者食禁已上解
　訖若有犯者所由供膳杖七十穢惡之物謂
　不浄物之類在食飲中及揀擇有不浄其所
　由者得笞五十若有誤失者各减二等誤犯
　食禁者笞五十誤揀不浄笞三十
諸漏泄大事應宻者絞(及収捕謀叛之類<折 t="33"/>大事謂潜謀討襲)
　䟽議曰依闘訟律知謀反及大逆者宻告隨
　近官司其知謀反大逆謀叛皆合密告或掩
　襲冦賊此等是大事應密不合人知輙漏泄
　者絞注云大事謂潜謀討襲者討謂命将誓
　師潜謀征討襲謂不聲鍾皷掩其不備者既
　有潜謀討襲之事及収捕反逆之徒故云謀
　叛之類
非大事應密者徒一年半漏泄於蕃國使者加
一等仍以初傳者為傳至者為從即轉傳大事
者杖八十非大事勿論
　䟽議曰非大事應密謂依令仰觀見風雲氣
　色有異宻封奏聞之類有漏泄者是非大事
　應宻合徒一年半國家之事不欲蕃國聞知
　若漏泄於蕃國使者加一等合徒二年其大
　事縱漏泄於蕃國使亦不加至所漏泄之事
　以初傳者為首首謂初漏泄者傳至者為從
　謂傳至罪人及蕃使者其間展轉相傳大事
　者杖八十非大事者勿論非大事雖應密而
　轉傳之人並不坐
諸玄象器物天文圖書䜟書兵書七曜暦太一
雷公式私家不得有違者徒二年(者亦同<折 t="33"/>私習天文)
其緯候及論語䜟不在禁限
　䟽議曰玄象者玄天也謂象天為器其以經
　星之文及日月所行之道轉之以觀時變易
　曰玄象著明莫大於日月故天垂象聖人則
　之尚書云在璇璣玉衡以齊七政天文者史
　記天官書云天文日月五星二十八宿等故
　易曰仰則觀於天文圖書者河出圖洛出書
　是也䜟書者先代聖賢所記未來徵祥之書
　兵書謂太公六韜黄石公三略之類七曜曆
　謂日月五星之曆太一雷公式者並是式名
　以占吉㓙者私家皆不得有違者徒二年若
　將傳用言渉不順者自從造祅言之法私習
　天文者謂非自有書轉相習學者亦得二年
　徒坐緯候及䜟者五經緯尚書中候論語䜟
　並不在禁限
諸稽緩制書者一日笞五十(之類皆是<折 t="33"/>騰制勑符移)一日
加一等十日徒一年
　䟽議曰制書在令無有程限成案皆云即日
　行下稱即日者謂百刻内也寫程通計符移
　關牒滿二百𥿄以下給二日程過此以外每
　二百𥿄以下加一日程所加多者緫不得過
　五日其赦書計𥿄雖多不得過三日軍務急
　速皆當日並了成案及計𥿄程外仍停者是
　爲稽緩一日笞五十注云騰制勑符移之類
　謂奉正制勑更騰已出符移關解刺牒皆是
　故言之類一日加一等計六日杖一百十日
　徒一年即是罪止
其官文書稽程者一日笞十三日加一等罪止
杖八十
　䟽議曰官文書謂在曹常行非制勑奏抄者
　依令小事五日程中事十日程大事二十日
　程徒以上獄案辯定須斷者三十日程其通
　判及勾經三人以下者給一日程經四人以
　上給二日程大事各加一日程若有機速不
　在此例機速謂軍機急速不必要準案程應
　了不了亦準稽程法除此之外皆準事稽程
　者一日笞十三日加一等罪止杖八十
諸被制書有所施行而違者徒二年失錯者杖
一百(失其㫖<折 t="33"/>失錯謂)
　䟽議曰被制書謂奉制有所施行而違者徒
　二年若非故違而失錯㫖意者杖一百
　問曰條云被制書施行而違者徒二年未知
　勑及奏抄得罪同否
　荅曰上條稽緩制書注云騰制勑符移之類
　皆是即明制勑之義輕重不殊其奏抄御親
　畫聞制則承㫖宣用御畫不輕承㫖理與制
　書義同
諸受制忘誤及寫制書誤者事若未失笞五十
已失杖七十轉受者減一等
　䟽議曰謂承制之人忘誤其事及寫制書脱
　剩文字并文字錯失事若未失者謂未失制
　書之意合笞五十已失謂已失事意而施行
　合杖七十轉受者減一等若宣制忘誤及寫
　制失錯轉受者雖自錯誤為非親承制勑故
　減一等未失其事合笞四十事若已失合杖
　六十故云轉受者減一等　卷終
故唐律䟽議卷第十(凡一十九條<折 t="33"/>職制)
諸制書有誤不即奏聞輒改定者杖八十官文
書誤不請官司而改定者笞四十知誤不奏請
而行者亦如之輒飾文者各加二等
　䟽議曰制書有誤謂㫖意參差或脱剰文字
　於理有失者皆合覆奏然後改正施行不即
　奏聞輒自改定者杖八十官文書謂常行文
　書有誤於事改動者皆須請當司長官然後
　改正若有不請自改定者笞四十知制書誤
　不奏知官文書誤不請依錯施行亦如之制
　書誤得杖八十官文書誤得笞四十依公式
　令下制勑宣行文字脱誤於事理無改動者
　勘檢本案分明可知即改從正不須覆奏其
　官文書脫誤者諮長官改正輒飾文字者各
　加二等謂非動事脩飾其文制書合杖一百
　官文書合杖六十若動事自從詐増減法
諸上書若奏事誤犯宗廟諱者杖八十口誤及
餘文書誤犯者笞五十
　䟽議曰上書若奏事皆須避宗廟諱有誤犯
　者杖八十若奏事口誤及餘文書誤犯者各
　笞五十
即為名字觸犯者徒三年若嫌名及二名偏犯
者不坐(言徴不言在言在不言徵之類<折 t="33"/>嫌名謂若禹與雨丘與區二名謂)
　䟽議曰普天率土莫匪王臣制字立名輙犯
　宗廟諱者合徒三年若嫌名者則禮云禹與
　雨謂声嫌而字理殊丘與區意嫌而理不别
　及二名偏犯者謂複名而單犯並不坐謂孔
　子母名徵在孔子云季孫之憂不在顓臾即
　不言徵又云祀不足徵即不言在此色既多
　故云之類
諸上書若奏事而誤杖六十口誤減二等(不失<折 t="33"/>口誤)
(勿論<折 t="33"/>事者)
　䟽議曰上書謂書奏特達奏事謂靣陳有誤
　者杖六十若口誤減二等合笞四十若口奏
　雖誤事意無失者不坐
上尚書省而誤笞四十餘文書誤笞三十(脱剰<折 t="33"/>誤謂)
(錯失者<折 t="33"/>文字及)
　䟽議曰上尚書省而誤者謂内外百司應申
　尚書省而有文字脱剩及錯失者合笞四十
　餘文書誤者謂非上尚書省凡是官文書誤
　者合笞三十
即誤有害者各加三等(原之當言千疋而言十<折 t="33"/>有害謂當言勿原而言)
(類<折 t="33"/>疋之)
　䟽議曰上書奏事誤有害者合杖九十上尚
　書省誤有害者合杖七十餘文書誤有害者
　合杖六十是名各加三等注云有害謂當言
　勿原而言原之當言千疋而言十疋之類稱
　之類者自須以類求之類例既多事非一端
　假有犯罪當言原之而言勿原當言勿原而
　言原之承誤已行决及原放訖者此即當條
　雖有罪名所為重者自從失出入論不可直
　從有害加三等
若誤可行非上書奏事者勿論(知不容有異議<折 t="33"/>可行謂案省可)
(言甲由之類<折 t="33"/>當言甲申而)
　䟽議曰上尚書省以下雖誤案驗可行者皆
　不坐可行者謂案驗其狀省察是非不容更
　有别議當言甲申之日而言甲申之日如此
　之類是案省可知雖誤皆不合罪
諸事應奏而不奏不應奏而奏者杖八十應言
上而不言上(報而行亦同<折 t="33"/>雖奏上不待)不應言上而言上及
不由所管而越言上應行下而不行下及不應
行下而行下者各杖六十
　䟽議曰應奏而不奏者謂依律令及式事應
　合奏而不奏或格令式無合奏之文及事理
　不須聞奏者是不應奏而奏並合杖八十應
　言上者謂合申上而不言上注云雖奏上不
　待報而行亦同謂事合奏及己申上應合待
　報者皆須待報而行若不待報而輙行者亦
　同不奏不申之罪若據文且奏且行或申奏
　知不須待報者不當此坐不應言上者依律
　令及格式不遣言上而輙言上及不由所管
　而越言上者假謂州管縣都督管州州縣事
　須上省皆須先申所管州府不申而越言上
　者并事應行下而不行下不應行下而行下
　者謂應出符移関牒刺而不出行下不應出
　符移關牒刺而出行下者各杖六十
諸公文有本案事直而代官司署者杖八十代
判者徒一年亡失案而代者各加一等
　䟽議曰公文謂在官文書有本案事直唯須
　依行或奏狀及符移關解刺牒等其有非應
　判署之人代官司署案及署應行文書者杖
　八十若代判者徒一年其亡失案而代者各
　加一等代署者杖九十代判者徒一年半此
　皆謂事直而代者若有増減出入罪重者即
　從重科依令授五品以上畫可六品以下畫
　聞代畫者即同増減制書其有制可字侍中
　所注止當代判之罪
諸受制出使不返制命輙干他事者徒一年半
以故有所廢闕者徒三年餘使妄干他事者杖
九十以故有所廢闕者徒一年越司侵職者杖
七十
　䟽議曰受制勑出使事訖皆須返命奏聞若
　不返命更干預他事者徒一年半以故有所
　廢闕者徒三年餘使謂非制使妄干他事者
　杖九十以故有所廢闕者徒一年越司侵職
　者謂設官分職各有司存越其本局侵人職
　掌杖七十其受三后及皇太子令出使不返
　命得罪依減制勑一等
諸聞父母若夫之䘮匿不舉哀者流二千里䘮
制未終釋服從吉若忘哀作樂(人等<折 t="33"/>自作遣)徒三年
雜戱徒一年即遇樂而聽及參預吉席者各杖
一百
　䟽議曰父母之恩昊天莫報荼毒之極豈若
　聞䘮婦人以夫為天哀類父母聞䘮即須哭
　泣豈得擇日待時若匿而不即舉哀者流二
　千里其嫡孫承祖者與父母同䘮制未終謂
　父母及夫䘮二十七月内釋服從吉若忘哀
　作樂注云自作遣人等徒三年其父卒母嫁
　及為祖後者祖在為祖母若出妻之子並居
　心䘮之内未合從吉若忘哀作樂自作遣人
　等亦徒三年雜戯徒一年樂謂金石絲竹笙
　歌皷舞之類雜戯謂樗蒲䨇陸彈碁象博之
　屬即遇樂而聽謂因逢奏樂而遂聽者参預
　吉席謂遇逢禮晏之席参預其中者各杖一
　百
聞期親尊長䘮匿不舉哀者徒一年䘮制未終
釋服從吉杖一百大功以下尊長各逓減二等
卑㓜各減一等
　䟽議曰期親尊長謂祖父母曽髙父母亦同
　伯叔父母姑兄姊夫之父母妾為女君此等
　聞䘮即須舉發若匿不舉哀者徒一年䘮制
　未終謂未踰期月釋服從吉者杖一百大功
　尊長匿不舉哀杖九十未踰九月釋服從吉
　杖八十小功尊長匿不舉哀杖七十未踰五
　月釋服從吉杖六十緦麻尊長匿不舉哀笞
　五十未踰三月釋服從吉笞四十其於卑㓜
　匿不舉哀及釋服從吉各減當色尊長一等
　出降者謂姑姊妹本服期出嫁九月若於九
　月内釋服從吉者罪同期親尊長科之其服
　數止凖大功之月餘親出降凖此若有殤降
　為七月之類亦凖所降之月為服數之限罪
　依本服科之其妻既非尊長又殊卑㓜在禮
　及詩此為兄弟即是妻同於㓜
　問曰聞䘮不即舉哀於後擇日舉訖事發合
　得何罪
　荅曰依禮斬衰之哭徃而不返齊衰之哭若
　往而返大功之哭三曲而偯小功緦麻哀容
　可也準斯禮制輕重有殊聞䘮雖同情有降
　殺期親以上不即舉哀後雖舉訖不可無罪
　期以上從不應得為重法大功從不應得為
　輕小功以下哀容可也不合科罪若未舉事
　發者各從不舉之坐
　又問居期䘮作樂及遣人作律條無文合得
　何罪
　荅曰禮云大功將至辟琴瑟鄭注云亦所以
　助哀又云小功將至不絶樂喪服云古者有
　死於室中者即三月為之不舉樂况乎身服
　期功心忘寕戚或遣人作樂或自奏𬋩絃既
　玷大猷須加懲誡律雖無文不合無罪從不
　應為之坐期䘮從重杖八十大功以下從輕
　笞四十緦麻卑㓜不可重於釋服之罪
諸府號官稱犯祖父名而冐榮居之祖父母父
母老疾無侍委親之官即妄増年狀以求入侍
及冐哀求仕者徒一年(除及在心喪内者<折 t="33"/>謂父母喪禫制未)
　䟽議曰府有正號官有名稱府號者假若父
　名衛不得於諸衛任官或祖名安不得任長
　安縣職之類官稱者或父名軍不得作將軍
　或祖名卿不得居卿任之類皆須自言不得輙
　受其有貪榮昩進冐居此官祖父母父母老
　疾委親之官謂年八十以上或篤疾依法合
　侍見無人侍乃委置其親而之任所妄増年
　狀以求入侍者或未年八十及本非篤疾乃
　妄増年八十及篤疾之狀及冐哀求仕者謂
　父母之䘮二十五月大祥後未滿二十七月
　而預選求仕從府號官稱以下各合處徒一
　年注云謂父母喪禫制未除但父母之䘮法
　合二十七月二十五月内是正喪若釋服求
　仕即當不孝合徒三年其二十五月外二十
　七月内是禫制未除此中求仕名為冐哀合
　徒一年若釋去禫服而求仕自從釋服從吉
　之法及在心喪内者謂妾子及出妻之子合
　降其服皆二十五月内為心喪
若祖父母父母及夫犯死罪被囚禁而作樂者
徒一年半
　䟽議曰祖父母父母及夫犯死罪𬒳囚禁而
　子孫及妻妾作樂者以其不孝不義虧斁特
　深故各徒一年半
諸指斥乘輿情理切害者斬(涉乘輿者上請<折 t="33"/>言議政事乖失干)
非切害者徒二年
　䟽議曰指斥謂言議乗輿原情及理俱有切
　害者斬注云言議政事乖失而因渉乘輿者
　上請謂論國家法式言議是非而因渉乘輿
　者與指斥乘輿情理稍異故律不定刑名臨
　時上請非切害者徒二年謂語雖指斥乘輿
　而情理非切害者處徒二年
對捍制使而無人臣之禮者絞(競者非<折 t="33"/>因私事鬪)
　䟽議曰謂奉制勑使人有所宣告對使拒捍
　不依人臣之禮既不承制命又出拒捍之言
　者合絞注云因私事鬪競者非謂不渉制勑
　别因他事私自鬪競或雖因公事論競不干
　預制勑者並從毆詈本法
諸驛使稽程者一日杖八十二日加一等罪止
徒二年
　䟽議曰依令給驛者給銅龍傳符無傳符處
　爲𥿄劵量事緩急注驛数於符契上據此驛
　数以行程稽此程者一日杖八十二日加一
　等罪止徒二年
若軍務要速加三等有所廢闕者違一日加役
流以故䧟敗户口軍人城戍者絞
　䟽議曰軍務要速謂是征討掩襲報告外境
　消息及告賊之類稽一日徒一年十一日流
　二千里是為加三等有所廢闕者謂稽遲廢
　闕經畧掩襲告報之類違一日加役流称日
　者須滿百刻為由驛使稽遲遂䧟敗户口軍
　人衛士募人防人一人以上及諸城戍者絞
　若臨軍對冦告報稽期者自從乏軍興之法
諸驛使無故以書寄人行之及受寄者徒一年
若致稽程以行者為首驛使為從即為軍事警
急而稽留者以驛使為首行者為從(者從前條<折 t="33"/>有所廢闕)
其非專使之書而便寄者勿論
　䟽議曰有軍務要速或追徵報告如此之類遣
　專使乘驛齎送文書無故謂非身患及父母喪
　者以所齎文書别寄他人送之及受寄文書
　者各徒一年若致稽程謂行不充驛数計程
　重於徒一年者即以受書行者為首驛使為
　從此謂常行驛使而立罪名即為軍事警急
　報告征討掩襲救援及境外消息之類而稽
　留罪在驛使故以驛使為首行者為從注云
　有所廢闕者從前條謂違一日加役流以故
　䧟敗户口軍人城戍者絞其非專使之書謂
　非故遣專使所齎之書因而附之其使人及
　受寄人並勿論
諸文書應遣驛而不遣驛及不應遣驛而遣驛
者杖一百若依式應須遣使詣闕而不遣者罪
亦如之
　䟽議曰依公式令在京諸司有事須乘驛及
　諸州有急速大事皆合遣驛而所司乃不遣
　驛非應遣驛而所司乃遣驛若違者各杖一
　百又依儀制令皇帝踐祚及加元服皇太后
　加號皇后皇太子立及赦元日刺史若京官
　五品以上在外者並奉表䟽賀州遣使餘附
　表此即應遣使詣闕而不違者亦合杖一百
　故云罪亦如之
諸驛使受書不依題署誤詣他所者隨所稽留
以行書稽程論減二等若由題署者誤坐其題
署者
　䟽議曰文書行下各有所詣應封題署者具
　注所詣州府使人乃不依題署誤詣他所因
　此稽程者隨所稽留準上條行書稽留之程
　減二等謂違一日杖六十二日加一等罪止
　徒一年若有軍務要速者加三等有所廢闕
　者從加役流上減二等徒二年半以故有所
　䧟敗亦從絞上減二等徒三年若由題署者
　誤謂元題署者錯誤即罪其題署之人驛使
　不坐
諸増乘驛馬者一疋徒一年一疋加一等(驛馿<折 t="33"/>應乘)
(減一等<折 t="33"/>而乘馬者)
主司知情與同罪不知情者勿論(司准此<折 t="33"/>餘條驛)
　䟽議曰依公式令給驛職事三品以上若王
　四疋四品及國公以上三疋五品及爵三品
　以上二疋散官前官各逓減職事官一疋餘
　官爵及無品人各一疋皆数外别給驛子此
　外須將典吏者臨時量給此是令文本數數
　外剩取是曰増乘一疋徒一年一疋加一等
　應乘驛驢而乘驛馬者又準駕部式六品以
　下前官散官衛官省司差使急速者給馬使
　迴及餘使並給驢即是應乘驢之人而乘馬
　各減増乘馬罪一等主司知情與同罪者謂
　驛馬主司知増乘驛馬及知應乘驢而乘馬
　等情者皆與乘者同罪不知情者勿論餘條
　驛司凖此者謂枉道及越過齎私物之類
諸乘驛馬輒枉道者一里杖一百五里加一等
罪止徒二年越至他所者各加一等(詣之處<折 t="33"/>謂越過所)
經驛不換馬者杖八十(不坐<折 t="33"/>無馬者)
　䟽議曰乘驛馬者皆依驛路而向前驛若不
　依驛路别行是為枉道越至他所者注云謂
　越過所詣之處假如從京使向洛州無故輙
　過洛州以東即計里加枉道一等經驛不換
　馬至所經之驛若不換馬者杖八十因而致
　死依廐牧令乘官畜産非理致死者備償無
　馬者不坐謂在驛無馬越過者無罪因而致
　死者不償
　問曰假有使人乘驛馬枉道五里經過反覆
　往來便經十里如此犯者從何科断
　荅曰律注枉道本慮馬勞又恐行遲於事稽
　廢既有往來之理亦計十里科論
諸乘驛馬齎私物(衣仗者<折 t="33"/>謂非隨身)一斤杖六十十
斤加一等罪止徒一年驛驢減二等(驛驢<折 t="33"/>餘條)
(此<折 t="33"/>凖)
　䟽議曰乘驢馬者唯得齎隨身所須衣仗衣
　謂衣被之属仗謂弓刀之類除此之外輙齎
　行者一斤杖六十十斤加一等罪止徒一年
　驛驢減二等謂一斤笞四十罪止杖九十餘
　條驛驢凖此者謂稽程枉道之類諸條驛驢
　得罪皆凖馬減二等
諸在外長官及使人於使處有犯者所部屬官
等不得即推者須申上聽裁若犯當死罪留身
待報違者各减所犯罪四等
　䟽議曰在外長官謂都督刺史折衝果毅鎮
　將縣令關監等長官及諸使人於使處有犯
　者所部次官以下及使人所詣之司官屬並
　不得輙即推鞫若無長官次官執魚印者亦
　同長官皆須先申上司聽裁若犯當死罪謂
　據紏告之狀合死者散留其身待上報下違
　者各減所犯罪四等留身者印及管鑰付知
　事次官其銅魚仍留擬勘勑符雖復留身未
　合追納
諸用符節事訖應輸納而稽留者一日笞五十
二日加一等十日徒一年
　䟽議曰依令用符節並由門下省其符以銅
　爲之左符進内右符在外應執符人有事行
　勘皆奏出左符以合右符所在承用事訖使
　人將左符還其使若向他處五日内無使次
　者所在差專使送門下省輸納(即執之使還<折 t="33"/>其節大使出)
(日笞五十二日加一等十日徒<折 t="33"/>亦即送納應輸納而稽留者一)一年雖更違
　日罪亦不加其傳符通用𥿄作乘驛使人所
　至之處事雖未訖且納所司事了欲還然後
　更請至門下送輸既無限日行至即納違日
　者既非銅魚之符不可依此科斷自依𥿄劵
　加官文書稽罪一等其禁苑門符及交廵魚
　符若木契等於餘條得減罪二等輸納稽遲
　者準例亦減二等若本契應發兵者同上符
　節之罪
諸公事應行而稽留及事有期㑹而違者一日
笞三十三日加一等過杖一百十日加一等罪
止徒一年半
　䟽議曰凡公事應行者謂有所部送不限有
　品無品而輙稽留及事有期㑹謂若朝集使
　及計帳使之類依令各有期㑹而違不到者
　一日笞三十三日加一等過杖一百十日加
　一等罪止徒一年半但事有期限者以違限
　日為坐無限者以付文書及部領物後計行
　程為罪
即公事有限主司符下乖期者罪亦如之若誤
不依題署及題署誤以致稽程者各減二等
　䟽議曰公事有限與上文事有期㑹義同上
　文謂在下有違此文謂主司下符乖期者罪
　亦如之並同違期㑹之罪若使人不依題署
　錯詣他所及由曹司題署有誤而致稽程者
　減二等謂違一日笞三十減二等笞十罪止
　徒一年半減二等各合杖一百
故唐律䟽議卷第十
故唐律䟽議卷第十一(凡一十七條<折 t="33"/>職制)
諸奉使有所部送而雇人寄人者杖一百闕事
者徒一年受寄雇者減一等
　䟽議曰奉使有所部送謂差為綱典部送官
　物及囚徒畜産之属而使者不行乃雇人寄
　人而領送者使人合杖一百闕事者謂於前
　事有所廢闕合徒一年其受寄及受雇者不
　闕事杖九十闕事杖一百故云減一等
即綱典自相放代者笞五十取財者坐贓論闕
事者依寄雇闕事法仍以綱為首典為從
　䟽議曰或綱獨部送而放典不行或典自領
　行而留綱不去此為自相放代笞五十受財
　者坐贓論其闕事及不闕事并受財輸財者
　皆以綱為首典為從假有兩綱兩典一綱一
　典取財代行一綱一典與財得住與財者坐
　贓論減五等縱典發意亦以綱為首典為從
　取財者坐贓論其贓既足彼此俱罪仍合没
　官其受雇者已減使罪一等不合計贓科罪
　其贓不徵若監臨官司將所部典行放取物
　者並同監臨受財之法不同綱典之罪即雖
　監臨元止一典放住代行者亦同綱典之例
諸在官長吏實無政迹輙立碑者徒一年若遣
人妄稱已善申請於上者杖一百有贓重者坐
贓論受遣者各減一等(自遣者亦同<折 t="33"/>雖有政迹而)
　䟽議曰在官長吏謂内外百司長官以下臨
　統所部者未能導德齊禮移風易俗實無政
　迹妄述已功崇飾虛辭諷諭所部輙立碑頌
　者徒一年所部為其立碑頌者為從坐若遣
　人妄稱已善申請於上者杖一百若虛狀上
　表者從上書詐不實徒二年有贓重者坐贓
　論謂計贓重於本罪者從贓而斷受遣者各
　減一等各謂立碑者徒一年上減申請於上
　者杖一百上減若官人不遣立碑百姓自立
　及妄申請者從不應為重科杖八十其碑除
　毁
　注雖有政迹而自遣者亦同
　䟽議曰官人雖有政迹而自遣所部立碑或
　遣申請者官人亦依前科罪若所部自立及
　自申上不知不遣者不坐
諸有所請求者笞五十(即為人請者與自請同<折 t="33"/>謂從主司求曲法之事)
主司許者與同罪(求者皆不坐<折 t="33"/>主司不許及請)已施行者各
杖一百
　䟽議曰凡是公事各依正理輙有請求規為
　曲法者笞五十即為人請求雖非已事與自
　請同亦笞五十主司許者謂然其所請亦笞
　五十故云與同罪若主司不許及請求之人
　皆不坐已施行謂曲法之事已行主司及諸
　求之者各杖一百本罪仍坐
所枉罪重者主司以出入人罪論他人及親屬
為請求者減主司罪三等自請求者加本罪一
等
　䟽議曰所枉重者謂所司得囑請枉曲斷事
　重於一百杖者主司得出入人罪論假如先
　是一年徒罪囑請免徒主司得出入徒罪還
　得一年徒坐他人及親屬為請求者減主
　司罪三等唯合杖八十此則減罪輕於已
　施行杖一百如此之類皆依杖一百科之
　若他人親屬等囑請徒二年半罪主司曲
　為斷免者他人等減三等仍合徒一年如
　此之類減罪重於杖一百者皆從減科若
　身自請求而得枉法者各加所請求罪一
　等科之
即監臨勢要(官卑亦同<折 t="33"/>勢要者雖)為人囑請者杖一百所
枉重者罪與主司同至死者減一等
　䟽議曰監臨者謂統攝案驗之官勢要者謂
　除監臨以外但是官人不限階品髙下唯據
　主司畏懼不敢乖違者雖官卑亦同為人囑
　請曲法者無問行與不行許與不許但囑即
　合杖一百主司許者笞五十所枉重於杖一
　百與主司出入坐同主司據法合死者監臨
　勢要合減死一等
諸受人財而為請求者坐贓論加二等監臨勢
要凖枉法論與財者坐贓論減三等
　䟽議曰受人財而為請求者謂非監臨之官
　坐贓論加二等即一尺以上笞四十一疋加
　一等罪止流二千五百里監臨勢要凖枉法
　論即一尺以上杖一百一疋加一等罪止流
　三千里無禄者減一等與財者坐贓論减三
　等罪止徒一年半若受他人之財許為囑請
　未囑事發者止從坐贓之罪若無心囑請詭
　妄受財自依詐欺科断取者雖是詐欺與人
　終是求請其贓亦合追没其受所監臨之財
　為他司囑請律無别文止從坐贓加二等罪
　止流二千五百里即重於受所監臨若未囑
　事發止同受所監臨財物法
若官人以所受之財分求餘官元受者併贓論
餘各依已分法
　䟽議曰謂有官之人𥘉受有事家財物後減
　所受之物轉求餘官𥘉受者併贓論餘官各
　依已分法假有判官受得枉法贓十疋更有
　兩官連判各分二疋與之判官得十疋之罪
　餘官各得二疋之坐二人仍並為二疋之從
　其有共謀受財分贓入已者亦各依已分為
　首從之法其中雖有造意及以預謀不受財
　者事若枉法止依曲法首從論不合據贓為
　罪如曲法罪輕從知所部有犯法不舉劾减
　罪人罪三等科之
諸有事以財行求得枉法者坐贓論不枉法者
减二等即同事共與者首則併贓論從者各依
已分法
　䟽議曰有事之人用財行求而得枉法者坐
　贓論不枉法者謂雖以財行求官人不為曲
　判者减坐贓二等即同事共與者謂數人同
　犯一事歛財共與元謀歛者併贓為首仍倍
　論其從而出財者各依已分為從
諸監臨主司受財而枉法者一尺杖一百一疋
加一等十五疋絞
　䟽議曰監臨主司謂統攝案驗及行案主典
　之類受有事人財而爲曲法處断者一尺杖
　一百一疋加一等十五疋絞
不枉法者一尺杖九十二疋加一等三十疋加
役流
　䟽議曰雖受有事人財判斷不為曲法一尺
　杖九十二疋加一等三十疋加役流
無禄者各减一等枉法者二十疋絞不枉法者
四十疋加役流
　䟽議曰應食禄者具在禄令若令文不載者
　並是無禄之官受財者各減有禄一等枉法
　者二十疋絞不枉法者四十疋加役流
諸有事先不許財事過之後而受財者事若枉
凖枉法論事不枉者以受所監臨財物論
　䟽議曰官司推劾之時有事者先不許物事
　了之後而受財者事若曲法凖前條枉法科
　罪既稱凖枉法不在除免加役流之例若當
　時處斷不違正理事過之後而與之財者即
　以受所監臨財物論
諸監臨之官受所監臨財物者一尺笞四十一
疋加一等八疋徒一年八疋加一等五十疋流
二千里與者減五等罪止杖一百
　䟽議曰監臨之官不因公事而受監臨内財
　物者計贓一尺以上笞四十一疋加一等八
　疋徒一年八疋加一等五十疋流二千里與
　財之人減監臨罪五等罪止杖一百
乞取者加一等强乞取者凖枉法論
　䟽議曰乞取者加一等謂非財主自與而官
　人從乞者加受所監臨罪一等以威若力强
　乞取者凖枉法論有禄無禄各依本法其因
　得餉送而更强乞取者既是一事分為二罪
　以重法併滿輕法若是頻犯及二人以上之
　物仍合累併倍論
諸官人因使於使所受送饋及乞取者與監臨
同經過處取者減一等(官不減<折 t="33"/>紏彈之)即强乞取者各
與監臨罪同
　䟽議曰官人因使於所使之處受送饋財物
　或自乞取者計贓凖罪與監臨官同經過處
　取者謂非所詣之處因使經歴之所而取財
　者減一等紏彈之官不減者謂職合紏彈之
　官人所畏懼雖經過之處受送遺乞取及强
　乞取者各與監臨罪同
諸貸所監臨財物者坐贓論(條取受及相犯並<折 t="33"/>授訖未上亦同餘)
(此<折 t="33"/>凖)若百日不還以受所監臨財物論强者各加
二等(者凖此<折 t="33"/>餘條强)
　䟽議曰監臨之官於所部貸財物者坐贓論
　注云授訖未上者若五品以上據制出日六
　品以下據畫訖並同已上之法餘條取受及
　相犯謂受所監臨及毆詈之類故言凖此若
　百日不還為其淹日不償以受所監臨財物
　論若以威力而强貸者各加二等謂百日内
　坐贓論加二等滿百日外從受所監臨財物
　上加二等注云餘條强者凖此謂如下條私
　役使及借駞騾驢馬之類强者各加二等但
　一部律内本條無强取罪名並加二等故
　於此立例所貸之物元非擬將入已雖經
　恩免罪物尚徵還從不經恩償訖事發亦
　不合罪為貸時本許酬償不同悔過還主
　故也若取受之贓悔過還主仍減三等恩
　前費用凖法不徵貸者赦後仍徵償訖故
　聽免罪
若賣買有剰利者計利以乞取監臨財物論强
市者笞五十有剰利者計利凖枉法論
　䟽議曰官人於所部賣物及買物計時估有
　剰利者計利以乞取監臨財物論强市者笞
　五十謂以威若力强買物雖當價猶笞五十
　有剰利者計利準枉法論
　問曰官人遣人或市司而為市易所遣之人
　及市司為官人賣買有剰利官人不知情及
　知情各有何罪
　荅曰依律犯時不知依凡論官人不知剰利
　之情據律不合得罪所為市者雖不入已既
　有剰利或强賣買不得無罪從不應為凖官
　人應坐之罪百杖以下所市之人從不應為
　輕笞四十徒罪以上從不應為重杖八十仍
　不得重於官人應得之罪若市易已訖官人
　知情準家人所犯知情之法
即斷契有數違負不還過五十日者以受所監
臨財物論即借衣服器翫之屬經三十日不還
者坐贓論罪止徒一年
　䟽議曰官人於所部市易斷契有數仍有欠
　物違負不還五十日以下依雜律科負債違
　契不償之罪滿五十一日以受所監臨財物
　論即借衣服器翫之屬者但衣服器物品類
　至多不可具舉故云之屬借經三十日不還
　者坐贓論罪止徒一年所借之物各還主
諸監臨之官私役使所監臨及借奴婢牛馬駞
騾驢車船碾磑邸店之類各計庸賃以受所監
臨財物論
　䟽議曰監臨之官私役使所部之人及從所
　部借奴婢牛馬駞騾驢車船碾磑邸店之類
　稱奴婢者部曲客女亦同各計庸賃之價人
　畜車計庸船以下凖賃以受所監臨財物論
　强者加二等其借使人功計庸一日絹三尺
　人有强弱力役不同若年十六以上六十九
　以下犯罪徒役其身庸依丁例其十五以下
　七十以上及廢疾既不任徒役庸力合減正
　丁冝凖當郷庸作之價若準價不充絹三尺
　即依減價計贓科罪其價不減者還依丁例
即役使非供巳者(雜任應供官事者<折 t="33"/>非供巳謂流外官及)計庸坐
贓論罪止杖一百其應供已驅使而収庸直者
罪亦如之(直者不坐<折 t="33"/>供已求輸庸)
　䟽議曰非供已謂流外官者謂諸司令史以
　下有流外告身者雜任在官供事無流外品
　為其合在公家驅使故得罪輕於凡人不合
　供官人之身計庸坐贓致罪一尺笞二十一
　疋加一等罪止杖一百其應供已驅使者謂
　執衣白直之類止合供身驅使據法不合収
　庸而収庸直亦坐贓論罪止杖一百故云亦
　如之注云供已求輸庸直謂有公案者不坐
　别格聽収庸直者不拘此例
若有吉凶借使所監臨者不得過二十人人不
得過五日其於親屬雖過限及受饋乞貸皆勿
論(上婚姻之家餘條親屬凖此<折 t="33"/>親屬謂緦麻以上及大功以)
　䟽議曰吉謂冠婚或祭享家廟凶謂䘮葬或
　舉哀及殯殮之類聽許借使監臨部内所使
　緫數不得過二十人毎人不得過五日其於
　親屬雖過限謂親屬别於數限外驅使及受
　饋餉財物飲食或有乞貸皆勿論親屬謂
　本服緦麻以上親及大功以上親共為婚姻
　之家並通受饋餉借貸役使依法無罪餘條
　親屬凖此者謂一部律内稱親屬處悉據本
　服内外緦麻以上及大功以上共為婚姻之
　家故云凖此
營公廨借使者計庸賃坐贓論减二等即因市
易剩利及懸欠者亦如之
　䟽議曰借使所監臨奴婢牛馬車船碾磑郷
　店之類為營公廨使者各計庸賃坐贓論减
　二等即為公廨市易剩利及懸欠其價不還
　者亦計所剰及懸欠坐贓論减二等故云亦
　如之
諸監臨之官受猪羊供饋(生者<折 t="33"/>謂非)坐贓論强者依
强取監臨財物法
　䟽議曰監臨之官於所部内受猪羊供饋者
　即是殺訖始送故注云謂非生者舉猪羊為
　例自餘禽獸之類皆是各計其所直坐贓論
　強取者依强取監臨財物法計贓凖枉法論
　其有酒食瓜果之類而受者亦同供饋之例
　見在物徵還主若以畜生及米麵之屬饋餉
　者自從受所監臨財物法其贓没官
諸率歛所監臨財物饋遺人者雖不入已以受
所監臨財物論
　䟽議曰率歛者謂率人歛物或以身率人以
　取財物饋遺人者雖不入已併倍以受所監
　臨財物論若自入者同乞取法既是率歛之
　物與者不合有罪其物還主
諸監臨之官家人於所部有受乞借貸役使賣
買有剩利之屬各减官人罪二等官人知情與
同罪不知情者各减家人罪五等
　䟽議曰臨統案驗為監臨注云謂州縣鎮戍
　折衝府等判官以上緫為監臨自餘唯據臨
　統本司及有所案驗者此等之官家人於其
　部内有受財乞物借貸役使賣買有剩利之
　屬者各减官人身犯二等若官人知情者並
　與家人同罪其不知情者各减家人罪五等
　謂凖身自犯得减七等
其在官非監臨及家人有犯者各减監臨及監
臨家人一等
　䟽議曰在官非監臨者謂非州縣鎮戍折衝
　府判官以上其諸州叅軍事及小錄事於所
　部不得常為監臨此為在官非監臨若有事
　在手便為有所案驗即是監臨主司無所案
　驗者有所受乞借貸役使賣買及假賃有剩
　利之屬知情不知情各减監臨之官罪一等
　家人有犯亦减監臨家人罪一等
　問曰州縣鎮戍折衝府判官以上於所部緫
　為監臨自餘唯據臨統本司及有所案驗者
　里正坊正既無官品於所部内有犯得作監
　臨之官以否
　荅曰有所請求及枉法不枉法律文皆稱監
　臨主司明為臨統案驗之人不限有品無品
　但職掌其事即名監臨主司其里正坊正職
　在驅催既無官品並不同監臨之例止從在
　官非監臨各减監臨之官罪一等
諸去官而受舊官屬士庻饋與若乞取借貸之
屬各减在官時三等(本任所者<折 t="33"/>謂家口未離)
　䟽議曰舊官屬謂前任所僚佐士庻謂舊所
　管部人受其饋送財物若乞取借貸之屬謂
　賣買假賃有剩利役使之類各减在官時三
　等並謂家口未離本任所者其家口去訖受
　饋餉者律無罪名若賃乞索者從因官挾勢
　乞索之法
諸因官挾勢及豪强之人乞索者坐贓論減一
等將送者為從坐(者勿論<折 t="33"/>親故相與)
　䟽議曰或有因官人之威挾恃形勢及郷閭
　首望豪右之人乞索財物者累倍所乞之財
　坐贓論减一等将送者為從坐謂領豪右人
　等乞索雖不將領而歛財送者並為從坐若
　强乞索者加二等注云親故相與者勿論親
　謂本服緦麻以上及大功以上婚姻之家故
　謂素是通家或欽風若舊車馬不吝縞紵相
　貽之類者皆勿論
諸稱律令式不便於事者皆須申尚書省議定
奏聞若不申議輙奏改行者徒二年即詣闕上
表者不坐
　䟽議曰稱律令及式條内有事不便於時者
　皆須辯明不便之狀具申尚書省集京官七
　品以上於都座議定以應改張之議奏聞若
　不申尚書省議輙即奏請改行者徒二年謂
　直述所見但奏改者即詣闕上表論律令及
　式不便於時者不坐若先違令式而後奏改
　者亦徒二年所違重者自從重断
故唐律䟽議卷第十一
故唐律䟽議卷第十二(凡一十四條<折 t="33"/>户婚)
　䟽議曰户婚律者漢相蕭何承秦六篇律後
　加廐興户三篇為九章之律迄至後周皆名
　户律北齊以婚事附之名為婚户律隋開皇
　以户在婚前改為户婚律既論職司事訖即
　户口婚姻故次職制之下
諸脱户者家長徒三年無課役者減二等女户
又減三等(所由即見在役任者雖脱户及計口<折 t="33"/>謂一户俱不附貫若不由家長罪其)
(漏口法<折 t="33"/>多者各從)
　䟽議曰率土黔庶皆有籍書若一户之内盡
　脱漏不附籍者所由家長合徒三年身及户
　内並無課役者減二等徒二年若户内並無
　男夫直以女人為户而脱者又減三等合杖
　一百注云謂一户俱不附貫此文不計人數
　唯據脱户縱一身亦為一户不附即依脱户
　合徒三年縱有百口但一口附户自外不附
　止從漏口之法若不由家長謂家長不知脱
　户之情罪其所由家長不坐即見在役任者
　謂身見在官驅使而户籍無名雖脱户從漏
　口法既見在役任即無課調若一身脱户合
　杖六十及計口多者從漏口法漏有課口罪
　止徒三年漏無課口罪止徒一年半
脱口及増減年狀(小之類<折 t="33"/>謂疾老中)以免課役者一口
徒一年二口加一等罪止徒三年
　䟽議曰謂脱口及増年入老減年入中小及
　増狀入疾其從殘疾入廢疾從廢疾入篤疾
　廢疾雖免課役若入篤疾即得侍人故云之
　類罪止徒三年
其増減非免課役及漏無課役口者四口為一
口罪止徒一年半即不滿四口杖六十(婢亦同<折 t="33"/>部曲奴)
　䟽議曰口雖有所増減非免課役者謂増減
　其年不動課役其漏無課役口者謂身雖是
　丁見無課役及疾老中小若婦女四口為一
　口罪止徒一年半漏四口徒一年十二口徒
　一年半不滿四口杖六十並謂無課役者若
　其户内漏口或有課役無課役罪名不等者
　從併滿之法以課口累不課口科之若課口
　自一口至罪止或累併不加重者止從一重
　科之奴婢部曲亦同不課之口律稱以免課
　役課役理不相須一事得免即從脱漏之法
諸里正不覺脱漏増减者一口笞四十三口加
一等過杖一百十口加一等罪止徒三年(脱户<折 t="33"/>不覺)
(縣脱户亦凖此<折 t="33"/>者聽從漏口法州)若知情者各同家長法
　䟽議曰里正之任掌案比户口収手實造籍
　書不覺脱漏户口者脱謂脱户漏謂漏口及
　增减年狀一口笞四十三口加一等過杖一
　百十口加一等罪止徒三年里正不覺脱户
　者聽從漏口法不限户内口之多少皆計口
　科之州縣脱户亦準此計口科罪不依脱户
　為法若知脱漏増減之情者緫計里内脱漏
　増減之口同家長罪法州縣計口罪亦凖此
　其脱漏户口之中若有知情不知情者亦依
　併滿之法為罪
諸州縣不覺脱漏増減者縣内十口笞三十三
十口加一等過杖一百五十口加一等州隨
所管縣多少通計為罪(十口笞三十管三縣<折 t="33"/>通計謂管二縣者二)
(増減併在一縣者得以請縣通之若止管一<折 t="33"/>者三十口笞三十之類計加亦凖此若脱漏)
(餘條通計準此<折 t="33"/>縣者減縣罪一等)各罪止徒三年知情者各
從里正法(首有文簿者主典為首佐職以下<折 t="33"/>不覺脱漏増減無文簿者官長為)
(連坐<折 t="33"/>節級)
　䟽議曰州縣不覺脱漏増減者與上條里正
　不覺脱漏増減義同十口笞三十三十口加
　一等即是二百二十口杖一百過杖一百五
　十口加一等州隨所管縣多少通計為罪若
　管二縣以上即須通計謂管二縣者二十口
　笞三十管三縣者三十口笞三十之類計加
　亦凖此謂一縣三十口加一等即州管二縣
　者六十口加一等管三縣者九十口加一等
　若管十縣三百口加一等若脱漏増減併在
　一縣謂管三縣一縣内脱漏三十口州始笞
　三十若管四縣一縣内脱漏四十口州亦笞
　三十故云得以諸縣通之若止管一縣者減
　縣罪一等謂縣脱三十口州得笞二十之類
　餘條通計凖此謂一部律内州管縣監管牧
　折衝府管校尉應通計者得罪亦凖此各罪
　止徒三年知情者各同里正法其州縣知情
　得罪同里正法里正又同家長之法共前條
　家長脱漏罪同
　注不覺脱漏増減無文簿者官長為首有文
　簿者主典為首佐職以下節級連坐
　䟽議曰不覺脱漏増減無簿帳及不附籍書
　宣導既是長官事由檢察違失故以長官為
　首皆同不覺脱漏増減之坐次通判官為第
　二從判官為第三從典為第四從見有文簿
　致使脱漏増減者勘檢既由案主即用典為
　首判官為第二從通判官為第三從長官為
　第四從其間有知情之官並同家長之罪即
　從私犯首從科之不知情者自依公坐之法
諸里正及官司妄脱漏増減以出入課役一口
徒二年二口加一等贓重入已者以枉法論至
死者加役流入官者坐贓論
　䟽議曰里正及州縣官司各於所部之内妄
　為脱漏户口或増減年狀以出入課役一口
　徒一年二口加一等十五口流三千里若有
　因脱漏増減取其課調入已計贓得罪重於
　脱漏増減口罪者即凖贓以枉法論計贓至
　死者加役流其贓入官者坐贓論其品官受
　贓雖輕以枉法論一疋以上即除名不必要
　須贓重衆人之物亦累倍而論之
諸私入道及度之者杖一百(家長當罪<折 t="33"/>若由家長)已除貫
者徒一年本貫主司及觀寺三綱知情者與同
罪若犯法合出觀寺經斷不還俗者從私度法
即監臨之官私輒度人者一人杖一百二人加
一等
　䟽議曰私入道謂為道士女冠僧尼等非是
　官度而私入道及度之者各杖一百注云若
　由家長家長當罪既罪家長即私入道者不
　坐已除貫者徒一年及度之者亦徒一年本
　貫主司謂私入道人所屬州縣官司及所住
　觀寺三綱知情者各與入道人及家長同罪
　若犯法還俗合出觀寺官人斷訖牒觀寺知
　仍不還俗者從私度法斷後陳訴須著俗衣
　仍披法服者從私度法科杖一百即監臨之
　官不依官法輒度人者一人杖一百二人加
　一等罪止流三千里若州縣官司所度人免
　課役多者當條雖有罪名所為重者自從重
　論並依上條妄増減出入課役科之其官司
　私度人𬒳度者知私度情而受度者為從坐
　若不知私度情者而受度人無罪
諸祖父母父母在而子孫别籍異財者徒三年
(須下條凖此<折 t="33"/>别籍異財不相)
　䟽議曰稱祖父母父母在則曽高在亦同若
　子孫别生户籍財産不同者子孫各徒三年
　注云别籍異財不相須或籍别財同或户同
　財異者各徒三年故云不相須下條準此謂
　父母䘮中别籍異財亦同此義
若祖父母父母令别籍及以子孫妄繼人後者
徒二年子孫不坐
　䟽議曰若祖父母父母處分令子孫别籍及
　以子孫妄繼人後者得徒二年子孫不坐但
　云别籍不云令其異財令異財者明其無罪
諸居父母䘮生子及兄弟别籍異財者徒一年
　䟽議曰居父母䘮生子已於名例免所居官
　章中解訖皆謂在二十七月内而姙娠生子
　者及兄弟别籍異財各徒一年别籍異財不
　相須其服内生子事若未發自首亦原
諸飬子所飬父母無子而捨去者徒二年若自
生子及本生無子欲還者聽之
　䟽議曰依户令無子者聽飬同宗於昭穆相
　當者既蒙収飬而輙捨去徒二年若所飬父
　母自生子及本生父母無子欲還本生者並
　聽即兩家並皆無子去住亦任其情若飬處
　自生子及雖無子不願留飬欲遣還本生者
　任其所飬父母
即飬異姓男者徒一年與者笞五十其遺棄小
児年三嵗以下雖異姓聽収飬即從其姓
　䟽議曰異姓之男本非族類違法収飬故徒
　一年違法與者得笞五十飬女者不坐其小
　兒年三嵗以下本生父母遺棄若不聽収飬
　即性命将絶故雖異姓仍聽収飬即從其姓
　如是父母遺失於後來識認合還本生失兒
　之家量酬乳哺之直
諸立嫡違法者徒一年即嫡妻年五十以上無
子者得立庶以長不以長者亦如之
　䟽議曰立嫡者本擬承襲嫡妻之長子為嫡
　子不依此立是名違法合徒一年即嫡妻年
　五十以上無子者謂婦人年五十以上不復
　乳育故許立庶子為嫡皆先立長不立長者
　亦徒一年故云亦如之依令無嫡子及有罪
　疾立嫡孫無嫡孫以次立嫡子同母弟無母
　弟立庶子無庶子立嫡孫同母弟無母弟立
　庶孫曽玄以下凖此無後者為户絶
諸飬雜户男爲子孫者徒一年半飬女杖一百
官户各加一等與者亦如之
　䟽議曰雜户者前代犯罪没官散配諸司驅
　使亦附州縣户貫賦役不同白丁若有百姓
　飬雜户男爲子孫者徒一年半飬女者杖一
　百飬官户者各加一等官户亦是配隷没官
　唯屬諸司州縣無貫與者各與飬者同罪故
　云亦如之雖㑹赦皆合改正若當色自相飬
　者同百姓飬子之法雜户飬官户或官户飬
　雜户依户令雜户官户皆當色為婚據此即
　是别色凖法不得相飬律既不制罪名宜依
　不應為之法飬男從重飬女從輕若私家部
　曲奴婢飬雜户官户男女者依名例律部曲
　奴婢有犯本條無正文者各凖良人皆同百
　姓科罪
若飬部曲及奴為子孫者杖一百各還正之(主<折 t="33"/>無)
(者聽從良<折 t="33"/>及主自飬)
　䟽議曰良人飬部曲及奴為子孫者杖一百
　各還正之謂養雜户以下雖㑹赦皆正之各
　從本色注云無主謂所養部曲及奴無本主
　者及主自養謂主養當家部曲及奴為子孫
　亦各杖一百並聴從良為其經作子孫不可
　充賤故也若養客女及婢為女者從不應為
　輕法笞四十仍準飬子法聴從良其有還壓
　為賤者並同放奴及部曲為良還壓為賤之
　法
諸放部曲為良巳給放書而壓為賤者徒二年
若壓為部曲及放奴婢為良而壓為賤者各減
一等即壓為部曲及放為部曲而壓為賤者又
各減一等各還正之
　䟽議曰依户令放奴婢為良及部曲客女者
　並聴之皆由家長給手書長子以下連署仍
　經本屬申牒除附若放部曲客女為良壓為
　賤者徒二年若壓為部曲者謂放部曲客女
　為良還壓為部曲客女及放奴婢為良還壓
　為賤各減一等合徒一年半即壓為部曲者
　謂放奴婢爲良壓爲部曲客女及放爲部曲
　者謂放奴婢爲部曲客女而壓爲賤者又各
　減一等合徒一年仍並改正從其本色故云
　各還正之此文不言客女者名例律稱部曲
　者客女同故解同部曲之例
　問曰放客女及婢爲良却留爲妾者合得何罪
　荅曰妾者娶良人爲之據户令自贖免賤本
　主不留爲部曲者任其所樂况放客女及婢
　本主留爲妾者依律無罪凖自贖免賤者例
　得留為妾
　又問部曲娶良人女為妻夫死服滿之後即
　合任情去住其有欲去不放或因壓留為妾
　及更抑配與部曲及奴各合得何罪
　荅曰服滿不放律無正文當不應為重仍即
　任去若元取當色為婦未是良人留充本色
　準法無罪若是良人女壓留為妾即是有所
　威逼從不應得為重科或抑配與餘部曲同
　放奴婢為良却壓為部曲合徒一年如配與
　奴同與奴娶良人女合徒一年半上籍為婢
　者流三千里此等轉嫁為妻及妾兩和情願
　者並不合得罪唯本是良者不得願嫁賤人
諸相冐合户者徒二年無課役者減二等(為親及<折 t="33"/>謂以踈)
(避者<折 t="33"/>有所規)主司知情與同罪
　䟽議曰依賦役令文武職事官三品以上若
　郡王期親及同居大功親五品以上及國公
　同居期親並免課役既為同居有所蠲免相
　冐合户故得徒二年無課役者或籍資䕃贖
　罪事既輕於課役故減二等得徒一年注云
　謂以踈為親律令所䕃各有等差若以踈相
　合即失户數規其資䕃即失課役如斯合户
　得此徒刑若蠲免更多或假䕃重者各依本
　法自從重論主司知情與同罪主司謂里正
　以上知冐户情有課役無課役各與同罪
即於法應别立户而不聽别應合户而不聽合
者主司杖一百
　䟽議曰應别謂父母終亡服紀已闋兄弟欲
　别者應合户謂流離失郷父子異貫依令
　合户而主司不聽者各合杖一百應别應合
　之類非止此條略舉為例餘並凖此
諸同居卑㓜私輒用財者十疋笞十十疋加一
等罪止杖一百即同居應分不均平者計所侵
坐贓論減三等
　䟽議曰凢是同居之内必有尊長尊長既在
　子孫無所自專若卑㓜不由尊長私輒用當家
　財物者十疋笞十十疋加一等罪止杖一百
　即同居應分謂凖令分别而財物不均平者
　凖户令應分田宅及財物者兄弟均分妻家
　所得之財不在分限兄弟亡者子承父分違
　此令文者是為不均平謂兄弟二人均分百
　疋之絹一取六十疋計所侵十疋合杖八十
　之類是名坐贓論減三等
諸賣口分田者一畒笞十二十畒加一等罪止
杖一百地還本主財没不追即應合賣者不用
此律
　䟽議曰口分田謂計口受之非永業及居住
　園宅輒賣者禮云田里不鬻謂受之於公不
　得私自鬻賣違者一畒笞十十畒加一等罪
　止杖一百賣一頃八十一畒即為罪止地還
　本主財没不追即應合賣者謂永業田家貧
　賣供葬及田分田賣充宅及碾磑邸店之類
　狹鄉樂遷就寛者準令並許賣之其賜田欲
　賣者亦不在禁限其五品以上若勲官永業
　地亦並聽賣故云不用此律

故唐律䟽議卷第十二
故唐律䟽議卷第十三(凡一十八條<折 t="33"/>户婚)
諸占田過限者一畒笞十十畒加一等過杖六
十二十畒加一等罪止徒一年若於寛閉之處
者不坐
　䟽議曰王者制法農田百畒其官人永業凖
　品及老小寡妻受田各有等級非寛閑之鄉
　不得限外更占若占田過限者一畒笞十十
　畒加一等過杖六十二十畒加一等一頃五
　十一畒罪止徒一年又依令受田悉足者為
　寛鄉不足者爲狹鄉若占於寛閑之處不坐
　謂計口受足以外仍有剰田務從墾闢庶盡
　地利故所占雖多律不與罪仍須申牒立案
　不申請而占者從應言上不言上之罪
諸盜耕種公私田者一畒以下笞三十五畒加
一等過杖一百十畒加一等罪止徒一年半荒
田减一等强者各加一等苗子歸官主(子凖此<折 t="33"/>下條苗)
　䟽議曰田地不可移徙所以不同真盜故云
　盜耕種公私田者一畒以下笞三十五畒加
　一等三十五畒有餘杖一百過杖一百十畒加
　一等五十五畒有餘罪止徒一年半荒田减一
　等謂在帳籍之内荒廢未耕種者减熟田罪一
　等若强耕者各加一等熟田罪止徒二年荒田
　罪止徒一年半苗子各歸官主稱苗子者其子
　及草並徵還官主下條苗子準此謂妄認及盜
　貿賣侵奪私田盜耕墓地如此之類所有苗子
　各還官主其盜耕人田有荒有熟或竊或强一
　家之中罪名不等者並依例以重法併滿輕法
　爲坐若盜兩家以上之田只從一家而断併滿
　不加重者唯從一重科若親属相侵得罪各依
　服紀準親屬盜財物法應减者節級减科若已
　上籍即從下條盜貿賣之坐
諸妄認公私田若盜貿賣者一畒以下笞五十五
畒加一等過杖一百十畒加一等罪止徒二年
　䟽議曰妄認公私之田稱為已地若私竊貿易
　或盜賣與人者一畒以下笞五十五畒加一
　等二十五畒有餘杖一百過杖一百十畒加
　一等五十五畒有餘罪止徒二年賊盜律云
　䦨圈之屬須絶離常處器物之屬須移徙其
　地雖有盜名立法須為定例地既不離常處
　理與財物有殊故不計贓為罪亦無除免倍
　贓之例妄認者謂經理已得若未得者凖妄
　認奴婢財物之類未得法科之盜貿易者須
　易訖盜賣者須賣了依令田無文牒輙賣買
　者財没不追苗子及買地之財並入地主
諸在官侵奪私田者一畒以下杖六十三畒加
　一等過杖一百五畒加一等罪止徒二年半
　園圃加一等
　䟽議曰律稱在官即是居官挾勢侵奪百姓
　私田者一畒以下杖六十三畒加一等十二
　畒有餘杖一百過杖一百五畒加一等三十
　二畒有餘罪止徒二年半園圃謂蒔果實種菜
　蔬之所而有籬院者以其沃塉不類故加一等
　若侵奪地及園圃罪名不等亦凖併滿之法
　或將職分官田貿易私家之地科斷之法一
　準上條貿易為罪若得私家陪貼財物自依
　監主詐欺其官人兩相侵者同百姓例即在
　官時侵奪貿易等去官事發科罪並凖初犯
　之時
諸盜耕人墓田杖一百傷墳者徒一年即盜葬
他人田者笞五十墓田加一等仍令移葬若不
識盜葬者告里正移埋不告而移笞三十即無
處移埋者聴於地主口分内埋之
　䟽議曰墓田廣袤令有制限盜耕不問多少
　即杖一百傷墳者謂窀穸之所聚土為墳傷
　者合徒一年即将尸柩盜葬他人地中者笞
　五十若盜葬他人墓田中者加一等合杖六
　十如盜葬傷他人墳者亦同盜耕傷墳之罪仍
　各令移葬若不識盜葬之人告所部里正移
　埋不告而移慮失屍柩合笞三十即無處移
　埋者謂無閑荒之地可埋聴於地主口分内
　埋之
諸部内有旱澇霜雹蟲蝗為害之處主司應言
而不言及妄言者杖七十覆檢不以實者與同
罪若致枉有所徵免贓重者坐贓論
　䟽議曰旱謂亢陽澇謂霖霪霜謂非時降霣
　雹謂損物為災蟲蝗謂螟螽蝥賊之類依令
　十分損四以上免租損六免租調損七以上
　課役俱免若桑麻損盡者各免調其應損免
　者皆主司合言主司謂里正以上里正須言於縣
　縣申州州申省多者奏聞其應言而不言及
　妄言者所由主司杖七十其有充使覆檢不以實
　者與同罪亦合杖七十若不以實言上妄有
　増减致枉有所徵免者謂應損而徵不應損
　而免計所枉徵免贓罪重於杖七十者坐贓
　論罪止徒三年既是以贓致罪皆合累倍(斷<折 t="33"/>而)
　問曰有應得損免不與損免以枉徵之物或
　将入已或用入官或不應得損免以此受求
　得財各合何罪
　荅曰應得損免而妄徵亦准上條妄脱漏増
　减之罪入官者坐贓論入私者以枉法論至
　死者加役流
諸部内田疇荒蕪者以十分論一分笞三十一
分加一等罪止徒一年(為首佐職為從<折 t="33"/>州縣各以長官)户主犯
者亦計所荒蕪五分論一分笞三十一分加一等
　䟽議曰部内謂州縣及里正所管田稱疇者
　言田之疇類或云疇地畔也不耕謂之荒不
　鋤謂之蕪若部内緫計凖口受田十分之中
　一分荒蕪者笞三十假若管田百頃十頃荒
　蕪笞三十一分加一等謂十頃加一等九十
　頃荒蕪者罪止徒一年州縣各以長官為首
　佐職為從縣以令為首丞尉為從州即刺史
　為首長史司馬司户為從里正一身得罪無
　四等罪名者止依首從為坐其檢勾品官為
　佐職其主典律無罪名户主犯者亦計所荒
　蕪五分論計户内所受之田假有受田五十
　畒十畒荒蕪户主笞三十故云一分笞三十
　一分加一等即二十畒笞四十三十畒笞五
　十四十畒杖六十五十畒杖七十其受田多
　者各凖此法為罪
諸里正依令授人田課農桑若應受而不授應
還而不収應課而不課如此事類違法者矢一
事笞四十(數事及一事失之於數人皆累為坐<折 t="33"/>一事謂失一事於一人若於一人失)
　䟽議曰依田令户内永業田課植桑五十根
　以上榆棗各十根以上土地不宜者任依鄉
　法又條應収授之田每年起十月一日里正預
　校勘造簿縣令總集應退應受之人對共給
　授又條授田先課役後不課役先無後少先
　貧後富其里正皆須依令造簿通送及課農
　桑若應合受田而不授應合還公田而不収
　應合課田農而不課應課植桑棗而不植如
　此事類違法者每一事有失合笞四十
　注一事謂失一事於一人若於一人失數事
　及一事失之於數人皆累為坐
　䟽議曰一事謂失一事於一人者假若於一
　户之上不課種桑棗為一事合笞四十若於
　一人失數事謂於一人之身應受不授又不
　課桑棗及田疇荒蕪及一事失之於數人謂
　應還不収之類在於數人之上皆累而為坐
三事加一等縣失十事笞三十二十事加一等
州隨所管縣多少通計為罪(為首佐職為從<折 t="33"/>州縣各以長官)
　䟽議曰假有里正應課而不課是一事應受
　而不授是二事應還而不収是三事授田先
　不課後課是四事先少後無是五事先富後
　貧是六事田疇荒蕪是七事皆累為坐其應
　累者每三事加一等即失二十二事徒一年
　縣失者亦凖里正所失十事笞三十二十事
　加一等一百七十事合徒一年州隨所管縣
　多少通計為罪謂管二縣者失二十事笞三
　十失三百四十事徒一年其管縣多者通計
　各凖此
各罪止徒一年故者各加二等
　䟽議曰州縣以刺史縣令為首其長官闕者
　即次官為首佐職及判户曺之司為從各罪
　止徒一年謂州縣長官及里正各罪止徒一
　年故犯者各加二等即是一事杖六十縣十
　事笞五十州管二縣者二十事笞五十計加
　亦凖此通計為罪各罪止徒二年其州止管
　一縣者各减縣罪一等若有故失罪法不等
　者亦依併滿之法假如授田等失七事合杖
　六十又有故犯三事亦合杖六十即以故犯
　三事併為失十事科杖七十其州縣應累併
　者各凖此
諸應受復除而不給不應受而給者徒二年其
小徭役者笞五十
　䟽議曰依令人居狹鄉樂遷就寛鄉去本居
　千里外復三年五百里外復二年三百里外
　復一年之類應給復除而所司不給不應受
　而所司妄給者徒二年其小徭役謂充夫及
　雜使凖令應免不免應役不役者合笞五十
　其妄給復除及應給不給凖贓重於徒二年
　者依上條妄脱漏増减以出入課役一口徒
　一年二口加一等贓重入已者以枉法論至
　死者加役流入官者坐贓論其不應受復除
　人而求請主司妄得復除者依名例若共監
　主為犯雖造意仍以監主為首即是所司為
　首得復者為從若他人為請求妄得復者自
　從囑請法
諸差科賦役違法及不均平杖六十
　䟽議曰依令凡差科先冨强後貧弱先多丁
　後少丁差科賦役違法及不均平謂貧富强
　弱先後閑要等差科不均平者各杖六十
若非法而擅賦歛及以法賦歛而擅加益贓重
入官者計所擅坐贓論入私者以枉法論至死
者加役流
　䟽議曰依賦役令毎丁租二石調絁絹二丈
　綿三兩布輸二丈五尺麻三斤丁役二十日
　此是每年以法賦歛皆行公文依數輸納若
　臨時别差科者自依臨時處分如有不依此
　法而擅有所徵歛或雖依格令式而擅加益
　入官者緫計贓至六疋即是重於杖六十皆
　從坐贓科之假有擅加益入官絹滿一百疋
　比歛衆人之物法合倍論倍為五十疋坐贓
　罪止徒三年入私者以枉法論稱入私不必
　入已但不入官者即為入私官人有禄枉法
　一尺杖一百一疋加一等十五疋絞無禄者
　减一等二十疋絞令云至死者加役流並不
　合絞其間賦歛雖有入官復有入私者即是
　罪名不等宜依併滿之法假有擅賦歛得一
　百疋九十疋入官十疋入私從入官九十疋
　倍為四十五疋合徒二年半倍入私十疋為五疋
　亦徒二年半不得累徒五年須以入私十疋併
　滿入官九十疋為一百疋倍為五十疋處徒三年
諸部内輸課税之物違期不充者以十分論一
分笞四十一分加一等(職以下節級連坐<折 t="33"/>州縣皆以長官為首佐)
　䟽議曰輸課税之物謂租調及庸地租雜稅
　之類物有頭數輸有期限而違不充者以十
　分論一分笞四十假有當里之内徵百石物
　十斛不充笞四十每十斛加一等全違期不
　入者徒二年州縣各以部内分數不充科罪
　凖此
　注州縣皆以長官為首佐職以下節級連坐
　䟽議曰刺史縣令宣導之首課税違限責在
　長官佐職以下節級連坐既以長官為首通
　判官為第二從判官為第三從主典及檢勾
　之官為第四從以勸導之首屬在長官故不
　同判事差等其里正處百户之内事在一人
　既無節級連坐唯得部内不充之罪
户主不充者笞四十
　䟽議曰百姓當户應輸課税依期不充即笞
　四十不據分數為坐
諸許嫁女已報婚書及有私約(老幼疾殘養庶<折 t="33"/>約謂先知夫身)
(類<折 t="33"/>之)而輒悔者杖六十(坐不追娉財<折 t="33"/>男家自悔者不)
　䟽議曰許嫁女已報婚書者謂男家致書禮
　請女氏答書許訖及有私約注云約謂先知
　夫身老幼疾殘養庶之類老幼謂違本約相
　校倍年者疾殘謂状當三疾支體不完養謂非
已所生庶謂非嫡子及庶孽之類以其色目
　非一故云之類皆謂宿相諳委兩情具愜私
　有契約或報婚書如此之流不得輒悔悔者
　杖六十婚仍如約若男家自悔者無罪娉財
不追
　問曰有私約者凖文唯言老幼疾殘養庶之
　類未知貧富貴賤亦入之類得為妄冐以否
　答曰老幼疾狀養庶之類此縁事不可改故
　須先約然許為婚且富貴不恒貧賤無定不
　入之類亦非妄冐
雖無許婚之書但受娉財亦是(限酒食者非以<折 t="33"/>娉財無多少之)
(者亦同娉財<折 t="33"/>財物為酒食)
䟽議曰婚禮先以娉財為信故禮云娉則為
妻雖無許婚之書但受娉財亦是注云娉財
無多少之限即受一尺以上並不得悔酒食
非者為供設親賓便是衆人同費所送雖多
不同娉財之限若以財物為酒食者謂送錢
財以當酒食不限多少亦同娉財
若更許他人者杖一百巳成者徒一年半後娶
者知情減一等女追歸前夫前夫不娶還娉財
後夫婚如法
䟽議曰若更許他人者謂依私約報書或受
娉財而别許他人者杖一百若巳成者徒一
年半後娶者知巳許嫁之情而娶者減女家
罪一等未成者依下條減已成者五等合杖
六十巳成徒一年女歸前未若前夫不娶女
氏還娉財後夫婚如法
諸為婚而女家妄冐者徒一年男家妄冐加一
等未成者依本約已成者離之
䟽議曰為婚之法必有行媒男女嫡庶長幼
當時理有契約女家違約妄冐者徒一年男
家妄冐者加一等未成者依本約謂依初許
婚契約已成者離之違約之中理有多種或
以尊卑或以大小之類皆是
諸有妻更娶妻者徒一年女家减一等若欺妄
而娶者徒一年半女家不坐各離之
　䟽議曰依禮日見於甲月見於庚象夫婦之
　義一與之齊中饋斯重故有妻而更娶者合
　徒一年女家减一等為其知情合杖一百若
　欺妄而娶謂有妻言無以其矯詐之故合徒
　一年半女家既不知情依法不坐仍各離之
　稱各者謂女氏知有妻無妻皆合離異故云
　各離之
　問曰有婦而更娶婦後娶者雖合離異未離
　之間其夫内外親戚相犯得同妻法以否
　答曰一夫一婦不刋之制有妻更娶本不成
　妻詳求理法止同凡人之坐
諸以妻為妾以婢為妻者徒二年以妾及客女
為妻以婢為妾者徒一年半各還正之
　䟽議曰妻者齊也秦晉為匹妾通賣買等數
　相懸婢乃賤流本非儔類若以妻為妾以婢
　為妻違别議約便虧夫婦之正道黷人倫之
　彛則㒹倒冠履紊亂禮經犯此之人即合二
　年徒罪以妾及客女為妻客女謂部曲之女
　或有於他處轉得或放婢為之以婢為妾者
　皆徒一年半各還正之並從本色
　問曰或以妻為媵或以媵為妻或以妾作媵
　或以媵作妾各得何罪
　答曰據闘訟律媵犯妻减妾一等妾犯媵加
　凡人一等餘條媵無文者與妾同即是夫犯
　媵皆同犯妾所問既非妻妾與媵相犯便無
　加减之條夫犯媵例依犯妾即以妻為媵罪
　同以妻為妾若以媵為婦亦同以妾為妻其
　以媵為妾律令無文宜依不應為重合杖八
　十以妾為媵令既有制律無罪名止科違令
　之罪即因其改換以告身與迴換之人者自
　從假與人官法若以妾詐為媵而冒承媵姓
　名始得告身者依詐偽律詐増加功状以求
　得官者合徒一年
若婢有子及經放為良者聴為妾
　䟽議曰婢為主所幸因而有子即雖無子經
　放為良者聴為妾
　問曰婢經放為良聴為妾若用為妻復有何
　罪
　答曰妻者傳家事承祭祀既具六禮取則二
　儀婢雖經放為良豈堪承嫡之重律既止聴
　為妾即是不許為妻不可處以婢為妻之科
　須從以妾為妻之坐
諸居父母及夫喪而嫁娶者徒三年妾减三等
各離之知而共為婚姻者各减五等不知者不
坐
　䟽議曰父母之喪終身憂戚三年從吉自為
　達禮夫為婦天尚無再醮若居父母及夫之
　喪謂在二十七月内若男身娶妻而妻女出
　嫁者各徒三年妾減三等若男夫居喪娶妾
　妻女作妾嫁人妾既許以卜姓為之其情理
　賤也禮數既别得罪故輕各離之謂服内嫁
　娶妻妾並離知而共為婚姻者謂壻父稱婚
　妻父稱姻二家相知是服制之内故為婚姻
　者各減罪五等得杖一百娶妾者合杖七十
　不知情不坐
若居期喪而嫁娶者杖一百卑㓜减二等妾不
坐
　䟽議曰若居期親之喪嫁娶謂男夫娶婦女
　嫁作妻各杖一百卑幼减二等雖是期服亡
　者是卑幼故减二等合杖八十妾不坐謂期
　服内男夫娶妾女婦作妾嫁人並不坐
諸祖父母父母被囚禁而嫁娶者死罪徒一年半
　流罪减一等徒罪杖一百(命者不論<折 t="33"/>祖父母父母)
　䟽議曰祖父母父母既被囚禁固身囹圄子
　孫嫁娶名教不容若祖父母父母犯當死罪
　嫁娶者徒一年半流罪徒一年徒罪杖一百
　若娶妾及嫁為妾者即凖上文减三等若期
　親尊長主婚即以主婚為首男女為從若餘
　親主婚事由主婚主婚為首男女為從事由
　男女即男女為首主婚為從其男女被逼或
　男年十八以下在室之女並主婚獨坐注云
　祖父母父母命者不論謂奉祖父母父母命
　爲親故律不加其罪依令不得宴㑹
諸居父母喪與應嫁娶人主婚者杖一百
　䟽議曰居父母喪與應合嫁娶之人主婚者
　杖一百若與不應嫁娶人主婚得罪重於杖
　一百自從重科若居夫喪而與應嫁娶人主
　婚者律雖無文從不應為重合杖八十其父
　母喪内為應嫁娶人媒合從不應為重杖八
　十夫喪從輕合笞四十

故唐律䟽議卷第十三
故唐律䟽議卷第十四(凡一十四條<折 t="33"/>戸婚)
諸同姓為婚者各徒二年緦麻以上以姦論
　䟽議曰同宗共姓皆不得為婚違者各徒二
　年然古者受姓命氏因彰徳功邑居官爵事
　非一緒其有祖宗遷易年代寖逺流源析本
　罕能推詳至如魯衛文王之昭凡蔣周公之
　胤初雖同族後各分封並傳國姓以為宗本
　若與姬姓為婚者不在禁例其有聲同字别
　音響不殊男女辯姓豈宜仇匹若陽與楊之
　類又如近代以來特䝉賜姓譜牒仍在昭穆
　可知今姓之與本枝並不合共為婚媾其有
　複姓之類一字或同受氏既殊元非禁限若
　同姓緦麻以上為婚者各依雜律姦條科罪
　問曰同姓為婚各徒二年未知同姓為妾合
　得何罪
　答曰買妾不知其姓則卜之取決蓍龜本防
　同姓同姓之人即嘗同祖為妻為妾亂法不
　殊户令云娶妾仍立婚契即驗妻妾俱名為
　婚依凖禮令得罪無别
若外姻有服属而尊卑共為婚姻及娶同母異
父姊妹若妻前夫之女者(称前夫之女凖此<折 t="33"/>謂妻所生者餘條)亦
各以奸論
　䟽議曰外姻有服属者謂外祖父母舅姨妻
　之父母此等若作婚姻者是名尊卑共為婚
　姻及娶同母異父姊妹若妻前夫之女者注
　云謂妻所生者謂前夫之女後夫娶之是妻
　所生者如其非妻所生自從本法餘條称前
　夫之女者準此據雜律奸妻前夫之女亦據
　妻所生者故云亦準此各以奸論其外姻雖
　有服非尊卑者為婚不禁
其父母之姑舅兩姨姊妹及姨若堂姨母之姑
堂姑己之堂姨及再從姨堂外甥女女婿姊妹
並不得為婚姻違者各杖一百並離之
　䟽議曰父母姑舅兩姨姊妹於身無服乃是
　父母緦麻據身是尊故不合娶及姨又是父
　母小功尊若堂姨雖於父母無服亦是尊属
　母之姑堂姑並是母之小功以上尊己之堂
　姨及再從姨堂外甥女亦謂堂姊妹所生者
　女婿姊妹於身雖並無服據理不可為婚並
　為尊卑混亂人倫失序違此為婚者各杖一
　百自同姓為婚以下雖㑹赦各離之
諸甞為袒免親之妻而嫁娶者各杖一百緦麻
及舅甥妻徒一年小功以上以姦論妾各减二等
並離之
　䟽議曰髙祖親兄弟曽祖堂兄弟祖再從兄
　弟父三從兄弟身四從兄弟三從姪再從姪
　孫並緦麻絶服之外即是袒免既同五代之
　祖服制尚異他人故甞為袒免親之妻不合
　復相嫁娶輒嫁娶者男女各杖一百緦麻及
　舅甥妻謂同姓緦麻之妻及為舅妻若外甥
　妻而更相嫁娶者其夫尊卑有服嫁娶各徒
　一年小功以上以姦論小功之親多是本族
　其外姻小功者唯有外祖父母若有嫁娶一
　同姦法若經作袒免親妾者各杖八十緦麻
　親及舅甥妾各杖九十小功以上各减姦罪
　二等故云妾各减二等並離之姦妾本條减
　妻一等此條以姦論妾减二等即是娶妾者
　累减三等稱以姦論者並依姦法小功之妻
　若寡在夫家而嫁娶者各依姦小功以上妻
　法其被放出或改適他人即於前夫服義並
　絶姦者依律止是凡姦若其嫁娶亦同凡姦
　之坐又稱妾者據元是袒免以上親之妾而
　娶者得减二等若是前人之妻今娶為妾止
　依娶妻之罪不得以妾减之如為前人之妾
　今娶為妻亦依娶妾之罪
諸夫喪服除而欲守志非女之祖父母父母而
强嫁之者徒一年期親嫁者减二等各離之女
追歸前家娶者不坐
　䟽議曰婦人夫喪服除誓心守志唯祖父母
　父母得奪而嫁之非女之祖父母父母謂大
　功以下而輙强嫁之者合徒一年期親嫁者
　謂伯叔父母姑兄弟姊妹及姪而强嫁之者
　減二等杖九十各離之女追歸前家娶者不
　坐
諸娶逃亡婦女為妻妾知情者與同罪至死者
减一等離之即無夫㑹恩免罪者不離
　䟽議曰婦女犯罪逃亡有人娶為妻妾若知
　其逃亡而娶流罪以下並與同科唯婦人本
　犯死罪而娶者流三千里仍離之即逃亡婦
　女無夫又㑹恩赦得免罪者不合從離其不
　知情而娶凖律無罪若無夫即聴不離
諸監臨之官娶所監臨女為妾者杖一百若為
親屬娶者亦如之其在官非監臨者减一等女
家不坐
　䟽議曰監臨之官謂職當臨統案驗者娶所
　部人女為妾者杖一百為親屬娶者亦合杖
　一百親屬謂本服緦麻以上親及大功以上
　婚姻之家既是監臨之官為娶親屬不坐若
　親屬與監臨官同情强娶或恐喝娶者即以
　本律首從科之皆以監臨為首娶者為從其
　在官非監臨者謂在所部任官而職非統攝
　案驗而娶所部之女及與親屬娶之各减監
　官一等女家並不合坐其職非統攝臨時監
　主而娶者亦同仍各離之
即枉法娶人妻妾及女者以姦論加二等(属娶<折 t="33"/>為親)
(同<折 t="33"/>者亦)行求者各减二等各離之
　䟽議曰有事之人若妻若妾而求監臨官司
　曲法判事娶其妻妾及女者以姦論加二等
　其娶者有親屬應加罪者各依本法仍加監
　臨姦罪二等為親屬娶者亦同皆同自娶之
　坐行求者各減二等其以妻妾及女行求嫁
　與監臨官司得罪減監臨二等親屬知行求
　枉法而娶人妻妾及女者自依本法為從坐
　仍各離之者謂夫自嫁妻妾及女與枉法官
　人兩俱離之妻妾及女理不自由故並不坐
諸和娶人妻及嫁之者各徒二年妾減二等各
離之即夫自嫁者亦同(離之<折 t="33"/>仍兩)
　䟽議曰和娶人妻及嫁之者各徒二年若和
　嫁娶妾減二等徒一年各離之謂妻妾俱離
　即夫自嫁者亦同謂同嫁妻妾之罪二夫各
　離故云兩離之
諸卑幼在外尊長後為定婚而卑幼自娶妻已
成者婚如法未成者從尊長違者杖一百
　䟽議曰卑幼謂子孫弟姪等在外謂公私行
　詣之處因自娶妻其尊長後為定婚若卑幼
　所娶妻已成者婚如法未成者從尊長所定違
　者杖一百尊長謂祖父母父母及伯叔父母姑兄姊
諸妻無七出及義絶之狀而出之者徒一年半
雖犯七出有三不去而出之者杖一百追還合
若犯惡疾及姦者不用此律
　䟽議曰伉儷之道義期同穴一與之齊終身
　不改故妻無七出及義絶之狀不合出之七
　出者依令一無子二淫泆三不事舅姑四口
　舌五盜竊六妬忌七惡疾義絶謂毆妻之祖
　父母父母及殺妻外祖父母伯叔父母兄弟
　姑姊妹若夫妻祖父母父母外祖父母伯叔
　父母兄弟姑姊妹自相殺及妻毆詈夫之祖
　父母父母殺傷夫外祖父母伯叔父母兄弟
　姑姊妹及與夫之緦麻以上親若妻母姦及
　欲害夫者雖㑹赦皆為義絶妻雖未入門亦
　從此令若無此七出及義絶之状輙出之者
　徒一年半雖犯七出有三不去三不去者一謂
　經持舅姑之喪二娶時賤後貴三有所受無
　所歸而出之者杖一百並追還合若犯惡疾
　及姦者不用此律謂惡疾及姦雖有三不去
　亦在出限故云不用此律
　問曰妻無子者聴出未知幾年無子即合出之
　答曰律云妻年五十以上無子聴立庶以長
　即是四十九以下無子未合出之
諸犯義絶者離之違者徒一年若夫妻不相安
諧而和離者不坐
　䟽議曰夫妻義合義絶則離違而不離合得
　一年徒罪離者既無各字得罪止在一人皆
　坐不肯離者若兩不願離即以造意為首隨
　從者為從皆謂官司判為義絶者方得此坐
　若未經官司處断不合此科若夫妻不相安
　諧謂彼此情不相得兩願離者不坐
即妻妾擅去者徒二年因而改嫁者加二等
　䟽議曰婦人從夫無自専之道雖見兄弟送
　迎尚不踰閾若有心乖唱和意在分離背夫
　擅行有懐他志妻妾合徒二年因擅去而即
　改嫁者徒三年故云加二等室家之敬亦為
　難久帷薄之内能無忿爭相嗔蹔去不同此
　罪
　問曰妻妾擅去徒二年因而改嫁者加二等
　其有父母期親等主婚若為科斷
　答曰下條嫁娶違律祖父母父母主婚者獨
　坐主婚若期親尊長主婚者主婚為首男女
　為從父母知女擅去理須訓以義方不送夫
　家違法改嫁獨坐父母合徒三年其妻妾之
　身唯得擅去之罪期親主婚自依首從之法
諸與奴娶良人女為妻者徒一年半女家减一
　等離之其奴自娶者亦如之主知情者杖一
　百因而上籍為婢者流三千里
　䟽議曰人各有耦色類須同良賤既殊何宜
　配合與奴娶良人女為妻者徒一年半女家
　减一等合徒一年仍離之謂主得徒坐奴不
　合科其奴自娶者亦得徒一年半主不知情
　者無罪主若知情杖一百因而上籍為婢者
　流三千里若有為奴娶客女為妻者律雖無
　文即須比例科斷名例律稱部曲者客女同
　闘訟律部曲毆良人加凡人一等奴婢又加
　一等其良人毆部曲减凡人一等奴婢又减
　一等即部曲奴婢相毆傷殺者各依部曲與
　良人相毆傷殺法注云餘條良人部曲奴婢
　私相犯本條無正文者並凖此奴娶良人徒
　一年半即娶客女减一等合徒一年主知情
　者杖九十因而上籍為婢者徒三年其所生
　男女依户令不知情者從良知情者從賤
即妄以奴婢為良人而與良人為夫妻者徒二
年(者亦同<折 t="33"/>奴婢自妄)各還正之
　䟽議曰以奴若婢妄作良人嫁娶為良人夫
　婦者所妄之罪合徒二年奴婢自妄嫁娶亦
　徒二年各還正之稱正之者雖㑹赦仍改正
　之若娉財多凖罪重於徒二年者依詐欺計
　贓科断
諸雜户不得與良人為婚違者杖一百官户娶
良人女者亦如之良人娶官户女者加二等
　䟽議曰雜户配隷諸司不與良人同類止可
　當色相娶不合與良人為婚違律為婚杖一
　百官户娶良人女者亦如之謂官户亦隷諸
　司不屬州縣亦當色婚嫁不得輒娶良人違
　者亦杖一百良人娶官户女者加二等合徒
　一年半官户私嫁女與良人律無正文並須
　依首從例
即奴婢私嫁女與良人為妻妾者凖盜論知情
　娶者與同罪各還正之
　䟽議曰奴婢既同資財即合由主處分輙将
　其女私嫁與人須計婢贓凖盜論罪五疋徒
　一年五疋加一等知情娶者與奴婢罪同不
　知情者不坐自雜户與良人爲婚以下得罪
　仍各離而改正其工樂雜户官户依令當色
　爲婚若異色相娶者律無罪名並當違令既
　乖本色亦合正之太常音聲人依令婚同百
　姓其有雜作婚姻者並凖良人其部曲奴婢
　有犯本條無正文者依律各凖良人如與雜
　户官户爲婚並同良人共官户等爲婚之法
　仍各正之
諸違律為婚雖有媒娉而恐喝娶者加本罪一
等强娶者又加一等被强者止依未成法
　䟽議曰依律不許為婚其有故為之者是名
　違律為婚假如雜户與良人為婚雖有媒娉
　而恐喝娶者加本罪一等本坐合杖一百加
　一等處徒一年强娶者又加一等謂以威若
　力而强娶之合徒一年半被强者止依未成
　法下條未成者各減已成五等女家止笞五
　十之類
即應為婚雖已納娉期要未至而强娶及期要
至而女家故違者各杖一百
　䟽議曰即應為婚謂依律合為婚者雖已納
　娉財元契吉日未至而男家强娶及期要已
　至吉日而女家故違不許者各杖一百得罪
　依律不合從離
諸違律為婚當條稱離之正之者雖㑹赦猶離之
正之定而未成亦是娉財不追女家妄冐者追還
　䟽議曰違律為婚謂依律不合作婚而故違
　者當條稱離之謂上條男家妄冐或女家妄
　冐離之又正之者謂上條奴婢私嫁女與良
　人仍正之雖㑹大赦稱離之者猶離之稱正
　之者猶正之定而未成亦是假令雜户與良
　人為婚已定監臨之官娶所監臨女未成㑹
　赦之後亦合離正故云定而未成亦是男家
　送財已訖雖合離正其財不追若女家妄冐
　應離正者追財物還男家凡稱離之正之者
　赦後皆合離正名例律云㑹赦應改正經責
　簿帳而不改正各論如本犯律應離之輩即
　是赦後須離仍不離者律無罪條猶當不應
　得爲從重合杖八十若判離不離自從姦法
諸嫁娶違律祖父母父母主婚者獨坐主婚(條<折 t="33"/>本)
(法至死者減一等<折 t="33"/>稱以姦論者各從本)
　䟽議曰嫁娶違律謂於此篇内不許爲婚祖
　父母父母主婚嫁爲奉尊者教命故獨坐主
　婚嫁娶者無罪假令祖父母父母主婚爲子
　孫娶舅甥妻合徒一年唯祖父母父母得罪
　子孫不坐
　注本條稱以姦論者各從本法至死者减一
　等
　䟽議曰本條稱以姦論者謂上條緦麻以上
　以姦論假令父與其子娶子之從母依雜律
　姦從母者流二千里强者絞即父亦得流二
　千里同雜犯其子若自犯有官者仍除名此
　名各從本法至死减一等者若强娶從母為
　妻或婚寡伯叔母非被出及改嫁者本條合
　死今减一等合流三千里
若期親尊長主婚者主婚為首男女為從餘親
主婚者事由主婚主婚為首男女為從事由男
女男女為首主婚為從
　䟽議曰期親尊長次於父母故主婚為首男
　女為從餘親主婚者餘親謂期親卑幼及大
　功以下主婚即各以所由為首事由主婚主
　婚為首男女為從事由男女男女為首主婚
　爲從雖以首從科之稱以姦論者男女各從
　姦法應除名者亦除名
其男女被逼若男年十八以下及在室之女亦
主婚獨坐
　䟽議曰男女被逼謂主婚以威若力男女理
　不自由雖是長男及寡女亦不合得罪若男
　年十八以下及在室之女亦主婚獨坐男女
　勿論
未成者各减已成五等媒人各减首罪二等
　䟽議曰未成者謂違律為婚當條合得罪定
　而未成者减已成五等假有同姓為婚合徒
　二年未成即杖八十此是名减五等其媒人
　猶徒一年未成者杖六十是名各减首罪二
　等各凖當條輕重依律减之略舉同姓為例
　餘皆倣此凡違律為婚稱强者皆加本罪二
　等稱以姦論有强者止加一等媒人各减姦
　罪一等

故唐律䟽議卷第十四
故唐律䟽議卷第十五(凡二十八條<折 t="33"/>廐庫)
　䟽議曰廏庫律者漢制九章創加廏律魏以
　廏事散入諸篇晉以牧事合之名爲廐牧律
　自宋及梁復名廐律後魏太和年名牧産律
　至正始年復名廏牧律歴北齊後周更無改
　作隋開皇以庫事附之更名廏庫律廏者鳩
　聚也馬牛之所聚庫者舍也兵甲財帛之所
　藏故齊魯謂庫為舍户事既終廏庫為次故
　在户婚之下
諸牧畜産凖所除外死失及課不充者一牧長
及牧子笞三十三加一等過杖一百十加一等
罪止徒三年　羊减三等(凖此<折 t="33"/>餘條羊)
　䟽議曰廐牧令諸牧雜畜死耗者每年率一
　百頭論駞除七頭騾除六頭馬牛驢羖羊除
　十白羊除十五從外蕃新來者馬牛驢羖羊
　皆聴除二十第二年除十五駞除十四第二
　年除十騾除十二第二年除九白羊除二十
　五第二年除二十第三年皆與舊同凖率百
　頭以下除數此是年别所除之數不合更有
　死失及課不充者應課者準令牝馬一百疋
　牝牛驢各一百頭每年課駒犢各六十騾駒
　減半馬從外蕃新來者課駒四十第二年五
　十第三年同舊課牝駞一百頭三年内課駒
　七十白羊一百口每年課羔七十口羖羊一
　百口課羔八十口準此欠數者爲課不充除
　外死失及課不充者一牧長及牧子笞三十
　三加一等即是欠三十二合杖一百過杖一
　百十加一等計欠七十二罪止徒三年羊减
　三等欠三以下未有罪名欠四笞十三口加
　一等罪止徒一年半注云餘條羊凖此餘條
　謂養飼不如法之類但餘條論畜罪名無羊
　者並减馬三等故云凖此
新任不滿一年而有死失者緫計一年之内月
别應除多少凖折為罪若課不充遊牝之時當
其檢校者凖數為罪不當者不坐(致損落者坐<折 t="33"/>遊牝之後而)
(人<折 t="33"/>後)
　䟽議曰新任不滿一年謂任牧尉牧長牧子
　未滿期年而有死失緫計一年之内凖折為
　罪謂若騾新從外蕃來當年聴除十二即是
　月别得除一頭新任三月除三頭五月除五
　頭餘畜一年凖當色應除数凖新任月别折
　除分数亦凖此若除外死失皆凖上文得罪
　若課不充遊牝之時當其檢校者凖數為罪
　凖令牧馬駞牛驢羊牝牡常同群其牝馬驢
　每年三月遊牝應収飼者至冬収飼不當遊
　牝之時課雖不充依律不坐注云遊牝之後
　而致損落者坐後人謂雖不當遊牝之時檢
　校於後損落仍得其罪
繫飼死者各加一等失者又加二等牧尉及監
各隨所管牧多少通計為罪仍以長官為首佐
職為從(者亦凖此<折 t="33"/>餘官有管牧)
　䟽議曰繫飼死者加一等罪謂應牧繫養之
　者収飼理不合死故加罪一等雜畜一殘笞
　四十罪止流二千里失者又加二等以其繫
　飼不合失落故加二等稱又者明累加即失
　一杖六十罪止流三千里繫飼羊亦各减三
　等牧尉及監各隨所管牧尉長通計為罪依
　令牧馬牛皆百二十為羣駞騾驢各以七十
　頭為羣羊六百二十口為羣羣别置牧長一
　人率十五長置尉一人其監即不限尉多少
　通計之義已從户婚解訖仍以長官為首佐
　職為從者為羣牧事重委在長官死失及課
　不充以監為首副監及丞簿為從條言佐職
　爲從明主典無罪注云餘官有管牧者亦凖
　此其牧有置監管者亦有隷州縣官管者故
　云餘官有管牧者亦凖此
諸驗畜産不以實者一笞四十三加一等罪止
杖一百若以故價有増减贓重者計所増减坐
贓論入已者以盜論
　䟽議曰依廐牧令府内官馬及傳送馬驢每
　年皆刺史折衝果毅等檢㨂其有老病不堪
　乗用者府内官馬更對州官㨂定京兆府管
　内送尚書省㨂隨便貨賣檢㨂者並須以實
　不以實者一笞四十三加一等罪止杖一百
　若以檢㨂不實之故令價有増减者計増减
　之贓重坐贓論謂驗一不實増三疋一尺及
　减三疋一尺各笞五十每一疋加一等十疋
　徒一年十疋加一等若因此増减之贓将入
　已者計贓以盜論仍徵倍贓監主加二等一
　疋以上除名其中有増减不平之贓有入已
　不入已者若一處犯便是一事分為二罪罪
　法不等即以重法併滿輕法須将以盜之贓
　累於坐贓之上科之其應除免倍贓各盡本
　法若驗羊不實减三等其増减贓坐贓及以
　盜論者並各依本條不在羊减三等之例
諸受官羸病畜産養療不如法笞三十以故致
死者一笞四十三加一等罪止杖一百
　䟽議曰依廐牧令官畜在道有羸病不堪前
　進者留付隨近州縣養飼療救粟草及藥官
　給而所在官司受之須養療依法有不如法
　者笞三十以故致死者謂養療不如法而致
　死者一笞四十三加一等罪止杖一百
諸應乗官馬牛駞騾驢私䭾物不得過十斤違
者一斤笞十十斤加一等罪止杖八十
　䟽議曰應乗官馬牛駞騾驢者謂因公得乗
　傳逓或是軍行但因公事而得乗官畜者私
　䭾物不得過十斤十斤之外更着者一斤答
　十十斤加一等罪止杖八十
其乗車者不得過三十斤違者五斤笞十二十
斤加一等罪止徒一年即從軍征討者各加二
等
　䟽議曰應乗官車或載官私之物載限之外
　私物不得過三十斤違者五斤笞十二十斤
　加一等罪止徒一年從軍征討者各加二等
　馬牛以下車以上各加常犯二等馬牛駞騾
　驢七十一斤罪止杖一百車二百五斤罪止
　徒二年
若數人共䭾載者各從其限為坐監當主司知
而聴者併計所知同私䭾載法
　䟽議曰若數人共䭾載者謂乗官畜及車應
　得私載物限外謂畜過十斤車過三十斤假
　有十人同乗官畜䭾私物各十斤其中五人
　數外各過一斤依律各笞十三人各過十一
　斤各笞二十二人各過八兩律云過一斤笞
　十今數不滿一斤依律各無罪又有十人同
　車載私物各三十斤其中五人數外各過五
　斤依律各笞十三人各過二十五斤各笞二
　十二人各過二斤八兩依律數不滿各無罪
　其監當主司知情者併計前畜總過三十九
　斤同私䭾法科合笞四十車緫過一百五斤
　同私載法合杖六十之類若從軍征討亦依
　前各加二等其有他人寄物各計一斤以上
　為罪皆同私䭾載法主當車馬及寄物之人
　得罪各等亦無首從監當官司知情凖上解
　若隨身依仗應將行者各在私物斤數之外
　不在計限
諸供大祀犧牲養飼不如法致有瘦損者一杖
六十一加一等罪止杖一百以故致死者加一等
　䟽議曰供大祀犧牲用犢人帝配之即加羊
　豕其養牲大祀在滌九旬中祀三旬小祀一
　旬養飼令肥不得捶扑違者是不如法致有
　損瘦者一杖六十一加一等五不如法罪止
　杖一百以故致死者加罪一等一死杖七十
　五死徒一年其羊豕雖供人帝為配大祀故
　得罪與牛皆同職制律中小祀逓减二等餘
　條中小祀凖此即中祀養牲不如法各减大
　祀二等小祀不如法又减中祀二等
諸乘駕官畜産而脊破領穿瘡三寸笞二十五
寸以上笞五十(為寸者<折 t="33"/>謂圍繞)
　䟽議曰乗駕官畜産謂牛馬駞騾驢乗騎者
　脊破駕用者領穿瘡三寸笞二十五寸以上
　笞五十稱以上者瘡雖更大罪亦不加若是
　别傷非乘駕所損自從傷官畜産之罪不當
　此坐注云謂圍繞為寸者便是瘡圍三寸徑
　一寸圍五寸一分徑一寸七分雖或方圓凖
　此為法但亷隅不定皆以圍繞為寸
若放飼瘦者計十分為坐一分笞二十一分加
一等即不滿十者一笞三十一加一等各罪止
杖一百
　䟽議曰若将官畜放飼謂牧監之官及牧子
　以上令瘦者計十分為坐假令一羣百疋十
　疋瘦為一分合笞二十一分加一等九分並
　瘦或百疋皆瘦合杖一百即不滿十一笞三
　十一加一等謂止放八疋一瘦笞三十八疋
　並瘦更加七等合杖一百故云各罪止杖一
　百監及牧尉皆以所管通計為罪餘雜畜準
　數得罪皆準此羊準例減三等
諸官馬乗用不調習者一疋笞二十五疋加一
等罪止杖一百
　䟽議曰依太僕式在牧馬二歳即令調習每
　一尉配調習馬人十人分為五畨上下每年
　三月一日上四月三十日下又令云殿中省
　尚乗每配習馭調馬東宫配翼馭調馬牧其
　檢行牧馬之官聴乗官馬即令調習故官馬
　乗用不調習一疋笞二十五疋加一等即是
　四十一疋罪止杖一百上臺東宫供御馬不
　調習得罪重於此條即從職制律車馬不調
　習本條科罪
諸故殺官私馬牛者徒一年半贓重及殺餘畜
産若傷者計减價凖盗論各償所减價價不减
者笞三十(五日内致死者從殺罪<折 t="33"/>見血踠跌即為傷若傷重)
　䟽議曰官私馬牛為用處重牛為耕稼之本
　馬即致逺供軍故殺者徒一年半贓重謂計
　贓得罪重於一年半徒假有殺馬直十五疋
　絹凖盜合徒二年此名贓重及殺餘畜産除
　馬牛之外並為餘畜若傷謂雖不死而有損
　傷自馬牛及餘畜各計所减價凖盜論减價
　謂畜産直絹十疋殺訖唯直絹兩疋即减八
　疋價或傷止直九疋是减一疋價殺减八疋
　償八疋傷减一疋償一疋之類其罪各凖盜
　八疋及一疋而断價不减者謂元直絹十疋
　雖有殺傷評價不减仍直十疋止得笞三十
　罪無所陪償注云見血踠跌即為傷見血不
　限傷處多少但見血即坐踠跌謂雖不見血
　骨節差跌亦即為傷若傷重謂所傷處重五
　日内致死者亦從殺罪及償减價
其誤殺傷者不坐但償其减價主自殺馬牛者
徒一年
　䟽議曰誤殺傷者謂目所不見心所不意或
　非繫放畜産之所而誤傷殺或欲殺猛獸而
　殺傷畜産者不坐但償其减價减價同上解
　主自殺馬牛徒一年誤殺者不坐
諸官私畜産毁食官私之物登時殺傷者各减
故殺傷三等償所减價畜主備所毁(亦為主餘<折 t="33"/>臨時専制)
(此<折 t="33"/>條準)
　䟽議曰畜産不限官私或毁食官私之物者
　毁謂有所唐突或觗蹹之類因其毁食物主
　登時即殺傷者各减前條故殺傷罪三等若
　殺馬牛杖九十其傷馬牛及殺傷餘畜産名
　計所减價計贓凖盜論减三等如所殺馬牛
　凖所减價當絹主五疋者徒二年上减三等
　合杖一百如此計贓得罪重即從重論仍各
　償所减價畜主備所毁假有一牛直上絹五
　疋毁食人物平直上絹兩疋其物主登時傷
　殺此牛出賣直絹三疋計减二疋牛主償所
　損食絹二疋物主酬所减牛價絹亦一疋之
　類注云臨時専制亦為主假如甲有馬牛借
　乙乘用有所毁食即乙合當罪仍令備償餘
　條凖此謂下條犬殺傷他人畜産及畜産觗
　齧人而應標幟覊絆之類雖非正主皆罪在
　專制之人
其畜産欲觗齧人而殺傷者不坐不償(時殺傷<折 t="33"/>亦謂登)
(為故殺傷<折 t="33"/>者即絶時皆)
　䟽議曰其畜産有觗齧人者若其欲來觗齧
　人當即殺傷不坐不償故注云亦謂登時殺
　傷者其事絶之後然始殺傷者皆依故殺傷
　之法仍償减價畜主亦依法得罪
諸殺緦麻以上親馬牛者與主自殺同殺餘畜
者坐贓論罪止杖一百各償其减價
　䟽議曰緦麻以上謂内外有服者相殺馬牛
　得罪與主自殺同合徒一年殺餘畜者凖减
　價坐贓論罪止杖一百凖此律文緦麻以上
　殺畜産者不合得罪若因傷重五日内致死
　依上條亦同殺法並償所减價
　問曰誤殺及故傷緦麻以上親畜産律無罪
　名未知合償減價以否
　答曰律云殺緦麻以上親馬牛者與主自殺
　同主傷馬牛及以誤殺律條無罪諸親與主
　同明各不坐不坐即無備償凖例可知况律
　條無文即非償限牛馬猶故不償餘畜不償
　可知
諸犬自殺傷他人畜産者犬主償其減價餘畜
自相殺傷者償減價之半即故放令殺傷他人
畜産者各以故殺傷論
　䟽議曰犬性噬齧或自殺傷他人畜産犬主
　償其减價以犬能噬齧主須制之為主不制
　故令償减價餘畜除犬之外皆是自相殺傷
　者謂牛相觗殺馬相蹹死之類假有甲家牛
　觗殺乙家馬馬本直絹十疋為觗殺估皮肉
　直絹兩疋即是减八疋絹甲償乙絹四疋是
　名償减價之半即故放令殺傷他人畜産者
　或犬性好噬猪羊其牛馬能相觗蹹而故放
　者責其故放各與故殺傷罪同謂同上條殺
　官私馬牛者徒一年半計贓應重若傷及殺
　餘畜産者計减價凖盜論各償所减價價不
　减者笞三十兩主放畜産而閗有殺傷從不
　應為重杖八十各償所减價
諸畜産及噬犬有觗蹹齧人而標幟覊絆不如
法若狂犬不殺者笞四十以故殺傷人者以過
失論若故放令殺傷人者减閗殺傷一等
　䟽議曰依雜令畜産觗人者截兩角蹹人者
　絆足齧人者截兩耳此為標幟覊絆之法若
　不如法并狂犬本主不殺之者各笞四十以
　不施標幟覊絆及狂犬不殺之故致殺傷人者
　以過失論過失者各依其罪從贖法律無異
　文緫依凡法不限尊貴其贖一也若本應輕
　者聴從本其故放令殺傷人者謂知犬及雜
　畜性能觗蹹及噬齧而故放者减闘殺傷一
　等其犯貴賤尊卑長幼親屬等各依本犯應
　加减為罪其畜産殺傷人仍作他物傷人保
　辜二十日辜内死者减闘殺一等辜外及他
　故死者自依以他物傷人法假令故放雜畜
　産觝蹹及齧殺子孫於徒一年半上减一等
　合徒一年餘親卑幼各依本服於闘殺傷上
　减一等
即被雇療畜産(過失法<折 t="33"/>被倩者同)及無故觸之而被殺
傷者畜主不坐
　䟽議曰有人被雇療畜産及無故觸人畜産
　而被殺傷者畜主不坐被雇本是規財無故
　謂故自犯觸如此被殺傷者畜主不坐若被
　倩療畜産被殺傷依贖法
諸監臨主守以官奴婢及畜産私自借若借人
及借之者笞五十計庸重者以受所監臨財物
論驛驢加一等
　䟽議曰監臨主守之官以所監主官奴婢及
　畜産私自借謂身自借用若轉借他人及借
　之者或一人一畜但借即笞五十或借數少
　而日多或借數多而日少計庸重於借罪者
　以受所監臨財物論累贓為坐騾驢加一等
　謂借即得杖六十計庸重以受所監臨財物
　論加一等其車船碾磑邸店之類有私自借
　若借人及借之者亦計庸賃各與借奴婢畜
　産同律雖無文所犯相類職制律監臨之官
　借所監臨及牛馬駞騾驢車船邸店碾磑各
　計庸賃以受所監臨財物論計借車船碾磑
　之類理與借畜産不殊故附此條凖例為坐
即借驛馬及借之者杖一百五日徒一年計庸
重者從上法即驛長私借人馬驢者各减一等
罪止杖一百
　䟽議曰即私借驛馬及官司借之者各杖一
　百五日徒一年計庸重者從上法謂計驛馬
　之庸當上絹八疋合加一等徒一年半即驛
　長私借人馬驢者减一等凖令驛馬驢一給
　以後死即驛長陪填是故驛長借人驢馬得
　罪稍輕各减一等謂上文借驛馬驢加受所
　監臨財物一等今驛長借人驢馬各减一等
　與受所監臨財物罪同罪止杖一百
諸放官私畜産損食官私物者笞三十贓重者
坐贓論失者減二等各償所損若官畜損食官
物者坐而不償
　䟽議曰謂放官私畜産損食官私之物損食
　雖少即笞三十若準贓得二疋一尺合笞四
　十是名計贓重者坐贓論失者減二等謂非
　故放因亡逸而損食者減罪二等各償所損
　既云損食官私之物或損或食各令畜主備
　償若官畜損食官物坐而不償公廨畜産損
　食當司公廨既不同私物亦坐而不償若損
　食餘司公廨並得罪仍備一凖上文
諸有人從庫藏出防衛主司應搜檢而不搜檢
笞二十以故致盜不覺者减盜者罪二等若夜
持時不覺盜减三等
　䟽議曰從庫藏出依式五品以上皆不合搜
　檢其應搜檢而不搜檢者防衛主司笞二十
　以不搜檢故而致盜物将出計所盜之贓主
　司减盜者罪二等若夜持時謂庫藏之所持
　更之人不覺人盜物者减盜者罪三等持時
　謂當時専持更者假有不覺盜五疋絹减三
　等得杖八十之類
主守不覺盜者五疋笞二十十疋加一等過杖
一百二十疋加一等罪止徒二年若守掌不如
法以故致盜者各加一等故縦者各與同罪
　䟽議曰主守不限有品無品謂親主當庫藏
　者不覺有人盜物凖絹五疋笞二十不滿五
　疋未合得罪十疋加一等八十五疋杖一百
　過杖一百二十疋加一等一百四十五疋罪
　止徒二年若守掌不如法謂防守持更鏁閉
　封印乖違不如法而致盜者各加一等謂防
　衛不如法有人從庫藏出入又不搜檢致盜
　不覺止加一等謂止减盜者一等夜持時不
　如法不覺盜亦加一等止减盜者二等主守
　之司不如法不覺盜亦加一等五疋笞三十
　罪止徒二年半此是各加一等故縱者各與
　同罪謂防衛主司并夜持時之人及主守之
　司故縱盜者並各與盜者同罪稱同罪者不
　在除免倍贓監主加罪之例
即故縱贓滿五十疋加役流一百疋絞若被强
盜各勿論
　䟽議曰國家庫藏本委主司若主司知情容
　盜得罪重於盜者名例律與同罪者不在加
　役流之例故於庫藏條中特生此例故縱贓
　四十九疋以下與盜者罪同不合除免滿五
　十疋加役流除名配流如法一百疋絞此謂
　故縱一人之罪若故縱頻盜及衆人盜者各
　依累倍之法若被强盜者各勿論謂被威力
　盜之非能拒得者勿論
諸假請官物事訖過十日不還者笞三十十日
加一等罪止杖一百私服用者加一等
　䟽議曰假請官物謂有吉凶應給威儀鹵簿
　或借帳幕氊褥之類事訖十日内皆合還官
　若過十日不還者笞三十十日加一等停留
　緫過八十日罪止杖一百因而私服用者謂
　吉凶事過以後别私服用者每加一等過八
　十日徒一年
若亡失所假者自言所司備償如法不自言者
以亡失論
　䟽議曰假請官物有亡失者若於請物所司
　自言失者免罪備償如法不自言失被人㪯
　者以亡失論依雜律亡失官物者凖盜論减
　三等又條亡失官私器物各備償故得亡失
　之罪又備償之
諸監臨主守以官物私自貸若貸人及貸之者
無文記以盜論有文記準盜論(抄署之類<折 t="33"/>文記謂取)
立判案減二等
　䟽議曰監臨主司謂所在之處官物有官司
　執當者以此官物私自貸若将貸人及貸之
　者此三事無文記以盜論有文記準盜論文
　記謂取抄署之類謂雖無文案或有名簿或
　取抄及署領之類皆同無文記以盜論者與
　真盜同若監臨主守自貸亦加凡盜二等有
　文記者凖盜論並五疋徒一年五疋加一等
　立判案减二等謂五疋杖九十之類
即充公廨及用公廨物若出付市易而私用者
各减一等坐之(主守私貸無文記者依盜法<折 t="33"/>雖貸亦同餘條公廨凖此即)
　䟽議曰即充公廨謂以官物廽充公廨及私
　用公廨之物無文記有文記立判案若官物
　從庫藏積聚之中出付人将市易其市易人
　私用者各凖前官物應坐之罪皆减一等坐
　之稱私用者雖貸亦同餘條公廨凖此謂一
　部律内但稱公廨私用及貸皆凖此减盜罪
　坐之即主守私貸無文記者依盜法即與真
　盜同加常盜二等徵倍贓有官者除名故云
　依盜法
所貸之人不能備償者徵判署之官(亦凖此<折 t="33"/>下條私借)
　䟽議曰監臨主守以官物貸人所貸之人不
　能備償謂無物可徵者徵判署之官判案者
　為判官署案者為主典及監事之類注云下
　條私借亦凖此謂下條監臨主守之官以官
　物借人若所借人不能備償亦徵判署之官
　故云凖此
諸監臨主守之官以官物私自借若借人及借
之者笞五十過十日坐贓論减二等
　䟽議曰監臨主守之官以所監臨主守之物
　謂衣服氊褥帷帳器玩之類但是官物私自
　借若将借人及借之者各笞五十過十日計
　所借之物凖坐贓論减二等罪止徒二年
諸倉庫及積聚財物安置不如法若曝涼不以
時致有損敗者計所損敗坐贓論州縣以長官
為首監署等亦準此
　䟽議曰倉謂貯粟麥之屬庫謂貯器仗綿絹
　之類積聚謂貯柴草雜物之所皆須高燥之
　處安置其應曝涼之物又須曝涼以時若安
　置不如法曝涼不以時而致損敗者計所損
　敗多少坐贓論州縣以長官為首以下節級
　為從監署等有所損壊亦長官為首以次為
　從故云亦凖此
諸財物應入官私而不入不應入官私而入者
坐贓論
　䟽議曰凡是公私論競割斷財物應入官乃
　入私應入私乃入官應入甲而入乙應入私
　而入公廨各計所不應入而入坐贓論
諸放散官物者坐贓論(及供祠祀宴㑹剰多之<折 t="33"/>謂出用官物有所市作)
(類)
物在還官已散用者勿徵(祀畢食訖為散用<折 t="33"/>謂營造剰多為物在)
　䟽議曰放散官物謂出用官物有所市作並
　謂官物還充官用者假有營造屋宅及供祠
　祀宴㑹料度剰多各計所剰坐贓論若物在
　未用各凖所剰還官若祠祀禮畢宴㑹食盡
　及營造事訖皆勿徵
諸應輸課税及入官之物而廽避詐匿不輸或
巧偽濕惡者計所闕準盜論主司知情與同罪
不知情减四等
　䟽議曰應輸課税謂租調地税之類及應入
　官之物而廽避詐匿假作逗留遂致廢闕及
　巧偽濕惡欺妄官司皆緫計所闕入官物數
　準盜科罪依法陪填主司知其廽避詐匿巧
　偽濕惡之情而許行者各與同罪不知情者
　减罪四等縣官應連坐者亦節級科之州官
　不覺各遞减縣官罪一等州縣綱典不覺各
　同本司下從科罪若州縣發遣依法而綱典
　在路或至輸納之所事有欺妄者州縣無罪
諸監臨主守之官皆不得於所部僦運租税課
物違者計所利坐贓論其在官非監臨减一等
主司知情各减一等
　䟽議曰凡是課税之物監臨主守皆不得於
　所部内僦勾客運其有違者計所利坐贓論
　除人畜粮外並為利物在官非監臨减一等
　謂從坐贓减一等主司知情者各减一等謂
　知監臨僦運坐贓上减一等若非監臨僦運
　坐贓上减二等所利之錢一非彼此俱罪二
　非乞索之贓既用功程而得不合没官還主
諸有所輸及出給而受給之官無故留難不受
不給者一日笞五十三日加一等罪止徒一年
門司留難者亦凖此若請輸後至主司不依次
第先給先受者笞四十
　䟽議曰有應輸官之物及官物應出給與人
　而受物出給之官無故留難不受不給者二
　日笞五十三日加一等罪止徒一年而受給
　門司留難者亦凖受給官司之法故云亦凖
　此若請輸後至官司不依次第先受給及請
　輸前至後給受者笞四十
諸官物有印封不請所由官司而主典擅開者
杖六十
　䟽議曰但是官物有封閉印記欲開者皆請
　所由官司其主典不請官司而擅開者杖六
　十
諸應輸課物而輙齎財貨詣所輸處市糴充者
杖一百将領主司知情與同罪
　䟽議曰應輸送課物者皆須從出課物之所
　運送輸納之處若輙齎財貨詣所輸處市糴
　充者杖一百将領主司若知齎物於送納之
　所市糴情與輸人同罪縱一人糴輸亦得此
　罪
諸出納官物給受有違者計所欠剰坐贓論(謂<折 t="33"/>違)
(應受上物而受下物之類<折 t="33"/>重受輕出及當出陳而出新)
　䟽議曰監主官物或受或給而有違法者謂
　稱量之物出納須平若重受輕出即有餘剰
　及當出陳而出新應受上物而受下物此即
　為欠湏計欠剰之價凖坐贓科罪其有輕受
　重出及應出新而出陳應受上物而受中物
　得罪與上文並同故云之類
其物未應出給而出給者罪亦如之官物還充
官用而違者笞四十其主司知有欠剰不言者
坐贓論减二等
　䟽議曰其物未應出給者依令應給禄者春
　秋二時分給今未至給時而給者亦依前坐
　贓科罪若給官物還充官用有違者笞四十
　其主司知有欠剰而不舉言者計所欠剰坐
　贓論减二等
諸官物當應入私已出庫藏而未付給若私物
當供官用已送在官及應供官人之物雖不供
官用而守掌在官者皆為官物之例
　䟽議曰謂官物應将給賜及借貸官人及百
　姓已出庫藏仍貯在官而未付給之間若私
　物借充官用及應徵課税之類已送在官貯
　掌或公廨物及官人月俸應供官人之物雖
　不供官用而守掌在官并檢驗贓賄或兩競
　財物如此之類而守掌在官者皆為官物之
　例
故唐律疏議卷第十五
故唐律䟽議卷第十六(凡二十四條<折 t="33"/>擅興)
　䟽議曰擅興律者漢相蕭何創為興律魏以
　擅事附之名為擅興律晉復去擅為興又至
　髙齊改為興擅律隋開皇改為擅興律雖題
　目增損隨時㳂革原其㫖趣意義不殊大事
　在於軍戎設法須為重防廏庫足訖須備不
　虞故此論兵次於廏庫之下
諸擅發兵十人以上徒一年百人徒一年半百
人加一等千人絞(發兵者雖即言上而不待報<折 t="33"/>謂無警急又不先言上而輙)
(施行即坐<折 t="33"/>猶爲擅文書)
　䟽議曰依令差兵十人以上並須銅魚勑書
　勘同始合荖發若急須兵處凖程不得奏聞
　者聴便荖發即須言上若無警急又不先言
　上輙擅發十人以上九十九人以下徒一年
　滿百人徒一年半百人加一等七百人以上
　流三千里千人絞故注云謂無警急又不先
　言上而輒發兵者雖即言上而不待報謂凖
　程應得言上者並須待報若不待報猶爲擅
　發但文書施行即坐不必要在得兵其擅發
　九人以下律令無文當不應為從重
給與者隨所給人數減擅發一等(上不待報者<折 t="33"/>亦謂不先言)
(遣即坐<折 t="33"/>告令發)
　䟽議曰雖有發兵文書執兵者不合即與亦
　湏先言上待報然後給與違者隨所給人數
　减擅發罪一等故注云亦謂不先言上不待
　報者告令發遣即坐不必要待兵行
其寇賊卒來欲有攻襲即城屯反叛若賊有内
應急須兵者得便調發雖非所屬比部官司亦
得調發給與並即言上(容得先言上者<折 t="33"/>各謂急須兵不)
　䟽議曰其有冦賊卒來入境欲有攻擊掩襲
　及國内城鎮及屯聚兵馬之處或反叛或外
　賊自相翻動内應國家如此等事急須兵者
　得便調發謂得隨便未言上待報即許調發
　雖非所屬謂所在人兵不相管隷急須兵處
　雖比部官司亦得調發掌兵軍司亦得隨便
　給與各即言上並謂急須兵處不容先言上
　者
若不即調發及不即給與者準所須人數並與
擅發罪同其不即言上者亦凖所發人數减罪
一等若有逃亡盗賊權差人夫足以追捕者不
用此律
　䟽議曰應機赴敵急須兵馬若不即調發及
　雖調發不即給與者準所須人數並與擅發
　罪同謂須十人以上不即調發及不即給與
　各徒一年百人各徒一年半每百人各加一
　等千人以上各得絞罪其不即言上者謂軍
　務警急聴先調發給與並即言上以其不即
　言上亦準所發人數減罪一等若有逃亡盜
　賊謂非兵冦直是逃亡或為盜賊所在官府
　得權差人夫足以追捕不同擅發兵之例故
　云不用此律
諸應調發雜物供給軍事者皆先言上待
報(給私出皆是<折 t="33"/>謂軍用當從)違者徒一年給與者減一
等
　䟽議曰謂隨軍所須戰具所用供給軍事雖
　非人兵皆先言上待報始得調發註云謂給
　軍用當從私出皆是若應用官物自有常式
　此為出私家故須先言上待報違者徒一年
　若知不先言上雖言上不待報即給與者減
　一等合杖一百
若事有警急得便調發給與並即言上若不調
發及不給與者亦徒一年不即言上者各減一
等
　䟽議曰事有警急冦賊卒來欲有攻襲等事
　得便調發給與並即言上爲事有警急彼此
　準程不得言上待報若不即調發及不給與
　者並徒一年不即言上各減一等俱合杖一
　百
諸應給發兵符而不給應下發兵符而不下若
下符違式(得承用者<折 t="33"/>謂違令式不)
　䟽議曰依公式令下魚符畿内三左二右畿
　外五左一右左者在内右者付外行用之日
　從第一為首後更有事須用以次發之周而
　復始又條應給魚符及傳符皆長官執長官
　無次官執此據元付在外之日是為應給發
　兵符其符通授官荖使雜追徵等以發兵事
　重故以發兵為文應下發兵符而不下者謂
　荖兵不下左符若下符違式謂不依次第不
　得承用者
及不以符合從事或符不合不速以聞各徒二
年其違限不即還符者徒一年餘符各減二等
(應發兵者同發兵符法<折 t="33"/>凢言餘符者契亦同即契)
　䟽議曰不以符合從事者謂執兵之司得左
　符皆用右符勘合始從發兵之事若不合符
　即從事或勘左符與右符不合不速奏者各
　徒二年違限不即還符謂執符之司勘符訖
　依公式令封符付使人若使人更徃别處未
　即還者附餘使傳送若州内有使次諸府緫
　附五日内無使須荖專使送之若違此令限
　不即還符者得徒一年餘符各減二等餘符
　者謂禁苑及交廵魚符之類若符至不合即
　從其事或勘符不合不速奏聞徒一年不即
　還符杖九十是名餘符各減二等注云凢言
　餘符者契亦同即契應發兵者同發兵符法
　依令車駕廵幸皇太子監國有兵馬受處分
　者為木契若王公以下在京留守及諸州有
　兵馬受處分并行軍所及領兵五百人以上
　馬五百疋以上征討亦給木契既用木契發
　兵即同發兵符法監門式皇城内諸街鋪各
　給木契京城諸街鋪各給木魚金部司農凖
　式亦並給木契但是在式諸契並同餘符
諸揀點衛士(亦同<折 t="33"/>征人)取捨不平者一人杖七十三
人加一等罪止徒三年(取弱捨多丁而取少丁<折 t="33"/>不平謂捨富取貧捨强)
(類<折 t="33"/>之)
　䟽議曰揀點衛士注云征人亦同征人謂非
　衛士臨時募行者若取捨不平者一人杖七
　十三人加一等罪止徒三年揀點之法財均
　者取强力均者取富財力又均先取多丁故
　注云不平謂捨冨取貧捨强取弱捨多丁而
　取少丁之類者謂老少能否臨時比校不平
　者皆是
若軍名先定而差遣不平減二等即應差主帥
而差衛士者加一等其有欠剰者各加一等
　䟽議曰軍名先定謂衛士之徒臨時差遣不
　平者減罪二等一人笞五十三人加一等罪
　止徒二年即應差隊副以上而差衛士者加
　一等謂一人杖六十三人加一等罪止徒二
　年半此直為主帥衛士不同故加一等罪止
　徒二年半其揀點衛士及征人有欠剰亦各
　加本罪一等主帥欠剰亦同其不平之與欠
　剰既罪名不等即準併滿之法科之
諸征人冐名相代者徒二年同居親屬代者減
二等
　䟽議曰介胄之士有進無退征名既定不可
　假名賞罰須有所歸何冝輒相冐代如有違
　者首徒二年從減一等同居親屬代者減二
　等稱同居親屬者謂同居共財者若征處得
　勲彼此俱不合叙
若部内有冐名相代者里正笞五十一人加一
等縣内一人典笞三十二人加一等州隨所管
縣多少通計為罪各罪止徒二年(節級為坐<折 t="33"/>佐職以上)主
司知情與冐名者同罪
　䟽議曰部内有冐名者謂里正所部之内有
　征人冐名相代里正不覺一人里正笞五十
　一人加一等九人徒二年若縣内一人典笞
　三十二人加一等十五人杖一百二十一人
　徒二年注云佐職以上節級為坐即尉為第
　二從丞為第三從令及主簿録事為第四從
　州隨所管縣多少通計為罪謂管二縣者二
　人冐名州典笞三十四人加一等管三縣者
　三人冐名州典笞三十六人加一等之類判
　司以上節級皆如縣罪計加通計亦準此各
　罪止徒二年謂里正及縣典州典各罪止徒
　二年故注云佐職以上節級為坐知情者謂
　里正及州縣遣兵之官若主典知冐代情並
　與冐名者同罪
其在軍冐名者隊正同里正(隊副同<折 t="33"/>凡言隊正)
　䟽議曰其在軍冐名者謂衛士以上得罪一
　同征人隊正副得罪準里正亦一人笞五十
　一人加一等罪止徒二年凡言隊正隊副同
　稱凡言者凡稱隊正之處隊副即同
旅帥校尉減隊正一等果毅折衝隨所管校尉
多少通計為罪(同州縣之法<折 t="33"/>其主典以上並)
　䟽議曰依軍防令每一旅帥管二隊正每一
　校尉管二旅帥既非親監當者同減隊正一
　等謂一人冐名笞四十一人加一等罪止徒
　一年半果毅折衝隨所管校尉多少通計為
　罪每府管五校尉之處亦有管四校尉三校
　尉者謂管三校尉者三人冐名管四校尉者
　四人冐名管五校尉者五人冐名各得笞四
　十不滿此數不坐通計之法並凖上文州管
　縣之義注云其主典以上並同州縣之法謂
　罪亦從下始府典同州典兵曹為第二從長
　史果毅為第三從折衝為第四從録事同下
　從依律無四等官者止準見府官為坐
諸大集校閲而違期不到者杖一百三日加一
等主帥犯者加二等即差發從行而違期者各
減一等
　䟽議曰春秋之義春蒐夏苗秋獮冬狩皆因
　農隙以講大事即今校閲是也又車駕親行
　是名大集校閲而有違期不到者謂於集時
　不到即杖一百每更三日加一等主帥犯者
　加二等謂隊副以上将軍以下集時不到者
　即差發從行而違限者各減一等謂正身當
　時不到杖九十每三日加一等主帥以上同
　上解其折衝府校閲在式有文不到者各凖
　違式之罪若所司不告者罪在所司
諸乏軍興者斬故失等(調發而稽廢者<折 t="33"/>謂臨軍征討有所)
　䟽議曰興軍征討國之大事調發征行有所
　稽廢者名乏軍興犯者合斬故失罪等為其
　事大雖失不減注云謂臨軍征討有所調發
　兵馬及應須供軍器械或所須戰具各依期
　㑹克日俱充有所闕者即是稽廢故云有所
　調發而稽廢者若充使命告報軍期而違限
　廢事者亦是乏軍興故失罪等
不憂軍事者杖一百(乏細小之物<折 t="33"/>謂臨軍征討闕)
　䟽議曰謂隨身七事及火幕行具細小之物
　臨軍征討有所闕乏一事不充即杖一百注
　云謂臨軍征討亦據臨戰不及别求若未從
　軍尚容求覔即從違式法
諸征人稽留者一日杖一百二日加一等二十
日絞即臨軍征討而稽期者流三千里三日斬
　䟽議曰謂名已從軍兵馬並發不即進路而
　致稽留者一日杖一百二日加一等二十日
　絞謂從軍人上道日計滿二十日即臨軍征
　討者謂鉦皷相聞指期交戰而稽期者流三
　千里經三日者斬
若用捨從權不拘此律(或捨罪求功雖怠不戮<折 t="33"/>或應期赴難違期即斬)
(處断故不拘常律<折 t="33"/>如此之類各隨臨時)
　䟽議曰推轂寄重義資英略閫外之事見可
　即為軍中號令理貴機速用捨從權務在成
　濟故注云或應期赴難違期即斬捨罪求功
　雖怠不戮者謂或違於軍令别求異功或雖
　即愆期擬収後效或戮或捨隨事處斷如此
　之類不拘此律
諸宻有征討而告賊消息者斬妻子流二千里
其非征討而作間諜若化外人來為間諜或傳
書信與化内人并受及知情容止者並絞
　䟽議曰或伺賊間隙密期征討乃有姦人告
　賊消息者斬妻子流二千里其非征討而作
　間諜者間謂徃來諜謂覘候傳通國家消息
　以報賊徒化外人來為間諜者謂聲教之外
　四夷之人私入國内徃來覘候者或傳書信
　與化内人并受化外書信知情容止停藏者
　並絞
諸主将守城為賊所攻不固守而棄去及守備
不設為賊所掩覆者斬若連接宼賊𬒳遣斥候
不覺賊來者徒三年以故致有覆敗者亦斬
䟽議曰主将者謂主領人兵親為主将者或
鎮将戍主或留守邉城州縣城主之類守城
為賊所攻擊不能固守棄城而去及守備不
設謂預備有闕廵警不嚴𬒳賊所掩襲覆敗
者斬若連接寇賊謂軍壘連接旗旄相望𬒳
遣斥候謂指斥候望不覺賊來入境者徒三
年以故致有覆敗者以其不覺賊來為賊掩
襲致城及人兵有覆敗者亦斬
諸主将以下臨陣先退若寇賊對陣捨仗投軍
及棄賊來降而輙殺者斬
䟽議曰主将以下謂戰士以上臨陣交兵而
有先退若寇賊對陣而捨仗投軍謂背彼㓙
徒捨仗歸命及雖非對陣棄賊來降而輒殺
之者斬謂先退以下皆從此坐
即違犯軍令軍還以後在律有條者依律斷無
條者勿論
　疏議曰若違犯軍中號令者軍還以後其所
　違之罪在律有條者仍依律斷直違将軍教
　令在律無條軍還之後不合論罪故云無條
　者勿論
諸在軍所及在鎮戍私放征防人還者各以征
鎮人逃亡罪論即私放輒離軍鎮者各減二等
　䟽議曰在軍所者謂在行軍之所鎮戍者謂
　在鎮戍之處私放征防人還者謂征防之人
　未合還家輒私放者各以征鎮人逃亡罪論
　依捕亡律從軍征討而亡者一日徒一年一
　日加一等十五日絞臨對宼賊而亡者斬主
　司故縱與同罪若放征人令還各得此罪又
　條防人向防及在防未滿而亡者鎮人亦同
　一日杖八十三日加一等放防人還者各得
　此罪是名各以征鎮人逃亡罪論即私放輒
　離軍鎮者謂放軍人去軍防人離鎮既非即
　放還征防二色各減本罪二等
若放人多者一人準一日放日多者一日準一
人(累成十五日之類並經宿乃坐<折 t="33"/>謂放三人各五日放五人各三日)臨軍征討
而放者斬𬒳放者各减一等
　䟽議曰依捕亡律從軍征討而亡一日徒一
　年一日加一等十五日絞若放十五人一日
　亦合絞其放鎮戍人而還一人一日杖八十三
　日加一等三十一日流三千里若放三十一
　人一日亦流三千里即私放輒離軍鎮者各
　减二等謂放征人去軍一日杖九十一日加
　一等十五日徒三年若放防人離鎮一日杖
　六十三日加一等罪止徒二年半是為放人
　多者一人凖一日放日多者一日凖一人注
　云謂放三人各五日放五人各三日俱累成
　十五日各合絞稱之類者或放七人各二日
　又放一人經一日亦為十五日合絞人之與
　日並得相累或人或日累成十五日皆至死
　刑故云之類並經宿乃坐不經宿者無罪雖
　經宿不滿日者一人從不應為之坐征人從重
　鎮戍從輕注云經宿乃坐者以人日相率恐
　放十人經半日即為五人之罪故云經宿乃
　坐還與百刻義同臨軍征討而放者斬謂臨
　陣對宼輒放征人不待終日即合處斬被放
　者流三千里𬒳放征人防人各减主司罪一
　等故云各减一等
諸臨軍征討而巧詐以避征役(誣告人故犯輕<折 t="33"/>巧詐百端謂若)
(類<折 t="33"/>罪之)
　䟽議曰臨對寇賊即欲追討乃巧詐方便推
　避征役注云巧詐百端或有誣告人罪以求
　推對或故犯輕法意在留連或故自傷殘或
　詐為疾患姦詐不一故云百端不可備陳故
　云之類
若有校試以能為不能以故有所稽乏者以乏
軍興論未廢事者減一等主司不加窮覈而承
詐者減罪二等知情者與同罪至死者加役流
　䟽議曰有所校試謂臨軍之時一藝以上應
　供軍用軍中校試故以能為不能以巧詐不
　能之故於軍有所稽違及致闕乏廢事者以
　乏軍興論故失俱合斬若於事未廢減死一
　等主司不加窮覈主司謂應檢勘校試之人
　不加窮研覈實而承詐依信者減罪人罪二
　等知情者謂知巧詐之情並與犯者同罪至
　死者加役流未闕事者流三千里
諸鎮戍有犯本條無罪名者各減征人二等
　䟽議曰鎮戍有所犯法本條無罪名者謂鎮
　戍防人冐名相代及主司知情不知情若鎮
　戍拒賊而有巧詐避役若有校試以能為不
　能並在鎮戍中無有罪名者各減征人二等
諸戎仗非公文出給而輒出給者主司徒二年
雖有符牒合給未判而出給者杖一百儀仗各
減三等
　䟽議曰出給戎仗兵器非得公文而輒出給
　者主司徒二年主司謂當判署者雖有符牒
　合給未判而出給謂有符牒到司仍未行判
　即准符牒出給者杖一百其於留守所及諸
　州府差發或應用魚符勑書而不用者亦徒
　二年儀仗各减三等儀仗謂吉㓙鹵簿諸門
　㦸矟之類無文牒出給者杖一百未判出給
　者杖七十故云各减三等
諸鎮戍應遣畨代而違限不遣者一日杖一百
三日加一等罪止徒二年即代到而不放者减
一等
　䟽議曰依軍防令防人畨代皆十月一日交
　代如官司違限不遣若準程稽違不早遣者
　一日杖一百三日加一等罪止徒二年即代
　到不放謂防人十月一日替到不放者减一
　等謂一日杖九十三日加一等罪止徒一年
　半
若鎮戍官司役使防人不以理致令逃走者一
人杖六十五人加一等罪止徒一年半
　䟽議曰依軍防令防人在防守固之外唯得
　脩理軍器城隍公廨屋宇各量防人多少於
　當處側近給空閑地逐水陸所宜斟酌營種
　并雜𬞞菜以充糧貯及充防人等食此非正
　役不責全功自須苦樂均平量力驅使鎮戍
　官司使不以理致令逃走者一人杖六十五
　人加一等罪止徒一年半若使不以理而防
　人雖不逃走仍從違令科斷
諸有所興造應言上而不言上應待報而不待
報各計庸坐贓論减一等
　䟽議曰修城郭築堤防興起人功有所營造
　依營繕令計人功多少申尚書省聽報始合
　役功或不言上及不待報各計所役人庸坐
　贓論减一等其庸倍論罪止徒二年半
即料請財物及人功多少違實者笞五十若事
巳損費各併計所違贓庸重者坐贓論減一等
(請者不實請者坐<折 t="33"/>本料不實料者坐)
　䟽議曰即料請財物及人功多少違實者謂
　官有營造應須市買料請所須財物及料用
　人功多少故不以實者笞五十若事巳損費
　或巳損財物或巳費人功各併計所費功庸
　準贓重者坐贓論減一等重者謂重於笞五
　十即五疋一尺以上坐贓論減一等合杖六
　十者為贓重本料不實止坐元料之人若由
　請人不實即請者合坐失者各减三等依名
　例律以贓致罪頻犯者各倍論此既因贓獲
　罪功庸出衆人之上并通官物即合累而倍
　論若直費官財物不損庸直止據所費財料
　不在倍限雖費人功倍併不重官物止從官
　物科斷即是累併不加重者止從重論
諸非法興造及雜徭役十庸以上坐贓論(公事<折 t="33"/>謂為)
(令所聽者<折 t="33"/>役使而非法)
　䟽議曰非法興造謂法令無文雖則有文非
　時興造亦是若作池亭賓館之屬及雜徭役
　謂非時科喚丁夫驅使十庸以上坐贓論既
　準衆人為庸亦須累而倍折故注云謂為公事
　役使而非法令所聽者因而率歛財物者亦
　併計坐贓論仍亦倍折以其非法賦歛不自
　入已得罪故輕
諸工作有不如法者笞四十不任用及應更作
者併計所不任贓庸坐贓論减一等其供奉作
者加二等工匠各以所由為罪監當官司各減
三等
　䟽議曰工作謂在官司造作輒違様式有不
　如法者笞四十不任用謂造作不任時用及
　應更作者併計所不任贓庸累倍坐贓論减
　一等十疋杖一百十疋加一等罪止徒二年
　半其供奉作加二等者供奉之義已於職制
　解訖若不如法杖六十不任用及應更作坐
　贓論加一等罪止流二千里其併倍訖不重
　費官物者並直計官物科之其贓不倍工匠
　各以所由為罪監當官司各減三等者謂親
　監當造作若有不如法减工匠三等笞十不
　任用及應更作减坐贓四等罪止徒一年供
　奉作罪止徒二年之類
諸私有禁兵器者徒一年半(楯短矛者<折 t="33"/>謂非弓箭刀)
　䟽議曰私有禁兵器謂甲弩矛矟具裝等依
　令私家不合有若有矛矟者各徒一年半注
　云謂非弓箭刀楯短矛者此上五事私家聽
　有其旌旗幡幟及儀仗並私家不得輒有違
　者從不應為重杖八十
弩一張加二等甲一領及弩三張流二千里甲
三領及弩五張絞私造者各加一等(具裝與甲同<折 t="33"/>甲謂皮鐵等)
(不送官者同私有法<折 t="33"/>即得闌遺過三十日)
　䟽議曰弩一張加二等謂加私有禁兵器罪
　二等合徒二年半甲一領及弩三張流二千
　里有甲有弩各得其罪甲三領及弩五張絞
　亦甲弩準數各得絞罪私造者各加一等謂
　私造甲弩及禁兵器各加私有罪一等
　問曰私有甲三領及弩五張凖依律文各合
　處絞有人私有甲二領并弩四張欲處何罪
　荅曰畜甲畜弩各立罪名既非一事不合併
　滿依名例律其應入罪者舉輕以明重有甲
　罪重有弩坐輕既有弩四張已合流罪加一
　滿五即至死刑况加甲二領明合處絞私有
　弩四張加甲一領者亦合死刑
　注甲謂皮鐵等具裝與甲同即得䦨遺過三
　十日不送官者同私有法
　䟽議曰鐵甲皮甲得罪皆同私有具裝與甲
　無别有一具裝流二千里有三領者亦合絞
　即得䦨遺過三十日不送官謂得䦨遺禁兵
　器以下三十一日不送官者同私有法既稱
　過三十日即三十日内不合此罪又依軍防
　令䦨得甲仗皆即輸官不送輸者從違令笞
　五十滿五日者依雜律各以亡失罪論其亡
　失之罪從本條解釋其甲非皮鐵者依庫部
　式亦有聽畜之處其限外剰畜及不應畜而
　有者亦準禁兵器論但甲有禁文非私家合
　有為非皮鐡量罪稍輕坐同禁兵器理為適
　中
造未成者減二等即私有甲弩非全成者杖一
百餘非全成者勿論
　䟽議曰造未成者謂從上禁兵器以下未成
　者各減私造罪二等謂甲三領弩五張以上
　縱更多有各止處徒三年即私有甲弩非全
　成者謂不堪着用又非私造杖一百餘非全
　成者勿論謂甲弩之外所有禁兵器非全成
　者皆不坐既是禁兵器雖不合罪亦須送官
諸役功力有所採取而不任用者計所欠庸坐
贓論減一等
　䟽議曰謂官役功力若採藥或取材之類而
　不任用者若全不任用須計全庸若少不任
　用凖其欠庸併倍坐贓論減一等
若有所造作及有所毁壊備慮不謹而誤殺人
者徒一年半工匠主司各以所由為罪
　䟽議曰謂有所繕造營作及有所毁壊崩撤
　之類不先備慮謹慎而誤殺人者徒一年半
　工匠主司各以所由為罪或由工匠指撝或
　是主司處分各以所由為罪明無連坐之法
　律既但稱殺人即明傷者無罪
諸應差丁夫而差遣不平及欠剰者一人笞四
十五人加一等罪止徒一年即丁夫在役日滿
不放者一日笞四十一日加一等罪止杖一百
(所由<折 t="33"/>各坐其)
　䟽議曰差遣之法謂先冨强後貧弱先多丁
　後少丁凢丁分畨上役者家有兼丁要月家
　貧單身閑月之類違此不平及令人數欠剰
　者一人笞四十五人加一等罪止徒一年即
　丁夫在役謂在役之人日滿不放者一日笞
　四十一日加一等罪止杖一百注云各坐其
　所由謂止坐不放者所由之人明無連坐之
　法
諸𬒳差充丁夫雜匠而稽留不赴者一日笞三
十三日加一等罪止杖一百将領主司加一等
防人稽留者各加三等即由將領者將領者獨
坐(留者準此<折 t="33"/>餘條將領稽)
　䟽議曰丁夫雜匠𬒳官差遣不依程限而稽
　留不赴者一日笞三十三日加一等罪止杖
　一百將領主司加一等主司謂親領監當者
　一日笞四十三日加一等罪止徒一年其防
　人稽留者各加三等一日杖六十三日加一
　等罪止徒二年其将領主司亦加一等若由
　将領主司稽留丁夫雜匠防人不合得罪唯
　罪將領之人故云將領者獨坐注云餘條将
　領主司準此餘條謂征人等但是差行有主
　司将領本條無将領罪名事由将領者皆将
　領者獨坐
諸丁夫雜匠在役而監當官司私使及主司於
職掌之所私使兵防者各計庸準盜論即私使
兵防出城鎮者加一等
　䟽議曰丁夫雜匠見在官役役限之内而監
　當官司私役使及主司謂應判署及親監當
　兵防之人於職掌之所私使各計庸凖盜論
　謂從丁夫以下各計私使之庸凖盜論即雜
　使計庸不滿尺者從盜不得財笞五十兵防
　並據城隍内使者若私使出城鎮加罪一等
　謂計庸加凖盜論罪一等即强使者依職制律
　强者加二等餘條强者準此若强使兵防出
　城者即亦於本罪加一等上累加雖稱丁夫
　雜匠及兵防非在役限内而使者丁夫雜匠
　依上條日滿不放笞四十一日加一等罪止
　杖一百兵防從代到不放一日杖九十三日
　加一等罪止徒一年半計庸重者若見是監
　臨官依役使監臨之罪其非本部官者依不
　應得為從輕笞四十庸多得罪重者依職制
　律去官而受舊官屬士庶饋與若乞取借貸
　之屬各減在官時三等非監臨官私使亦於
　準盜論上減三等
故唐律䟽議卷第十六
故唐律䟽議卷第十七(凡一十三條<折 t="33"/>賊盗)
　䟽議曰賊盜律者魏文侯時李悝首制法經
　有盜法賊法以為法之篇目自秦漢逮至後
　魏皆名賊律盜律北齊合為賊盜律後周為
　刼盜律復有賊叛律隋開皇合為賊盜律至
　今不改前禁擅發兵馬此湏防止賊盜故次
　擅興之下
諸謀反及大逆者皆斬父子年十六以上皆絞
十五以下及母女妻妾(亦同<折 t="33"/>子妻妾)祖孫兄弟姊妹
若部曲資財田宅並没官男夫年八十及篤疾
婦人年六十及廢疾者並免(緣坐者準此<折 t="33"/>餘條婦人應)伯叔
父兄弟之子皆流三千里不限籍之同異
　䟽議曰人君者與天地合徳與日月齊明上
　祗寳命下臨率土而有狡竪凶徒謀危社稷
　始興狂計其事未行將而必誅即同真反名
　例稱謀者二人以上若事已彰明雖一人同
　二人之法大逆者謂謀毁宗廟山陵及宫闕
　反逆止據始謀大逆者謂其行訖故謀反及
　大逆者皆斬父子年十六以上皆絞言皆者
　罪無首從十五以下及母女妻妾注云子妻
　妾亦同祖孫兄弟姊妺若部曲資財田宅並
　没官部曲不同資財故特言之部曲妻及客
　女並與部曲奴婢同資財故不别言男夫年
　八十及篤疾婦人年六十及廢疾並免緣坐
　注云餘條婦人應縁坐者準此謂謀叛已上
　道及殺一家非死罪三人并告賊消息此等
　之罪縁坐各及婦人其年六十及廢疾亦免
　故云婦人應縁坐者凖此伯叔父兄弟之子
　皆流三千里不限籍之同異雖與反逆人别
　籍得罪皆同若出繼同堂謂伯叔父及兄弟
　之子己之子内有出繼同宗者同堂謂伯叔
　父之子今俗呼為親堂兄弟者以外即不合
　縁坐
即雖謀反詞理不能動衆威力不足率人者亦
皆斬(假託靈異妄稱兵馬虚説反由傳惑衆人<折 t="33"/>謂結謀真實而不能為害者若自述休徵)
(者自從祅法<折 t="33"/>而無真狀可驗)父子母女妻妾並流三千里資
財不在没限其謀大逆者絞
　䟽議曰即雖謀反者謂雖構亂常之詞不足
　動衆人之意雖騁凶威若力不能驅率得人
　雖有反謀無能為害者亦皆斬父子母女妻
　妾並流三千里資財不在没限故云謂結謀
　真實而不能為害者若自述休徵言身有善
　應或假託靈異妄稱兵馬或虚論反狀妄説
　反由如此傳惑衆人而無真狀可驗者自從
　祅法謂一身合絞妻子不合縁坐謀大逆者
　絞上文大逆即據逆事已行此為謀而未行
　唯得絞罪律不稱皆自依首從之法
　問曰反逆人應縁坐其妻妾據本法雖㑹赦
　猶離之正之其繼飬子孫依本法雖㑹赦合
　正之凖離之正之即不在緣坐之限反逆事
　彰之後始訴離之正之如此之類並合放免
　以否
　荅曰刑法慎於開塞一律不可兩科執憲履
　繩務從折中違法之輩已汨朝章雖經大恩
　法湏離正離正之色即是凡人離正不可爲
　親湏從本宗緣坐
諸緣坐非同居者資財田宅不在没限雖同居
非緣坐及緣坐人子孫應免流者各準分法留
還(準一子分法<折 t="33"/>老疾得免者各)
　䟽議曰縁坐非同居者謂謀反大逆人親伯
　叔兄弟已分訖田宅資財不在没限雖見同
　居準律非緣坐謂非期以上親及子孫其祖
　母及伯叔母姑兄弟妻各謂無夫者律文不
　載並非縁坐其縁坐人子孫謂伯叔子及兄
　弟孫據律亦不縁坐各準分法留還謂未經
　分異犯罪之後並凖户令分法及孫婦雖非
　緣坐夫没即合歸宗凖法不入分限注云老
　疾得免者男夫年八十及篤疾婦人年六十
　及廢疾各凖户内應分人多少人别得凖一
　子分法留還
　問曰老疾得免者各凖一子分法假有一人
　年八十有三男十孫或一孫反逆或一男見
　在或三男俱死唯有十孫老者若為留分
　荅曰男但一人見在依令作三男分法添老
　者一人即為四分若三男死盡依令諸子均
　分老人共十孫為十一分留一分與老者是
　為各準一子分法
若女許嫁已定歸其夫出飬入道及娉妻未成
者不追坐(所飬坐<折 t="33"/>出飬者從)道士及婦人若部曲奴婢
犯反逆者止坐其身
　䟽議曰女許嫁已定謂有許㛰之書及私約
　或已納娉財雖未成皆歸其夫出飬謂男女
　為人所飬入道謂為道士女冠若僧尼娉妻
　未成者雖克吉日男女未相見並不追坐出
　養者從所養家縁坐不渉本生道士及婦人
　稱道士僧尼亦同婦人不限在室及出嫁入
　道若部曲奴婢者奴婢不限官私犯反逆者
　止坐其身自道士以下若犯謀反大逆並無
　縁坐故云止坐其身
　問曰雜户及太常音聲人犯反逆有縁坐否
　荅曰雜戸及太常音聲人各附縣貫受田進
　丁老免與百姓同其有反逆及應縁坐亦與
　百姓無别若工樂官戸不附州縣貫者與部
　曲例同止坐其身更無縁坐
諸口陳欲反之言心無真實之計而無狀可尋
者流二千里
　䟽議曰有人實無謀危之計口出欲反之言
　勘無實狀可尋妄爲狂悖之語者流二千里
　若有口陳欲逆叛之言勘無真實之狀律令
　旣無條制各從不應為重
諸謀叛者絞已上道者皆斬(𬒳驅率者非餘條<折 t="33"/>謂協同謀計乃坐)
(者凖此<折 t="33"/>被驅率)
　䟽議曰謀叛者謂欲背國投偽始謀未行事
　發者首處絞從者流已上道者不限首從皆
　斬注云謂恊同謀計乃坐恊者和也謂本情
　和同共作謀計此等各依謀叛之法𬒳驅率
　者非謂元本不共同情臨時而𬒳驅率者不
　坐餘條𬒳驅率者準此餘條謂謀反謀大逆
　或亡命山澤不從追喚既肆凶悖堪擅殺人
　并刼囚之類𬒳驅率之人不合得罪
妻子流二千里若率部衆百人以上父母妻子
流三千里所率雖不滿百人以故為害者以百
人以上論(擊虜掠者<折 t="33"/>害謂有所攻)
　䟽議曰叛者身得斬罪妻子仍流二千里若
　唯有妻及子年十五以下合贖婦人不可獨
　流湏依留住之法加杖居作若子年十六以
　上依式流配其母至配所免居作在室之女
　不在配限名例律縁坐者女不同故也若率
　部衆百人以上罪狀尤重故父母及妻子流
　三千里所率雖不滿百人以故為害者以百
　人以上論注云害謂有所攻擊虜掠者或攻
　擊城隍或虜掠百姓依百人以上論各身處
　斬父母妻子流三千里其攻擊城隍因即拒
　守自依反法
即亡命山澤不從追喚者以謀叛論其抗拒将
吏者以已上道論
　䟽議曰謂背誕之人亡命山澤不從追喚者
　以謀叛論首得絞刑從者流三千里抗拒將
　吏者謂有將吏追討仍相抗拒者以已上道
　論並身處斬妻子配流抗拒有害者父母妻
　子流三千里並准上文率部衆百人以上不
　湏有害若不滿百人要湏有害得罪乃與百
　人以上同
諸謀殺制使若本屬府主剌史縣令及吏卒謀
殺本部五品以上官長者流二千里(廨戸奴婢<折 t="33"/>工樂及公)
(餘條准此<折 t="33"/>與吏卒同)已傷者絞已殺者皆斬
　䟽議曰制使本屬府主國官邑官已從名例
　觧訖刺史都督縣令並據本部者吏卒謀殺
　都水使者或折衝府衛士謀殺本府折衝果
　毅如此之類並流二千里工樂謂不屬縣貫
　唯隷本司并公廨戸奴婢謀殺本司五品以
　上官長罪與吏卒同若司農官户奴婢謀殺
　司農卿者理與工樂謀殺太常卿少府監無
　别餘條謂工樂官户奴婢毆詈本部五品以
　上官長當條無罪名者並與吏卒同已傷者
　絞仍依首從法已殺者皆斬
諸謀殺期親尊長外祖父母夫夫之祖父母父
母者皆斬(妻妾雖不知情與同罪<折 t="33"/>犯姦而姦人殺其夫所姦)
　䟽議曰期親尊長外祖父母夫夫之祖父母
　父母並於名例解訖若妻妾同謀亦無首從
　注云犯姦而姦人殺其夫謂妻妾與人姦通
　而姦人殺其夫謀而已殺故鬪殺者所姦妻
　妾雖不知情與殺者同罪謂所姦妻妾亦合
　絞
謀殺緦麻以上尊長者流二千里已傷者絞已
殺者皆斬
　䟽議曰謀殺緦麻以上尊長則大功以下皆
　是外姻有服尊長亦同俱流二千里已傷者
　首處絞從者流謀而殺訖者皆斬罪無首從
即尊長謀殺卑㓜者各依故殺罪减二等已傷
者减一等已殺者依故殺法
　䟽議曰謂上文尊長謀殺卑㓜當條無罪名
　者各依故殺罪減二等已傷者減一等假如
　有所規求謀殺期親卑㓜合徒三年已傷者
　流三千里已殺者依故殺法合絞之類言故
　殺法者謂罪依故殺法其首各依本謀論造
　意者雖不行仍爲首從者不行減行者一等
　假有伯叔数人謀殺猶子訖即首合流二千
　里從而加功合徒三年從者不加功徒二年
　半從者不行減行者一等徒二年之類略舉
　殺期親卑㓜餘者不復備文其應減者各依
　本罪上减
諸部曲奴婢謀殺主者皆斬謀殺主之期親及
外祖父母者絞巳傷者皆斬
　䟽議曰稱部曲奴婢者客女及部曲妻並同
　此謂謀而未行但同籍良口以上合有財分
　者並皆為主謀殺者皆斬罪無首從謀殺主
　之期親為别戸籍者及外祖父母者絞依首
　從科已傷者皆斬謂無首從其媵及妾在令
　不合分財並非奴婢之主
諸妻妾謀殺故夫之祖父母父母者流二千里
已傷者絞已殺者皆斬部曲奴婢謀殺舊主者
罪亦同(為良者餘條故夫舊主凖此<折 t="33"/>故夫謂夫亡改嫁舊主謂主放)
　䟽議曰妻妾謀殺故夫之祖父母父母者流
　二千里已傷者絞並據首從科之已殺者皆
　斬罪無首從謂一家之内妻妾寡者數人夫
　亡之後並已改嫁後共謀殺故夫之祖父母
　父母俱得斬刑若兼他人同謀他人依首從
　之法不入皆斬之限部曲奴婢謀殺舊主稱
　罪亦同者謂謀而未殺流二千里已傷者絞
　已殺者皆斬注云故夫謂夫亡改嫁舊主謂
　主放為良者妻妾若𬒳出及和離即同凡人
　不入故夫之限其舊主謂經放為良及自贖
　免賤者若轉賣及自理訴得脫即同凡人餘
　條故夫舊主準此謂毆詈告言之類當條無
　文者並準此
諸謀殺人者徒三年已傷者絞已殺者斬從而
加功者絞不加功者流三千里造意者雖不行
仍為首(者亦同<折 t="33"/>僱人殺)
　䟽議曰謀殺人者謂二人以上若事已彰露
　欲殺不虛雖獨一人亦同二人謀法徒三年
　已傷者絞已殺者斬從而加功者絞謂同謀
　共殺殺時加功雖不下手殺人當時共相擁
　迫由其遮遏逃竄無所既相因藉始得殺之
　如此經營皆是加功之類不限多少並合絞
　刑同謀從而不加功力者流三千里造意者
　謂元謀署殺其計已成身雖不行仍為首罪
　合斬餘加功者絞注云雇人殺者亦同謂造
　意為首受雇加功者為從
即從者不行减行者一等(行凖此<折 t="33"/>餘條不)
　䟽議曰謂謀殺人從者不行减行者一等合
　徒三年注云餘條不行準此餘條謂刼囚傷
　人及謀殺緦麻以上尊長已傷之類從者不
　行亦减一等其有發心謀殺即皆斬者同謀
　不行不在减例謂謀殺期親尊長同謀不行
　亦得斬罪
諸刼囚者流三千里傷人及刼死囚者絞殺人
者皆斬(不湏得囚<折 t="33"/>但刼即坐)
　䟽議曰犯罪之人身𬒳囚禁凶徒惡黨共來
　相刼奪者流三千里若因刼輕囚傷人及刼
　死囚而不傷人各得絞罪仍依首從科㫁因
　刼囚而有殺人者皆合處斬罪無首從注云
　但刼即坐不湏得囚謂以威若力強刼囚者
　即合此坐不湏要在得囚
若竊囚而亡與囚同罪(屬等<折 t="33"/>他人親)竊而未得减二
等以故殺傷人者從刼囚法
　䟽議曰謂私竊取囚因即迯逸與囚同罪者
　謂竊死囚還得死罪(還得流徒<折 t="33"/>竊流徒囚)之類假使得
　相容隱亦不許竊囚故注云他人親屬等竊
　而未得减二等謂竊計已行未離禁處者减
　所竊囚罪一等謂未得死囚者徒三年未得
　流囚徒二年半之類若因竊囚之故而殺傷
　人者即從刼囚之法科罪
　問曰父祖子孫見𬒳囚禁而欲刼取乃誤殺
　傷祖孫或竊囚過失殺傷他人各合何罪
　荅曰據律刼囚者流三千里傷人及刼死囚
　者絞殺人者皆斬據此律意本為殺傷傍人
　若有誤殺傷𬒳刼之囚止得刼囚之坐若其
　誤殺父祖論罪重於刼囚既是因誤而殺湏
　依過失之法其因竊囚過失殺傷他人者下
　條云因盜而過失殺傷他人者以闘殺傷論
　至死者加役流既竊囚之事類因盜之罪其
　有過失彼此不殊殺傷人者亦依闘殺傷人
　論應至死者從加役流坐其有誤殺傷本法
　輕於竊囚未得者即從重科
　又問竊囚而亡𬒳人追捕棄囚迯走後始拒
　格因而殺傷罪同刼囚以否
　荅曰下條竊盗發覺棄財迯走因相拒捍如
　此之類事有因緣者非强盗今者竊囚而亡
　棄囚迯走理與竊盗發覺棄財迯走義同止
　得拒捕而科不同刼囚之坐
諸有所規避而執持人為質者皆斬部司及隣
伍知見避質不格者徒二年(祖父母者聽身避<折 t="33"/>質期以上親及外)
(格<折 t="33"/>不)
　䟽議曰有人或欲規財或欲避罪執持人為
　質規財者求贖避罪者防格不限規避輕重
　持質者皆合斬坐部司謂持質人處村正以
　上并四隣伍保或知見皆湏捕格若避質不
　格者各徒二年注云質期以上親及外祖父
　母聽身避不格者謂賊執此等親為質唯聽
　一身不格不得率衆緫避其質者無期以上
　親及非外祖父母而避不格者各徒二年
諸殺一家非死罪三人(殺雖先後事應同斷或<折 t="33"/>同籍及期親為一家即)
(者皆是奴婢部曲非<折 t="33"/>應合同㫁而發有先後)及支解人者(支解者<折 t="33"/>謂殺人而)
皆斬妻子流二千里
　䟽議曰殺人之法事有多端但據前人身死
　不論所殺之状但殺一家非死罪良口三人
　即為不道若三人内一人先犯死罪而殺之
　者即非不道只依殺一人罪法注云同籍及
　期親為一家同籍不限親踈期親雖别籍亦
　是即殺一家三人雖有先後發時應合同斷
　或所殺之事應合同斷或發乃有先後者皆
　為一時殺法緫入不道殺一家三人内兼殺
　部曲奴婢者非及支解人者注云謂殺人而
　支解者或殺時即支解或先支解而後殺之
　皆同支解並入不道若殺訖絶時後更支解
　者非或故焚燒而殺或殺時即焚燒者文雖
　不載罪與支解義同皆合處斬罪無首從妻
　子流二千里
　問曰假有部曲若奴殺别人部曲奴婢一家
　三人或支解依例有犯各準良人合入十惡
　以否
　荅曰部曲奴婢雖與良人有殊至於同類殺
　三人及支解者不可别為差等坐同良人還
　入十惡
諸祖父母父母及夫為人所殺私和者流二千里
期親徒二年半大功以下逓减一等受財重者各
凖盜論雖不私和知殺期以上親經三十日不
告者各减二等
　䟽議曰祖父母父母及夫為人所殺在法不
　可同天其有忘大痛之心捨枕戈之義或有
　窺求財利便即私和者流二千里若殺期親
　私和者徒二年半大功以下逓减一等謂大
　功徒二年小功徒一年半緦麻徒一年受財
　重者各凖盗論謂受讎家之財重於私和之
　罪假如緦麻私和合徒一年受財十疋凖盗
　徒一年半之類雖不私和知殺期以上親經
　三十日不告所在官司者各減前私和之罪
　二等雖則私和罪重受財罪輕其贓本合計
　限為數少從重終合没官發後輸財私和依
　法合重其事如傍親為出財私和者自合行
　求之法依雜律坐贓論减五等其贓亦合没
　官其有五服内親自相殺者踈殺親合告親
　殺踈不合告親踈等者卑㓜殺尊長得告尊
　長殺卑㓜不得告其應相隱者踈殺親義服
　殺正服卑㓜殺尊長亦得論告其不告者亦
　無罪若殺祖父母父母應償死者雖㑹赦仍
　移鄉避讎以其與子孫為讎故令移配若子
　孫知而不告從私和及不告之法科之
　問曰監臨親属為部下人所殺因兹受財私
　和合得何罪
　荅曰依律監臨之官知所部有犯法不舉劾
　者減罪人罪三等况監臨内相殺𬒳殺者又
　是本親一違律條二乖親義受財一疋以上
　並是枉法之贓贓輕及不受財各得私和之
　罪其間有罪重者各從重科
　又問主𬒳人殺部曲奴婢私和受財不告官
　府合得何罪
　荅曰奴婢部曲身繫於主主𬒳人殺侵害極
　深其有受財私和知殺不告金科雖無節制
　亦湏比附論刑豈為在律無條遂使獨為僥
　倖然奴婢部曲法為主隱其有私和不告得
　罪並同子孫
故唐律䟽議卷第十七
故唐律䟽議卷第十八(凡九條<折 t="33"/>賊盜)
諸以物置人耳鼻及孔竅中有所妨者杖八十
其故屏去人服用飲食之物以故殺傷人者各
以闘殺傷論
　䟽議曰耳鼻孔竅皆為要所輙以他物置中
　有所妨者杖八十本條毆罪重者依毆法毆
　未有罪者亦不科其屏去人服用飲食之物
　謂寒月屏去人衣服或登髙乘馬私去梯轡
　或飢渴之人屏去飲食之類以屏去之故及
　置物於人孔竅之中而殺傷人者各以闘殺
　傷論若殺凡人或傷尊長應死或於卑㓜及
　賤人雖殺不合償死及傷尊卑貴賤各有等
　差須依闘律從本犯科斷故云各以闘殺傷
　論
若恐迫人使畏懼致死傷者各隨其状以故闘
戯殺傷論
　䟽議曰若恐迫人者謂恐動逼迫使人畏懼
　而有死傷者若履危險臨水岸故相恐迫使
　人墜䧟而致死傷者依故殺傷法若因闘恐
　迫而致死傷者依闘殺傷法或因戯恐迫使
　人畏懼致死傷者以戯殺傷論若有如此之
　類各隨其狀依故闘戯殺傷法科罪
諸造畜蠱毒(堪以害人者<折 t="33"/>謂造合成蠱)及教令者絞造畜者
同居家口雖不知情若里正(正亦同<折 t="33"/>坊正村)知而不紏
者皆流三千里
　䟽議曰蠱有多種罕能䆒悉事關左道不可
　備知或集合諸蠱置於一器之内久而相食
　諸蟲皆盡若蛇在即為蛇蠱之類造謂自造
　畜謂得畜可以毒害於人故注云謂造合成
　蠱堪以害人者若自造若傳畜猫鬼之類及
　教令人並合絞罪若同謀而造律不言皆即
　有首從其所造及畜者同居家口不限籍之
　同異雖不知情若里正坊正村正知而不紏
　者皆流三千里
　問曰律文唯言里正坊正村正等罪不言州
　縣知情之法若州縣官司知而不紏復合何
　罪
　荅曰里正之等親管百姓既同里閈多相諳
　委州縣去人稍逺管户又多是故律文遂無
　節制若知而不紏依鬪訟律監臨之官知所
　部有犯法不舉劾者減罪人罪三等紏彈之
　官唯減二等
造畜者雖㑹赦并同居家口及教令人亦流三
千里(疾無家口同流者放免<折 t="33"/>八十以上十歲以下及篤)即以蠱毒毒同
居者𬒳毒之人父母妻妾子孫不知造蠱情者
不坐
　䟽議曰造畜蠱毒之人雖㑹大赦并同居家
　口及敎令人亦流三千里注云八十以上十
　歲以下及篤疾無家口同流者放免據此老
　㓜及篤疾身自犯罪猶尚免流今以同居共
　活有同流家口亦配無同居家口唯去其老
　小及疾不能自存故從放免即造畜蠱毒之
　人以蠱毒毒同居者其𬒳毒之人及父母妻
　妾子孫不知造蠱毒情者並免流罪
　問曰𬒳毒之人父母不知情者放免假有親
　兄弟大房造蠱以毒小房既同父母未知父
　母合免以否
　荅曰蠱毒家口㑹赦猶流恐其渉於知情所
　以例不聽住若以蠱毒毒同居𬒳毒之人父
　母妻妾子孫不知情者不坐雖復兄弟相毒
　終是𬒳毒之人父母既無不免之制不知情
　者合原
　又問老小篤疾無家口同流者放免其家緫
　無良口惟有部曲若有奴婢一人得為有同
　流家口老小篤疾仍配以否
　荅曰部曲既許轉事奴婢比之資財諸條多
　不同良人即非同流家口之例
　又問依律犯罪未發自首合原造畜蠱毒之
　家良賤一人先首事既首訖得免罪以否
　荅曰犯罪首免本許自新蠱毒已成自新難
　雪比之㑹赦仍並從流
諸以毒藥藥人及賣者絞(藥可以療病買者将<折 t="33"/>謂堪以殺人者雖毒)
(知情不坐<折 t="33"/>毒人賣者不)即賣買而未用者流二千里
　䟽議曰凡以毒藥藥人謂以鴆毒冶葛烏頭
　附子之類堪以殺人者將用藥人及賣者知
　情並合科絞注云謂堪以殺人者謂雖毒藥
　可以療病買者将以毒人賣者不知毒人之
　情賣者不坐即賣買而未用者謂買毒藥擬
　将殺人賣者知其本意而未用者流二千里
　問曰毒藥藥人合絞其有尊卑長㓜貴賤得
　罪並依律以否
　荅曰律條簡要止為凢人生文其有尊卑貴
　賤例從輕重相舉若犯尊長及貴者各依謀
　殺已殺法如其施於卑賤亦凖謀殺已殺論
　如其藥而不死者並同謀殺已傷之法
脯肉有毒曾經病人有餘者速焚之違者杖九
十若故與人食并出賣令人病者徒一年以故
致死者絞即人自食致死者從過失殺人法(而<折 t="33"/>盗)
(不坐<折 t="33"/>食者)
　䟽議曰脯肉有毒謂曽經人食為脯肉所病
　者有餘速即焚之恐人更食須絶根本違者
　杖九十其知前人食已得病故將更與人食
　或将出賣以故令人病者合徒一年因而致
　死者絞即人自食致死者謂有餘不速焚之
　雖不與人其人自食因即致死者從過失殺
　人法徵銅入死家注云盗而食者不坐謂人
　竊盗而食之以致死傷者脯肉主不坐仍科
　不速焚之罪其有害心故與尊長食欲令死
　者亦凖謀殺條論施於卑賤至死依故殺法
諸有所憎惡而造厭魅及造符書呪詛欲以殺
人者各以謀殺論減二等(父母夫夫之祖父母<折 t="33"/>於期親尊長及外祖)
(不減<折 t="33"/>父母各)
　䟽議曰有所憎嫌前人而造厭魅厭事多■
　罕能詳悉或圖畫形像或刻作人身刺心釘
　眼繫手縳足如此厭魅事非一緒魅者或假
　託鬼神或妄行左道之類或呪或詛欲以殺
　人者各以謀殺論減二等若於期親尊長及
　外祖父母夫夫之祖父母父母各不減依上
　條皆合斬罪
以故致死者各依本殺法欲以疾苦人者又減
二等(曲奴婢於主者各不减<折 t="33"/>子孫於祖父母父母部)
　䟽議曰以故致死者謂以厭魅符書呪詛之
　故但因一事致死者不依减二等各從本殺
　法欲以疾苦人者謂厭魅符書呪詛不欲令
　死唯欲前人疾病苦痛者又減二等稱又減
　者謂大功以下親及凡人非外祖父母謀殺
　得減二等者謂從謀殺上緫減四等注云子
　孫於祖父母父母部曲奴婢於主者各不減
　即是期親尊長外祖父母夫夫之祖父母唯
　减二等其祖父母父母以下雖復欲令疾苦
　亦同謀殺之法皆斬不同减例
　問曰呪詛大功以上尊長小功尊屬欲令疾
　苦未知合入十惡以否
　荅曰疾苦之法同於毆傷謀毆大功以上尊
　長小功尊屬不入十惡如其已疾苦理同毆
　法便當不睦之條
即於祖父母父母及主直求愛媚而厭呪者流
二千里若涉乘輿者皆斬
　䟽議曰子孫於祖父母父母及部曲奴婢於
　主造厭呪符書直求愛媚者流二千里若涉
　乘輿者罪無首從皆合處斬直求愛媚便得
　極刑重於盗服御之物凖例亦入十惡
諸殺人應死㑹赦免者移鄉千里外其工樂雜
户及官户奴并太常音聲人雖移鄉從本色(曲<折 t="33"/>部)
(配事千里外人<折 t="33"/>及奴出賣及轉)
　䟽議曰殺人應死㑹赦免罪而死家有期以
　上親者移郷千里外為户其有特勑免死者
　亦依㑹赦例移郷工樂及官户奴並謂不屬
　縣貫其雜户太常音聲人有縣貫仍各於本
　司上下不從州縣賦役者此等殺人㑹赦雖
　合移郷各從本色謂移郷避讎並從本色驅
　使注云部曲及奴出賣謂私奴出賣部曲將
　轉事人各於千里之外
若羣黨共殺止移下手者及頭首之人若死家
無期以上親或先相去千里外即習天文業已
成若婦人有犯及殺他人部曲奴婢並不在移
限(相殺者亦同<折 t="33"/>部曲奴婢自)違者徒二年
　䟽議曰羣黨共殺謂謀殺造意合斬從而加
　功者絞同謀共闘各以下手重者為重罪亦
　合處絞律故云止移下手及頭首之人謂雖
　不下手發意元謀或以威力使人殺者並合
　移郷雖有從而加功凖律合死既不下手共
　殺者即不移郷若死家無期以上親或先相
　去千里外即習天文謂天文觀生天文生以
　上業已成者若婦人有犯謂無常居隨夫所
　在及殺他人部曲奴婢此等並不在移郷避
　讎之限注云部曲奴婢自相殺者亦同謂亦
　不在移郷之例此以上應移而不移不應移
　而移違者各徒二年
諸殘害死屍(解之類<折 t="33"/>謂焚燒支)及棄屍水中者各減闘
殺罪一等(尊長不減<折 t="33"/>緦麻以上)
　䟽議曰殘害死屍謂支解形骸割絶骨體及
　焚燒之類及棄屍水中者各減鬪殺罪一等
　謂合死者死上減一等應流者流上減一等
　之類注云緦麻以上尊長不減謂殘害及棄
　屍水中各依闘殺合斬不在減例
棄而不失及髠髮若傷者各又減一等即子孫
於祖父母父母部曲奴婢於主者各不減(意在<折 t="33"/>皆謂)
(者<折 t="33"/>於惡)
　䟽議曰棄屍水中還得不失髠髮謂髠去其
　髮傷謂故傷其屍傷無大小但非支解之類
　各又減一等謂凡人各減闘殺罪二等緦麻
　以上尊長唯減一等大功以上尊長及小功
　尊屬仍入不睦即子孫於祖父母父母部曲
　奴婢於主者各不減並同闘殺之罪子孫合
　入惡逆决不待時注云皆謂意在於惡者謂
　從殘害以下並謂意在於惡如無惡心謂若
　願自焚屍或遺言水葬及逺道屍柩將骨還
　郷之類並不坐
諸穿地得死人不更埋及於冡墓燻狐狸而燒
棺椁者徒二年燒屍者徒三年緦麻以上尊長
各遞加一等卑㓜各依凢人遞減一等
　䟽議曰因穿地而得死人其屍不限新舊不
　即埋掩令其曝露或於他人冡墓而燻狐狸
　之類因燒棺槨者各徒二年謂唯燒棺椁火
　不到屍其燒棺槨者緦麻以上尊長從徒二
　年上逓加一等至期親尊長流二千五百里
　其卑㓜各依凢人逓减一等緦麻於二年上
　减一等徒一年半小功徒一年大功杖一百
　期親杖九十若穿地得死人可識知是緦麻
　以上尊長而不更埋亦從徒二年上逓加一
　等卑㓜亦從徒二年上逓減一等各凖燒棺
　槨之法其燒屍者徒三年緦麻以上尊長各
　逓加一等謂從徒三年上逓加一等燒大功
　尊長屍流三千里雖期親尊長罪亦不加其
　卑㓜各逓減一等謂緦麻卑㓜减凢人一等
　徒二年半逓减至期親卑㓜猶徒一年
　問曰下條發冡者加役流注云招魂而葬亦
　是此文燒屍者徒三年未知招䰟而葬亦同
　以否
　荅曰準律招䰟而葬發冡者與有屍同罪律
　有燒棺槨之文復著燒屍之罪招䰟而葬棺
　内無屍止得從燒棺槨之法不可同燒屍之
　罪
若子孫於祖父母父母部曲奴婢於主冡墓燻
狐狸者徒二年燒棺槨者流三千里燒屍者絞
　䟽議曰稱子孫於祖父母父母者曾髙亦同
　部曲奴婢者隨身客女亦同子孫於祖父母
　父母部曲奴婢於主冡墓燻狐狸者徒二年
　若燒棺槨者流三千里燒屍者絞
諸造祅書及祅言者絞(之言妄説吉凶涉於不<折 t="33"/>造謂自造休咎及鬼神)
(者<折 t="33"/>順)
　䟽議曰造祅書及祅言者謂􁀌成怪力之書
　詐為鬼神之語休謂妄説他人及已身有休
　徴咎謂妄言國家有咎惡觀天畫地詭説災
　祥妄陳吉凶並渉於不順者絞
傳用以惑衆者亦如之(用謂用書<折 t="33"/>傳謂傳言)其不滿衆者
流三千里言理無害者杖一百即私有祅書雖
不行用徒二年言理無害者杖六十
　䟽議曰傳用以惑衆者謂非自造傳用祅言
　祅書以惑三人以上亦得絞罪注云傳謂傳
　言用謂用書其不滿衆者謂𬒳傳惑者不滿
　三人若是同居不入衆人之限此外一人以
　上雖不滿衆合流三千里其言理無害者謂
　祅書祅言雖説變異無損於時謂若豫言水
　旱之類合杖一百即私有祅書謂前人舊作
　衷私相傳非已所製雖不行用仍徒二年其
　祅書言理無害於時者杖六十
諸夜無故入人家者笞四十主人登時殺者勿
論若知非侵犯而殺傷者減闘殺傷二等
　䟽議曰夜無故入人家依刻漏法晝漏盡為
　夜夜漏盡為晝謂夜無事故輙入人家笞四
　十家者謂當家宅院之内登於入時𬒳主人
　格殺之者勿論若知非侵犯謂知其迷誤或
　因醉亂及老小疾患并及婦人不能侵犯而
　殺傷者減闘殺傷二等若殺他人奴婢合徒
　三年得减二等徒二年之類
　問曰外人來姦主人舊已知委夜入而殺亦
　得勿論以否
　荅曰律開聽殺之文本防侵犯之輩設令舊
　知姦穢終是法所不容但夜入人家理或難
　辯縱令知犯亦為罪人若其殺即加罪便恐
　長其侵暴登時許殺理用無疑况文稱知非
　侵犯而殺傷者減闘殺傷二等即明知是侵
　犯而殺自然依律勿論
其已就拘執而殺傷者各以闘殺傷論至死者
加役流
　䟽議曰已就拘執謂夜入人家已被擒獲拘
　留執縳無能相拒本罪雖重不合殺傷主人
　若有殺傷各依闘法科罪至死者加役流
故唐律䟽議卷第十八
故唐律䟽議卷第十九(凡一十七條<折 t="33"/>賊盗)
諸盜大祀神御之物者流二千五百里(御者帷<折 t="33"/>謂供神)
(亦同<折 t="33"/>帳几杖)其擬供神御(未成者<折 t="33"/>謂營造)
　䟽議曰盜大祀神御之物公取竊取皆爲盜
　大祀謂天地宗廟神州等其供神御所用之
　物而盜之者流二千五百里注云謂供神御
　者帷帳几杖亦同謂見供神御者雖帷帳几
　杖亦得流罪故云亦同其擬供神御謂上文
　神御之物及帷帳几杖營造未成擬欲供進
　者故註云謂營造未成者
及供而廢闋若饗薦之具已饌呈者徒二年(薦<折 t="33"/>饗)
(已入祀所經祀官省視者<折 t="33"/>謂玉幣牲牢之屬饌呈謂)未饌呈者徒一年半
巳闋者杖一百(神禮畢<折 t="33"/>巳闋謂接)若盜釡甑刀匕之屬
並從常盜之法
　䟽議曰供而廢闋謂神御之物供祭巳訖退
　還所司者故云廢闋若享薦之具已饌呈饌
　者謂牲牢棗栗脯修之屬已入神所呈閲祀
　官訖而盜者各徒二年故註云饗薦謂玉幣
　牲牢之屬未饌呈者徒一年半謂以上玉幣
　牲牢饌具之屬未饌呈祀官而盜者徒一年
　半巳闋者謂神前飲食薦饗已了退而盜者
　得杖一百若盜釡甑刀匕之屬謂並不用供
　神故從常盜之法一尺杖六十一疋加一等
　五疋徒一年五疋加一等罪止加役流言之
　屬謂盤盂雜器之類
諸盜御寳者絞乘輿服御物者流二千五百里
(等皆須監當之官部分擬進乃爲御物<折 t="33"/>謂供奉乘輿之物服通衾茵之屬真副)其擬供
服御及供而廢闋若食将御者徒二年(已呈監<折 t="33"/>将御謂)
(官<折 t="33"/>當之)擬供食御及非服而御者徒一年半
　䟽議曰稱御者太皇太后皇太后皇后亦同
　皇太子减一等皇帝八寳皆以玉爲之有神
　寳受命寳皇帝行寳皇帝之寳皇帝信寳天
　子行寳天子之寳天子信寳此等八寳皇帝
　所用之物並爲御寳其三后寳以金爲之並
　不行用盜者俱得絞刑其盜皇太子寳準例
　合减一等流三千里若盜皇太子妃寳亦流
　三千里后寳旣與御寳不殊妃寳明與太子
　無别乘輿服御物謂供奉乗輿服用之物三
　后服御之物亦同盜者流二千五百里若盜
　皇太子及妃所服用物準例减一等合徒三
　年計贓重者即準贓同常盜之法加一等注
　云謂供奉乗輿之物服通衾茵之屬稱之屬
　者氊褥之類真副等真謂見供服用之衣副
　謂副二之服皆須監當之官部分擬進者乃
　爲御物其擬供服御謂營造未成及供而廢
　闋謂已供用事畢是名廢闋若食将御者謂
　御食已呈監當之官擬進而盜及食者從擬
　進而盜及食者從擬供服御以下各徒二年
　故注云将御謂已呈監當之官擬供食御謂
　未呈監當之官及非服而御之物者若食及
　盜各徒一年半贓重者各計贓以常盜論加
　一等
諸盜官文書印者徒二年餘印杖一百(之而非<折 t="33"/>謂貪利)
(印物及畜產者<折 t="33"/>行用者餘印謂)
　䟽議曰印者信也謂印文書施行通逹上下
　所在信受故曰官文書印盜此印者徒二年
　餘印杖一百餘印謂給諸州封凾及畜産之
　印在令式印應官給但非官文書之印盜者
　皆杖一百注云謂貪利之而非行用者皆謂
　藉以爲財不擬行用若將行用即從僞造僞
　冩封用規避之罪科之
諸盜制書者徒二年官文書杖一百重害文書
加一等紙券又加一等(者重害謂徒罪以上獄<折 t="33"/>亦謂貪利之無所施用)
(黜陟授官除免之類<折 t="33"/>案及婚姻良賤勲賞)
　䟽議曰盜制書徒二年勑及奏抄亦同勑㫖
　無御書奏抄即有御書不可以御書奏抄輕
　於勑㫖各與盜制書罪同官文書謂在司尋
　常施行文書有印無印等重害文書加一等
　合徒一年注云亦謂貪利之亦如上條盜印
　藉爲財用無所施行重害謂徒罪以上獄案
　及婚姻良賤勲賞黜陟授官除免之類稱之
　類者謂倉糧財物行軍文簿帳及户籍手實
　之屬盜者各徒一年若欲動事盜者自從増
　減之律
即盜應除文案者依凡盜法
　䟽議曰即盜應除文案者依令文案不須常
　留者每三年一揀除旣是年乆應除即非見
　行文案故依凡盜之法計贓科罪
諸盜宫殿門符發兵符傳符者流二千里使節
及皇城京城門符徒三年餘符徒一年門鑰各
減三等盜州鎮及倉厨廐庫關門等鑰杖一百
縣戍等諸門鑰杖六十
　䟽議曰開閉殿門皆用銅魚合符用符鑰法
　式已於擅興律解訖發兵符以銅爲之左者
　進内右者付州府監及提兵鎮守之所并留
　守應執符官人其符雖通餘用爲發兵事重
　故以發兵爲目傳符謂給將乗驛者依公式
　令下諸方傳符兩京及北都留守爲麟符東
　方青龍西方白虎南方朱雀北方玄武兩京
　留守二十左十九右一餘皆四左三右一左
者進内右者付外州府監應執符人其兩京
及北都留守符並進内須遣使向四方皆給
所詣處左符書於骨帖上内着符裏用泥封
以門下省印印之所至之處以右符勘合然
後承用盜者合流二千里節者皇華出使黜
陟幽明輶軒奉制宣威殊俗皆執旌節取信
天下及皇城門謂朱雀等門京城門謂明德
等門盜此門符及使節者各徒三年餘符徒
一年餘符謂禁苑及交廵等符案擅興律凢
言餘符者契亦同即契應發兵者同發兵符
法然則盜發兵契各同魚符之罪門鑰各減
三等謂各減所開閉之門魚符三等假有盜
宫殿門符合流二千里門鑰減三等得徒二
年餘鑰應減門符並準此若是禁苑門鑰不
可輕於州鎮關門等鑰盜州鎮及官倉厨廐
庫及關門等鑰各杖一百縣戍等諸門鑰稱
諸門鑰者謂内外百司及坊市門官有門禁
盜其鑰者各杖六十
諸盜禁兵器者徒二年甲弩者流二千里若盜
罪輕同私有法盜餘兵器及旌旗幡幟者杖九
十若盜守衛宫殿兵器者各加一等即在軍及
宿衞相盜還充官用者各減二等
　䟽議曰盜禁兵器者徒二年謂非弓箭刀楯
　短矛私家不合有者皆爲禁兵器甲弩者流
　二千里盗罪輕者同私有法即盜弩一張流
　二千里盜甲一領亦流二千里案擅興律私
　有甲一領及弩三張流二千里盜甲三領及
　弩五張絞即盜甲三領或盜弩五張並得絞
　罪是名盜罪輕同私有法其盜餘兵器謂雖
　是官兵器私家合有者及旌旗幡幟者杖九
　十並據盜官物計贓重加凡盜一等若盜守
　衛宫殿兵器者又各加一等謂見用守衛宫
　殿加凡盜二等即在軍謂在行軍之所若宿
　衛相盜還充官用者各減二等若入私者各
　同上文盜法
諸盜毁天尊像佛像者徒三年即道士女冠盜
毁天尊像僧尼盜毁佛像者加役流真人菩薩
各減一等盜而供養者杖一百(相須<折 t="33"/>盜毁不)
　䟽議曰凡人或盜或毁天尊若佛像各徒三
　年道士女冠盜毁天尊像僧尼盜毁佛像者
　各加役流爲其盜毁所事先聖形像故加役
　流不同俗人之法真人菩薩各減一等凡人
　盜毁徒二年半道士女冠盜毁真人僧尼盜
　毁菩薩各徒三年盜而供養者杖一百謂非
　貪利将用供養者但盜之與毁各得徒流之
　坐故注云盜毁不相須其非真人菩薩之像
　盜毁餘像者若化生神王之類當不應爲從
　重有贓入己者即依凡盜法若毁損功庸多
　者計庸坐贓論各令修立其道士等盜毁佛
　像及菩薩僧尼盜毁天尊若真人各依凡人
　之法
諸發冡者加役流(䰟而葬亦是<折 t="33"/>發徹即坐招)已開棺槨者絞
發而未徹者徒三年
　䟽議曰禮云葬者藏也欲人不得見古之葬
　者厚衣之以薪後代聖人易之以棺槨有發
　冡者加役流注云發徹即坐招䰟而葬亦是
　謂開至棺槨即爲發徹先無屍柩招䰟而葬
　但使發徹者並合加役流已開棺槨者絞謂
　有棺有槨者必須棺槨兩開不待取物觸屍
　俱得絞罪其不用棺槨葬者若發而見屍亦
　同已開棺槨之坐發而未徹者謂雖發冡而
　未至棺槨者徒三年
其冡先穿及未殯而盜屍柩者徒二年半盜衣
服者減一等器物甎版者以凡盜論
　䟽議曰其冡先穿謂先自穿䧟舊有隙穴者
　未殯謂屍猶在外未殯埋而盜屍柩者徒二
　年半謂盜者元無惡心或欲詐代人屍或欲
　别處改葬之類盜衣服者減一等得徒二年
　計贓重者以凡盜論加一等此文旣稱未殯
　明上文發冡殯訖而發者亦是若盜器物甎
　版者謂冡先穿取其明器等物或甎若版以
　凡盜論
　問曰發冡者加役流律旣不言尊卑貴賤未
　知發子孫冡得罪同凢人否
　荅曰五刑之屬條有三千犯状旣多故通比
　附然尊卑貴賤等數不同刑名輕重粲然有
　别尊長發卑㓜之墳不可重於殺罪若發尊
　長之冡據法止同凢人律云發冡者加役流
　在於凢人便減殺罪一等若發卑㓜之冡須
　減本殺一等而科之巳開棺槨者絞即同巳
　殺之坐發而未徹者徒三年計凢人之罪減
　死二等卑㓜之色亦於本殺上減二等而科
　若盜屍柩者依減三等之例其於尊長並同
　凡人
諸盜園陵内草木者徒二年半若盜他人墓塋
内樹者杖一百
　䟽議曰園陵者三秦記云帝王陵有園因謂
　之園陵三輔黄圖云謂陵四䦨門通四園然
　園陵草木而合芟刈而有盜者徒二年半若
　盜他人墓塋内樹者杖一百若贓重者準下
　條以凡盜論加一等若其非盜唯止斫伐者
　準雜律毁伐樹木稼穡各準盜論園陵内徒
　二年半他人墓塋内樹杖一百
諸盜官私馬牛而殺者徒二年半
　䟽議曰馬牛軍國所用故與餘畜不同若盜
　而殺者徒二年半若準贓重於徒二年半者
　以凡盜論加一等其有盜殺犛牛之類郷俗
　不用耕駕者計贓以凡盜論
諸盜不計贓而立罪名及言減罪而輕於凡盗
者計贓重以凡盜論加一等
　䟽議曰從盜大祀神御之物以下不計贓科
　唯立罪名亦有減處並謂得罪應重故别立
　罪名若減罪輕於凡盗者各須計贓以凡盗
　論加一等假有盗他人馬牛而殺評馬牛贓
　直絹二十疋若計凢盗合徒二年半以盗殺
　馬牛故加凡盗一等處徒三年及言减罪輕
　於凡盗者上條盗屍柩者徒二年半盗衣服
　者减一等假有盗屍柩上服直絹二十疋依
　凡盗徒二年半文稱減一等只徒二年故依
　凡盜加一等亦徒三年是名以凡盜論加一
　等若盜皇太子服用及盜中小祀等物雖得
　減罪亦是盜不計贓
諸强盜(後强等若與人藥酒及食使狂亂取財<折 t="33"/>謂以威若力而取其財先强後盜先盜)
(發覺棄財逃走財主追捕因相拒捍如此之類<折 t="33"/>亦是即得闌遺之物毆擊財主而不還及竊盜)
(者非強盜<折 t="33"/>事有因緣)
　䟽議曰強盜取人財注云謂以威若力假有
　以威脅人不加兇力或有直用兇力不作威
　脅而刼掠取財者先強後盜謂先加迫脅然
　後取財先盜後強謂先竊其財事覺之後始
　加威力如此之例俱爲強盜若飲人藥酒或
　食中加藥令其迷謬而取其財者亦從強盜
　之法即得闌遺之物財主來認因即毆擊不
　肯還物及竊盜取人財財主知覺遂棄財逃
　走財主逐之因相拒捍如此之類是事有因
　緣並非強盜自從闘毆及拒捍追捕之法
　問曰據捕亡律被盜雖傍人皆得捕繫未審
　盜者將財逃走傍人追捕因即格傷或絶時
　不絶時得罪同強盜否
　荅曰依律盜者雖是傍人皆得捕繫以送官
　司盜者旣将財逃走傍人依律合捕其人乃
　拒傷捕者即是先盜後強絶時以後捕者旣
　無財主尋逐便是不知盜由因相拒格唯有
　拒捕之罪不成強盜
不得財徒二年一尺徒三年二疋加一等十疋
及傷人者絞殺人者斬(主但因盜殺傷皆是<折 t="33"/>殺傷奴婢亦同雖非財)
其持仗者雖不得財流三千里五疋絞傷人者
斬
　䟽議曰盜雖不得財徒二年若得一尺即徒
　三年每二疋加一等贓滿十疋雖不滿十疋
　及不得財但傷人者並絞殺人者並斬謂因
　盜而殺傷人者注云殺傷奴婢亦同諸條奴
　婢多悉不同良人於此殺傷奴婢亦同良人
　之坐雖非財主但因盜殺傷皆是無問良賤
　皆如財主之法盜人若持仗雖不得財猶流
　三千里贓滿五疋合絞持仗者雖不得財傷
　人者斬罪無首從
諸竊盜不得財笞五十一尺杖六十一疋加一
等五疋徒一年五疋加一等五十疋加役流
　䟽議曰竊盜人財謂潜形隱面而取盜而未
　得者笞五十得財一尺杖六十一疋加一等
　即是一疋一尺杖七十以次而加至贓滿五
　疋不更論尺即徒一年每五疋加一等四十
　疋流三千里五十疋加役流其有於一家頻
　盜及一時而盜數家者並累而倍論倍謂二
　尺爲一尺若有一處贓多累倍不加重者止
　從一重而㫁其倍贓依例緫徴
諸監臨主守自盜及盜所監臨財物者(財物而<折 t="33"/>若親主)
(盜亦同<折 t="33"/>監守自)加凡盜二等三十疋絞(者亦累加之<折 t="33"/>本條已有如)
　䟽議曰假如左藏庫物則太府卿丞爲監臨
　左藏令丞爲監事見守庫者爲主守而自盜
　庫物者爲監臨主守自盜又如州縣官人盜
　部内人財物是爲盜所監臨注云若親王財
　物依令皇兄弟皇子爲親王監守自盜王家
　財物亦同官物之罪加凡盜二等一尺杖八
　十一疋加一等一疋一尺杖九十五疋徒二
　年五疋加一等是名加凡盜二等三十疋絞
　注云本條已有加者亦累加之謂監臨主守
　自盜所監主不計贓之物計贓重者以凡盜
　論加一等即是本條已有加於此又加二等
　假有武庫令自盜禁兵器計贓直絹二十疋
　凡人盜者二十疋合徒二年半以盜不計贓
　而立罪名計贓重者加凡盜一等徒三年監
　主又加二等流二千五百里如此之類是本
　條已有加者亦累加之
諸故燒人舎屋及積聚之物而盜者計所燒減
價併贓以強盜論
　䟽議曰賊人姦詐千端萬緒濫竊穿窬觸途
　詭譎或有燒人舎屋及積聚之物因即盜取
　其財計所燒之物減價併於所盜之物計贓
　以強盜論十疋絞
　問曰有人持仗燒人舎宅因即盜取其財或
　燒傷物主合得何罪
　荅曰依雜律故燒人舎屋徒三年不限強之
　與竊然則持仗燒人舎宅止徒三年因即盜
　取財物便是元非盜意雖復持仗而行事同
　先強後盜計贓以強盜科罪火若傷人者同
　強盜傷人法
諸恐喝取人財物者(亦是<折 t="33"/>口恐喝)準盜論加一等雖
不足畏忌財主懼而自與亦同(財者皆爲從坐<折 t="33"/>展轉傳言而受)
(僃償事有因縁之類者非<折 t="33"/>若爲人所侵損恐喝以求)
　䟽議曰恐喝者謂知人有犯欲相告訴恐喝
　以取財物者注云口恐喝亦是雖口恐喝亦
　與文牒同計贓準盜論加一等謂一尺杖七
　十一疋加一等五疋徒一年半五疋加一等
　三十五疋流三千里雖不足畏忌但財主懼
　而自與財者亦同恐喝之罪注云展轉傳言
　假若甲遣乙丙傳言於丁恐喝取物五疋甲
　合徒一年半乙丙並各徒一年是名展轉傳
　言受財者皆爲從坐若爲人所侵損恐喝以
　求備償假有甲爲乙踐損田苗遂恐喝於乙
　得倍苗之外更取財者爲有損苗之由不當
　恐喝之坐苗外餘物即當非監臨主司因事
　受財坐贓論科㫁此是事有因縁之類者非
　恐喝
　問曰恐喝取財五疋首不行又不受分傳言
　者二人一人受財一人不受財各合何罪
　荅曰律稱準盜須依盜法案下條共盜者併
　贓論造意及從行而不受分即受分而不行
　各依本首從法若造意不行又不受分即以
　行人專進止者爲首造意爲從至死減一等
　從者不行又不受分笞四十其首不行又不
　受分即以傳言取物者爲首五疋合徒一年
　半造意者爲從合徒一年又一人不受分亦
　合爲從笞五十
　又問監臨恐喝所部取財合得何罪
　荅曰凢人恐喝取財準盜論加一等監臨之
　官不同凡人之法名例當條雖有罪名所爲
　重者自從重理從強乞之律合準枉法而科
　若知有罪不虚恐喝取財物者合從真枉法
　而㫁
若財未入者杖六十即緦麻以上自相恐喝者
犯尊長以凢人論(準此<折 t="33"/>強盜亦)犯卑㓜各依本法
　䟽議曰恐喝取財無限多少財未入者杖六
　十即緦麻以上自相恐喝者犯尊長以凢人
　準盜論加一等強盜亦準此者謂别居期親
　以下卑㓜於尊長家行强盜者雖同於凢人
　家強盜得罪若有殺傷應入十惡者仍入十
　惡犯卑㓜各依本法謂恐喝緦麻小功卑㓜
　取財者減凢人一等五疋徒一年大功卑㓜
　減二等五疋杖一百期親卑㓜減三等五疋
　杖九十之類
諸本以他故毆擊人因而奪其財物者計贓以
強盜論至死者加役流
　䟽議曰謂本無規財之心乃爲别事毆打因
　見財物遂即奪之事類先強後盜故計贓以
　強盜論一尺徒三年二疋加一等以先無盜
　心之故贓滿十疋應死者加役流若奪財物
　不得者止從故闘毆法文稱計贓以強盜論
　奪物贓不滿尺同強盜不得財徒二年旣元
　無盜心雖持仗亦不加其罪
因而竊取者以竊盜論加一等若有殺傷者各
從故闘法
　䟽議曰先因他故毆擊而輙竊取其財以竊
　盜論加一等一尺杖七十一疋加一等若有
　殺傷者謂本因毆擊殺傷元非盜財損害各
　從故闘法謂因闘致死者絞故殺者斬稱各
　者從強奪及竊取各以故闘論
　問曰監臨官司本以他故毆擊部内之人因
　而奪其財物或竊取三十疋者合得何罪
　荅曰律稱本因他故毆擊人元即無心盜物
　毆訖始奪事與強盗相類準贓雖依強盜罪
　止加役流故知其贓雖多法不至死因而竊
　取以竊盜論加一等者爲監臨主司毆擊部
　内因而竊物以竊盜論加凢盜三等上文強
　盜旣不至死下文竊盜不可引入絞刑三十
　疋者罪止加役流
　又問名例云稱以盜論者與真犯同此條因
　而竊取以竊盜論加一等旣云加一等即重
　於竊之法監臨竊三十疋者絞今荅不死理
　有未通
　荅曰本條别有制與例不同者依本條文稱
　奪其財物者以強盜論至死者加役流又云
　加者不得加至於死是明本以他故毆人因
　而奪物縱至百疋罪止加役流况於竊取人
　財豈得加入於死監臨雖有加罪加法不至
　死刑况下條畧奴婢及和誘各依強竊等法
　罪止流三千里注云雖監臨主守亦同即此
　條雖無監臨之文亦不加入於死
故唐律䟽議卷第十九
故唐律䟽議卷第二十(凡一十五條<折 t="33"/>賊盗)
諸盜緦麻小功親財物者減凡人一等大功減
二等期親減三等殺傷者各依本殺傷論(因盗<折 t="33"/>此謂)
(期以下卑㓜者絞餘條凖此<折 t="33"/>而誤殺者若有所規求而故殺)
　䟽議曰緦麻以上相盗皆據别居卑㓜於尊
　長家強盜已於恐喝條釋訖其尊長於卑㓜
　家竊盜若強盜及卑㓜於尊長家行竊盜者
　緦麻小功減凡人一等大功減二等期親減
　三等殺傷者各依本殺傷論謂因盜誤殺傷
　人若殺傷尊卑長㓜各依本殺傷法注云此謂
　因盜而誤殺者謂本心只欲規財因盜而誤
　殺人者亦同因盜過失殺人依闘殺之罪不
　言傷者爲傷罪稍輕聽從誤傷之法但殺人
　坐重雖誤同闘殺論若實故殺自依故殺傷
　法若有所規求故殺期以下卑㓜者絞即此
　條因盜自爲有所規求故殺期以下卑㓜者
　絞誤殺者自依本闘殺傷論餘條謂諸條姦
　及畧和誘但是爭競有所規求而故殺期以
　下卑㓜本條不至死者並絞故云餘條準此
諸同居卑㓜将人盜己家財物者以私輙用財
物論加二等他人減常盜罪一等若有殺傷者
各依本法(情仍從本殺傷法坐之<折 t="33"/>他人殺傷縱卑㓜不知)
　䟽議曰同居卑㓜謂共居子孫弟姪之類将
　外人共盜己家財物者以私輙用財物論加
　二等案户婚律同居卑㓜私輙用財者十疋
　笞十十疋加一等罪止杖一百他人減凡盜
　一等謂卑㓜将人盜物雖多罪止徒一年半
　他人減常盜罪一等其於首從自依常例若
　有殺傷者依本殺傷法謂依故殺傷尊長卑
　㓜法縱不知情他人亦依強盜殺傷法注云
　他人殺傷縱卑㓜不知情仍從本殺傷法坐之
　謂卑㓜不知他人殺傷之情仍從故殺傷法
　稱坐之者不在除免加役流之例若他人誤
　殺傷尊長卑㓜不知情亦依誤法其𬒳殺傷
　人非尊長者卑㓜不知殺傷情唯得盜罪無
　殺傷之坐其有知情并自殺傷者各依本殺
　傷之法
　問曰卑㓜将人盜己家財物以私輙用財物
　論加二等他人減常盜一等若卑㓜共他人
　強盜者律無加罪之文未知更加罪以否
　荅曰強之與竊罪状不同案職制律貸所監
　臨財物強者加二等餘條強者準此諸親相
　盜罪有等差将人盜己家財物者加私輙用
　財物二等更無強盜之文止明殺傷之坐若
　殺傷罪重從殺傷法科如殺傷坐輕即準強
　者加二等此是一部通例故條不別生文
諸因盜而過失殺傷人者以闘殺傷論至死者
加役流(尋逐遇他死者非<折 t="33"/>得財不得財等財主)
　䟽議曰因行竊盜而過失殺傷人者以其本
　有盜意不從過失収贖故以闘殺傷論其殺
　傷之罪至死者加役流注云得財不得財等
　謂得財與不得財並從闘殺傷科財主尋逐
　遇他死者非謂財主尋逐盜物之賊或墜馬
　或落坑致死之類是遇他故而死盜者唯得
　盜罪而無殺傷之坐
其共盜臨時有殺傷者以強盜論同行人不知
殺傷情者止依竊盜法
　䟽議曰謂共行竊盜不謀強盜臨時乃有殺
　傷人者以強盜論同行人而不知殺傷情者
　止依竊盜法謂同行元謀竊盜不知殺傷之
　情止依竊盗爲首從殺傷者依強盜法
諸以私財物奴婢畜産之類(者與畜産財物同<折 t="33"/>餘條不别言奴婢)
貿易官物者計其等準盜論(亦如之<折 t="33"/>官物賤)計所利以
盜論(於和誘者同和誘法<折 t="33"/>其貿易奴婢計贓重)
　䟽議曰以私家財物奴婢畜産之類或有碾
　磑邸店荘宅車船等色故云之類注云餘條
　不別言奴婢者與畜産財物同謂反逆條中
　稱資財並没官不言奴婢畜産即是緫同財
　物又廐庫律驗畜産不以實者一笞四十三
　加一等罪止杖一百若以故價有増減贓重
　者計所増減坐贓論即無驗奴婢之文若驗
　奴婢不實者亦同驗畜産之法故云餘條不
别言奴婢者與畜産財物同貿易官物者謂
以私物貿易官物計其等準盜論假將私奴
貿易官奴其奴各直絹五疋其價雖等仍準
盗論合徒一年注云官物賤亦如之謂私奴
直絹十疋博官奴直絹五疋亦徒一年計所
利以盗論謂以私物直絹一疋貿易官物直
絹兩疋即一疋是等合準盜論監主之與凡
人並杖六十一疋是利以盜論凡人亦杖六
十有倍贓若是監臨主掌加罪二等合杖八
十應累併者皆将以盜累於準盜加罪之類
除免倍贓各盡本法注云其貿易奴婢計贓
重於和誘同和誘法假有監臨之官以私奴
婢直絹三十疋貿易官奴婢直絹六十疋即
是計利三十疋監臨自盜合絞凡人貿易奴
婢計利五十疋即合加役流以本條和畧奴
婢罪止流三千里雖監臨主守亦同即於此
條貿易不可更重故云同和誘法並流三千
里
諸山野之物已加功力刈伐積聚而輙取者各
以盜論
　䟽議曰山野之物謂草木薬石之類有人已
　加功力或刈伐或積聚而輙取者各以盗論
　謂各準積聚之處時價計贓依盜法科罪
諸畧人畧賣人(下雖和亦同畧法<折 t="33"/>不和爲畧十歳以)爲奴婢者絞
爲部曲者流三千里爲妻妾子孫者徒三年因
而殺傷人者同強盗法
　䟽議曰畧人者謂設方畧而取之畧賣人者
　或爲經畧而賣之注云不和爲畧十歲以下
　雖和亦同畧法爲奴婢者不共和同即是𬒳
　畧十歲以下未有所知易爲誑誘雖共安和
　亦同畧法畧人畧賣人爲奴婢者並絞畧人
　爲部曲者或有狀驗可慿勘詰知實不以爲
　奴者流三千里爲妻妾子孫者徒三年爲弟
　姪之類亦同注云因而殺傷人者同強盜法
　謂因畧人拒閗或殺若傷同強盜法旣同強
　盗之法因畧殺傷傍人亦同因畧傷人雖畧
　人不得亦合絞罪其畧人亦爲奴婢不得又
　不傷人以強盜不得財徒二年擬爲部曲徒
　一年半擬爲妻妾子孫者徒一年在律無正
　文解者須盡犯狀消息輕重以類㫁之爲奴
　婢者即與強盜十疋相似故畧人不得唯徒
　二年爲部曲者本條減死一等故畧未得徒
　一年半爲妻妾子孫者減二等故亦減強盜
　不得財二等合徒一年
和誘者各減一等若和同相賣爲奴婢者皆流
二千里賣未售者減一等(準此<折 t="33"/>下條)即畧和誘及和
同相賣他人部曲者各減良人一等
　䟽議曰和誘謂和同相誘減畧一等爲奴婢
　者流三千里爲部曲者徒三年爲妻妾子孫
　者徒二年半若和同相賣謂元謀兩和相賣
　爲奴婢者賣人及𬒳賣人罪無首從皆流二
　千里其數人共賣他人自依首從之法賣未
　售者減一等謂和同相賣未售事發各徒三
　年注云下條準此謂下條得逃亡奴婢而賣
　未售及賣期親卑㓜及子孫之婦等爲奴婢
　未售者亦減一等故云準此即畧和誘和同
　相賣他人部曲者謂畧他人部曲爲奴婢者
　流三千里畧部曲還爲部曲者合徒三年畧
　爲妻妾子孫徒二年半和誘者各減一等和
　誘部曲爲奴婢徒三年還爲部曲徒二年半
　爲妻妾子孫徒二年若共他人部曲和同相
　賣爲奴婢減流一等徒三年爲部曲者徒二
　年半故云各減良人一等其畧和誘緦麻以
　上親部曲客女者律雖無文令有轉事量酬
　衣食之直不可同於凡人亦須依盜法而減
　緦麻小功部曲減凡人部曲一等大功減二
　等期親減三等
　問曰部曲客女𬒳人所誘將爲妻妾子孫而
　和同遂去誘者已有罪名去者合得何罪
　荅曰名例律共犯罪以造意爲首隨從者減
　一等背主受誘即當此條準其罪坐減誘者
　罪一等自餘受誘律無正文者並合從坐科
　罪若逃亡之罪重者依例當條雖有罪名所
　爲重者自從重
諸畧奴婢者以強盜論和誘者以竊盜論各罪
止流三千里(守亦同<折 t="33"/>雖監臨主)即奴婢别賫財物者自
從強竊法不得累而科之
　䟽議曰畧奴婢者亦謂不和經畧而取計贓
　以強盜論和誘者謂兩共和同以竊盗論各
　依強竊爲罪其贓並合倍備各罪止流三千
　里注云雖監臨主守亦同謂雖是監臨主守
　應加亦同罪止流三千里即奴婢别賫財物
　者謂除奴婢身所著衣服剰有財物自從強
　竊法因畧者一尺徒三年二疋加一等和誘
　者一尺杖六十一疋加一等各從一重科之
　並不得將奴婢之身累併財物同㫁故云自
　從強竊法不得累而科之其奴婢身别賫財
　畧誘者不知有物止得畧誘本罪贓不合科
　如其知者財雖奴婢將行各同強竊法其畧
　誘良人或部曲客女衣服外有財者亦同強
　竊盜法不取入己者良人部曲合有資財不
　在坐限
若得逃亡奴婢不送官而賣者以和誘論藏隱
者减一等坐之即私從奴婢買子孫及乞取者
準盜論乞賣者與同罪(良亦同<折 t="33"/>雖以爲)
　䟽議曰凡捉得逃亡奴婢依令五日内合送
　官司其有不送而私賣者以和誘論計贓依
　盜法即私藏隱者减盗罪一等坐之即私從
　奴婢買子孫及乞取者或買或乞各平所乞
　買奴婢之價計贓準盜論並不在除免倍贓
　監臨加罪加役流之例乞賣者與同罪謂奴
　婢將子孫乞人及賣與人並與買乞者同罪
　故注云雖以爲良亦同謂乞買者雖将爲良
　人亦與充賤罪同
諸畧賣期親以下卑㓜爲奴婢者並同闘毆殺
法(㓜亦同<折 t="33"/>無服之卑)即和賣者各减一等其賣餘親者
各從凡人和畧法
　䟽議曰期親以下卑㓜者謂弟妹子孫及兄
　弟之子孫外孫子孫之婦及從父弟妹並謂
　本條殺不至死者假如闘殺弟妹徒三年殺
　子孫徒一年半若畧賣弟妹爲奴婢同闘殺
　法徒三年賣子孫爲奴婢徒一年半之類故
　云各同闘毆殺法如本條殺合至死者自入
　餘親例無服之卑㓜者謂已妾無子及子孫
　之妾亦同賣期親以下卑㓜從本殺科之故
　云亦同假如殺妾徒三年若畧賣亦徒三年
　之類即和賣者各減一等謂減上文畧賣之
　罪一等和賣弟妹徒二年半和賣子孫徒一
　年之類其賣餘親各從凡人和畧法者但是
　五服之内本條殺罪名至死者並名餘親故
　云從凡人和畧法
　問曰賣妻爲婢得同期親卑㓜以否
　荅曰妻服雖是期親不可同之卑㓜故諸條
　之内每别稱夫爲百代之始敦兩族之好本
　犯非應義絶或準期㓜之親若其賣妻爲婢
　原情即合離異夫自嫁者依律兩離賣之充
　賤何宜更合此條賣期親卑㓜妻固不在其
　中只可同彼餘親從凡人和畧之法其於毆
　殺還同凡人之罪故知賣妻爲婢不入期㓜
　之科
　又問名例律云家人共犯止坐尊長未知此
　文和同相賣亦同家人共犯以否
　荅曰依例本條别有制與例不同依本條此
　文賣期親卑㓜及兄弟子孫外孫之婦賣子
　孫及己妾子孫之妾各有正條𬒳賣之人不
　合加罪爲其卑㓜合受處分故也其賣餘親
　各從凡人和畧法旣同凡人爲法不合止坐
　家長
諸知畧和誘和同相賣及畧和誘部曲奴婢而
買之者各減賣者罪一等
　䟽議曰謂知畧和誘和同相賣等情而故買
　之者各減賣者罪一等謂各依其色準前條
　減賣人罪一等假有人知畧賣良人爲奴婢
　而買之者從絞上減一等合流三千里之類
知祖父母父母賣子孫及賣子孫之妾若己妾
而買者各加賣者罪一等(初買者同雖買時不<折 t="33"/>展轉知情而買各與)
(者亦以知情論<折 t="33"/>知買後知而不言)
　䟽議曰若畧和誘他人而賣得罪已重故買
　者減賣者罪一等若知祖父母賣子孫以下
　得罪稍輕故買者加賣者罪一等假有父祖
　賣子孫爲奴婢依闘殺法合徒一年半知而
　買者加罪一等徒二年之類注云展轉知情
　而買假有甲知他人祖父賣子孫而買復與
　乙乙又賣與丙展轉皆知賣子孫之情而買
　者各與𥘉買者同謂甲乙丙俱合徒二年若
　𥘉買之時不知畧誘和同相賣之情買得之
　後訪知即須首告不首告者亦以知情論各
　同𥘉買之罪
　問曰知畧和誘充賤而娶爲妻妾合得何罪
　荅曰知畧和誘和同相賣而買之者各減賣
　者罪一等其畧爲部曲客女減爲賤罪一等
　爲妻妾子孫又減一等即是從賤爲妻妾減
　罪二等通𥘉買減三等假有知畧良爲婢合
　絞買爲婢者減一等買爲客女減二等娶爲
　妻妾減三等舉斯一節即買餘色減罪可知
諸知畧和誘又強盜竊盜而受分者各計所受
贓準竊盜論減一等知盜贓而故買者坐贓論
減一等知而爲藏者又減一等
　䟽議曰知畧和誘人及畧和誘奴婢或強盜
　竊盜若知情而受分者爲其𥘉不同謀故計
　所受之贓準竊盜論減一等假有知人強盜
　受絹五疋者減竊盜一等合杖一百之類其
　知盜贓而故買坐贓論減一等謂知強竊盜
　贓故買十疋合杖一百知而故藏又減一等
　合杖九十其餘犯贓故買及藏者律無罪名
　從不應爲流以上從重徒以下從輕
諸共盜者併贓論造意及從行而不受分即受
分而不行各依本首從法
　䟽議曰共行盜者併贓論假有十人同盜得
　十疋人别分得一疋亦各得十疋之罪若造
　意之人或行而不受分或受分而不行從者
　亦有行而不受分或受分而不行雖行受有
　殊各依本首從爲法止用一人爲首餘爲從
　坐假有甲造意不行受分乙爲從行而不受
　分仍以甲爲首乙爲從之類
若造意者不行又不受分即以行人專進止者
爲首造意者爲從至死者减一等從者不行又
不受分笞四十強盗杖八十
　䟽議曰假有甲造意行盗而不行所盗得財
　又不受分乙丙丁等同行乙爲處分方畧即
　行人專進止者乙合爲首甲不行爲從其強
　盜應至死者减死一等流三千里雖有從名
　流罪以下仍不得减其共謀竊盗從者不行
　又不受分笞四十若謀強盗從者不行又不
　受分杖八十
若本不同謀相遇共盗以臨時專進止者爲首
餘爲從坐(罪无首從<折 t="33"/>共強盗者)
　䟽議曰行盗本不同謀相遇共盗者即以臨
　盗之時專進止者爲首餘皆爲從注云共強
　盜者罪無首從謂強盗雖本不同謀但是同
　行並無首從
主遣部曲奴婢盗者雖不取物仍爲首若行盜
之後知情受財強盗竊盗並爲竊盜從
　䟽議曰主遣當家部曲奴婢行盜雖不取所
　盗之物主仍爲行盗首部曲奴婢爲從若部
　曲奴婢私自行盗主後知情受財準所受多
　少不限強之與竊並爲竊盜從假有部曲等
　先強盗竊盗得財主後知情受絹五疋合杖
　一百之類
　問曰有人行盗其主先不同謀乃遣部曲奴
　婢隨他人爲盗爲遣行人元謀作首欲令部
　曲奴婢主作首
　荅曰盜者首出元謀若元謀不行即以臨時
　專進止爲首令奴婢之主旣不元謀又非行
　色但以處分奴婢隨盗求財奴婢之此行由
　主處分今所問者乃是他人元謀主雖驅使
　家人不可同於盜者先謀旣自有首其主即
　爲從論計入奴婢之贓準爲從坐假有奴婢
　逐他緫盜五十疋絹奴婢分得十疋奴婢爲
　五十疋從徒三年主爲十疋從合徒一年之
　類
諸共謀強盜臨時不行而行者竊盜共謀者受
分造意者爲竊盜首餘並爲竊盜從若不受分
造意者爲竊盜從餘並笞五十
　䟽議曰假有甲乙丙丁同謀強盜甲爲首臨
　時不行而行者竊盜甲雖不行共謀受分甲
　旣造意爲竊盜首餘行者並爲竊盜從甲若
　不受分復不行爲竊盜從從者不行又不受
　分笞五十前條竊盜從不行又不受分笞四
　十此條笞五十者爲元謀強盜故也
若共謀竊盜臨時不行而行者強盜其不行者
造意受分知情不知情並爲竊盜首造意者不
受分及從者受分俱爲竊盜從
　䟽議曰同謀行竊盜臨時有不行之人而行
　人自爲強盜其不行者是元謀造意受強盜
　贓分不限知情不知情並爲竊盜首其造意
　者不受分及從者受分俱爲竊盜從
諸盜經断後仍更行盜前後三犯徒者流二千
里三犯流者絞(赦後爲坐<折 t="33"/>三盜止数)其於親属相盜者不
用此律
　䟽議曰行盜之人寔爲巨蠧屢犯明憲罔有
　悛心前後三入刑科便是怙終其事峻之以
　法用懲其罪故有強盜竊盜經断更爲三犯
　徒者流二千里三犯流者絞亦謂断後又爲
　者其未断經降慮者不入三犯之限注云三
　盜皆據赦後爲坐謂據赦後三犯者不論赦
　前犯状爲數親屬相盜者不用此律謂自依
　親屬本條不用此三犯之律案職制律親屬
　謂緦麻以上及大功以上婚姻之家假有於
　堂兄弟婦家及堂兄弟男女婚姻之家犯盜
　徒流以上並不入三犯之例
　問曰有三犯死罪會降皆至流徒或一兩度
　止犯流徒或一兩度從死會降緫計三犯亦
　同三犯流徒以否
　荅曰律有赦後之文不言降前之犯死罪會
　降止免極刑流徒之科本法仍在然其所犯
　本坐重於正犯徒流準律而論緫當三犯之
　例
諸盜公取竊取皆爲盜(繫閉之屬須絶離常處<折 t="33"/>器物之屬須移徙䦨圈)
(之不併計即将入己及盜其母而子隨者皆併<折 t="33"/>放逸飛走之屬須專制乃成盜若畜産伴類隨)
(之<折 t="33"/>計)
　䟽議曰公取謂行盜之人公然而取竊取謂
　方便私竊其財皆名爲盜注云器物之屬須
　移徙者謂器物錢帛之類須移徙離於本處
　珠玉寳貨之類據入手隱藏縱未将行亦是
　其木石重器非人力所勝應須䭾載者雖移
　本處未䭾載間猶未成盜但物有巨細難以
　備論畧舉綱目各準臨時取㫁闌圈繫閉之
　屬須絶離常處謂馬牛駞騾之類須岀䦨圈
　及絶離繫閉之處放逸飛走之屬謂鷹犬之
　類須專制在巳不得自由乃成爲盗若畜産
　伴類隨之假有盗馬一疋别有馬隨不合併
　計爲罪即因逐伴而來遂将入巳及盗其母
　而子隨之者皆併計爲罪
諸部内有一人爲盗及容止盗者里正笞五十
(正亦同<折 t="33"/>坊正村)三人加一等縣内一人笞三十四人加
一等(一人論殺人者仍同强盜之法<折 t="33"/>部界内有盜發及殺人者一處以)
　䟽議曰部内謂州縣郷里所管之内百姓有
　一人爲盗及容止盗者謂外盗入境所部容
　止所管里正笞五十注云坊正村正亦同謂
　得罪亦同里正三人加一等四人行盗合杖
　六十縣内一人笞三十謂縣内一人行盗縣
　令笞三十四人加一等有五人行盗即笞四
　十之類注云部界内有盗發謂里正等以上
　部界之内有盗發及殺人者一處以一人論
　謂一處盗發同部内一人行盗一處殺人同
　一人行強盗故云一處以一人論殺人者仍
　從強盗之法下文強盜者加一等殺人者亦
　加一等與強盜同即是部内有一人强盜者
　里正等杖六十雖非部内人但當境内強盜
　發亦準此容止殺人賊者亦依強盜之法
州隨所管縣多少通計為罪各罪止徒二年强
盜者各加一等(首佐職為從<折 t="33"/>皆以長官為)
　䟽議曰州隨所管縣多少通計為罪各罪止
　徒二年謂州縣里正坊正村正等並罪止徒
　二年强盜者各加一等罪止徒二年半上注
　云殺人同强盜之法故知殺人及發處若容
　止各準強盜加之其通計之法已於户婚律
　解訖注云以長官爲首佐職爲從但宣風導
　俗肅清所部長官之事故以長官爲首即剌
　史縣令闕者以次官當之旣云佐職爲從即
　罪不及主典
即盗及盜發殺人後三十日捕獲(捕等<折 t="33"/>他人自)主司
各勿論限外能捕獲追減三等若軍役所有犯
隊正以上折衝以下各準部内征人冐名之法
同州縣爲罪
　䟽議曰謂部内有人行盜及當境盜發及部
　内人殺他人及境内人𬒳他殺事發後三十
　日自捕獲并他人捕獲主司各勿論並得免
　罪若三十日限外能捕獲者追減三等稱追
　減者雖結正訖仍得減之若已經奏决者依
　捕亡律不在追減之例其軍役有犯謂行軍
　及領軍人傜役之所有犯盜及殺人事發若
　容止盜者隊正隊副以上折衝以下得罪並
　準部内征人冐名之法同州縣爲罪謂隊正
　隊副團内一人爲盜及容止盜者若有盜發
　之所竊盜者各笞五十若是強盜及殺人若
　𬒳殺之處每事各加一等校尉旅師減隊正
　隊副一等折衝果毅準所管校尉多少通計
　爲罪假如部内一人爲盜及容止盜者里正
　笞五十三人加一等計隊正同里正亦一人
　笞五十三人加一等計二十五人罪止徒二
　年旅帥校尉一人笞四十二十五人罪止徒
　一年半折衝果毅如管三校尉三人笞四十
　七十五人徒一年半管四校尉者四人笞四
　十一百人罪止徒一年半同州縣爲罪長官
　爲首佐職爲從
故唐律䟽議卷第二十
故唐律䟽議卷第二十一(凡一十五條<折 t="33"/>闘訟)
　䟽議曰闘訟律者首論闘毆之科次言告訟
　之事從秦漢至晉未有此篇至後魏太和年
　分擊訊律爲闘律至北齊以訟事附之名爲
　闘訟律後周爲闘競律隋開皇依齊闘訟名
　至今不攺賊盜之後須防闘訟故次於賊盜
　之下
諸闘毆人者笞四十(擊人者<折 t="33"/>謂以手足)傷及以他物毆
人者杖六十(爲他物即兵不用刃亦是<折 t="33"/>見血爲傷非手足者其餘皆)
　䟽議曰相爭爲闘相擊爲毆若以手足毆人
　者笞四十注云謂以手足擊人者舉手足爲
　例用頭擊之類亦是傷謂手足毆傷及以他
　物毆而不傷者各杖六十注云見血爲傷謂
　因毆而見血者非手足者即兵不用刃亦是
　謂手足之外雖是兵器但不用刃者皆同他
　物之例
　問曰毆人者謂以手足擊人其有撮挽頭髮
　或擒其衣領亦同毆擊以否
　答曰條云闘毆謂以手足擊人明是雖未損
　傷下手即便獲罪至如挽鬢撮髮擒領扼喉
　旣是傷殺於人狀則不輕於毆例同毆法理
　用無惑
傷及㧞髮方寸以上杖八十若血從耳目出及
内損吐血者各加二等
　䟽議曰謂他物毆人傷及㧞髮方寸以上各
　杖八十方寸者謂量拔髮無毛之所縱橫徑
　各滿方寸者若方斜不等圍繞四方爲方寸
　若毆人頭面其血或從耳或從目而出及毆
　人身體内損而吐血者各加手足及他物毆
　傷罪二等其㧞髮不滿方寸者止從毆法其
　有㧞鬢亦準髮爲坐若毆鼻頭血出止同傷
　科毆人痢血同吐血例
諸闘毆人折齒毁缺耳鼻眇一目及折手足指
(明而猶見物<折 t="33"/>眇謂虧損其)若破骨及湯火傷人者徒一年折
二齒二指以上及髠髮者徒一年半
　䟽議曰因闘毆人而折其齒或毁破及缺穴
　人耳鼻即毁缺人口眼亦同眇一目謂毆眇
　其目虧損其明而猶見物者及折手足指若
　因打破骨而非折者及以湯若火燒盪傷人
　者各徒一年若湯火不傷從他物毆法若折
　二齒二指以上稱以上者雖折更多亦不加
　罪及髠截人髮者各徒一年半其髠髮不盡
　仍堪爲髻者止當㧞髮方寸以上杖八十若
　因闘髠髮遂将入已者依賊盜本以他故毆
　擊人因而奪其財物計贓以強盜論以銅鐡
　汁傷人比湯火傷人如其以虵蜂蝎螫人同
　他物毆人法若毆人十指並折不堪執物即
　二支廢從篤疾科流三千里
諸闘以兵刃斫射人不着者杖一百(箭矟矛􁝀<折 t="33"/>兵刃謂弓)
(重者從毆法<折 t="33"/>之屬即毆罪)
　䟽議曰因闘遂以兵刃斫射人不着者杖一
　百注云兵刃謂弓箭刃矟矛􁝀之屬稱之屬
　者雖用殳㦸等皆是即毆罪重者謂本條毆
　罪得徒一年以上者斫射人不着即從毆法
　假如因闘斫射小功兄姊而不着者即依本
　條毆罪科徒一年即不從斫射之罪如此之
　類即從毆法
若刃傷(之限堪以殺人者<折 t="33"/>刃謂金鐡無大小)及折人肋眇其兩目
墮人胎徒二年(若辜外死者從本毆傷論<折 t="33"/>墮胎者謂辜内子死乃坐)
　䟽議曰若刃傷謂以金刃傷人注云刃謂金
　鐡無大小之限堪以殺人者及折人肋謂闘
　毆人折肋眇其兩目亦謂虧損其明而猶見
　物墮人胎謂在孕未生因打而落者各徒二
　年注云墮胎者謂在辜内子死乃坐謂在母
　辜限之内而子死者子雖傷而在母辜限外
　死者或雖在辜内胎落而子未成形者各從
　本損傷法無墮胎之罪其有毆親屬貴賤等
　胎落者各從徒二年上爲加減之法皆須以
　母定罪不據子作尊卑若依胎制刑或致欺
　紿故保辜止保其母不因子立辜爲無害子
　之心也若毆母罪重同折傷科之假有毆姊
　胎落依下文毆兄姊徒二年半折傷者流三
　千里又條折傷謂折齒以上墮胎合徒二年
　重於折齒之坐即毆姊落胎合流三千里之
　類
諸闘毆折跌人支體及瞎其一目者徒三年(支<折 t="33"/>折)
(差跌失其常處<折 t="33"/>者折骨跌體者骨)辜内平復者各減二等(折跌<折 t="33"/>餘條)
(準此<折 t="33"/>平復)
　䟽議曰因闘毆折跌人支體支體謂手足或
　折其手足或跌其骨體及瞎一目謂一目䘮
　明全不見物者各徒三年注云折支者謂折
　四支之骨跌體者謂骨節差跌失於常處辜
　内平復者謂折跌人支體及瞎一目於下文
　立辜限内骨莭平復及目得見物並於本罪
　上減二等各徒二年注云餘條折跌平復準
　此謂於諸條尊卑貴賤等闘毆及故毆折跌
　辜内平復並減二等雖非支體於餘骨莭平
　復亦同若支先攣是廢疾𬒳折故此毆攣支
　止依毆折一支流二千里有蔭合同減贖何
　者例云故毆人至廢疾流不合減贖今先廢
　疾不因毆令廢疾所以聽其减贖
即損二事以上及因舊患令至䔍疾若㫁舌及
毁敗人陰陽者流三千里
　䟽議曰即損二事以上者謂毆人一目瞎及
　折一支之類及因舊患令至篤疾假有舊瞎
　一目爲殘疾更瞎一目成篤疾或先折一脚
　爲廢疾更折一脚爲篤疾若㫁舌謂全不得
　語毁敗陰陽謂孕嗣廢絶者各流三千里㫁
　舌語猶可解毁敗陰陽不絶孕嗣者並從傷
　科
　問曰人目先盲重毆睛壞口或先瘂更㫁其
　舌如此之類各合何罪
　荅曰人貌肖天地禀形父母莫不愛其所受
　樂天委命雖復宿遭痼疾然亦痛此重傷至
　於𬒳人毁損在法豈宜異制如人舊瘂或先
　䘮明更壞其睛或㫁其舌止得守文還科㫁
　舌瞎目之罪
諸闘毆殺人者絞以刃及故殺人者斬雖因闘
而用兵刃殺者與故殺同(用兵刃拒而傷殺者<折 t="33"/>爲人以兵刃逼己因)
(用兵刃準此<折 t="33"/>依闘法餘條)
　䟽議曰闘毆者元無殺心因相闘毆而殺人
　者絞以刃及故殺者謂闘而用刃即有害心
　及非因闘爭無事而殺是名故殺各合斬罪
　雖因闘而用兵刃殺者本雖是闘乃用兵刃
　殺人者與故殺同亦得斬罪並同故殺之法
　注云爲人以兵刃逼已因用兵刃拒而傷殺
　逼己之人雖用兵刃亦依闘殺之法餘條用
　兵刃準此謂餘親戚良賤以兵刃逼人人以
　兵刃拒殺者並準此闘法又律云以兵刃殺
　者與故殺同旣無傷文即是傷依闘法注云
　因用兵刃拒而傷殺者爲以兵刃傷人因而
　致死故連言之
　問曰故殺人合斬用刃闘殺亦合斬刑得罪
　旣是不殊準文更無異理何須云用兵刃殺
　者與故殺同
　荅曰名例犯十惡及故殺人者準會赦猶除
　名兵刃殺人者其情重又同故殺之法會赦
　猶遣除名
不因闘及毆傷人者加闘毆傷罪一等雖因闘
但絶時而殺傷者從故殺傷法
　䟽議曰不因闘競故毆傷人者加闘毆傷一
　等若拳毆不傷笞四十上加一等合笞五十
　之類雖因闘但絶時而殺傷者謂忿競之後
　各已分散聲不相接去而又來殺傷者是名
　絶時從故殺傷法
諸保辜者手足毆傷人限十日以他物毆傷人
者二十日以刃及湯火傷人者三十日折跌支
體及破骨者五十日(傷及殺傷各準此<折 t="33"/>毆傷不相須餘條毆)
　䟽議曰凡是毆人皆立辜限手足毆人傷與
　不傷限十日若以他物毆傷者限二十日以
　刄刄謂金鐵無大小之限及湯火傷人謂灼
　爛皮膚限三十日若折骨跌體及破骨無問
　手足他物皆限五十日注云毆傷不相須謂
　毆及傷各保辜十日然傷人皆須因毆今言
　不相須者爲下有僵仆或恐迫而傷此則不
　因毆而有傷損故律云毆傷不相須餘條毆
　傷者各準此謂諸條毆人或傷人故闘謀殺
　強盜應有罪者保辜並準此
限内死者各依殺人論其在限外及雖在限内
以他故死者各依本毆傷法(餘患而死者<折 t="33"/>他故謂别増)
　䟽議曰限内死者各依殺人論謂辜限内死
　者不限尊卑良賤及罪輕重各從本條殺罪
　科㫁其在限外假有拳毆人保辜十日計累
　千刻之外是名限外及雖在限内謂辜限未
　滿以他故死者他故謂别增餘患而死假毆
　人頭傷風從頭瘡而入因風致死之類仍依
　殺人論若不因頭瘡得風别因他病而死是
　爲他故各依本毆傷法故注云他故謂别增
　餘患而死其有墮胎瞎目毁敗陰陽折齒等
　皆約手足他物以刃湯火爲辜限
諸同謀共毆傷人者各以下手重者爲重罪元
謀减一等從者又減一等若元謀下手重者餘
各减二等至死者隨所因爲重罪
　䟽議曰同謀共毆傷人者謂二人以上同心
　計謀共毆傷人者假有甲乙丙丁謀毆傷人
　甲爲元謀乙下手最重毆人一支折以下手
　重爲重罪乙合徒三年甲是元謀减一等合
　徒二年半丙丁等爲從又减一等合徒二年
　若不因闘乙爲故毆之首合流二千里甲是
　元謀减一等合徒三年丙丁徒二年半若是
　元謀下手重者假甲爲元謀下手最重即甲
　合徒三年乙丙丁各减二等並徒二年若故
　毆即甲合流二千里餘各减二等各徒二年
　半之類至死謂𬒳毆人致死隨所因爲重罪
　謂甲毆頭乙毆手丙毆足若由頭瘡致死者
　即甲爲重罪由手傷致死即乙爲重罪由足
　傷致死者即丙爲重罪重罪者償死餘各减
　二等徒三年甲是元謀止减一等流二千里
其不同謀者各依所毆傷殺論其事不可分者
以後下手爲重罪
　䟽議曰其不同謀者假有甲乙丙丁不同謀
　因闘共毆傷一人甲毆頭傷乙打脚折丙打
　指折丁毆不傷若因頭瘡致死甲得殺人之
　罪償死乙爲折支合徒三年丙爲折指合徒
　一年丁毆不傷合笞四十是爲各依所毆傷
　殺論其事不可分者謂此四人共毆一人其
　瘡不可分别𬒳毆致死以後下手者爲重罪
　謂丁下手最後即以丁爲重罪餘各徒三年
　元謀减一等流三千里
若亂毆傷不知先後輕重者以謀首及𥘉闘者
爲重餘各減二等
　䟽議曰假有人群黨共闘亂毆傷人𬒳傷殺
　者不知下手人名又不知先後輕重若同謀
　毆之即以謀首爲重罪其不同謀亂毆傷者
　以𥘉闘者爲重罪自餘非謀首及非𥘉闘各
　減二等徒三年若不至死唯折二支若謀闘
　者謀首流三千里餘各徒二年半其不同謀
　𥘉闘者流三千里餘亦減二等
　問曰甲乙丙三人同謀毆人各拳毆一下合
　作首從以否
　荅曰律云同謀共毆人者各以下手重者爲
　重罪此㩀辜内致死故有節級减文下又云
　不同謀者各依所毆傷殺論即明毆者得毆
　罪傷者得傷罪殺者得殺罪拳毆人者笞四
　十不同謀者各從毆科同謀毆人豈得减罪
　是知各笞四十不爲首從若更有丁亦與甲
　乙丙同謀丁不下手又非元謀即减二等笞
二十之類
　又問甲乙二人同謀毆人甲是元謀又先下
　手毆一支折乙爲從後下手毆一目瞎各合
　何罪
　荅曰㩀上條折跌人支體及瞎其一目者徒
　三年即損二事以上及因舊患令至篤疾者
　流三千里此即同謀共毆人傷損二事甲雖
　謀首合徒三年由乙損二事合流三千里若
　不同謀各損一事俱得本罪並徒三年
諸以威力制縛人者各以闘毆論因而毆傷者
各加闘毆傷二等
　䟽議曰以威若力而能制縛於人者各以闘
　毆論依上條手足之外皆爲他物縛人皆用
　徽纆明同他物之限縛人不傷合杖六十若
　傷杖八十因而毆傷者謂因縛即毆者傷與
　不傷各加闘毆傷二等謂因縛用他物毆不
　傷者杖八十傷者杖一百之類是名各加闘
　毆傷二等
即威力使人毆擊而致死傷者雖不下手猶以
威力爲重罪下手者减一等
　䟽議曰威力使人者謂或以官威或恃勢力
　之類而使人毆擊他人致死傷者威力之人
　雖不下手猶以威力爲重罪下手者减一等
　假有甲恃威力而使乙毆殺丙甲雖不下手
　猶得死罪乙减一等流三千里若折一指甲
　雖不下手合徒一年乙减一等杖一百之類
　甲是監臨官百姓無罪喚問事以杖依法决
　罰致死官人得殺人罪問事不坐若遣用他
　物手足打殺官人得威力殺人罪問事下手
　者減一等科
諸闘兩相毆傷者各隨輕重兩論如律後下手
理直者減二等(不减<折 t="33"/>至死者)
　䟽議曰闘兩相毆傷者假有甲乙二人因闘
　兩相毆傷甲毆乙不傷合笞四十乙毆甲傷
　合杖六十之類或甲是良人乙是賤隷甲毆
　乙傷减凡人二等合笞四十乙毆甲不傷加
　凡人二等合杖六十之類其間尊卑貴賤應
　有加减各準此例後下手理直者减二等假
　甲毆乙不傷合笞四十乙不犯甲無辜𬒳打
　遂拒毆之乙是理直减本毆罪二等合笞二
　十乙若因毆而殺甲本罪縱不至死即不合
　减故注云至死者不减
　問曰尊卑相毆後下手理直得減未知伯叔
　先下手毆姪兄姊先下手毆弟妹其弟姪等
　後下手理直得减以否
　荅曰凡人相毆條式分明五服尊卑輕重頗
　異只如毆緦麻兄姊杖一百小功大功逓加
　一等若毆緦麻以下卑㓜折傷减凡人一等
　小功大功逓減一等據服雖是尊卑相毆兩
　俱有罪理直則减法亦無疑若其毆親姪弟
　妹至死然始獲罪傷重律則無辜罪旣不合
　兩論理直豈冝許減舉伯叔兄姊但毆傷卑
　㓜無罪者並不入此條
諸於宫内忿爭者笞五十聲徹御所及相毆者
徒一年以刃相向者徒二年
　䟽議曰宫殿之内致敬之所忽敢忿爭情乖
　恭肅故宫内忿爭者笞五十嘉徳等門以内
　爲宫内衞禁律宫城有犯與宫門同即順天
　等門内亦是若忿競之聲徹於御所及有相
　毆擊者各徒一年以刃相向者徒二年旣不
　論兵刃即是刃無大小之限
殿内逓加一等傷重者又加闘傷二等(於本罪<折 t="33"/>計加重)
(稱加者準此<折 t="33"/>即須加餘條)
　䟽議曰殿内忿爭逓加一等者謂太極等門
　爲殿内忿争杖六十聲徹御所及相毆者徒
　一年半以刃相向徒二年半若上閣内忿争
　杖七十聲徹御所及相毆者徒二年以刃相
　向者徒三年傷重者各加闘傷二等假有凡
　闘以他物毆傷人内損吐血合杖一百宫内
　加二等徒一年半即重於宫内相毆徒一年
　凡闘毆人折齒合徒一年若於殿内是傷重
　加二等合徒二年是重於殿内相毆徒一年
　半此爲各加闘傷二等注云計加重於本罪
　即須加謂殿内凡闘相毆不傷合徒一年半
　假有甲於殿内毆緦麻尊長本罪合徒一年
　由在殿内故加罪二等合徒二年是名計加
　重於本罪不加本罪者假如毆緦麻兄姊合
　杖一百以在殿内故加二等合徒一年半即與
　殿内凡闘罪同此是計加不重於本罪止依
　本徒一年半爲坐餘條稱加者準此謂一部
　律内稱加得重於本罪者即須加加不重者
　從本法
諸毆制使本属府主刺史縣令及吏卒毆本部
五品以上官長徒三年傷者流二千里折傷者
絞(歯以上<折 t="33"/>折傷謂折)
　䟽議曰有因忿而毆制使本属府主刺史縣
　令及吏卒毆本部五品以上官長其吏卒等
　並於名例解訖毆者合徒三年傷者流二千
　里折傷者絞注云折傷謂折歯以上依上條
　闘毆人折歯毁缺耳鼻眇一目及折手足指
　若破骨及湯火傷人者各徒一年此云折傷
　者折歯以上得徒一年以上皆是
若毆六品以下官長各減三等減罪輕者加凡
閗一等死者斬詈者各減毆罪三等(之乃成詈<折 t="33"/>須親自聞)
　䟽議曰六品以下官長謂下鎮将及戍主若
　諸陵署在外諸監署六品以下雖隷寺監當
　監署有印别起正案行事皆爲當處官長所
　管吏卒而毆者各减毆五品以上官長罪三
　等合徒一年半若傷者流上減三等合徒二
　年折傷者死上減三等徒二年半减罪輕者
　加凡閗一等假有凡人故毆六品官長折肋
　合徒二年半從死減三等亦徒二年半拠上
　條計加重於本罪即須加旣云加凡閗一等
　從徒二年半上加一等處徒三年下條流外
　官毆九品以上各又加二等合流二千五百
　里如此等各減罪輕者加凡閗一等因毆致
　死者斬詈者減毆罪三等謂詈制使以下本
　部官長以上從徒三年上減三等合徒一年
　半若詈六品以下官長又減三等合杖九十
　此名詈者各减毆罪三等注云須親自聞之
　乃成詈謂皆須𬒳詈者親自聞之乃爲詈
即毆佐職者徒一年傷重者加凡閗傷一等死
者斬
　䟽議曰毆佐職者謂除長官之外當司九品以
　上之官皆爲佐職所部吏卒毆者徒一年傷
　重者假如他物故毆傷佐職凡閗合杖九十
　九品以上加二等合徒一年爲佐職又加一
　等徒一年半之類是名傷重者加凡闘一等
　至死者斬
諸佐職及所統屬官毆傷官長者各减吏卒毆
傷官長二等减罪輕者加凡闘一等死者斬
　䟽議曰佐職謂當司九品以上及所統屬官
　者若省寺監管局署州管縣鎮管戌衛管諸
　府之類是所統屬毆傷官長者官長謂尚書
　省諸司尚書寺監少卿少監國子司業以上
　少尹諸衛将軍以上千牛府中郎將以上諸
　率府副率以上諸府果毅以上王府司馬并
　諸州别駕雖是次官並同官長或唯有長官
　一人佐職毆者各减吏卒毆傷官長罪二等
　即吏卒毆官長折傷者絞若佐職及所統属
　官毆五品以上官長折傷减吏卒二等合徒
　三年若毆六品以下官長折傷者减三等徒
　一年半减罪輕者加凡闘一等假如佐職毆
　六品以下官長折二齒從死上减五等合徒
　一年半凡闘折二齒亦徒一年半上條計加
　重於本罪即須加更加一等處徒二年餘罪
　計加得重並準此若佐職及所統屬官毆傷
　五品以上官長者各减吏卒二等假有吏卒
　毆五品以上官長折肋合死今為佐職毆减
　吏卒二等合徒三年折肋本罪合徒二年别
　條六品毆傷五品加二等合徒三年既云减
　罪輕者加凡闘一等合流二千里死者斬
諸毆本屬府主刺史縣令之祖父母父母及妻
子者徒一年傷重者加凡闘傷一等
　疏議曰毆本屬府主刺史縣令之祖父母父
　母及妻子者徒一年傷重者加凡闘傷一等
　謂折一指或折一齒凡毆亦徒一年比凡闘
　為輕加凡闘傷一等合徒一年半之類府主
　等祖父母父母若是議貴凡毆得徒二年為
　是本屬府主之祖父母父母加一等得徒二
　年半傷重以上並準例加一等
諸皇家袒免親而毆之者徒一年傷者徒二年
傷重者加凡闘二等緦麻以上各遞加一等死
者斬
　疏議曰禮云五世袒免之親四世緦麻之屬
　皇家戚屬理弘尊敬袒免之親其有毆者合
　徒一年傷者徒二年故闘及用他物不傷者
　其罪一也其於諸條相毆唯立罪名不言闘
　毆又不言以闘論者故毆闘毆及手足他物
　得罪悉同並無差降傷重者加凡闘二等假
　有毆折二齒凡闘合徒一年半加二等合徒
　二年半之類緦麻以上各遞加一等假有毆
　緦麻折二齒徒三年小功流二千里大功流
　二千五百里期親流三千里毆不傷從徒一
　年上遞加毆傷者從徒二年上遞加不加入
　死故云各遞加一等死者斬
　問曰皇家袒免親或為佐職官或為本屬府
　主剌史縣令之祖父母父母妻子或是己之
　所親若有犯者合遞加以否
　答曰皇家親屬為尊主之敬故異餘人長官
　佐職為敬所部尊敬之處理各不同律無遞
　加之文法止各從重㫁若己之親各凖尊卑
　服數為罪不在皇親及本屬加例
　又問皇家袒免之親若有官品而毆之者合
　累加以否
　答曰律註毆袒免之親據皇家親屬立罪此
　由緣敬為重官髙亦合累加
諸流外官以下毆議貴者徒二年傷者徒三年
折傷者流二千里
　疏議曰流外官謂勲品以下爰及庶人毆議
　貴者徒二年議貴謂文武職事官三品以上
　散官二品以上及爵一品者傷者徒三年折
　傷者流二千里謂折齒以上若毆折一支凖
　凡人合徒三年依下文加凡闘二等流二千
　五百里若毆折二支流三千里本條雖云加
　凡闘傷二等律無加入死之文止依凡人之
　法
毆傷五品以上减二等若减罪輕及毆傷九品
以上各加凡闘傷二等
　疏議曰流外官以下毆傷五品以上减二等
　謂减議貴二等毆者徒一年傷者徒二年折
　傷者徒二年半若減罪輕假有毆五品以上
　折一支從流二千五百里減二等徒二年半
　即是减罪輕於凡闘徒三年加二等處流二
　千五百里之類及毆傷九品以上各加凡闘
　傷二等謂毆九品以上六品以下之官不傷
　杖六十傷即杖八十他物不傷杖八十傷即
　杖一百之類若毆至死者各依凡人法
　問曰律稱流外官以下毆議貴徒二年若奴
　婢部曲毆議貴者爲共凡人罪同爲依本法
　加罪以否
　答曰依下條部曲毆傷良人加凡人一等奴
　婢又加一等此是良人與奴婢部曲凡闘之
　罪其部曲奴婢毆凡人尚各加罪况於貴族
　及官品貴者理依加法唯據本條加至死者
　始合處死假如有部曲毆良人折二支加凡
　闘一等註云加者加入於死既於凡闘流三
　千里上加一等合至絞刑别條雖加不入於
　死設有部曲故毆良人九品以上一支折凡
　闘折一支徒三年九品以上加凡闘二等流
　二千五百里故毆又加一等流三千里部曲
　毆又加一等即不合入死亦止流三千里此
　名餘條不加入死之類
故唐律䟽議卷第二十一
故唐律䟽議卷第二十二(凡一十六條<折 t="33"/>闘訟)
諸流内九品以上毆議貴者徒一年傷重及毆
傷五品以上若五品以上毆傷議貴各加凡闘
傷二等
　䟽議曰流内九品以上六品以下毆議貴者
　徒一年傷重謂他物毆凡人内損吐血合杖
　一百毆議貴合加二等徒一年半此名傷重
　其六品以下毆傷五品以上若五品以上毆
　傷議貴或毆不傷亦各加凡闘毆二等
諸監臨官司於所統屬官及所部之人有髙官
而毆之及官品同自相毆者並同凡闘法
　䟽議曰監臨官司於所統屬佐官以下及所
　管部屬之人有髙官而監臨官司毆之者同
　凡闘法不計階品爲其所管故也及官品同
　謂六品以下九品以上或五品以上非議貴
　者議貴謂三品以上一品以下並爲官品同
　並謂不相管隷自相毆者並同凡闘之罪假
　有勲官騎都尉而毆上柱國其上柱國旣非
　議貴罪與凡闘同其統屬下司毆上司者長
　官以外皆據品科其有府及鎮戍隷州者亦
　為統屬之限
　問曰州叅軍事毆州内縣令帶五品以上勲
　官得為統屬同凡闘以否
　荅曰縣令是州内統屬之官假令品髙州官
　毆之準上文各同凡闘之法
諸拒州縣以上使者杖六十毆者加二等傷重
者加闘傷一等(時拒捍不從者<折 t="33"/>謂有所徴攝權)即被禁掌而拒
捍及毆者各加一等
　䟽議曰拒州縣以上使稱以上者省臺寺監
　及在京諸司等並是遣使追攝拒捍不從者
　杖六十毆者加二等杖八十傷重者謂他物
　毆内損吐血凡闘一百加闘傷一等徒一年
　註云謂有所徵攝權時拒捍不從者即被禁
　掌拒捍及毆者各加二等謂有司禁録或復
　散留而輙拒捍合杖七十毆所司者合杖九
　十傷重者謂重一百杖以上加凡闘二等若
　使人官品髙者各依本品加是名各加一等
諸部曲毆良人者(部曲同<折 t="33"/>官户與)加凡人一等(入於死<折 t="33"/>加者加)
奴婢又加一等若奴婢毆良人折跌支體及瞎
其一目者絞死者各斬
　䟽議曰名例律稱部曲者妻亦同此即部曲
　妻不限良人及客女毆傷良人者注云官戸
　與部曲同加凡人一等謂加凡闘毆傷一等
　注云加者加入於死謂部曲毆良人損二事
　以上及因舊患令至篤疾斷舌及毁敗隂陽
　凡毆流三千里者部曲加一等合死此名加
　入於死奴婢又加一等謂加凡闘二等若奴
　婢毆良人折跌支體及瞎其一目者絞跌體
　瞎目各罪止徒三年即明毆良人准凡人相
　毆罪合流者各入死罪因毆致死各斬
其良人毆傷殺他人部曲者减凡人一等奴婢
又减一等若故殺部曲者絞奴婢流三千里
　䟽議曰良人毆傷或殺他人部曲者减凡人
　一等謂毆殺者流三千里折一支者徒二年
　半之類奴婢又减一等毆殺者徒三年折一
　支徒二年之類若不因闘故殺部曲者合絞
　若謀而殺訖亦同其故殺奴婢者流三千里
即部曲奴婢相毆傷殺者各依部曲與良人相
毆傷殺法(犯本條無正文者並凖此<折 t="33"/>餘條良人部曲奴婢私相)相侵財物
者不用此律
　䟽議曰部曲闘毆殺奴婢流三千里折一支
　徒二年半折一齒杖一百奴婢毆部曲損傷
　二事以上及因舊患令至篤疾及斷舌毁敗
　隂陽者絞折一支者流二千里折一齒者徒
　一年半若部曲故殺奴婢亦絞是名各依部
　曲與良人相毆傷殺法餘條良人部曲奴婢
　私相犯謂謀殺人穿地得屍不更埋之類私
　相犯本條無正文者並凖此條加减之法相
　侵財物者各依凡人相侵盗之法故云不用
　此律
諸奴婢有罪其主不請官司而殺者杖一百無
罪而殺者徒一年(與主同下條部曲準此<折 t="33"/>期親及外祖父母殺者)
　䟽議曰奴婢賤隷雖各有主至於殺戮宜有
　禀承奴婢有罪不請官司而輙殺者杖一百
　無罪殺者謂全無罪失而故殺者徒一年注
　云期親及外祖父母殺者與主同謂有罪殺
　者杖一百無罪殺者徒一年故云與主同下
　條部曲者下條無期親及外祖父母傷殺部
　曲罪名若有傷殺亦同於主故云準此
諸主毆部曲至死者徒一年故殺者加一等其
有愆犯决罰致死及過失殺者各勿論
　䟽議曰主毆部曲至死者徒一年不限罪之
　輕重故殺者加一等謂非因毆打本心故殺
　者加一等合徒一年半其有愆犯而因决罰
　致死及過失殺之者並無罪
　問曰妾有子或無子毆殺夫家部曲奴婢合
　當何罪或有客女及婢主幸而生子息自餘
　部曲奴婢而毆得同主期親以否
　荅曰妾毆夫家部曲奴婢在律雖無罪名輕
　重相明須從减例下條云妾毆夫之妾子减
　凡人二等妾子毆傷父妾加凡人三等則部
　曲與主之妾相毆比之妾子與父妾相毆法
　即妾毆夫家部曲亦減凡人二等部曲毆主
　之妾加凡人三等若妾毆夫家奴婢減部曲
　一等奴婢毆主之妾加部曲一等至死者各
　依凡人法其有子者若子為家主母法不降
　於兒並依主例若子不為家主於奴婢止同
　主之期親餘條妾子為家主及不為家主各
　准此客女及婢雖有子息仍同賤隷不合别
　加其罪
諸部曲奴婢過失殺主者絞傷及詈者流
　䟽議曰部曲奴婢是為家僕事主須存謹敬
　又亦防其二心故雖過失殺主者絞若過失
　傷主及詈者流不言里數者為止合加杖二
　百故也
即毆主之期親及外祖父母者絞已傷者皆斬
詈者徒二年過失殺者減毆罪二等傷者又減
一等
　䟽議曰部曲奴婢毆主之期親謂異財者及
　毆主之外祖父母者絞傷者皆斬罪無首從
　詈者徒二年過失殺者减毆罪二等合徒三
　年加杖二百過失傷者又减一等合徒二年
　半加杖一百八十
毆主之緦麻親徒一年傷重者各加凡人一等
小功大功逓加一等(入於死<折 t="33"/>加者加)死者皆斬
　䟽議曰部曲奴婢毆主之緦麻親者無問正
　服義服並徒一年傷重者謂毆罪重於徒一
　年各加凡闘一等假有部曲用他物毆主緦
　麻親内損吐血依凡人合杖一百犯良人加
　一等緦麻加凡人一等合徒一年半若奴婢
　以他物故毆主之緦麻親傷準凡人合杖九
　十奴婢犯良人加二等此條傷重又加一等
　合徒一年半故云傷重各加凡人一等小功
　大功逓加一等謂奴婢用他物毆傷小功親
　徒二年大功徒二年半是名逓加一等注云
　加者加入於死假如部曲毆主大功親折支
　準凡人徒三年部曲加一等合流二千里其
　大功親加三等合絞即是加者加入於死其
　緦麻小功部曲有犯各從本罪準此加例加
　應入死者處絞死者皆斬謂奴婢部曲毆主
　緦麻以上親至死者皆斬罪無首從
諸毆緦麻小功親部曲奴婢折傷以上各减殺
傷凡人部曲奴婢二等大功又减一等過失殺
者各勿論
　䟽議曰毆緦麻小功親部曲謂毆身之緦麻
　小功親部曲減凡人部曲二等謂緫减三等
　假如毆折肋者凡人合徒二年减三等合杖
　一百若毆奴婢折齒凡人合徒一年奴婢减
　二等緦麻小功親奴婢又减二等緫减四等
　合杖七十故云折傷以上各减凡人部曲奴
　婢二等大功又减一等謂毆小功部曲折齒
　緫减四等合杖七十若毆大功奴婢合杖六
　十自外毆折傷以上各準此例為减法其有
　過失殺緦麻以上部曲奴婢者各無罪
諸毆傷妻者減凡人二等死者以凡人論毆妾
折傷以上減妻二等
　䟽議曰妻之言齊與夫齊體議同於㓜故得
　減凡人二等死者以凡人論合絞以刃及故
　殺者斬毆妾不傷無罪折傷以上減妻罪二
　等即是減凡人四等若殺妾者止減凡人二
　等
若妻毆傷殺妾與夫毆傷殺妻同(乃坐即至死<折 t="33"/>皆須妻妾告)
(妻仍為不睦<折 t="33"/>者听餘人告殺)過失殺者各勿論
　䟽議曰若妻毆傷殺妾謂毆者減凡人二等
　死者以凡人論注云皆須妻妾告乃坐即外
　人告者無罪至死者听餘人告餘人不限親
　踈皆得論告殺妻仍為不睦妻即是緦麻以
　上親準例自當不睦為稱以凡人論故重明
　此例過失殺者各勿論為無惡心故得無罪
諸妻毆夫徒一年若毆傷重者加凡闘傷三等
(乃坐<折 t="33"/>須夫告)死者斬
　䟽議曰妻毆夫徒一年若毆傷重者加凡闘
　傷三等假如凡人以他物毆傷人内損吐血
　合杖一百加凡闘三等處徒三年此是計加
　之法須夫告乃坐謂要須夫告然可論罪因
　毆致死者斬
媵及妾犯者各加一等(入於死<折 t="33"/>加者加)過失殺傷者各
減二等
　䟽議曰依令五品以上有媵庶人以上有妾
　故媵及妾犯夫者各加妻犯夫一等謂毆夫
　者徒一年半毆傷重者加凡闘傷四等加者
　加入於死若毆夫折一支或瞎一目凡闘徒
　三年加四等合絞是名加入於死過失殺者
　各減二等謂妻妾媵過失殺者並徒三年假
　如妻折夫一支加凡人三等流三千里過失
　減二等合徒二年半若媵及妾折夫一支合
　絞過失減二等合徒三年自餘折傷各随輕
　重準此加減之例
即媵及妾詈夫者杖八十若妾犯妻者與夫同
媵犯妻者減妾一等妾犯媵者加凡人一等殺
者各斬(者與妾同<折 t="33"/>餘條媵無文)
　䟽議曰媵及妾詈夫者杖八十若妾犯妻者
　與犯夫同謂毆者徒一年半死者斬媵犯妻
　者減妾一等毆者徒一年傷重者從重上減
　妾一等妾犯媵者加凡人一等謂毆者笞五
　十折一齒者徒一年半之類死者各斬謂媵
　及妾犯夫及妻若妾犯媵毆殺者各斬注云
　餘條媵無文者謂上條毆妾折傷以上減妻
　二等之類妻妾相犯及犯夫當條無文者各
　與妾同
諸毆緦麻兄姊杖一百小功大功各逓加一等
尊属者又各加一等傷重者各逓加凡闘傷一
等死者斬即毆從父兄姊準凡闘應流三千里
者絞
　䟽議曰毆緦麻兄姊謂本宗及外姻有緦麻
　服者並同毆此兄姊杖一百小功徒一年大
　功徒一年半尊属者又各加一等謂毆緦麻
　尊属徒一年小功尊属徒一年半大功尊属
　依禮唯夫之祖父母及夫之伯叔父母此並
　各有本條自從毆夫之祖父母絞夫之伯叔
　父母減夫犯一等徒二年半即此大功無尊
　属加法傷重者各逓加凡闘傷一等謂他物
　毆緦麻兄姊内損吐血準凡人杖一百上加
　一等合徒一年小功徒一年半大功徒二年
　尊属又加一等即緦麻徒一年半小功徒二
　年之類因毆致死者各斬假有毆小功尊属
　折二支加凡人三等不云加入於死罪止逺
　流即毆從父兄姊準凡闘應流三千里者謂
　損二事以上或因舊患令至䔍疾断舌及毁
　敗隂陽此是凡闘應流三千里於從父兄姊
　犯此流者合絞
若尊長毆卑㓜折傷者緦麻减凡人一等小功
大功逓減一等死者絞即毆殺從父弟妹及從
父兄弟之子孫者流三千里若以刃及故殺者
絞
　䟽議曰若尊長毆卑㓜折傷者謂折齒以上
　旣云折傷即明非折傷不坐因毆折傷緦麻
　卑㓜減凡人一等小功減二等大功減三等
　假有毆緦麻卑㓜折一指凡闘合徒一年減
　一等杖一百小功減二等杖九十大功減三
　等杖八十其毆傷重者逓減各準此因毆致
　死者尊長各絞即毆殺從父弟妹謂堂弟妹
　及從父兄弟之子孫謂堂姪及姪孫者流三
　千里若以刃殺及不因闘而故殺者俱合絞
　刑
諸毆兄姊者徒二年半傷者徒三年折傷者流
三千里刃傷及折支若瞎其一目者絞死者皆
斬詈者杖一百伯叔父母姑外祖父母各加一
等即過失殺傷者各減本殺傷罪二等
　䟽議曰兄姊至親更相急難彎弧垂泣義切
　匪他輙有毆者徒二年半毆傷者徒三年折
　傷者或折齒或折手足指但折一事即合處
　流若用刃傷及折支或跌其支體若瞎其一目
　謂全失其明者各得絞罪因毆致死者首從
　皆斬詈者合杖一百其伯叔父母姑外祖父
　母各加一等謂加犯兄姊一等毆者徒三年
　傷者流二千里文無加入死折傷亦止流坐
　詈者徒一年過失殺若傷各減本殺傷二等
　謂過失殺者各減死罪二等合徒三年過失
　折齒者從流減二等之類其過失之罪兄姊
　以下並同減二等
若毆殺弟妹及兄弟之子孫(依本服論<折 t="33"/>曽玄孫者各)外孫
者徒三年以刃及故殺者流二千里過失殺者
各勿論
　䟽議曰毆殺弟妹及兄弟之子孫者兄弟子
　期服孫即小功注云曾玄孫者各依本服論
　兄弟曾孫為緦麻玄孫當袒免服紀旣踈恩
　情轉殺(声<折 t="33"/>去)故云各依本服論謂毆殺曾孫合
　絞玄孫旣當袒免自依凡人法此條毆兄弟
　曾玄孫旣依本服即明上條毆殺從父兄弟
　曾玄孫降服已盡亦同凡人其毆殺弟妹及
　兄弟之子孫外孫者各徒三年以刃及故殺
　者流二千里過失殺者各勿論
諸詈祖父母父母者絞毆者斬過失殺者流三
千里傷者徒三年若子孫違犯敎令而祖父母
父母毆殺者徒一年半以刃殺者徒二年故殺
者各加一等即嫡繼慈養殺者又加一等過失
殺者各勿論
　䟽議曰子孫於祖父母父母情有不順而輙
　詈者合絞毆者斬律無皆字案文可知子孫
　雖共毆殺原情俱是自毆雖無皆字各合斬
　刑下條妻妾毆夫之祖父母父母傷者皆斬
　舉輕明重皎然不惑過失殺者流三千里傷
　者徒三年見血為傷傷無大小之限若子孫
　違犯敎令謂有所敎令不限事之大小可從
　而故違者而祖父母父母即毆殺之者徒一
　年半以刃殺者徒二年故殺者各加一等謂
　非違犯敎令而故殺者手足他物殺徒二年
　用刃殺徒二年半即嫡継慈養殺者為情踈
　易違故又加一等律文旣云又加即以刃故
　殺者徒二年半上加一等徒三年違犯敎令
　以刃殺者二年上加一等徒二年半毆殺者
　一年半上加一等徒二年過失殺者各勿論
　即有違犯敎令依法决罰邂逅致死者亦無
　罪
諸妻妾詈夫之祖父母父母者徒三年(告乃坐<折 t="33"/>須舅姑)
毆者絞傷者皆斬過失殺者徒三年傷者徒二
年半
　䟽議曰妻妾有詈夫之祖父母父母者徒三
　年注云須舅姑告乃坐毆者絞傷者皆斬罪
　無首從過失殺者徒三年傷者徒二年半
即毆子孫之婦令廢疾者杖一百篤疾者加一
等死者徒三年故殺者流二千里妾各減二等
過失殺者各勿論
　䟽議曰祖父母父母毆子孫之婦令廢疾者
　依戸令腰脊折一支廢為廢疾合杖一百篤
　疾者兩目盲二支廢加一等合徒一年死者
　徒二年故殺者謂不因毆詈無罪而輙殺者
　流二千里若毆妾令廢疾杖八十篤疾杖九
　十至死者徒二年故殺者徒二年半過失殺
　者各勿論
諸妻妾毆詈故夫之祖父母父母者各減毆詈
舅姑二等折傷者加役流死者斬過失殺傷者
依凡論
　䟽議曰故夫謂夫亡改嫁者其被出及和離
　者非各減毆詈舅姑罪二等謂毆者徒三年
　詈者徒二年折齒以上者加役流死者斬無
　皆字即有首從過失殺傷者依凡論謂殺者
　依凡人法贖銅一百二十斤傷者各依凡人
　傷法徵贖其銅入被傷殺之家
其舊舅姑毆子孫舊妻妾折傷以上各減凡人
三等死者絞過失殺者勿論
　䟽議曰其舊舅姑毆子孫舊妻妾折傷以上
　各減凡人三等謂折指者合杖八十折一支
　者徒一年半之類死者絞既不言故殺者斬
　即是故殺者亦絞過失殺者勿論
　問曰子孫之婦夫亡守志其姑少寡改醮他
　人或被棄放此姑婦相犯者合得何罪
　荅曰子孫身亡妻妾改嫁舅姑現在此為舊
　舅姑今者姑雖被棄或已改醮他人子孫之
　妻孀居守志雖於夫家義絶母子終無絶道
　子旣如母其婦理亦如姑姑雖適人婦仍在
　室理依親姑之法不得同於舊姑若夫之嫡
　繼慈飬不入此條
諸毆兄之妻及毆夫之弟妹各加凡人一等若
妾犯者又加一等
　䟽議曰嫂叔不許通問所以逺别嫌疑毆兄
　之妻及毆夫之弟妹者禮敬頓乖故各加凡
　人一等若妾犯者又加一等謂妾毆夫之弟
　妹加妻一等緫加凡人二等夫之弟妹毆兄
　妾以凢人論
即妾毆夫之妾子减凡人二等毆妻之子以凡
人論若妻之子毆傷父妾加凡人一等妾子毆
傷父妾又加二等(依凡人法<折 t="33"/>至死者各)
　䟽議曰即妾毆夫之妾子減凡人二等為匹
　敵之故得罪稍輕毆妻之子以凡人論為女
　君尊重故同凡闘若妻之子毆傷父妾加凡
　人一等妾子毆傷父妾又加二等稱又加者
　緫加三等若毆折一齒徒二年半之類注云
　至死者各依凡人法當條雖有加减至死者
　並與凡人同
故唐律䟽議卷第二十三(凡一十三條<折 t="33"/>闘訟)
諸毆傷妻前夫之子者減凡人一等同居者又
減一等死者絞
　䟽議曰毆傷妻前夫之子者謂改醮之婦携
　子適人後夫毆傷者減凡人一等同居者謂
　與繼父同居立廟服期又減一等謂減凡人
　二等若毆之令至篤疾及㫁舌毁敗隂陽如
　此之類得徒二年半不同居徒三年因毆致
　死者同居不同居俱得絞罪
毆傷繼父者(居今異者<折 t="33"/>謂曾經同)與緦麻尊同同居者加
一等(父凖此<折 t="33"/>餘條継)
　䟽議曰繼父者謂母後嫁之夫注云謂曾經
　同居今異者依禮繼父同居服期謂妻少子
　㓜子無大功之親與之適人所適者亦無大
　功之親而所適者以其資財為之築家廟於
　家門之外歲時使之祀焉是謂同居繼子之
　妻雖不從服若有犯夫之繼父者從下條減
　夫一等其不同居者謂先嘗同居今異者継
　父若自有子及有大功之親雖復同住亦為
　異居若未嘗同居則不為異居即同凡人之
　例其先同居今異者毆之同緦麻尊合徒一
　年傷重者各加凡闘二等死者斬同居者雖
　着期服終非本親犯者不同正服止加緦麻
　尊一等謂毆者合徒一年半傷重者加凡人
　三等注云餘條繼父準此謂諸條準服尊卑
　相犯得罪並準此例雖於繼父下注即稱妻
　前夫之子並與繼父義同律稱與緦麻尊同
　其有謀殺及賣理當不睦於前夫之子不言
　與緦麻卑㓜同毆之準凡人減罪不入緦麻
　卑㓜之例
即毆傷見受業師加凡人二等死者各斬(膺儒<折 t="33"/>謂伏)
(私學者<折 t="33"/>業而非)
　䟽議曰禮云凡敎學之道嚴師為難師嚴道
　尊方知敬學如有親承儒敎㐲膺凾丈而毆
　師者加凡人二等死者各斬稱各者并毆繼
　父至死俱得斬刑注云謂伏膺儒業而非私
　學者儒業謂經業非私學者謂弘文國子州
　縣等學私學者即禮云家有塾遂有序之類
　如有相犯並同凡人
　問曰毆見受業師加凡人二等其博士若有
　髙品累加以否
　荅曰毆見受業師加凡人二等先有官品亦
　從品上累加若闘毆無品愽士加凡人二等
　合杖六十九品以上合杖八十若毆五品愽
　士亦於本品上累加之
諸妻毆詈夫之期親以下緦麻以上尊長各減
夫犯一等(凡闘傷一等<折 t="33"/>减罪輕者加)妾犯者不減死者各斬
　䟽議曰依丧服夫之所為兄弟服妻降一等
　今妻毆夫緦麻以上尊長減夫一等以從夫
　為服罪亦降夫注云減罪輕者加凡闘傷一
　等謂故毆緦麻兄姊折一支合流二千五百
　里妻若減夫一等徒三年故毆凡人折一支
　旣合流二千里即是減罪輕加凡人一等流
　二千五百里是減罪輕者加凡闘傷一等妾
　犯者不減妾犯尊長即與夫同死者各斬謂
　毆尊長致死妻妾並合斬刑雖云減夫一等
　若本制服重即從重論假如毆夫之伯叔父
　母折肋當大功尊加凡人四等合流二千五
　百里若準夫減一等即徒三年名例律云當
　條雖有罪名所為重者自從重須準服加四
　等流二千五百里之類
毆傷卑属與夫毆同死者絞即毆殺夫之兄弟
子流三千里故殺者絞妾犯者各從凡闘法若
尊長毆傷卑㓜之婦減凡人一等妾又減一等
死者絞
　䟽議曰毆傷卑属謂是夫家卑属與夫毆同
　謂毆夫之從父兄弟子孫有服者折傷以上
　緦麻減凡人一等諸如此類並与夫同死者
　絞即毆殺夫之兄弟子流三千里故殺者絞
　妾犯者各同凡闘法謂並依凡人闘法科罪
　若尊長毆傷卑㓜之婦謂夫之期親以下緦
　麻以上尊長毆傷卑㓜之婦減凡人一等妾
　減凡人二等死者絞
諸祖父母父母為人所毆擊子孫即毆擊之非
折傷者勿論折傷者减凡闘折傷三等至死者
依常律(非隨從者<折 t="33"/>謂子孫元)
　䟽議曰祖父母父母為人所毆擊子孫理合
　救之當即毆擊雖有損傷非折傷者無罪折
　傷者減凡闘折傷三等謂折一齒合杖八十
　之類至死者謂毆前人致死合絞以刃殺者
　合斬故云依常律注云謂子孫元非隨從者
　若元隨從即依凡闘首從論律文但稱祖父
　母父母為人所毆擊不論親踈尊卑其有祖
　父母父母之尊長毆擊祖父母父母依律毆
　之無罪者止可解救不得毆之輙即毆者自
　依闘毆常法若夫之祖父母父母共妻之祖
　父母父母相毆子孫之婦亦不合即毆夫之
　祖父母父母如當毆者即依常律
　問曰主為人所毆擊部曲奴婢即毆擊之得
　同子孫之例以否
　荅曰部曲奴婢非親不同子孫之例唯得解
　救不得毆擊
諸闘毆而誤殺傷傍人者以闘殺傷論至死者
減一等
　䟽議曰闘毆而誤殺傷傍人者假如甲共乙
　闘甲用刃杖欲擊乙誤中於丙或死或傷者
　以闘殺傷論不從過失者以其元有害心故
　各依闘法至死者減一等流三千里
若以故僵仆而致死傷者以戯殺傷論即誤殺
傷助己者各減二等
　䟽議曰仰謂之僵伏謂之仆謂共人闘毆失
　手足跌而致僵仆誤殺傷傍人者以戯殺傷
　論别條戯殺傷人者減闘殺傷人二等謂殺
　者徒三年折一支者徒二年之類即誤殺傷
　助己者各減二等假如甲與乙共毆丙其甲
　誤毆乙至死減二等傷減二等或僵仆壓乙
　殺傷減戯殺傷二等殺乙從戯殺減二等緫
　減四等合徒二年若壓折一支亦減四等徒
　一年是名各減二等
　問曰甲共子乙同謀毆丙而乙誤中其父因
　而致死得從誤殺傷助己減等二以否
　荅曰律云闘毆而誤殺傷傍人以闘殺傷論
　殺傷傍人坐當過失行者本為緣闘故從闘
　殺傷論若父來助己而誤殺者聽減二等便
　即輕於過失依例當條雖有罪名所為重者
　自從重論合從過失之坐處流三千里
　又問以闘僵仆誤殺助己父母或雖非僵仆
　鬬誤殺期親尊長各合何罪
　荅曰以闘僵仆誤殺父母或期親尊長若減
　罪輕於過失者並從過失之法
　又問假有數人同謀殺甲夜中怱遽乃誤殺
　乙合得何罪
　荅曰此既本是謀殺與闘毆不同闘毆彼此
　相持謀殺潛行屠害毆甲誤中於丙尚以闘
　殺傷論以其元無殺心至死聽減一等況復
　本謀害甲元作殺心雖誤殺乙原情非闘者
　若其殺甲是謀殺人今旣誤殺乙合科故殺
　罪
諸部曲奴婢詈舊主者徒二年毆者流二千里
傷者絞殺者皆斬過失殺傷者依凡論
　䟽議曰部曲奴婢詈舊主者徒二年毆者流
　二千里傷者絞有首從殺者皆斬罪無首從
　過失殺傷者並準凡人收贖銅入傷殺之家
即毆舊部曲奴婢折傷以上部曲減凡人二等
奴婢又減二等過失殺者各勿論
　䟽議曰主毆舊部曲奴婢折傷以上部曲減
　凡人二等謂折齒合杖九十奴婢又減二等
　合杖七十之類過失殺者勿論
　問曰部曲奴婢毆詈舊主期以下親或舊主
　親屬毆傷所親舊部奴婢得減凡人以否
　答曰五服尊卑各有血屬故毆尊長節級
　加之至如奴婢部曲唯繫於主為經主放顧
　有宿恩其有毆詈所以加罪非主之外雖是
　親姻所有相犯並依凡人之法
　又問有人謀殺舊部曲奴婢或於舊部曲奴
　婢家强盜有殺傷者合減罪以否
　荅曰毆舊部曲奴婢得減凡人爰至於死亦
　依減例明謀殺及諸雜犯合依減法唯盜財
　物特異常犯止依凡人之法不合減科
諸戯殺傷人者減闘殺傷二等(至死和同者<折 t="33"/>謂以力共戯)雖
和以刃若乗髙履危入水中以故相殺傷者唯
減一等即無官應贖而犯者依過失法收贖(條<折 t="33"/>餘)
(贖者並凖此<折 t="33"/>非故犯無官應)
　䟽議曰戯殺傷人者謂以力共戯若因而殺
　傷人减闘罪二等若有貴賤尊卑長㓜各依
　本闘殺傷罪上減二等雖則以力共戯終須
　至死和同不相瞋恨而致死者雖和以刃禮
　云死而不吊者三謂畏壓溺况乎嬉戯或以
　金刃或乗髙處險或臨危履薄或入水中旣
　在險危之所自須共相警戒因此共戯遂致
　殺傷雖即和同原情不合致有殺傷者唯減
　本殺傷罪一等即無官應贖謂有䕃及老小
　廢疾之類而犯應贖罪者依過失法収贖假
　有過失殺人贖銅一百二十斤戯殺得減二
　等贖銅六十斤即是輕重不類故依過失贖
　罪不從減法注云餘條非故犯謂一部律内
　諸條非故犯罪無官應得收贖者並準此假
　有甲為人合藥誤不如本方殺人合徒二年
　半若白丁則從真役若是官品之人合贖者
　不可徵銅五十斤亦徵一百二十則是餘條
　之類
其不和同及於期親尊長外祖父母夫夫之祖
父母雖和並不得為戯各從闘殺傷法
　䟽議曰謂戯者元不和同及於期親尊長外
　祖父母夫夫之祖父母此等尊長非應共戯
　縱雖和同並不得為戯各從闘殺傷之法假
　有共期親尊長戯折一支者仍處絞之類
諸過失殺傷人者各依其狀以贖論(不及思慮<折 t="33"/>謂耳目所)
(足跌及因擊禽獸以致殺傷之屬皆是<折 t="33"/>所不到共舉重物力所不制若乗髙履危)
　䟽議曰過失之事注文論之備矣殺傷人者
　各準殺傷本狀依収贖之法注云謂耳目所
　不及假有投甎瓦及彈射耳不聞人聲目不
　見人出而致殺傷其思慮所不到者謂本是
　幽僻之所其處不應有人投瓦及石誤有殺
　傷或共舉重物而力所不制或共升髙險而
　足蹉跌或因擊禽獸而誤殺傷人者如此之
　類皆為過失稱之屬者謂若共捕盜賊誤殺
　傷旁人之類皆是其本應居作官當者自從
　本法
諸知謀反及大逆者密告隨近官司不告者絞
知謀大逆謀叛不告者流二千里知指斥乗輿
及妖言不告者各減本罪五等官司承告不即
掩捕經半日者各與不告罪同若事須經畧而
違時限者不坐
　䟽議曰謀反者謂知人潜謀欲危社稷大逆
　者謂知人於宗廟及山陵宫闕已有毁損並
　須宻告隨近官司知而不即告者絞若知謀
　大逆謂知始謀欲毁宗廟山陵等謀叛者謂
　知謀欲背國從偽亦須宻告官司不告者流
　二千里若知指斥乗輿謂情理切害及妖言
　者謂妄説休咎之言不告者各減本罪五等
　本應死者從死上減五等妖言惑不滿衆者
　流上減五等是名各減五等官司承告謀反
　以下不即掩捕若經半日者謂經五十刻不
　即掩捕各與不告罪同若事須經畧謂人衆
　既多須得人兵器仗如此經畧以故違時限
　而失罪人者不坐其知謀反以下雖不宻告
　隨近官司能自捕送者亦與宻告同因其自
　捕驚失罪人或巳就拘執而失者並同失囚
　之法
諸誣告謀反及大逆者斬從者絞若事容不審
原情非誣者上請若告謀大逆謀叛不審者亦
如之
　䟽議曰誣告謀反及大逆者謂知非反逆故
　欲誣之首合斬從合絞若事容不審者謂或
　奉别勑閲兵或欲脩葺宗廟見閲兵疑是欲
　反見脩宗廟疑為大逆之類本情初非誣告
　者具狀上請聽勑若告謀大逆謀叛不審亦
　合上請故云亦如之
諸誣告人者各反坐即紏彈之官挾私彈事不
實者亦如之(前人未决者聽減一等其本應加<折 t="33"/>反坐致罪凖前人入罪法至死而)
(誣官人及有䕃者依常律<折 t="33"/>杖及贖者止依杖贖法即)
　䟽議曰凡人有嫌遂相誣告者準誣罪輕重
　反坐告人即紏彈之官謂據令應合紏彈者
　若有憎惡前人或朋黨親戚挾私飾詐妄作
　紏彈者並同誣告之律反坐其罪準前人入
　罪之法至死而前人雖断訖未決者反坐之
　人聽減一等若誣人反逆雖復未決引虚不
　合減罪本應加杖者謂誣告部曲奴婢流罪
　若實部曲奴婢止加杖二百既虚誣告者不
　流亦準杖法反坐單丁應加杖者亦依決杖
　反坐及贖者謂誣告老小廢疾若實即前人
　合贖虚即反坐者亦依贖論即誣官人及有
　䕃者假有白丁誣七品官流罪若實官人即
　合例減官當如虚反坐還得流罪誣告有䕃
　之人事合減贖反坐之者不得準前人減贖
　法並眞配徒流是名依常律
若告二罪以上重事實及數事等但一事實除
其罪重事虚反其所剰即罪至所止者所誣雖
多不反坐
　䟽議曰若告二罪以上重事實假有甲告乙
　毆人折一齒合徒一年又告人盜絹五疋亦
　合徒一年或故殺他人馬一匹合徒一年半
　推殺馬是實毆盜是虚是名告二罪以上重
　事實又有丙告丁三事各徒一年此名數事
　等但一事實除其罪重事虚反其所剰者假
　如甲告乙盜絹五疋合徒一年又告故殺官
　私馬牛合徒一年半若其盜實殺馬牛是虚
　即是剰告半年之罪反坐半年故云反其所
　剰即罪至所止者所誣雖多不反坐假有告
　人非監臨主司因事受財百疋勘當五十疋
　實坐贓五十疋罪止徒三年剰告五十疋為
　罪至所止不反坐之類
其告二人以上雖實者多猶以虚者反坐(二人<折 t="33"/>謂告)
(罪雖輕猶反其坐<折 t="33"/>以上但一人不實)若上表告人已經聞奏事有
不實反坐罪輕者從上書詐不實論
　䟽議曰告二人以上罪雖實者多猶以虚者
　反坐以其人事各别故得罪不同注云謂告
　二人以上但一人不實罪雖輕猶反其坐假
　有人告甲乙丙丁四人之罪三人徒罪以上
　並實一人笞罪事虚不得以實多放免仍從
　笞罪反坐若上表告人巳經聞奏事有不實
　反坐罪輕於上書不實準從上書詐不實處
　徒二年不應反坐者無罪假如甲上表告乙
　丙箇徒一年一實一虚準律既免反坐於甲
　無上書不實之罪
諸告小事虚而獄官因其告檢得重事及事等
者若類其事則除其罪離其事則依誣論
　䟽議曰告小事虚而獄官因其告檢得重事
　者假有告人盜驢檢得盜馬其價又貴是為
　得重事及事等者假如告盜甲家馬檢得盜
　乙家騾其價相佀是為事等若類其事謂騾
　馬驢等色目相類所告雖虚除其妄罪離其
　事者謂告人盜馬檢得鑄錢之属是離其事
　則依本誣論仍得誣告盜馬之罪此條為依
　告狀檢贓生文不同獄官狀外求罪之例
　問曰告人私有弩獄官因告乃檢得甲是類
　事以否
　荅曰稱類者謂其形狀難辨原情非誣所以
　得除其罪然弩之與甲雖同禁兵論其形様
　色類全别事非疑似元状是誣如此之流不
　得為類
諸誣告人流罪以下前人未加拷掠而告人引
虚者減一等若前人已拷者不減即拷證人亦
是(奴婢部曲誣告主之期親外祖父母者雖引<折 t="33"/>誣告期親尊長外祖父母夫夫之祖父母及)
(不減<折 t="33"/>虚各)
　䟽議曰誣告死罪自有别制唯誣告人流罪
　以下前人未加拷掠而告人自引虚者得減
　反坐之罪一等若前人已拷者無問杖數多
　少然後引虚即不合減即拷證人亦是謂雖
　不拷被告之人拷傍證之者雖自引虚亦同
　已拷不減其誣告期親尊長以下及奴婢部
　曲誣告主之外祖父母以上雖即引虚各不
　合減
　問曰律云前人未加拷掠而告人引虚減一
　等未知前人已經断訖然後引虚合減以否
　荅曰律文但言已加拷掠不言事經断訖拷
　訖已傷律有成制断訖未損理合減科若事
　經奏訖不合追減及已役已配亦是已損已
　傷前人計與拷掠義同不在減科之例
諸告祖父母父母者絞(上而故告者下條準此<折 t="33"/>謂非緣坐之罪及謀叛以)
　䟽議曰父為子天有隱無犯如有違失理須
　諫諍起敬起孝無令䧟罪若有忘情棄禮而
　故告者絞注云謂非緣坐之罪緣坐謂謀反
　大逆及謀叛以上皆為不臣故子孫告亦無
　罪緣坐同首法故雖父祖聽捕告若故告餘
　罪者父祖得同首例子孫處以絞刑下條準
　此者謂告期親尊長情在於惡欲令入罪而
　故告之故云準此若因推劾事不獲免隨辨
　注引不當告坐
即嫡継慈母殺其父及所養者殺其本生並聽告
　䟽議曰嫡継慈母者名例並已釋訖此等三
　母殺其父及所養父母殺其所生父母並聽
　告若嫡継母殺其所生庶母亦不得告故律
　文但云殺其父者聽告
　問曰所生之母被出其父更娶継妻其継母
　乃殺所出之母出母之子合告以否
　荅曰所飬父母本是他人殺其所生故律聽
　告今言出母即是所生名例稱犯夫及義絶
　者得以子䕃即子之於母孝愛情深顧復之
　思終無絶道継母殺其親母準例亦合聽告
　又問嫡継慈母有所規求故殺子孫合得何
　罪又子孫得自理訴以否此母或被出或父
　卒後行若為科断
　荅曰子孫之於祖父母父母皆有祖父子孫
　之名其有相犯之文多不據服而断賊盜律
　有所規求而故殺期以下卑㓜者絞論服相
　犯例準傍期在於子孫不入期服然嫡繼慈
　養依例雖同親母被出改嫁禮制便與親母
　不同其改嫁者唯止服期依令不合解官據
　禮又無心䘮雖曰子孫唯準期親卑㓜若犯
　此母亦同期親尊長被出者禮旣無服並同
　凢人其應理訴亦依此法
故唐律䟽議卷第二十三
故唐律䟽議卷第二十四(凢一十六條<折 t="33"/>鬬訟)
諸告期親尊長外祖父母夫夫之祖父母雖得
實徒二年其告事重者減所告罪一等(不合論<折 t="33"/>所告雖)
(反坐<折 t="33"/>告之者)即誣告重者加所誣罪三等告大功尊
長各減一等小功緦麻減二等誣告重者各加
所誣罪一等
　䟽議曰告期親尊長外祖父母夫夫之祖父
　母依名例律並相容隱被告之者與自首同
　告者各徒二年告事重於徒二年者減所告
　罪一等假有告期親尊長盜上絹二十五疋
　合徒三年尊長同首法免罪卑㓜減所告罪
　一等合徒二年半之類注云所犯雖不合論
　謂期親以下或年八十以上十歲以下若篤
　疾犯罪雖不合論而卑㓜告之依法猶坐即
　誣告期親尊長得罪重於二年徒者加所誣
　罪三等假有誣告期親尊長一年半徒罪加
　所誣罪三等合徒三年此亦是計加得重於
　本罪即須加告大功尊長各減一等謂告得
　實徒一年半重於徒一年半者即減期親罪
　一等假有告大功尊長三年徒減期親一等
　處徒二年半告小功緦麻尊長雖得實同減
　期親二等合徒一年告事重者亦減期親尊
　長二等假有告三年徒雖實徒一年半之類
　誣告重者謂誣告大功小功緦麻重者各加
　所誣罪一等假有誣告大功尊長一年半徒
　加所誣罪一等合徒二年誣告小功緦麻尊
　長徒一年罪亦加所誣罪一等徒一年半之類
即非相容隱被告者論如律若告謀反逆叛者
各不坐其相侵犯自理訴者聽(準此<折 t="33"/>下條)
　䟽議曰小功緦麻非相容隱被告之者不得
　同於首原各依律科斷故云被告者論如律
　若告謀反逆叛者謂期親尊長以下犯謀反
　逆叛三事以其不臣故雖論告不科其罪其
　相侵犯謂期親以下緦麻以上或侵奪財物
　或毆打其身之類得自理訴非緣侵犯不得
　别告餘事注云下條準此謂下條告緦麻以
　上卑㓜雖有罪名相侵犯亦得自理
　問曰告期親尊長竊盜三十疋依撿二十五
　疋實五疋虚合得何罪
　荅曰律云一事分為二罪罪法若等則累論
　罪法不等即以重法併滿輕法按尋此狀正
　當累併之條將重併輕緫為三十疋減所告
　罪一等便合處徒三年
諸告緦麻小功卑㓜雖得實杖八十大功以上
逓減一等誣告重者期親減所誣罪二等大功
減一等小功以下以凢人論
　䟽議曰稱緦麻小功即外姻有服者亦是其
　相隱既得減罪有過不合告言故雖得實合
　杖八十告大功卑㓜減小功一等期親卑㓜
　又減一等誣告重者謂誣告期親重於杖六
　十者減所誣罪二等猶如誣告弟姪九十杖
　罪合減所誣二等合杖七十若告大功以上
　減一等合杖八十若告小功以下以凢人論
　仍得杖九十
　問曰女君於妾依禮無服其有誣告得減罪
　以否
　荅曰律云毆傷妻者減凢人二等死者以凢
　人論若妻毆傷殺妾與夫毆傷殺妻同又條
　誣告期親卑㓜減所誣罪二等其妻雖非卑
　㓜義與期親卑㓜同夫若誣告妻須減所誣
　罪二等妻誣告妾亦與夫誣告妻同
即誣告子孫外孫子孫之婦妾及己之妾者各
勿論
　䟽議曰誣告子孫外孫子孫之婦妾者曾玄
　婦妾亦同及己之妾者各勿論其有告得實
　者亦不坐被告得相容隱者俱同自首之法
諸子孫違犯敎令及供養有闕者徒二年(從而<折 t="33"/>謂可)
(父母父母告乃坐<折 t="33"/>違堪供而闕者須祖)
　䟽議曰祖父母父母有所敎令於事合冝即
　須奉以周旋子孫不得違犯及供養有闕者
　禮云七十二膳八十常珍之類家道堪供而
　故有闕者合徒二年故注云謂可從而違堪
　供而闕設若敎令違法行即有愆家實貧窶
　無由取給如此之類不合有罪皆須祖父母
　父母告者乃坐
諸部曲奴婢告主非謀反逆叛者皆絞(同首法<折 t="33"/>被告者)
告主之期親及外祖父母者流大功以下親徒
一年誣告重者緦麻加凡人一等小功大功逓
加一等即奴婢訴良妄稱主壓者徒三年部曲
減一等
　䟽議曰日月所照莫匪王臣奴婢部曲雖属
　於主其主若犯謀反逆叛即是不臣之人故
　許論告非此三事而告之者皆絞罪無首從
　注云被告者同首法謂其主雜犯死罪以下
　部曲奴婢告之俱同為首之法奴婢獲罪主
　得免科奴婢為主隱雖告準名例律相容隱
　告言自合同首今律文重言同首法者以相
　隱條無相隱字故告主之期親及外祖父母
　者流不言里數者為同加杖二百大功以下
　親徒一年稱大功以下小功緦麻亦同此等
　並謂告得實誣告重者謂所誣之罪重於徒
　一年緦麻加凡人一等若誣告主緦麻親徒
　一年加一等合徒一年半小功徒二年大功
　徒二年半之類大功以下諸親犯有輕重應
　計等級加者但重於徒一年皆準此加法即
　奴婢訴良妄稱主壓者謂奴婢本無良狀而
　妄訴良云主壓充賤者合徒三年不同誣告
　主者開其自理之路部曲減一等其主誣告
　部曲奴婢者即同誣告子孫之例其主不在
　坐限
諸誣告本属府主刺史縣令者加所誣罪二等
　䟽議曰誣告本属府主等加所誣罪二等者
　謂誣告一年徒罪合徒二年之類若告除名
　免官免所居官等事虚亦準比徒法加罪其
　有緦麻以上親任本属府主刺史縣令者自
　依告親法若告尊長各從重論
諸投匿名書告人罪者流二千里(及假人姓名<折 t="33"/>謂絶匿姓名)
(置懸之俱是<折 t="33"/>以避己作者棄)
　䟽議曰有人隱匿己名或假人姓字潜投犯
　狀以告人罪無問輕重投告者即得流坐故
　注云謂絶匿姓名及假人姓名以避己作者
　棄置懸之俱是謂或棄之於街衢或置之於
　衙府或懸之於旌表之類皆為投匿之坐假
　人姓名經官司判入言告人罪從違令科非
　是投匿所以科違令投匿告祖父母科絞告
　期親卑㓜減凡人二等大功減一等小功以
　下以凢人論匿名書告他人部曲奴依凡人
　法是大功相犯不合減一等二等他皆倣此
　告緦麻以上親部曲奴即依減法
得書者皆即焚之若將送官司者徒一年官司
受而為理者加二等被告者不坐輙上聞者徒
三年
　䟽議曰匿名之書不合檢校得者即須焚之
　以絶欺詭之路得書不焚以送官府者合徒
　一年官司既不合理受而為理者加二等處
　徒二年被告者假令事實亦不合坐若是書
　不原事以後别有人論告還合得罪輙上聞
　者合徒三年若得告反逆之書事或不測理
　須聞奏不合燒除
　問曰投匿名書告人謀反大逆或虚或實捉
　獲所投之人未知若為科罪
　荅曰隱匿姓字投書告罪投書者既合流坐
　送官者法處徒刑用塞誣告之源以杜姦欺
　之路但反逆之徒釁深夷族知而不告即合
　死刑得書不可焚之故許送官聞奏狀旣是
　實便須上請聽裁告若是虚理依誣告之法
諸被囚禁不得告舉他事其為獄官酷巳者聽
之
　䟽議曰人有犯罪身在囚禁唯為獄官酷巳者
　得告自餘他罪並不得告發即流囚在道徒
　囚在役身嬰枷鎻或有援人亦同被囚禁之
　色不得告舉他事又準獄官令囚告密者禁
　身領送即明知謀叛以上聽告餘凖律不得
　告舉
即年八十以上十歲以下及篤疾者聽告謀反
逆叛子孫不孝及同居之内為人侵犯者餘並
不得告官司受而為理者各減所理罪三等
　䟽議曰老小及篤疾之軰犯法既得勿論唯
　知謀反大逆謀叛子孫不孝及闕供養及同
　居之内為人侵犯如此等事並聽告舉自餘
　他事不得告言如有告發不合為受官司受
　而為理者從被囚禁以下減所推罪三等假
　有告人徒一年官司受而為理合杖八十之
　類
　問曰有人被囚禁更首别事其事與餘人連
　坐官司合受以否
　荅曰斷獄律云被囚禁不得告舉他事此既
　首論身事非闗别告他人縱連傍人官司亦
　合為受被首之者仍依法推科
諸犯罪欲自陳首者皆經所在官司申牒軍府
之官不得輙受其謀叛以上及盜者聽受即送
隨近官司若受經一日不送及越覽餘事者各
減本罪三等其謀叛以上有須掩捕者仍依正
條承告之法
　䟽議曰犯罪未發皆許自新其有犯罪欲自
　陳首者皆經所在官司申牒但非軍府此外
　曹局並是所在官司軍府之官謂諸衛以下
　折衝府以上並是領兵曹司不許輙受首事
　其謀叛以上事是重害及盜賊之輩並即須
　追掩故聽於軍府陳首軍府受得即送隨近
　官司其受首謀反逆叛者若有支黨必須追
　掩不得過半日及首盜者受經一日不送隨
　近州縣及越覽餘事者減本罪三等假有告
　人脱戸合徒三年軍府受而為推者合徒一
　年半之類其謀反逆叛為有支黨事須掩捕
　仍依前條承告之法謂若滿半日不掩還同
　知而不告之罪謂謀反大逆不告合死謀大
　逆謀叛不告者流
諸以赦前事相告言者以其罪罪之官司受而
為理者以故入人罪論至死者各加役流
　䟽議曰以赦前事相告言者謂事應㑹赦始
　是赦前之事不合告言若常赦所不免仍得
　依舊言告假有㑹赦監主自盜得免有人輙
　告以其所告之罪罪之謂告徒一年贓罪者
　監主自盜即合除名告者還依比徒之法科
　罪官司違法受而為理者以故入人罪論謂
　若告赦前死罪前人雖復未决告者免死處
　加役流官司受而為理至死者亦得此罪故
　稱各加役流若官司以赦前合免之事彈舉
　者亦同受而為理之坐
若事須追究者不用此律(限外蔽匿應改正徴<折 t="33"/>追究謂婚姻良賤赦)
(贓之類<折 t="33"/>收及追見)
　䟽議曰事須追究者備在注文不用此律者
　謂不用入罪之律注云追䆒謂婚姻良賤赦
　限外蔽匿謂違律為婚養奴為子之類雖㑹
　赦須離之正之赦限外蔽匿謂㑹赦應首及
　改正徵収過限不首若經責簿帳不首不改
　正徵収及應徵見贓謂盗詐之贓雖赦前未
　發赦後捉獲正贓者是謂見贓之類合為追
　徵
　問曰準誣告條至死而前人未决聽減一等
　流罪以下前人未加拷掠而告人引虚得減一
　等又準官司入人罪若未决放聽減一等有
　誣告赦前死罪官司受而為推得依此條減
　罪以否
　荅曰依律以赦前事相告言者以其罪罪之
　官司為理者以故入人罪論此是赦前之罪
　並不許言告論實尚無減例誣告豈得減之
　不至死者俱無減法至死者處加役流
諸告人罪皆須明注年月指陳實事不得稱疑
違者笞五十官司受而為理者減所告罪一等
即被殺被盜及水火損敗者亦不得稱疑雖虚
皆不反坐其軍府之官不得輙受告事辭牒若
告謀叛以上及盜者依上條
　䟽議曰告人罪皆注前人犯罪年月指陳所
　犯實狀不得稱疑違者笞五十但違一事即
　笞五十謂牒未入司即得此罪官司若受疑
　辭為推並凖所告之狀減罪一等即以受辭
　者為首若告死罪流三千里告流處徒三年
　之類即被殺被盗為害特甚或被人决水縱
　火漂焚財物盗即不限强竊漂焚不問多少
　告者皆須明注日月不合称疑推問雖虚皆
　不反坐若称疑者官司亦不合受理即雖受
　理官司亦得免科其軍府之官亦謂諸衞及
　折衝府等不得輙受告事辭牒告謀叛以上
　及盗者依上條為受即送官司之法
諸為人作辭牒加増其狀不如所告者笞五十
若加增罪重減誣告一等
　䟽議曰為人雇倩作辭牒加增告狀者笞五
　十若加増其狀得罪重於笞五十者減誣告
　罪一等假有前人合徒一年為人作辭牒增
　狀至徒一年半便是剰誣半年減誣告一等
　合杖九十之類若因雇倩受財得贓重者同
　非監臨主司因事受財坐贓之罪如贓重從
　贓科贓輕者從減誣告一等法
即受雇誣告人罪者與自誣告同贓重者坐贓
論加二等雇者從敎令法若告得實坐贓論雇
者不坐
　䟽議曰上文為人作辭牒雖復得物不雇誣
　告因有加增得減誣告一等此文即受雇誣
　告人罪者謂彼此同謀本共誣搆情規䧟害
　故與自誣告罪同贓重者坐贓論加二等假
　有得絹十疋受雇誣告人一年半徒坐贓論
　十疋合徒一年加二等即徒二年之類雇者
　從敎令法依下條敎令為從減受雇者一等
　仍得一年徒若告得實坐贓論謂受絹十疋
　告得實事合徒一年之類雇者不坐以其得
　實故得無罪
諸敎令人告事虛應反坐得實應賞者皆以告
者為首敎令為從
　䟽議曰敎令人告事虚應反坐謂誣告人者
　各反坐得實應賞謂告齎禁物度関及慱戯
　盗賊之類令有賞文或告反逆臨時有加賞
　者皆以告者為首敎令者為從
　問曰律云得實應賞皆以告者為首敎令為
　從未知告得賞物若為作首從分財
　荅曰應賞在令有文分賞元無等級旣為首
　從之法須準律條論之又不可徒杖别作節
　文約從杖一百之例假如敎人告杖一百罪
　虚即告者為首合杖一百教令為從合杖九
　十即從者十分減一應賞義亦準此假有輕
　重不同並準十分為例
即敎令人告緦麻以上親及部曲奴婢告主者
各減告者罪一等被敎者論如律若敎人告子
孫者各減所告罪一等(亦同<折 t="33"/>雖誣)
　䟽議曰其有敎令人自告緦麻以上親或敎
　人部曲奴婢告主者告實及誣各減告者罪
　一等其告緦麻以上親即尊者坐重卑者坐
　輕部曲奴婢告主皆絞故云各減告者罪一
　等被敎者論如律謂被敎告緦麻以上親及
　告主各得本罪若敎人告子孫者告子孫本
　旣無罪各減所告罪一等雖是死罪亦減死
　處流注云雖誣亦同謂雖敎誣告亦減罪一
　等既上條祖父母父母誣告子孫外孫之婦
　妾及己之妾各勿論此條但云敎人告子孫
　各減所告罪一等旣外孫以下亦準敎令告
　子孫法減所告罪一等敎人部曲奴婢告主
　期親以下雖無别理亦合有罪敎告主期親
　及外祖父母者科不應為重敎告主大功以
　下緦麻以上科不應為輕雖無正文比例為
　允
諸邀車駕及撾登聞皷若上表以身事自理訴
而不實者杖八十(詐妄者從上書詐不實論<折 t="33"/>即故增減情狀有所隱避)
　䟽議曰車駕行幸在路邀駕申訴及於衞闕
　之下撾皷以求上聞及上表披陳身事此三
　等如有不實者各合杖八十注云即故增減
　情狀有所隱避者從上書詐不以實論謂上
　文以理訴不實得杖八十若其不實之中有
　故增減情狀有所隱避詐妄者即從上書詐
　不實論處徒二年
自毁傷者杖一百雖得實而自毁傷者笞五十
即親屬相為訴者與自訴同
　䟽議曰邀車駕以下訴人所訴非實輙自毁
　傷者皆杖一百若所訴雖是實而自毁傷者
　笞五十即親屬相為訴者親屬謂緦麻以上
　及大功以上婚姻之家為訴者與自訴同自
　邀車駕以下虛實得罪各與自訴罪同
諸越訴及受者各笞四十若應合為受推抑而
不受者笞五十三條加一等十條杖九十
　䟽議曰凡諸辭訴皆從下始從下至上令有
　明文謂應經縣而越向州府省之類其越訴
　及官司受者各笞四十若有司不受即訴者
　亦無罪若應合為受謂非越訴依令聽理者
　即為受推抑而不受者笞五十三條加一等
　謂不受四條杖六十十條罪止杖九十若越
　過州訴受詞官人判付縣勘當者不坐請狀
　上訴不給狀科違令笞五十
即邀車駕及撾登聞皷若上表訴而主司不即
受者加罪一等其邀車駕訴而入部伍内杖六
十(駕儀仗中者<折 t="33"/>部伍謂入導)
　䟽議曰有人邀車駕及撾登聞皷若上表申
　訴者主司即須為受不即受者加罪一等謂
　不受一條杖六十四條杖七十十條杖一百
　其邀車駕訴人輙入部伍内者杖六十注云
　部伍謂入導駕儀仗中者依鹵簿令駕行導
　駕者萬年縣令引次京兆尹緫有六引注云
　駕從餘州縣出者所在刺史縣令導駕並準
　此儀仗依本品若訴人入此儀仗中者杖六十
　問曰有人於殿庭訴事或實或虚合科何罪
　荅曰依令尚書省訴不得理者聽上表受表
　恒有中書舍人給事中御史三司監受若不
　於此三司上表而因公事得入殿庭而訴是
　名越訴不以實者依上條杖八十得實者不坐
諸强盜及殺人賊發被害之家及同伍即告其
主司若家人同伍單弱比伍為告當告而不告
一日杖六十主司不即言上一日杖八十三日
杖一百官司不即檢校捕逐及有所推避者一
日徒一年竊盜各減二等
　䟽議曰强盜及以殺人賊發被害之家及同
　伍共相保伍者須告報主司者謂坊正村正
　里正以上若家人同伍單弱不能告者比伍為
　告每伍家之外即有比伍亦須速告主司當
　告而不告謂家有男夫年十六以上不為告
　者一日杖六十主司不即言於所在官司一
　日杖八十三日杖一百須計去官司逺近準
　行程外為罪官司不即檢校謂隨近受告官
　司不即檢校捕逐及與隨近州縣鎮戍府監
　等相推或假以餘事辭託者一日徒一年若
　是竊盜從同伍以下各減二等謀殺人已傷
　及部曲奴婢比竊盜不告科之
諸監臨主司知所部有犯法不舉劾者減罪人
罪三等紏彈之官減二等
　䟽議曰監臨謂統攝之官主司謂掌領之事
　及里正村正坊正以上知所部之人有違犯
　法令格式之事不舉劾者減罪人罪三等假
　有人犯徒一年不舉劾者得杖八十之類紏
　彈之官唯減二等謂職當紏彈者其金吾當
　檢校之處知有犯法不舉劾者亦同減罪人
　罪二等
即同伍保内在家有犯知而不紏者死罪徒一
年流罪杖一百徒罪杖七十其家唯有婦女及
男年十五以下者皆勿論
　䟽議曰即同伍保内謂依令伍家相保之内
　在家有犯知死罪不紏得徒一年知流罪不
　紏杖一百知徒罪不紏杖七十犯百杖以下
　保人不紏無罪其伍保之家唯有婦女及男
　年十五以下不堪告事雖知不紏亦皆勿論
　雖是伍保之内所犯不在家中知而不紏不
　合科罪
故唐律䟽議卷第二十四
故唐律䟽議卷第二十五(凡二十七條<折 t="33"/>詐偽)
　䟽議曰詐偽律者魏分賊律為之歴代相因
　迄今不改既名詐偽應以詐事在先以御寳
　事重遂以偽造八寳為首闘訟之後須防詐
　偽故次闘訟之下
諸偽造皇帝八寳者斬太皇太后皇太后皇后
皇太子寳者絞皇太子妃寳流三千里(錄所用<折 t="33"/>偽造不)
(即坐<折 t="33"/>但造)
　䟽議曰皇帝有傳國神寳有受命寳皇帝三
　寳天子三寳是名八寳依公式令神寳寳而
　不用受命寳封禪則用之皇帝行寳報王公
　以下書則用之皇帝之寳慰勞王公以下書
　則用之皇帝信寳徵召王公以下書則用之
　天子行寳報畨國書則用之天子之寳慰勞
　畨國書則用之天子信寳徵召畨國兵馬則
　用之皆以白玉爲之寳者印也印又信也以
　其供御故不與印同名八寳之中有人偽造
　一者即斬其太皇太后皇太后皇后皇太子
　寳偽造者絞皇太子妃寳偽造者流三千里
　太皇太后以下寳皆以金為之並不行用
　注云偽造不錄所用謂寳既金玉為之偽造
　者不必皆須金玉為之亦不問用與不用造
　者即坐
諸偽寫官文書印者流二千里餘印徒一年(謂<折 t="33"/>寫)
(不錄所用<折 t="33"/>倣効而作亦)
　䟽議曰上文稱偽造皇帝八寳以玉為之故
　稱造此云偽寫官文書印印以銅為之故稱
　寫
　注云寫謂倣効而作謂倣效為之不限用泥
　用蠟等故云不錄所用但作成者即流二千
　里餘印徒一年餘印謂諸州等封凾印及畜
　産之印亦不錄所用上文但造寳即坐不須
　堪行用此文雖寫印不堪行用謂不成印文
　及大小懸别如此之類不合流坐從下條造
　未成者减三等
即偽寫前代官文書印有所規求封用者徒二
年(者從詐假法<折 t="33"/>因之得成官)
　䟽議曰依式周隋官亦聽成䕃或争封邑之
　類事縁前代乃偽寫前代之印心有規求封
　用者徒二年稱封用者或印文書及封文簿
　事兼兩用故連云封用
　注云因之得成官者從詐假法謂偽寫封用
　為舊公驗因之成官者從詐假法其偽寫未
　成及成而未封用依下文未施行减三等例
　亦减已封用三等
諸偽寫宫殿門符發兵符(發兵者雖通餘用亦<折 t="33"/>發兵謂銅魚合符應)
(兵者皆凖此<折 t="33"/>同餘條稱發)傳符者絞
　䟽議曰宫殿門符謂非時開宫殿門皆須勘
　魚符合然始得開偽寫此符及偽寫發兵符
　注云發兵謂銅魚合符依公式令下左符進
　内右符付州府等應有差科徴發皆并敕符
　與銅魚同封行下勘符合然後承用故稱銅
　魚合符應發兵雖通餘用亦同謂其符通雜
　徴發人事及有所用度若除授替代州府長
　官及差行追禁並用此符故稱雖通餘用亦
　同謂同發兵符罪餘條稱發兵者謂擅興律
　應給發兵符而不給賊盗律盗發兵符故云
　餘條皆準此傳符者謂給驛用之偽寫及造
　此等符者並合絞
使節及皇城京城門符者流二千里餘符徒二
年(交廵魚符之類<折 t="33"/>餘符謂禁苑門及)
　䟽議曰使節者周禮有掌節之司注云道路
　用旌節然大使擁節而行是名使節其皇城
　門謂朱雀等諸門京城門謂明德等諸門偽
　作此等符及節者流二千里餘符徒二年
　注云餘符謂禁苑及交廵魚符之類禁苑諸
　門有符開閉守衛交兵之處皆有交符廵更
　警夜之所並執廵魚符勘過據擅興律凡言
　餘符者契亦同即契應發兵者同發兵符法
　此條云之類者即是諸契非發兵偽造者並
　同餘符之罪各合徒二年
諸以偽寳印符節及得亡寳印符節假人若出
賣及所假若買者封用各以偽造寫論
　䟽議曰以偽造寳印符節及得亡寳印符節
　假與他人若出賣與他人及所假所買之人
　雖非身自造冩若将封用各依偽造僞寫法
　科之
即以偽印印文書施行若假與人及受假者施
行亦與偽寫同未施行及偽寫印符節未成者
各减三等
　䟽議曰上文謂偽造寫及得亡寳印符節假
　人及賣買等罪此文欲論以偽印文書施行
　謂以偽印印文書自将行用若以偽印文書
　假與他人及有受得偽文書行用並謂已入
　官司者其罪各依偽造寫法未施行謂偽文
　書未将行用及偽寫印符節未成者各减已
　施行及已成罪三等
　問曰有人得亡寳印符節假賣與人其所假
　買者未将行用未知假賣之人亦合得依未
　施行法減罪以否
　答曰凖依律文本防行用故云若假人若出
　賣及所假若買者封用各以偽造寫論封用
　之文承賣買之下若已封用俱得全罪如未
　行用並合依未施行减三等下條盗寳印符
　節及假賣與人其假買未封用並合依此减
　法其假買偽印文書未施行假賣人亦同减
　例
　又問二人共造偽印印文牒從者乃将施行
　未知二人合有首從以否
　答曰依名例律共犯罪以造意為首隨從者
　减一等偽印既非刼盗止合造意為首從者
　雖復行用止依從法减科
諸盗寳印符節封用(不闗由所主<折 t="33"/>謂意在詐偽)即所主者盗
封用及以假人若出賣所假及買者封用各以
偽造寫論
　䟽議曰盗寳印符節封用注云謂意在詐偽
　不闗由所主謂盗用官印等不由所當之人
　或執印等主司私盗封用及所主者将印假
　與他人若将出賣與人并所假買之人若将
　封用各以偽造寫論並依自造之法
　問曰有人身為案主受人請求乃為盜印印
　偽文牒既非掌印合作首從以否
　荅曰一人須印行用一人盜印與之即是共
　犯須論首從盜者雖為案主非掌印之人便
　是共犯合為首從
主司不覺人盜封用者各減封用罪五等印又
減二等即事直及避稽而盜用印者各杖一百
事雖不直本法應用印而封用者加一等主司
不覺笞五十故縱者各與同罪
　䟽議曰掌寳及符節主司不覺有人盗用者
　减盗用人罪五等印又减一等謂不覺用寳
　及符應死者死上减五等徒一年半不覺用
　符節應流流上减五等徒一年不覺用餘符
　徒二年上减五等杖八十不覺用印流上减
　七等合杖九十即文書正直及避文案稽遲
　而盗用印者各杖一百事雖不直本法應用
　印謂事雖枉曲本法應封用印者終須申荅
　而盗封用印者加一等合徒一年若不直罪
　重即從重斷主司不覺笞五十謂從事直及
　避稽以下不覺各笞五十故縱者各與同罪
諸詐為制書及増减者絞(増减亦是<折 t="33"/>口詐傳及口)未施行
者减一等(不闗由所司而詐傳増减前人已承<折 t="33"/>施行謂中書覆奏及已入所司者雖)
(餘條施行凖此<折 t="33"/>受者亦為施行)
　䟽議曰詐為制書意在詐偽而妄為制敕及
　因制敕成文而増减其字者絞
　注云口詐傳及口増减亦是謂詐傳敕語及
　奉勑宣傳口中詐有増减動事者並與増减
　制書同未施行减一等謂詐為制勑及詐増
　减已訖而未施行减一等
　注云施行謂中書覆奏此謂詐為敕語及雖
　奉制敕處分就中増减中書承受已覆奏訖
　若其不須覆奏者即據已入所司或有詐為
　中書宣出制勑文書已入所在曹司應承受
　施行及起請行判曹司者並為已施行雖不
　關由所司謂所宣制敕及増减不入曹司徑
　即詐向規求之所其前人已承受者亦為施
　行假有甲詐宣制敕向乙索物乙已承受不
　要得物承受之者此類即是施行餘條施行
　凖此餘條謂以偽印文書施行及下條詐為
　官文書施行如此諸條已施行及未施行皆
　凖此
其收捕謀叛以上不容先聞而矯制有功者奏
裁無功者流二千里
　䟽議曰其收捕謀叛以上謂所在收捕謀反
　逆叛不容先聞謂不容先得奏聞恐其滋蔓
　或致逃逸而矯行制敕務速收掩有功者奏
　裁無功者流二千里以其矯行制書無功可
　錄免其死罪宥以流刑
諸對制及奏事上書詐不以實者徒二年非宻
而妄言有宻者加一等(謂面陳若附奏亦是上<折 t="33"/>對制謂親見被問奏事)
(隱欺及有所求避之類<折 t="33"/>書謂書奏特達詐謂知而)
　䟽議曰對制謂親被顧問奏事謂面陳事由
　若附他人而奏亦同自奏之上書謂特達御
　所此等若有詐不以實者徒二年非宻而妄
　言有宻謂非謀反逆叛應宻之事而妄言有
　宻加一等謂加對制不實一等徒二年半■
　注文以如上解詐謂知而隐欺謂知事不實
　故為隐欺及有所求避或妄求功賞或廻避
　罪戻之類若被官司責罰情在咆哮或有因
　闘忿争欲相恐廹口雖告宻問即不承既無
　文牒入司坐當不應為重其有已陳大牒問
　始承虛或口稱有宻不辯仍執於後承妄者
　並同未奏减一等徒二年
若别制下問案推(謂之案已有告言謂之推<折 t="33"/>無罪名謂之問未有告言)報
上不以實者徒一年其事闗由所司承以奏聞
而不實者罪亦如之未奏者各减一等
　䟽議曰若别制下問謂不縁曹司特奉制敕
　遣使就問
　注云無罪名謂之問謂問百姓疾苦豐儉水
　旱之類案者謂風聞官人有罪未有告言之
　狀而奉制案問推者謂事發遣推已有告言
　之者而乃報上不以實者各徒一年其事闗
　曹司承以奏聞而有不實亦得徒一年未奏
　者各减一等謂承前人上書詐不以實若非
　宻及下問案推報上不實事闗所司承以聞
　奏申報不實未奏者各减一等並謂被問被
　推之人報荅不實者各獲此罪
諸詐為官文書及増减者杖一百凖所䂓避徒
罪以上各加本罪二等未施行各减一等
　䟽議曰詐為官文書謂詐為文案及符移解
　牒鈔劵之類或増減以動事者杖一百準所
　䂓避之事當徒罪以上事發者各加本罪二
　等未發即依二罪之法從重科之䂓避者假
　有於法不應為官詐求得官者徒二年又詐
　為官文書及増減而䂓官不解加本罪二等
　合徒三年避者或有本犯徒三年詐為増減
　以避此罪者合加二等流二千五百里即詐
　為官文書及増減訖事未施行各減一等杖
　罪以下杖上减徒罪以上各從徒流死上減
即主司自有所避違式造立及増减文案杖罪
以下杖一百徒罪以上各加所避罪一等(即坐<折 t="33"/>造立)
若増减以避稽者杖八十
　䟽議曰謂主司欲避身罪違式造立文案或
　於舊案増减者杖罪以下謂笞十以上即前
　罪之外得杖一百或避徒罪以上事發者即
　就所避徒上各加所避罪一等
　注云造立即坐謂不必避得前罪但造立及
　增减即坐若増减以避文案稽違並於本罪
　之外加杖八十未發者從二罪法
　問曰主司自有所避違式造立文案徒罪以
　上加所避罪一等加罪有公有私若用官當
　合併滿以否
　答曰主司若避公罪有所増减造立即坐本
　罪依公坐加罪為私罪若應以官當者須以
　私併公通所加私罪為公坐當法其於負殿
　者各依公私兩論
諸詐假官假與人官及受假者流二千里注云
謂偽奏擬及詐為省司判補或得他人告身施
用之類
　䟽議曰詐假官謂虛偽詐假以得官若虛假
　授與人官及受詐假官者並流二千里注云謂
　偽奏擬但流内九品以上官皆注訖奏擬及詐
　為省司判補視品流内等官或得他人正授
　告身或同姓字或改易己名妄冐官司以居
　職任稱之類者亦有已之告身應合追毁私
　自盗得而假詐之者若詐申聞及増重者從重法
其於法不應為官注云謂有罪譴未合仕之類
而詐求得官者徒二年
　䟽議曰其於法不應為官謂有罪譴未合仕
　之類假如除名者六載後聽叙免官者三載
　後聽叙免所居官者周年聽叙若有此等年
　限未滿而詐求得官者徒二年稱之類者謂
　犯罪應用髙官而詐用卑官及流人未滿六
　載之類
若詐増减功過年限而預選舉因之以得官者
徒一年流外官各减一等求而未得者又各减
二等(凖此<折 t="33"/>下條)
　䟽議曰若詐増减功過年限謂詐増功勞考
　第或减其負殿及下考年限而預選及舉因
　之以得官者徒一年又依選舉令官人身及
　同居大功以上親自執工商家專其業者不
　得仕其舊經職任因此解黜後能修改必有
　事業者三年以後聽仕其三年外仍不修改
　者追毁告身即依庶人例其有官及無官之
　人依令不得仕而詐求得官及未滿三年隐
　状選得官者並同増减功過年限預選得官
　合徒一年其三年外仍不修改若方便不輸
　告身依舊為官者亦同不應為官之坐若追
　納之後却盗及私贖得以為官者依上條詐
　假官論流外官减一等謂從詐假官以下並
　依流内官當色輕重上减一等故云各减一
　等求而未得又各减二等若詐假官未得流
　上減二等合徒二年半流外官又減一等徒
　二年於法不應為官求而未得減二等徒一
　年流外官又減一等杖一百詐増減功過年
　限而預選舉求而未得減二等杖九十流外
　官又減一等杖八十
　注云下條準此謂下條非正嫡詐承襲未得
　亦各減二等
諸非正嫡不應襲爵而詐承襲者徒二年非子
孫而詐承襲者從詐假官法若無官䕃詐承他
䕃而得官者徒三年非流内及求贖杖罪以下
各杖一百徒罪以上各加一等
　䟽議曰依封爵令王公侯伯子男皆子孫承
　嫡者傳襲以次承襲具在令文其有不合襲
　爵而詐承襲者合徒二年非子孫謂子孫之
　外詐云是嫡而妄承襲者從詐假官法合流
　二千里若無官廕詐妄承取他人官䕃而得官
　者徒三年非流内謂假䕃得學生及七品邑
　若勲品以下及求贖杖罪以下本罪之外各
　合杖一百徒罪以上加一等謂於百杖上加
　一等合徒一年此是犯罪已發而更為者重
　其事從詐承襲以下求而未得各减二等
　問曰取䕃求贖杖罪杖一百徒罪加一等其
　官司知而故縱未知從下條承詐知而聽行
　與同罪惟復依斷獄律斷罪應決配之而聽
　收贖减本罪故失一等而科
　答曰既稱知而故縱即是知而聽行理從同
　罪而科
諸詐為官及稱官所遣而捕人者流二千里為
人所犯害(親屬財物等<折 t="33"/>犯其身及家人)而詐稱官捕及詐追
攝人者徒一年(各减三等<折 t="33"/>未執縛者)
　䟽議曰詐為官謂身自詐作官人及詐稱官
　司遣捕人者並流二千里若為人侵犯其身
　或犯家人親屬或侵奪身及家人親屬財物
　等乃詐稱官司遣捕或稱官司遣追攝者並
　徒一年雖詐有追攝及捕而未執縛者各减
　三等稱各者捕人未縛流上减三等合徒二
　年為人所犯害詐稱官捕及詐追攝人未縛
　徒一年上减三等合杖八十
　問曰捕亡律被人毆撃折傷以上若盗及強
　姦雖傍人皆得捕繋其傍人雖合捕攝及詐
　稱官遣而捕繋之合科何罪
　答曰此條注云犯其身及家人親属財物等
　謂非折傷以上盗及強姦之色而詐稱官捕
　合徒一年若前人本法合捕雖傍人詐稱官
　捕止從下文其應捕攝杖八十
其應捕攝無官及官卑詐稱髙官者杖八十即
詐稱官及冐官人姓字權有所求為者罪亦如之
　䟽議曰謂毆人折傷以上或强姦及盗此等
　應須捕攝其捕攝之人或無官詐稱有官或
　官卑詐稱髙官者杖八十即詐稱是官及冐
　承官人姓名權有所求為者或經過之處權
　有所求或出入公門心規禮待非有捕攝者
　情是詐欺之類亦合杖八十故云亦如之
　問曰前人不合捕攝乃詐稱官捕因而殺傷
　前人或拒毆傷殺捕者各合何罪
　答曰詐捕攝人已成兇狡更加毆打傷殺情
　状彌所難原前人既不相干即當故殺傷法
　若前人拒毆殺傷捕者名例云本應輕者聽
　從本既不合捕横被執持雖有殺傷止同闘殺
諸詐欺官私以取財物者凖盗論(是若監主詐<折 t="33"/>詐欺百端皆)
(者减二等下條凖此<折 t="33"/>取者自從盗法未得)
　䟽議曰詐謂詭誑欺謂誣罔詐欺官私以取
　財物者一凖盜法科罪唯不在除免倍贓加
　役流之例罪止流三千里注云詐欺百端皆
　是謂詐欺之狀不止一途若監主詐取謂監
　臨主守詐取所監臨主守之物自從盗法加
　凢盗二等有官者除名未得者减二等謂已
　設詐端誣罔規財物猶未得者皆凖贓减罪
　二等其非監主詐欺未得者自從盗不得財
　之法下條凖此謂下條詐為官私文書及増
　减欺妄求物未得者監主之人亦减二等故
　云下條凖此
知情而取者坐贓論知而買者減一等知而為
藏者減二等
　䟽議曰知情而取者謂知前人詐欺得物而
　乞取者坐贓論一尺笞二十一疋加一等十
　疋徒一年詐欺之人雖是監主凡人知情取
　者止得坐贓之罪知而買者減一等謂於坐
　贓上亦減一等知而為藏謂知詐欺而得故
　為隐藏亦於坐贓上減二等
諸詐為官私文書及増減(及簿帳之類<折 t="33"/>文書謂券抄)欺妄以
求財賞及避沒入備償者凖盗論贓輕者從詐
為官文書法(所欺妄為坐<折 t="33"/>若私文書止從)
　䟽議曰詐為官私文書及増减謂詐為官私
　券抄及増减簿賑故注云文書謂劵抄及簿
　帳之類稱之類者謂符牒抄案等欺妄以求
　錢財或求賞物及縁坐資財及犯禁之物合
　沒官而避沒入或損失官私器物而避備償
　如此之類増减詐為方便規避者計所欺得
　之贓凖竊盗科斷贓輕者從詐為官文書法
　謂計贓得罪輕於杖一百者從詐為官文書
　法有印者自從重論注云若私文書止從所
　欺妄為坐謂詐為私文契及受領劵付抄帖
　以求避罪或改年月日限之類止從所欺妄
　求物之罪不同官文書之坐
諸妄認良人為奴婢部曲妻妾子孫者以畧人
論减一等妄認部曲者又減一等妄認奴婢及
財物者凖盗論减一等
　䟽議曰妄認良人為奴婢部曲者謂本知是
　良人妄認為妻妾子孫者謂知非己妻妾子
　孫而故妄認者以畧人論减一等賊盗律畧
　人為奴婢者絞减一等合流三千里畧人為
　部曲流三千里减一等合徒三年略人為妻
　妾子孫合徒三年减一等合徒二年半是為
　以略人論减一等妄認部曲又减一等者賊
　盗律略他人部曲减良人一等即是略部曲
　為奴合流三千里妄認部曲為奴减一等合
　徒三年略部曲為部曲合徒三年妄認部曲
　爲部曲减一等合徒二年半略部曲客女為
　妻妾子孫合徒二年半妄認部曲客女為妻
　妾子孫减一等合徒二年是為部曲又减一
　等其妄認他人奴婢及財物者凖盗論减一
　等若監主妄認未得亦凖上條各减二等其
　非監主妄認未得財多者從錯認未得論
　問曰妄認良人為隨身妄認隨身為部曲合
　得何罪
　答曰依别格随身與他人相犯並同部曲法
　即是妄認良人為部曲之法其妄認隨身為
　部曲者隨身之與部曲色目略同(妄認<折 t="33"/>亦同)部曲
　之罪
諸詐除去死免宫户奴婢及私相博易者徒二
年即博易贓重者從貿易官物法
　疏議曰官戸奴婢各有簿帳除者謂詐言給
　賜去者謂去其名簿死者謂詐言身死免者
　謂加年入六十及廢疾各得免本色之類及
　私相博易謂将私奴婢博易官奴婢者各徒
　二年博易贓重者從貿易官物法
　問曰有人将私部曲博換官奴得以轉事衣
　食之直準折官奴價否
　答曰奴婢有價部曲轉事無估故盜誘部曲
　並不計贓今以部曲替奴乃是壓為賤色取
　官奴入己者自從盗論以部曲替奴理依壓
　部曲為奴之法須為二罪各從重科
其匿脱者徒一年(典吏不附為脱<折 t="33"/>謂産子不言為匿)主司不覺
匿脱者依里正不覺脱漏法
　疏議曰匿者謂産子隐匿不言脱者謂典吏
　知情故不附帳不言不附者各徒一年故註
　云産子不言為匿典吏不附為脱主司不覺
　匿脱者依里正不覺脱漏法户婚律里正不
　覺脱漏増减者一口笞四十三口加一等過
　杖一百十口加一等罪止徒三年知情者各
　同家長法既同里正之罪主司止坐所由若
　父母匿子其數更多亦凖户律家長故隐口
　之法一口徒一年二口加一等未堪入役者
　四口為一口罪此是當條雖有罪名所為重
　者自從重其典吏及主司匿脱多者依律既
　凖里正脱漏合從累科主司知情者各同父
　母故匿之罪知與不知罪名不等者依脱漏
　之法併滿科之
諸詐為瑞應者徒二年若災祥之類而史官不
以實對者加二等
　疏議曰瑞應者陸賈云瑞者寳也信也天以
　寳為信應人之德故曰瑞其瑞應條流其在
　禮部之式有大瑞有上中下瑞今云詐為瑞
　應即明不限大小但詐為者即徒二年若詐
　言麟鳯龜龍無可案驗者從上書詐不以實
　亦徒二年若災祥之類災謂祲沴祥謂休徴
　史官不以實對者謂應凶言吉應吉言凶加
　二等徒三年稱之類者此外有善惡之事敕
　問而史官不以實對者亦加二等
諸詐教誘人使犯法(而犯之<折 t="33"/>犯者不知)及和令人犯法
(犯有罪<折 t="33"/>謂共知所)即捕若告或令人捕告欲求購賞及
有憎嫌欲令入罪皆與犯法者同坐
　疏議曰鄙俚之人不閑法式姦詐之軰故相
　教誘或教盗人財物或教越度闗津之類犯
　禁者不知有罪教令者故相墜䧟故註云犯
　者不知而犯之及和令人犯法謂和教人奴
　婢迯走或将禁物度闗外示和同内為私計
　故註云謂共知所犯有罪即捕若告謂即自
　捕告或令他人捕告欲求購賞及有憎惡前
　人教誘令其人入罪者皆與身自犯法者同罪
諸詐乗驛馬加役流驛闗等知情與同罪不知
情减二等(問之處<折 t="33"/>闗謂應檢)有符劵者不坐(符劵及偽<折 t="33"/>謂盗得真)
(覺知者<折 t="33"/>作不可)
　疏議曰郵驛本備軍速其馬所擬尤重但是
　詐乗無問馬數及已行逺近即合加役流給
　馬之驛及所由之闗知其詐乗之情者亦加
　役流不知情减二等謂驛與闗司全不勘檢
　又不知情合减二等猶徒二年半故註云闗
　謂應檢問之處有符劵者不坐註云謂盗得
　真符劵及偽作不可覺知者謂偽作符劵及
　盗得真紙券等檢驗不可覺知者驛及闗司
　並不坐
其未應乘驛馬而輙乗者徒一年(乗之理未得<折 t="33"/>輙乗謂有當)
(者<折 t="33"/>符券)
　疏議曰其未應乗驛馬謂差為驛使而未得
　符劵輙即乗者徒一年註云輙乗謂有當乘
　之理未得符劵者謂衘命有實未得符劵而
　乗者驛闗等知情聽之凖上文亦合同罪不
　知情者徒一年上减二等
諸詐自復除若詐死及詐去工樂雜户名者徒
二年
　疏議曰詐自復除(之條<折 t="33"/>復添)備在格令謂詐云落
　番新還或詐云放賤之類以得復除若詐作
　死状及詐去工樂及雜户等名字者徒二年
　其太常音聲人州縣有貫詐去音聲人名者
　亦同工樂之罪
即所詐得復役使者徒一年其見供作使而詐
自脱及脱之者杖六十計所詐庸重者各坐贓
論
　疏議曰謂詐為雜任之類而得復免役使者
　徒一年其見供作使謂權充雜役而詐自脱
　及知情脱之者各杖六十計其詐庸重者各
　坐贓論
諸詐疾病有所避者杖一百若故自傷殘者徒
一年半(殘而臨時避事者皆是<折 t="33"/>有避無避等雖不足為疾)
　疏議曰詐疾病以避使役求假之類杖一百
　若故自傷殘徒一年半但傷殘者有避無避
　得罪皆同即無所避而故自傷不成殘疾以
　上者從不應為重故註云有避無避等雖不
　足為(而<折 t="33"/>疾)殘臨時避事者皆是
其受雇倩為人傷殘者與同罪以故致死者减
闘殺罪一等
　疏議曰謂有受雇或被倩為人傷殘者與自
　傷殘人同罪各合徒一年半以此傷殘之故
　因而致死者被雇倩之人不限尊卑貴賤皆
　减闘殺一等若為祖父母父母遣之傷殘因
　致死者同過失之法
諸醫違方詐療病而取財物者以盗論
　疏議曰醫師違背本方詐療疾病率情増損
　以取財物者計贓以盗論監臨之與凢人各
　依本法
諸父母死應解官詐言餘喪不解者徒二年半
若詐稱祖父母父母及夫死以求假及有所避
者徒三年伯叔父母姑兄姊徒一年餘親减一
等若先死詐稱始死及患者各减三等
　疏議曰父母之喪解官居服而有心貪榮任
　詐言餘喪不解者徒二年半為其已經發哀
　故輕於聞喪不舉之罪若祖父母父母及夫
　見存或稱求假及有所避而詐妄稱死者各
　徒三年伯叔父母姑兄姊徒一年餘親减一
　等謂緦麻以上從徒一年上减一等杖一百
　若先死詐稱始死及妄云疾病以求假及有
　所避者各减三等謂詐稱祖父母父母及夫
　始死及患徒三年上减三等合徒一年半伯
　叔父母如兄姊徒一年上减三等杖八十餘
　親杖一百上减三等合杖七十
　問曰有人嫌惡前人妄告父母身死其妄告
　之人合科何罪
　答曰父母云亡在身罔極忽有妄告欲令舉
　哀若論告者之情為過不淺律令雖無正法
　宜從不應重科
諸詐病及死傷受使檢驗不實者各依所欺减
一等若實病死及傷不以實驗者以故入人罪論
　疏議曰有詐病及死若傷受使檢驗不以實
　各以所欺减一等即上條詐疾病者杖一百
　檢驗不實同詐妄减一等杖九十傷殘徒一
　年半减一等徒一年若詐死徒二年上减一
　等處徒一年半之類若實病及傷謂非詐病
　及詐傷使者檢云無病及傷便是故入人徒
　杖之罪若實死檢云不死即是妄入二年徒
　坐使人枉入杖者得杖罪枉入徒者得徒坐
　各依前人入罪法未决者减一等
諸詐䧟人至死及傷者以闘殺傷論(深濘橋船<折 t="33"/>謂知津河)
(令渡之類<折 t="33"/>朽敗誑人)
　疏議曰謂津濟之所或有深濘若橋船朽漏
　不堪渡人而詐云津河平淺船橋牢固令人
　過渡因致死傷者以闘殺傷論謂令人溺死
　者絞折一支徒三年之類故註云謂知津河
　深濘橋船朽敗誑人令渡之類稱之類者謂
　知有坑穽機槍之屬誑人而致死傷者亦以
　闘殺傷論其有尊卑貴賤各依闘殺傷本法
　問曰詐䧟人渡朽敗橋梁溺之甚困不傷不
　死律條無文合得何罪又人雖免難溺䧟畜
　産又若為科
　答曰律云詐䧟人至死及傷但論重法略其
　輕坐不可備言别有舉重明輕及不應為罪
　若誑䧟令溺雖不傷死猶同毆人不傷論䧟
　殺傷畜産者凖作坑穽例償其减價
諸保任不知所任减所任罪二等即保贓重於
竊盗從竊盗减若虛假人名為保者笞五十
　疏議曰保任之人皆相委悉所保既乖本状
　即是不如所任减所任之罪二等其有保贓
　重於竊盗從竊盜减謂保強盗枉法及恐喝
　等贓本條得罪重於竊盗並從竊盗上减二
　等不從重贓减者以其元不同情保贓不保
　罪故也若虛假人名為保者謂假用人名或
　妄以他人姓字以充保者並笞五十有五人
　同保一事此即先共謀計須以造意為首餘
　為從坐當頭自保者罪無首從
諸證不言情及譯人詐偽致罪有出入者證人
减二等譯人與同罪(譯傳其對者<折 t="33"/>謂夷人有罪)
　疏議曰證不言情謂應議請减七十以上十
　五以下及廢疾並據衆證定罪證人不吐情
　實遂令罪有増减及傳譯番人之語令其罪
　有出入者證人减二等謂减所出入罪二等
　譯人與同罪若夷人承徒一年譯人云承徒
　二年即譯人得所加一年徒坐或夷人承流
　譯者云徒二年即譯者得所减二年徒之類
　故注云謂夷人有罪譯傳其對者律稱致罪
　有出入即明據證及譯以定刑名若刑名未
　定而知證譯不實者止當不應爲法證譯徒
　罪以上從重杖罪以下從輕
諸詐冒官司以有所求爲而主司承詐知而聽
行與同罪至死者减一等不知者不坐(於條内<折 t="33"/>謂此篇)
(罪名者<折 t="33"/>無主司)
　䟽議曰詐冐官司謂詐偽及罔冐官司欲有
　所求為官司知詐冐知情而聽行者並與詐
　冐人同罪至死减一等不知情者不坐注云
　謂此篇於條内無主司罪名者即此條為當
　篇主司生文不為餘篇立例此篇無主司罪
　名者上條詐稱祖父母父母及夫死及詐疾
　病若詐假官或承襲此等知情與同罪不知
　者不坐
故唐律疏議卷第二十五
故唐律䟽議卷第二十六(凡三十四條<折 t="33"/>雜律)
　䟽里悝首制經法而有雜法之目逓相祖習
　多歴年所然至後周更名雜犯律隋又去犯
　還為雜律(班雜不同故次詐僞之下<折 t="33"/>此篇拾遺𥙷闕錯綜成文)
諸坐贓致罪者一尺笞二十一疋加一等十疋
徒一年十疋加一等罪止徒三年(司而因事受<折 t="33"/>謂非監臨主)
(者<折 t="33"/>財)與者减五等
　䟽議曰贓罪正名其數有六謂受財枉法不
　枉法受所監臨強盗竊盗并坐贓然坐贓者
　謂非監臨主司因事受財而罪由此贓故名
　坐贓致罪犯者一尺笞二十一疋加一等十
　疋徒一年十疋加一等罪止徒三年假如被
　人侵損備償之外因而受財之類兩和取與
　於法竝違故與者减取人五等即是彼此俱
　罪其贓沒官
諸國忌廢務日作樂者杖一百私忌减二等杖
八十
　䟽議曰國忌謂在令廢務日若輙有作樂者
　杖一百私家忌日作樂者减二等合杖八十
諸私鑄錢者流三千里作具已備未鑄者徒二
年作具未備者杖一百
　䟽議曰私鑄錢者合流三千里其作具已備
　謂鑄錢作具並已周備而未鑄者徒二年若
　作具未備謂有所欠少未堪鑄錢者杖一百
　若私鑄金銀等錢不通時用者不坐
若磨錯成錢令薄小取銅以求利者徒一年
　䟽議曰時用之錢厚薄大小並依官様輙有
　磨錯成錢令至薄小而取其銅以求利潤者
　並徒一年
諸於城内街巷及人衆中無故走車馬者笞五
十以故殺傷人者减闘殺傷一等(償所减價餘<折 t="33"/>殺傷畜産者)
(有殺傷畜産並凖此<折 t="33"/>條稱减闘殺傷一等者)
　䟽議曰有人於城内街衢巷衖之所若人衆
　之中衆謂三人以上無要速事故走車馬者
　笞五十以走車馬唐突殺傷人者减闘殺傷
　一等
　注云殺傷畜産者價所減價餘條稱減闘殺
　傷一等者有殺傷畜産並凖此謂下條向城
　及官私宅若道徑射放彈及投瓦石施機槍
　作坑穽殺傷人者减闘殺傷一等若以故殺
　傷畜産並償减價之類
若有公私要速而走者不坐以故殺傷人者以
過失論其因驚駭不可禁止而殺傷人者减過
失二等
　䟽議曰公私要速者公謂公事要速及乘郵
　驛并奉敕使之軰私謂吉凶疾病之類須求
　醫藥并急追人而走車馬者不坐雖有公私
　要急而走車馬因有殺傷人者並依過失收
　贖之法其因驚駭力不能制而殺傷人者減
　過失二等聽贖其銅各入被傷殺家若殺傷
　祖父母父母並同名例律過失殺傷祖父母
　父母法因驚駭不可禁止得減二等者亦同
　減例
諸向城及官私宅若道徑射者杖六十放彈及
投瓦石者笞四十因而殺傷人者各减闘殺傷
一等
　䟽議曰向城謂城中有人及官私宅亦謂宅
　中有人住若道徑射者杖六十放弹及投瓦
　石者笞四十即因射若弹及投瓦石而殺傷
　人者各减闘殺傷罪一等
若故令入城及宅中殺傷人者各以闘殺傷論
至死者加役流
　䟽議曰即射弹投瓦石之人故令箭等入城
　宅之中殺傷人者各以闘殺傷論尊卑長㓜
　貴賤並同闘殺傷之法凖罪至死者加役流
　其有射及放弹投瓦石不向所親尊長并貴
　人之宅而非意殺傷者即依名例律本應重
　而犯時不知者得依凢論本應輕者聽從本
諸施機槍作坑穽者杖一百以故殺傷人者减
闘殺傷一等若有標幟者又减一等
　䟽議曰有人施機槍及穿坑穽不在山澤擬
　捕禽獸者合杖一百以施槍等故而殺傷人
　者减闘殺傷罪一等若於機槍坑穽之處而
　安標幟欲使人知而人誤犯致死傷者又减
　一等謂緫减闘殺傷罪二等若不殺傷人從
　杖一百减一等合杖九十
其深山迥澤及有猛獸犯暴之處而施作者聽
仍立標幟不立者笞四十以故殺傷人者减闘
殺傷罪三等
　䟽議曰深山迥澤謂非人常行之所或雖非山
　澤而有猛獸犯暴之處施作機槍坑穽者不
　合得罪仍立標幟不立者笞四十若不立標
　幟而致殺傷人者减闘殺傷罪三等若立標
　幟仍有殺傷此由行人自犯施機槍坑穽者
　不坐
諸醫為人合藥及題䟽針刺誤不如本方殺人
者徒二年半
　䟽議曰醫師為人合和湯藥其藥有君臣分
　兩題䟽藥名或注冷熱遲駛(反<折 t="33"/>踈吏)并針刺等
　錯誤不如本方者謂不如今古藥方及本草
　以故殺人者醫合徒二年半若殺傷親屬尊
　長得罪輕於過失者各依過失殺傷論其有
　殺不至徒二年半者亦從殺罪减三等假如
　誤不如本方殺舊奴婢徒二年减三等杖一
　百之類傷者各同過失法
其故不如本方殺傷人者以故殺傷論雖不傷
人杖六十即賣藥不如本方殺傷人者亦如之
　䟽議曰其故不如本方不依舊法殺傷人者
　以故殺傷論尊長卑㓜貴賤並依故殺之律
　雖不可傷人謂故不如本方於人無損猶杖
　六十於尊長及官人亦同毆而不傷之法即
　賣藥不如本方謂非指的為人療患尋常賣
　藥故不如本方雖未損人杖六十已有殺傷
　者亦依故殺傷法故云亦如之
諸丁匠在役及防人在防若官戸奴婢疾病主
司不為請給醫藥救療者笞四十以故致死者
徒一年
　䟽議曰丁匠在作役之所防人在鎮守之處
　若官戸奴婢在本司亡者而有疾病所管主
　司不為請雖請而主醫藥官司不給闕於救
　療者笞四十以故致死者謂不請給醫藥救
　療以故致死者各徒一年
諸受寄財物而輙費用者坐贓論减一等詐言
死失者以詐欺取財物論减一等
　䟽議曰受人寄付財物而輙私費用者坐贓
　論减一等一尺笞十一疋加一等十疋杖一
　百罪止徒二年半詐言死失者謂六畜財物
　之類私費用而詐言死及失者以詐欺取財
　物論減一等謂一尺笞五十一疋加一等五
　疋杖一百五疋加一等
　問曰受人寄付財物實死失合償以否又監
　臨受寄詐言死失合得何罪
　荅曰下條云亡失官私器物各備償被強盗
　者不償即失非強盗仍合備之以理死者不
　合備償非理死者準廐牧令合償減價若監
　臨主司受寄詐言死失者以詐欺取財物减
　一等科之
諸負債違契不償一疋以上違二十日笞二十
二十日加一等罪止杖六十三十疋加二等百
疋又加三等各令備償
　䟽議曰負債者謂非出舉之物依令合理者
　或欠負公私財物乃違約乖期不償者一疋
　以上違二十日笞二十二十日加一等罪止
　杖六十三十疋加二等謂負三十疋物違二
　十日笞四十百日不償合杖八十百疋又加
　三等謂負百疋之物違契滿二十日杖七十
　百日不償合徒一年各令備償若更延日及
　經恩不償者皆依判斷及恩後之日科罪如
　初
諸負債不告官司而强牽財物過本契者坐贓論
　䟽議曰謂公私債負違契不償應牽掣者皆
　告官司聽断若不告官司而强牽掣財物若
　奴婢畜産過本契者坐贓論若監臨官共所
　部交闗強牽過本契者計過剰之物凖於所
　部強市有剰利之法
諸妄以良人為奴婢用質債者各减自相賣罪
三等知情而取者又减一等仍計庸以當債直
　䟽議曰虛妄用良人為奴婢将質債者各减
　自相賣罪三等謂以凢人質債從流上减三
　等若以親戚年㓜妄質債者各依本條减賣
　罪三等知情而取謂知是良人而取為奴婢
　受質債者又减一等謂又减質良人罪一等
　仍計庸以當債直謂計一日三尺之庸累折
　酬其債直不知情者不坐亦不計庸以折債
　直
諸錯認良人為奴婢者徒二年為部曲者减一
等錯認部曲為奴者杖一百
　䟽議曰良人之與奴婢種類自殊若錯認者
　徒二年為部曲者减一等徒一年半若錯認
　部曲為奴者杖一百若部曲妻雖取良人女
　為亦依部曲之坐
錯認奴婢及財物者計贓一疋笞十五疋加一
等罪止杖一百未得者各减二等
　䟽議曰錯認他人奴婢及財物者計贓一疋
　笞十五疋加一等罪止杖一百未得者各减
　二等謂從錯認良人以下未得者並减二等
　其錯認良人以下為子孫律既無文量情依
　不應為輕若錯認他人妻妾及女為己妻妾
　者情理俱重依不應為重科若已認得妻妾
　将去者多涉姦情即同姦法
諸博戯賭財物者各杖一百(餘戯皆是<折 t="33"/>舉博為例)贓重者
各依已分凖盗論(分為從坐<折 t="33"/>輸者亦依已)
　䟽議曰共為博戯而賭財物不滿五疋以下
　各杖一百
　注云舉博為例餘戯皆是謂舉博為名緫為
　雜戯之例弓射既習武藝雖賭物亦無罪名
　餘戯計贓得罪重於杖一百者各依已分凖
　盗論謂賭得五疋之物合徒一年
　注云輸者亦依已分為從坐謂輸五疋之物
　為徒一年從坐合杖一百贓多者各凖盗法
　加罪若贏衆人之物亦須累而倍論輸衆人
　物者依已分倍為從坐若倍不重一人之贓
　即各從一人重斷
其停止主人及出玖若和合者各如之賭飲食
者不坐
　䟽議曰停止主人謂停止愽戯賭物者主人
　及出玖之人亦舉玖為例不限取利多少若
　和合人令戯者不得財杖一百若得利入已
　並計贓凖盗論衆人上得者亦凖上例倍論
　故云各如之賭飲食者不坐謂即雖賭錢盡
　用為飲食者亦不合罪
諸營造舍宅車服器物及墳塋石獸之屬於令
有違者杖一百雖㑹赦皆令改去之(不改<折 t="33"/>墳則)
　䟽議曰營造舍宅者依營繕令王公巳下凢
　有舎屋不得施重拱藻井車者儀制令一品
　青油纁通幰虛偃服者衣服令一品衮冕二
　品鷩冕器物者一品以下食器不得用純金
　純玉墳塋者一品方九十步墳髙一丈八尺
　石獸者三品以上六五品以上四此等之類
　具在令文若有違者各杖一百雖㑹赦皆令
　除去唯墳不改稱之屬者碑碣等是若有犯
　並同此坐
其物可賣者聽賣若經赦後百日不改去及不
賣者論如律
　䟽議曰舍宅以下違犯制度堪賣者須賣不
　堪賣者改去之若赦後百日不改及不賣者
　還杖一百故云論如律
諸侵巷街阡陌者杖七十若種植墾食者笞五
十各令復故雖種植無所妨廢者不坐
　䟽議曰侵巷街阡陌謂公行之所若許私侵
　便有所廢故杖七十若種植墾食謂於巷街
　阡陌種物及墾食者笞五十各令依舊若巷
　陌寛閑雖有種植無所妨廢者不坐
其穿垣出穢汚者杖六十出水者勿論主司不
禁與同罪
　䟽議曰其有穿穴垣墻以出穢汚之物於街
　巷杖六十直出水者無罪主司不禁與同罪
　謂侵巷街以下主司並合禁約不禁者與犯
　罪人同坐
諸占固山野陂湖之利者杖六十
　䟽議曰山澤陂湖物産所植所有利潤與衆
　共之其有占固者杖六十已施功取者不追
諸犯夜者笞二十有故者不坐(皷前行者皆為<折 t="33"/>閉門皷後開門)
(及吉凶疾病之類<折 t="33"/>犯夜故謂公事急速)
　䟽議曰宫衛令五更三籌順天門擊皷聽人
　行晝漏盡順天門撃皷四百槌訖閉門後
　更擊六百搥坊門皆閉禁人行違者笞二十
　故注云閉門皷後開門皷前有行者皆為犯
　夜故謂公事急速但公家之事須行及私家
　吉凶疾病之類皆須得本縣或本坊文牒然
　始合行若不得公驗雖復無罪街鋪之人不
　合許過既云閉門皷後開門皷前禁行明禁
　出坊外者若坊内行者不拘此律
其直宿坊街若應聽行而不聽及不應聽行而
聽者笞三十即所直時有賊盗經過而不覺者
笞五十
　䟽議曰謂諸坊應閉之門諸街守衛之所有
　當直宿應合聽行不聽及不應聽行而聽者
　笞三十若分更當直之時有賊盗經過所直
　之處而宿直者不覺笞五十若覺而聽行者
　自當主司故縱之罪
諸從征及從行公使於所在身死依令應送還
本鄉違而不送者杖一百若傷病而醫食有闕
者杖六十因而致死者徒一年
　䟽議曰從征謂從軍征討及從行謂從車駕
　行及從東宫行并公事充使於所在身死依
　令應送還本鄉者軍防令征行衛士以上身
　死行軍具錄隨身資財及屍付本府人将還
　無本府人者付隨近州縣遞送喪葬令使人
　所在身喪皆給殯殮調度遞送至家從行准
　兵部式從行身死折衝贈物三十段果毅二
　十段别将十段并造靈轝遞送還府隊副以
　上各給絹兩疋衛士給絹一疋充殮衣仍並
　給棺令遞送還家自餘無别文者即同公使
　之例應送不送者各杖一百若傷病謂征行
　人等或病或傷須醫藥救療飲食供給而醫
　食有闕者杖六十因而致死謂以醫食不如
　法致死者徒一年
即卒官家無手力不能勝致者仰部送還鄉違
而不送者亦杖一百
　䟽議曰官人在任以理身死家道既貧先無
　手力不能自相運致以還故鄉者卒官之所
　部送還鄉稱部送者差人部領遞送還鄉依
　令去官家口累弱尚得送還况乃身亡明須
　准給手力部送違而不送者亦杖一百
諸應給傳送而限外剰取者笞四十計庸重者
坐贓論罪止徒二年
　䟽議曰應給傳送依廐牧令官爵一品給馬
　八疋嗣王郡王及二品以上給馬六疋三品以
　下各有等差若過令限數外剰取者笞四
　十計庸重者坐贓論馬庸一日為絹三尺坐
　贓一尺笞二十一疋加一等三疋一尺笞五
　十即是得罪重於笞四十須從坐贓論計庸
　罪止徒二年
若不應給而取者加罪二等強取者各加一等
主司給與者各與同罪
　䟽議曰上文並據應給而剰取之若不應給
　而取者謂本無傳送之理而取之加二等謂
　贓輕者杖六十贓重者加坐贓之罪二等罪
　止徒三年強取者各加一等謂應得傳送而
　剰强取者笞伍十贓重者於坐贓上加一等
　不應給傳送而强取者杖七十贓重者坐贓
　上加三等是各加一等主司給與者各與同
　罪稱各者強取而主司給與亦與強者罪同
諸不應入驛而入者笞四十輙受供給者杖一
百計贓重者凖盗論雖應入驛不合受供給而
受者罪亦如之
　䟽議曰不應入驛而入者笞四十雜令私行
　人職事五品以上㪚官二品以上爵國公以
　上欲投驛止宿者聽之邉逺及無村店之處
　九品以上勲官五品以上及爵遇屯驛止宿
　亦聽並不得輙受供給謂私行人不應入驛
　而入者笞四十輙受供給凖贓雖少皆杖一
　百計贓得罪重於杖一百者凖盗論雖應入
　驛凖令不合受供給而受亦與不應入驛人
　同罪强者各加二等
諸姦者徒一年半有夫者徒二年部曲雜户官
户姦良人者各加一等即姦官私婢者杖九十
(亦同<折 t="33"/>奴姦婢)
　䟽議曰和姦者男女各徒一年半有夫者徒
　二年妻妾罪等部曲雜户官户而姦良人者
　並加良人相奸罪一等即良人姦官私婢者
　杖九十
　注云奴姦婢亦同杖九十
姦他人部曲妻雜戸官戸婦女者杖一百強者
各加一等折傷者各加闘折傷罪一等
　䟽議曰姦他人部曲妻明姦己家部曲妻及
　客女各不坐若姦雜戸官户婦女者杖一百
　强者加一等自姦良人以下强者各加一等
　折傷者謂折齒或折指以上各加闘折傷一
　等謂良人從凢闘上加官戸雜户他人部曲
　妻官私奴婢各從本闘罪上加與强姦為二
　罪從重而科
諸姦緦麻以上親及緦麻以上親之妻若妻前
夫之女及同母異父姊妹者徒三年强者流二
千里折傷者絞妾减一等(妾凖此<折 t="33"/>餘條姦)
　䟽議曰姦緦麻以上親謂内外有服親者及
　緦麻以上親之妻亦謂有服者妻若妻前夫
　之女謂妻前家所生者各徒三年強者流二
　千里因强姦而折傷者絞得罪已重故妾减
　一等謂减妻罪一等其於媵罪與妾同
　注云餘條姦妾凖此謂餘條五服内及主之
　緦麻以上親直有姦名而無妾罪者並凖此
　條减妻一等其奴及部曲姦主之妾及主期
　親之妾亦從减一等之例
諸姦從祖祖母姑從祖伯叔母姑從父姊妹從
母及兄弟妻兄弟子妻者流二千里強者絞
　䟽議曰從祖祖母姑謂祖之兄弟妻若祖之
　姊妹從祖伯叔母姑謂父之堂兄弟妻及父
　之堂姊妹從父姊妹謂己之堂姊妹從母謂
　母之姊妹及兄弟之妻兄弟子妻與之姦者
　並流二千里强者絞
諸姦父祖妾(父祖子者<折 t="33"/>謂曽經有)伯叔母姑姊妹子孫之
婦兄弟之女者絞即姦父祖所幸婢减二等
　䟽議曰姦父祖妾即曽髙妾亦同
　注云謂曽經有父祖子者其無子者即凖上
　文妾减一等姦伯叔母姑姊妹子孫婦曽玄
　孫婦亦同兄弟之女者絞即姦父祖所幸婢
　减二等合徒三年不限有子無子得罪並同
　問曰父祖之妾曽經有子父祖亡歿改嫁他
　人而子孫姦之得同凢姦以否
　答曰婦人尊卑縁夫立制子孫於父祖之妾
　在禮全無服紀父祖亡歿改適他人子孫姦
　者理同凢姦之法律有曽為袒免親妻妾而
　嫁娶者别立罪名至於和姦律無加罪
諸奴姦良人者徒二年半強者流折傷者絞
　䟽議曰奴姦良人婦女徒二年半强者流折
　傷者絞雖有夫亦同折傷謂因姦折傷者
其部曲及奴姦主及主之期親若期親之妻者
絞婦女減一等強者斬即姦主之緦麻以上親
及緦麻以上親之妻者流强者絞
　䟽議曰其部曲及奴和姦主及姦主之期親
　若期親之妻部曲及奴合絞婦女减一等强
　者斬謂奴等合斬婦女不坐即姦主之緦麻
　以上親及緦麻以上親之妻者流婦女合流
　二千里强者奴等絞若姦妾者自主以下凖
　上例並减妻一等即妾子見為家主其母亦
　與子不殊雖出亦同
諸和姦本條無婦女罪名者與男子同强者婦
女不坐其媒合姦通减姦者罪一等(者從重减<折 t="33"/>罪名不同)
　疏議曰和姦謂彼此和同者本條無婦女罪
　名與男子同謂上條奴姦良人者徒二年半
　此即和姦不立婦女罪名良人婦女亦徒二
　年半之類並與男子同強者婦女不坐謂上
　條姦主期親強者斬既無婦女罪名其婦女
　不坐但是强姦者婦女皆悉無罪其媒合姦
　通之人减姦罪一等假如和姦者徒一年半
　媒合者徒一年之類
　註云罪名不同從重减假有俗人媒合姦女
　冠男子徒一年半女冠徒二年半媒合姦通
　者猶徒二年之類是為從重减
諸監臨主守於所監守内姦者(良人<折 t="33"/>謂犯)加姦罪一
等即居父母及夫喪若道士女冠姦者各又加
一等婦女以凢姦論
　疏議曰監臨主守之人於所監守内姦良人
　加凡姦一等故註云謂犯良人若姦無夫婦
　女徒二年姦有夫婦女徒二年半即居父母
　喪男女同夫喪者妻妾同若道士女冠僧尼
　同姦者各又加監臨姦一等即加凡姦罪二
　等故云各又加一等假有監臨主守若道士
　及僧并男子在父母喪姦者婦女以凢姦論
　即女居父母喪婦人居夫喪及女冠尼姦者
　並加姦罪二等男子亦以凢姦論其有尊卑
　及貴賤者各從本法加罪
諸校斛斗秤度不平杖七十監校者不覺减一
等知情與同罪
　疏議曰校斛斗秤度依闗市令每年八月詣
　太府寺平校不在京者詣所在州縣官校並
　印署然後聽用其校法雜令量以北方秬黍
　中者容一千二百為鑰十鑰為合十合為升
　十升為斗三斗為大斗一斗十斗為斛秤權
　衡以秬黍中者百黍之重為銖二十四銖為
　兩三兩為大兩一兩十六兩為斤度以秬黍
　中者一黍之廣為分十分為寸十寸為尺一
　尺二寸為大尺一尺十尺為丈有校勘不平
　者杖七十監校官司不覺减校者罪一等合
　杖六十知情與同罪
諸造器用之物及絹布之屬有行濫短狹而賣
者各杖六十(横刀及箭鏃用柔鐵者亦為濫<折 t="33"/>不牢謂之行不真謂之濫即造)
　疏議曰凡造器用之物謂供公私用及絹布
　綾綺之屬行濫謂器用之物不牢不真短狹
　謂絹疋不充四十尺布端不滿五十尺幅濶
　不充一尺八寸之屬而賣各杖六十故禮云
　物勒工名以考其誠功有不當必行其罪其
　行濫之物沒官短狹之物還主
得利贓重者計利凖盗論販賣者亦如之市及
州縣官司知情各與同罪不覺者减二等
　疏議曰得利贓重者謂賣行濫短狹等物計
　本之外剰得利者計贓重於杖六十者凖盗
　論謂凖盗罪一尺杖六十一疋加一等計得
　利一疋一尺以上即從重科計贓累而倍併
　販賣者亦如之謂不自造作轉買而賣求利
　得罪並同自造之者市及州縣官司知行濫
　情各與造賣者同罪檢察不覺者减二等官
　司知情及不覺物主既别各須累而倍論其
　州縣官不管市不坐
諸市司評物價不平者計所貴賤坐贓論入己
者以盗論其為罪人評贓不實致罪有出入者
以出入人罪論
　疏議曰謂公私市易若官司遣評物價或貴
　或賤令價不平計所加减之價坐贓論入己
　者謂因評物價令有貴賤而得財物入己者
　以盗論並依真盗除免倍贓之法其為罪人
　評贓不實亦謂増减其價致罪有出入者假
　有評盗贓應直上絹五疋乃加作十疋應直
　十疋减作五疋是出入半年徒罪市司還得
　半年徒坐故云以出入人罪論若應直五疋
　評作九疋或直九疋評作五疋於罪既無加
　减止從貴賤不實坐贓之法
諸私作斛斗秤度不平而在市執用者笞五十
因有増减者計所増减凖盗論
　疏議曰依令斛斗秤度等所司每年量校印
　署充用其有私家自作致有不平而在市執
　用者笞五十因有増减贓重者計所増减凖
　盗論
即用斛斗秤度出入官物而不平令有増减者
坐贓論入己者以盗論其在市用斛斗秤度雖
平而不經官司印者笞四十
　疏議曰即用斛斗秤度出入官物増减不平
　計所増减坐贓論入己者以盗論因其増减
　得物入己以盗論除免倍贓依上例其在市
　用斛斗秤度雖平謂校勘訖而不經官司印
　者笞四十
諸賣買不和而較固取者(固謂障固其市<折 t="33"/>較謂専畧其利)及更
出開閉共限一價(買物以貴為賤<折 t="33"/>謂賣物以賤為貴)
　疏議曰賣物及買物人兩不和同而較固取
　者謂強執其市不許外人買故註云較謂専
　略其利固謂障固其市及更出開閉謂販鬻
　之徒共為姦計自賣物者以賤為貴買人物
　者以貴為賤更出開閉之言其物共限一價
　望使前人迷謬以将入己
若參市(髙下其價以相惑亂<折 t="33"/>謂人有所賣買在傍)而䂓自入者杖八
十已得贓重者計利凖盗論
　疏議曰叅市謂負販之徒共相表裏㕘合貴
　賤惑亂外人故註云謂人有所賣買在傍髙
　下其價以相惑亂而䂓賣買之利入己者並
　杖八十已得利物計贓重於杖八十者計利
　凖盗論謂得三疋一尺以上合杖九十是名
　贓重其贓既凖盗科即合徴還本主
諸買奴婢馬牛駞騾驢已過價不立市劵過三
日笞三十賣者减一等立劵之後有舊病者三
日内聽悔無病欺者市如法違者笞四十
　疏議曰買奴婢馬牛駞騾驢等依令並立市
　劵兩和市賣已過價訖若不立劵過三日買
　者笞三十賣者减一等若立劵之後有舊病
　而買時不知立劵後始知者三日内聽悔三
　日外無疾病故相欺罔而欲悔者市如法違
　者笞四十若有疾欺不受悔者亦笞四十令
　無私契之文不凖私劵之限
即賣買已訖而市司不時過劵者一日笞三十
一日加一等罪止杖一百
　䟽議曰賣買奴婢及牛馬之類過價已訖市
　司當時不即出劵者一日笞三十所由官司
　依公坐節級得罪其挟私者以首從論一日
　加一等罪止杖一百
故唐律䟽議卷第二十六
故唐律䟽議卷第二十七(凡二十八條<折 t="33"/>雜律)
諸在市及人衆中故相驚動令擾亂者杖八十
以故殺傷人者减故殺傷一等因失財物者坐
贓論其誤驚殺傷人者從過失法
　䟽議曰有人在市内及衆聚之處故相驚動
　謂誑言有猛獸之類令擾亂者杖八十若因
　擾亂之際而失財物坐贓論如是衆人之法
　累併倍論併倍不加重於一人失財物者即
　從重論因其擾亂而殺傷人者减故殺傷一
　等驚人致死减一等流三千里折一支减一
　等徒三年之類其有誤驚因而殺傷人者從
　過失法收贖銅入被傷殺之家
諸不修隄防及修而失時者主司杖七十毁害
人家漂失財物者坐贓論减五等以故殺傷人
者减闘殺傷罪三等(人自涉而死者非<折 t="33"/>謂水流漂害於人即)即水
雨過常非人力所防者勿論
　䟽議曰依營繕令近河及大水有隄防之處
　刺史縣令以時檢校若須修理每秋收訖量
　功多少差人夫脩理若暴水汎溢損壊隄防
　交為人患者先即修營不拘時限若有損壊
　當時不即脩補或脩而失時者主司杖七十
　毁害人家謂因不修補及修而失時為水毁
　害人家漂失財物者坐贓論减五等謂失十
　疋杖六十罪止杖一百若失衆人之物亦合
　倍論以故殺傷人者减闘殺傷罪三等謂殺
　人者徒二年半折一支者徒一年半之類
　注云謂水流漂害於人謂由不修理隄防而
　損害人家及行旅被水漂流而致死傷者即
　人自渉而死者非所司不坐即水雨過常非
　人力所防者無罪
其津濟之處應造橋航及應置船栰而不造置
及擅移橋濟者杖七十停廢行人者杖一百
　䟽議曰津濟之處應造橋航謂河津濟渡之
　處應造橋及航者編舟作栰及應置舟船及
　須以竹木為栰以渡行人而不造置及擅移
　橋梁濟渡之所者各杖七十停廢行人謂不
　造橋航及不置船栰并擅移橋濟停廢行人
　者杖一百
諸盗决隄防者杖一百(官檢校雖供官用亦是<折 t="33"/>謂盗水以供私用若為)
若毁害人家及漂失財物贓重者坐贓論以故
殺傷人者减闘殺傷罪一等若通水入人家致
毁害者亦如之
　䟽議曰有人盗决隄防取水供用無問公私
　各杖一百故注云謂盗水以供私用若為官
　檢校雖供官用亦同水若為官即是公坐若
　毁害人家謂因盗水汎溢以害人家漂失財
　物計贓罪重於杖一伯者即計所失財物坐
　贓論謂十疋徒一年十疋加一等以故殺傷
　人謂以决水之故殺傷者减闘殺傷罪一等
　若通水入人家致毁害殺傷者一同盗决之
　罪故云亦如之
其故决隄防者徒三年漂失贓重者凖盗論以
故殺傷人者以故殺傷論
　䟽議曰上文盗水因有殺傷此云故决隄防
　者謂非因盗水或挟嫌隙或恐水漂流自損
　之類而故决之者徒三年漂失之贓重於徒
　三年謂漂失人三十疋贓者凖盗論合流二
　千里若失衆人之物亦合倍論以决隄防之
　故而殺傷人者以故殺傷論謂殺人者合斬
　折人一支流二千里之類上條殺傷人减闘
　殺傷罪一等有殺傷畜産償减價餘條凖此
　今以故殺傷論其殺傷畜産明償减價下條
　水火損敗故犯者徴償
諸應乘官船者聽載衣糧二百斤違限私載若
受寄及寄之者五十斤及一人各笞五十一百
斤及二人各杖一百(人随從者勿論<折 t="33"/>但載即坐若家)每一百斤
及二人各加一等罪止徒二年
　䟽議曰應乗官船之人聽載隨身衣糧二百
　斤若二百斤外更載若受人寄物及寄物之
　人物滿五十斤及一人者各笞五十一百斤
　及二人各杖一百稱各者謂人之與物得罪
　各等亦不限所載逺近故云但載即坐若将
　家人隨從者皆不坐每一百斤及二人各加
　一等罪止徒二年
從軍征討者各加二等監當主司知而聽之與
同罪空船者不用此律
　䟽議曰從軍征討者謂以船轉運軍資而私
　自載物若受寄及寄之者各加二等謂五十斤
　及一人各杖七十一百斤及二人各徒一年半
　每一百斤及二人各加一等罪止徒三年監
　當主司知而聽之謂監船官司知乗船人私
　載受寄者與寄之者罪同故云與同罪若是
　空船雖私載受寄準行程無違者並悉無罪
　故云不用此律
諸船人行船茹船寫漏安標宿止不如法若船
栰應廻避而不廻避者笞五十以故損失官私
財物者坐贓論減五等殺傷人者減闘殺傷三等
　䟽議曰船人謂公私行船之人茹船謂茹塞
　船縫寫漏謂寫去漏水安標宿止謂行船宿
　泊之所須在浦島之内仍即安標使来者候
　望違者是不如法若船栰應廻避者或㳂沂
　相逢或在洲嶼險處不相廻避覆溺者多須
　凖行船之法各相廻避若湍磧之處即泝上
　者避㳂流之類違者各笞五十以不茹寫廻
　避之故損失官私財物者坐贓論减五等謂
　十疋杖六十十疋加一等罪止杖一百殺傷
　人者减閗殺傷罪三等殺人者徒二年半折
　人一支者徒一年半之類
其於湍磧尤難之處致有損害者又减二等監
當主司各减一等卒遇風浪者勿論
　䟽議曰激水為湍積石為磧謂湍磧險難之
　所其有損失財物或殺傷人者又减二等謂
　失財物於坐贓上减七等殺傷人者减闘殺
　傷五等監當主司各减一等謂各减行船人
　罪一等卒遇暴風巨浪而損失財物及殺傷
　人者並不坐
諸於山陵兆域内失火者徒二年延燒林木者
流二千里殺傷人者减闘殺傷一等其在外失
火而延燒者各减一等(失火凖此<折 t="33"/>餘條在外)
　䟽議曰山陵前已釋訖兆域者鄧展云除地
　為塋将有形兆韋昭曰兆域也起土為塋域
　孝經曰卜其宅兆而安厝之然山陵兆域之
　所皆有宿衛之人而於此内失火者徒二年
　延燒兆域内林木者流二千里殺傷人者减
　闘殺傷一等其在外失火謂於兆域外失火
　延燒兆域内及林木者各减一等謂延燒兆
　域内徒二年上减一等若延燒林木者流二
　千里上减一等注云餘條在外失火凖此餘
　條謂庫藏以下諸條因在外失火延燒者
　减於内失火一等
諸庫藏及倉内皆不得燃火違者徒一年
　䟽議曰凢官庫藏及敖倉内有舍者皆不得
　燃火違者徒一年
諸失火及非時燒田野者笞五十(一日以後十<折 t="33"/>非時謂二月)
(土異冝者依鄉法<折 t="33"/>月三十日以前若鄉)延燒人舍宅及財物者杖
八十贓重者坐贓論减三等殺傷人者减闘殺
傷二等
　䟽議曰失火謂失火有所燒及不依令文節
　制而非時燒田野者笞五十其於當家之内
　失火者皆罪失火之人注云非時謂二月一
　日以後十月三十日以前若鄉土異宜者依
　鄉法謂北地霜早南土晚寒風土亦既異宜
　各須收穫緫了放火時節不可一凖令文故
　云各依鄉法延燒人舍宅及財物者各杖八
　十贓重者謂計贓得罪重於杖八十坐贓論减
　三等凖贓二十疋以上即從贓科殺傷人者
　减闘殺傷罪二等謂燒殺人者失火及燒田
　之人减死二等合徒三年不合償死者從本
　殺傷罪减其贓若損衆家之物者併累亦倍論
其行道燃火不滅而致延燒者各减一等
　䟽議曰人在行路之上或須燃火事了發去
　皆須滅之若不撲㓕而致延燒他人林木舍
　宅財物或殺傷人者各减上文罪一等謂延
　燒贓少者杖八十上减一等贓重者坐贓上
　減四等罪止徒一年殺傷人者減闘殺傷三
　等故云各减一等
諸於官府廨院及倉庫内失火者徒二年在宫
内加二等(亦同<折 t="33"/>廟社内)損害贓重者坐贓論殺傷人
者減闘殺傷一等延燒廟及宫闕者絞社減一
等
　䟽議曰若有人於内外官府公廨院宇之中
　及倉庫内失火者徒二年宫内加二等宫内
　謂殿門外有禁門其内並是若失火者徒三
　年注云廟社内亦同謂於宗廟及太社院内
　失火亦徒三年損害贓重者謂因失火延燒
　有所損害財物計贓重於徒二年者即凖坐
　贓科之謂燒官府廨内財物計贓五十疋合
　徒三年若因火有殺傷人者减闘殺傷罪一
　等謂殺人者流三千里傷人折二支徒三年
　若殺傷畜産不合從上條稱减闘殺傷一等
　償减價自從水火損敗誤失不償延燒廟及
　宫闕者絞社减一等流三千里
諸故燒官府廨舍及私家舍宅若財物者徒三
年贓滿五疋流二千里十疋絞殺傷人者以故
殺傷論
　䟽議曰凡官府廨宇及私家舍宅無問舍宇
　大小并及財物多少但故燒者徒三年計贓
　滿五疋流二千里贓滿十疋者絞殺傷人者
　以故殺傷論謂因放火而殺人者斬傷人折
　一支者流二千里之類若對主故燒非積聚
　延燒之物只同棄毁人財物論
諸見火起應告不告應救不救减失火罪二等
(失罪减<折 t="33"/>謂從本)其守衛宫殿倉庫及掌囚者皆不得離
所守救火違者杖一百
　䟽議曰見火起燒公私廨宇舍宅財物者並
　須告見在及鄰近之人共救若不告不救减
　失火罪二等謂若於官府廨宇内及倉庫從
　徒二年上减二等合徒一年若於宫及廟社
　内從徒三年上减二等徒二年若於私家從
　笞五十上减二等笞三十故注云從本失罪
　减明即不從延燒减之其守衛宫殿倉庫及
　掌囚者雖見火起並不得離所守救火違者
　杖一百雖見火起不告亦不合罪
諸水火有所損敗故犯者徴償誤失者不償
　䟽議曰水火有所損敗謂上諸條稱水火損
　敗得罪之處故犯者徵償若故决隄防通水
　入人家若故燒官府廨舍及私家舍宅財物
　有所損敗之類各徵償其稱失火之處及不
　修隄防而致損害之類各不償
諸棄毁大祀神御之物若御寳乗輿服御物及
非服而御者各以盗論亡失及誤毁者凖盗論
减二等
　䟽議曰棄毁大祀神御之物祠令天地宗廟
　神州等為大祀神御謂供神所御之物若御
　寳謂皇帝八寳太皇太后皇太后皇后寳以
　稱御者三后亦同乗輿服御物謂皇帝服御
　之物及非服而御謂帷帳几杖之屬非服而
　供御者以上義名例及職制並具釋訖有棄
　毁者各以盗論盗律盗大祀神御之物乗輿
　服御物者流二千五百里非服而御之物徒
　一年半贓重者計贓各加凢盗一等盗御寳
　者絞稱以盗論者與真盗同入十惡非服而
　御之物等不入十惡據盗律其擬供神御及
　供而廢闕若饗薦之具已饌呈者徒二年未
　饌呈者徒一年半又盗御寳條擬供服御等
　亦並徒二年今此條上言棄毁大祀下稱非
　服而御以盗論凖非服而御徒一年半舉下
　明上即棄毁擬供服御凖罪徒一年半以上
　亦各以盗論亡失及誤毁者凖盗論减二等
　並各從凖盗罪上减二等凖盗論者不在除
　免倍贓監主加罪加役流之例棄毁中祀神
　御之物减大祀二等棄毁小祀神御之物又
　减二等中祀以下不入十惡
諸大祀丘壇将行事有守衛而毁者流二千里
非行事日徒一年壝門各减二等
　䟽議曰大祀丘壇謂祀天於圓丘祭地於方
　丘五時迎氣祀五方上帝並各有壇此等将
　行祭祀各有守衛此時有損壊丘壇者流二
　千里非行事日謂非祭祀之日而毁者徒一
　年壝門各減二等壝門謂丘壇之外擁土為
　門毁壝門者将行事之日徒二年半非行事
　日杖九十故云各減二等毁中小祀各逓減
　二等
諸棄毁符節印及門鑰者各準盜論亡失及誤
毁者各減二等
　䟽議曰棄毁符節印及門鑰者各凖盗法論
　罪盗律盗宫殿門符發兵符傳符流二千里
　使節及皇城京城門符徒三年餘符徒一年
　門鑰各减三等盗官文書印徒二年餘印杖
　一百其亡失符節印以下誤毁者各减二等
　謂各减棄毁之罪二等
諸棄毁制書及官文書者凖盗論亡失及誤毁
者各减二等(事者從詐増减法<折 t="33"/>毁須失文字若欲動)其誤毁失符
移解牒者杖六十(而有本案者<折 t="33"/>謂未入所司)
　䟽議曰棄毁制書棄毁不相須毁者須失文
　字制書敕及奏抄亦同官文書謂曹司所行
　公案及符移解牒之類凖盗論謂各凖盗法
　得罪盗律盗制書者徒二年官文書杖一百
　亡失謂不覺遺落及被盗誤毁謂誤致毁損
　破失文字各减二等故注云毁須失文字謂
　制勑奏抄徒一年官文書杖八十若盗毁欲
　動事者自從増减法制敕及奏抄合死官文
　書即依詐偽律詐為官文書及増减法主司
　自有所避即從違式造立科罪杖罪以下杖
　一百徒罪以上加一等誤毁符移解牒者杖
　六十注云謂未入所司而有本案者謂未入曹
　司之間而即誤致毁者職制律雖無文亦與
　符移同罪
諸私發官文書印封視書者杖六十制書杖八
十若宻事各依漏泄坐减二等即誤發視者各
减二等不視者不坐
　䟽議曰官司行下文書多有封印而有私發
　印封視書者杖六十視制書杖八十若宻事
　各依漏泄坐减二等職制律漏泄大事應宻
　者絞减二等徒三年非大事應宻徒一年半
　减二等杖一百誤發視者各减二等謂誤發
　因視制書杖六十官文書笞四十大事應宻
　視者徒三年上减二等徒二年應宻非大事
　視者杖一百上减二等杖八十不視者不坐
　謂初雖誤發意不視書者無罪
諸主守官物而亡失簿書致數有乖錯者計所
錯以主守不覺盗論
　䟽議曰凢是官物皆立簿書主守之人亡失
　簿書為失簿書之故遂令物數乖錯者計所
　錯之數依不覺盗論廐庫律主司不覺盗者
　五尺笞二十十疋加一等過杖一百二十疋
　加一等罪止徒二年
其主典替代者文案皆立正案分付後人違者
杖一百(不免<折 t="33"/>並去官)
　䟽議曰謂主典替代所有文案皆須立正案
　分付承後人違而不付者合杖一百縱雖去
　官不同名例免法故注云並去官不免
諸於官私田園輙食瓜果之類坐贓論棄毁者
亦如之即持去者凖盗論
　䟽議曰稱瓜果之類即雜蔬菜等皆是若於
　官私田園之内而輙私食者坐贓論其有棄
　毁之者計所棄毁亦同輙食之罪故云亦如
　之持将去者計贓凖盗論並徴所費之贓各
　還官主
主司給與者加一等彊持去者以盜論主司即
言者不坐非應食官酒食而食者亦準此
　䟽議曰當園主司将瓜果之屬給與人食者
　加坐贓罪一等謂一尺笞三十一疋加一等
　給與将去者準盜上加一等一尺杖七十一
　疋加一等彊持去者謂以威若力彊持将去
　者以盜論計贓同真盜之法其贓倍徵贓滿
　五疋者免官若監臨主司自彊取者加凡盜
　罪二等除名倍贓並依常律主司當即言告
　者主司不坐非應食官酒食而輙食者亦凖
　此謂輙食者坐贓論棄毁者亦同持去者凖
　盗論彊持去者以竊盗論若主司私持去者
　並同監主盗法若非主司而因食次而持去
　者以盗論彊者依彊盗法
諸棄毁官私器物及毁伐樹木稼穡者凖盗論
即亡失及誤毁官物者各减三等
　䟽議曰棄毁官私器物謂是雜器財物輙有
　棄擲毁壊及毁伐樹木稼穡者種之曰稼歛
　之曰穡麥禾之類各計贓凖盗論即亡失及誤
　毁謂亡失及誤毁官私器物樹木稼穡者各
　减故犯三等謂其贓並備償若誤毁失私物
　依下條例償而不坐
諸毁人碑碣及石獸者徒一年即毁人廟主者
加一等其有用功修造之物而故損毁者計庸
坐贓論各令修立誤損毁者但令修立不坐
　䟽議曰䘮葬令五品以上聽立碑七品以上
　立碣塋域之内亦有石獸其有毁人碑碣及
　石獸者徒一年即毁人廟主者加一等徒一
　年半其有用功修造之物謂樓觀垣壍之類
　而故損毁者計修造功庸坐贓論謂拾疋徒
　一年十疋加一等仍令依舊修立若誤毁損
　者但令修立不坐
諸請受軍器事訖停留不輸者十日杖六十十
日加一等百日徒一年過百日不送者减私有
罪二等其棄毁者凖盗論
　䟽議曰請受軍器謂鍪甲矟弩弓箭之類征
　戍事訖停留不輸者十日杖六十十日加一
　等百日徒一年過百日不送者减私有罪二
　等擅興律私有甲一領流上减二等徒二年
　半之類其有或棄或毁者凖盗論各依盗律
　盗甲弩者流二千里禁兵器徒二年如此之
　類並名盗法
若亡失及誤毁傷者以十分論亡失一分毁傷
二分杖六十亡失二分毁傷四分杖八十亡失
三分毁傷六分杖一百即不滿十分者一當一
分論其經戰陣而有損失者不坐儀仗各减二等
　䟽議曰請官器仗若亡失及誤毁傷者以十
　分論謂請百事十事為一分之類若亡失一
　分或毁傷二分假有請百事亡失十事或毁
　傷二十事各杖六十若亡失二分毁傷四分
　杖八十亡失三分毁傷六分杖一百其分數
　各與上解義同罪止杖一百即不滿十分者
　一當一分論謂請玖事為玖分之類亦依亡
　失毁傷凖分為罪仍依令備償其經戰陣而
　損失者不坐不償儀仗各减二等儀仗謂非
　兵器若有亡失誤毁各依十分之法各减軍
　器罪二等若亡失毁傷罪名不等者即以重
　法併滿輕法
諸棄毁亡失及誤毁官私器物者各備償(在倉<折 t="33"/>謂非)
(持守者<折 t="33"/>庫而别)若被彊盗者各不坐不償即雖在倉庫
故棄毁者徴償如法其非可償者坐而不備(符<折 t="33"/>謂)
(文書之類<折 t="33"/>印門鑰官)
　䟽議曰官私器物其有故棄毁或亡失及誤
　毁者各備償注云謂非在倉庫而别持守者
　謂倉庫之外别處持守而有棄毁亡失及誤
　毁官私器物始合備償若被強盗各不坐不
　償雖在倉庫之内若有故棄毁徴償如法其
　非可償者止坐其罪不合徴償故注云謂符
　印門鑰官文書稱之類者寳節木契制勑(是<折 t="33"/>並)
諸亡失器物符印之類應坐者皆聽三十日求
訪不得然後决罪若限内能自訪得及他人得
者免其罪限後得者追减三等
　䟽議曰若亡失器物符印之類寳及門鑰亦
　同為亡失應合罪者未得即决皆聽三十日
　求訪限滿不得然後决罪若三十日内自訪
　得及他人得者免其亡失之罪三十日限外
　得者追减三等若已經奏决不合追减
官文書制書程限内求訪得者亦如之
　䟽議曰官文書及制書程限内求訪得者謂
　曹司執行案各有程限公式令小事五日程
　中事十日程大事二十日程徒罪以上獄案
　辯定後三十日程其制勅皆當日行下若行
　下處多事須抄冩依公式合滿二百紙以下
　限二日程每二百紙以上加一日程所加多
　者不得過五日赦書不得過三日若有亡失
　各於此限内訪得者亦得免罪限外得者坐
　如法然制勅事重程限一日如有稽廢得罪
　不輕若許以三旬追訪稽者皆須注失所以
　不與亡失器物同例若官文書制書事巳行
　訖無程者亦依三十日為限
即雖故棄擲限内訪得聽减一等
　䟽議曰器物符印之類以下雖有規避而故
　棄擲限内訪得者聽减本失罪一等
諸於他人地内得宿藏物隐而不送者計合還
主之分坐贓論减三等(不送官者罪亦如之<折 t="33"/>若得古器形制異而)
　䟽議曰謂凡人於他人地内得宿藏物者依令
　合與地主中分若有隐而不送計應合還主
　之分坐贓論减三等罪止徒一年半注云若
　得古器形制異而不送官者謂得古器鍾鼎
　之類形制異於常者依令送官酬直隐而不
　送者即准所得之器坐贓論减三等故云罪
　亦如之
　問曰官田宅私家借得令人佃食或私田宅
　有人借得亦令人佃作人於中得宿藏各合
　若為分財
　答曰藏在地中非可預見其借得官田宅者
　以見住見佃人為主若作人及耕犂人得者
　合與佃住之主中分其私田宅各有本主借
　者不施功力而作人得者合與本主中分借
　得之人既非本主又不施功不合得分
諸得闌遺物滿五日不送官者各以亡失罪論
贓重者坐贓論私物坐贓减二等
　䟽議曰得䦨遺之物者謂得寳印符節及
　雜物之類即須送官滿五日不送者各得亡
　失之罪贓重者謂計贓重於亡失者坐贓論
　罪止徒三年私物坐贓論减二等罪止徒二
　年其物各還官主
諸違令者笞五十(律無罪名者<折 t="33"/>謂令有禁制而)别式减一等
　䟽議曰令有禁制謂儀制令行路賤避貴来
　避去之類此是令有禁制律無罪名違者得
　笞五十别式减一等謂禮部式五品以上服
　紫六品以下服朱之類違式文而著服色者
　笞四十是名别式减一等物仍沒官
諸不應得為而為之者笞四十(理不可為者<折 t="33"/>謂律令無條)事
理重者杖八十
　䟽議曰雜犯輕罪觸類弘多金科玉條包羅
　難盡其有在律在令無有正條若不輕重相
　明無文可以比附臨時處断量情為罪庶補
　遺闕故立此條情輕者笞四十事理重者杖
　八十
故唐律疏議卷第二十七
故唐律䟽議卷第二十八(凡一十八條<折 t="33"/>捕亡)
　䟽捕亡律者魏文侯之時里悝制法經六篇
　捕法第四至後魏名捕亡律北齊名捕斷律
　後周名逃捕律隋復名捕亡律然此篇以上
　質定刑名若有逃亡恐其滋蔓故須捕繫以
　寘䟽網故次雜律之下
諸罪人逃亡将吏已受使追捕而不行及逗留
(便之者<折 t="33"/>謂故方)雖行與亡者相遇人仗足敵不闘而退
者减罪人罪一等闘而退者减二等即人仗不
敵不闘而退者减三等闘而退者不坐
　䟽議曰依捕亡令囚及征人防人流人移鄉
　人逃亡及欲入冦賊若有賊盗及被傷殺並
　須追捕其罪人逃亡謂犯罪事發而亡囚與
　未囚並是将吏已受使追捕者謂見任武官
　為将文官為吏已受使追捕罪人而不行及
　逗留謂故作廻避逗留及詐為疾患不去之
　類雖行與亡者相遇人兵器仗足得相敵不
　戰闘而退者各减罪人罪一等謂罪人合死
　將吏處流三千里之類闘而退者謂人仗足
　敵闘而退者减二等若罪人應死将吏合徒
　三年即人仗不敵謂賊多兵少或器仗不敵
　不闘而退者减三等罪人應死将吏徒二年
　半闘而退者不坐謂人仗不敵計盡力窮知
　難而退者不坐
即非将吏臨時差遣者各减将吏一等三十日
内能自捕得罪人獲半以上雖不得半但所獲
者最重皆除其罪雖一人捕得餘人亦同若罪
人巳死及自首各盡者亦從免法不盡者止以
不盡人為坐
　䟽議曰即非将吏謂非見任文武官即停家
　職資(謂前聀前官<折 t="33"/>釋曰停家職資)及勲官之類臨時州縣
　差遣領人追捕者各減将吏罪一等雖非将
　吏奉敕差行者亦同将吏之法不在減一等
　之限三十日内自捕得罪人獲半以上謂十
　人逃亡獲得五六者雖不得半但所獲者最
　重假有徒流死囚一時逃走捕得死罪一人
　雖不得徒流九人仍除其罪雖是一人捕得
　衆共失囚之人並同免法若罪人已死謂自
　死及被他人殺若能歸首十人俱盡者亦從
　免法若罪人自首不盡止以不盡之人凖罪
　為坐
限外若配贖以後能自捕得者各追减三等即
為人捕得及罪人已死若自首各追减二等(經<折 t="33"/>已)
(例餘條追减凖此<折 t="33"/>奏决者不在追减之)
　䟽議曰失罪人經三十日追捕不得無官䕃
　者或配徒流有官䕃者或已徴贖此後能自
　捕得罪人各追减前所斷罪三等即他人捕
　得及罪人身死訖若罪人自首各得追减二
　等注云已經奏决者不在追减之例謂将吏
　以下失罪人其罪已經奏决徒流笞杖之類
　不在追减之例餘條追减凖此謂亡失寳印
　及不覺失囚等稱追减者若事經奏决亦不
　在追减之例故云餘條凖此
諸捕罪人而罪人持仗拒捍其捕者格殺之及
走逐而殺(空手等<折 t="33"/>走者持仗)若廹窘而自殺者皆勿論
　䟽議曰捕罪人謂上條将吏以下捕罪人而
　罪人乃持仗拒捍仗謂兵器及杵棒之屬其
　捕者以其拒捍因而格殺之及罪人迯走捕
　者逐而殺之注云走者持仗空手等慮其走
　失故雖空手亦許殺之若廹窘而自殺謂罪
　人被捕逼廹窮窘或自殺或落坑穽而死之
　類皆悉勿論
即空手拒捍而殺者徒二年已就拘執及不拒
捍而殺或折傷之各以闘殺傷論用刃者從故
殺傷法
　䟽議曰謂罪人空手雖相拒捍不能為害而
　格殺之者徒二年若罪人已被拘執及元無
　拒捍之心而殺或折傷之各依闘訟律以闘
　殺傷論用刃者從故殺傷法
罪人本犯應死而殺者加役流即拒毆捕者加
本罪一等傷者加闘傷二等殺者斬
　䟽議曰謂罪人本犯合死已就拘執及不拒
　捍而捕殺之者加役流即拒毆捕者加本罪
　一等假有罪人本犯徒三年而拒毆捕人流
　二千里傷者加闘傷二等假有拒毆捕者折
　一齒加凢闘二等合徒二年之類殺捕人者
　斬捕人不限貴賤殺者合斬
諸被人毆擊折傷以上若盗及强姦雖傍人皆
得捕繫以送官司(籍内雖和聽從捕格法<折 t="33"/>捕格法凖上條即姦同)
　䟽議曰有人毆擊他人折齒折指以上若盗
　及強姦雖非被傷被盗被姦家人及所親但
　是傍人皆得捕繫以送官司捕格法凖上條
　持仗拒捍其捕者得格殺之持仗及空手而
　走者亦得殺之其拒捕不拒捕並同上條捕
　格之法即姦同籍内言同籍之内明是不限
　良賤親踈雖和姦亦聽從上條捕格之法
　問曰親戚共外人和姦若捕送官司即於親
　有罪律許捕格未知捕者得告親罪以否
　答曰若男女俱是本親合相容隱既兩俱有
　罪不合捕格告言若所親共他人姦他人即
　合有罪於親雖合容隐非是故相告言因捕
　罪人事相連及其於捕者不合有罪和姦之
　人兩依律斷
若餘犯不言請而輙捕繫者笞三十殺傷人者
以故殺傷論本犯應死而殺者加役流
　䟽議曰若餘犯不言請謂非毆擊人折傷以
　上若盗及強姦或和姦同籍内此外有犯須
　言請官司不得輙加捕繫如捕繫者笞三十
　因而殺傷人者以故殺傷論本犯應死謂餘
　犯合死捕而殺者合加役流
諸追捕罪人而力不能制告道路行人其行人
力能助之而不助者杖八十勢不得助者勿論
(險難及馳驛之類<折 t="33"/>勢不得助者謂隔)
　䟽議曰追捕罪人謂将吏以下據法追捕及
　在律文聽私捕繫而力不能拘制告道路行
　人其行人力能助之謂行者人仗堪制罪人而
　不救助者行人合杖八十勢不得助者謂隔川
　谷垣籬壍柵之類不可踰越過者及馳驛之類
　稱之類者官有急事及私家救疾赴哀情事
　急速亦各無罪
諸捕罪人有漏露其事令得逃亡者減罪人罪
一等(所收捕罪為坐<折 t="33"/>罪人有數罪但以)
　䟽議曰捕罪人謂上條将吏以下受使追捕
　而有漏露應捕之事令使罪人逃避者漏露
　之人減罪人罪一等注云罪人有數罪者假
　有一人或行強盜兼復殺人又欲謀叛若為
　謀叛而捕漏露者唯從謀叛減一等若為賊
　盜或殺人而捕漏露者即從賊盗殺人上减
　一等不論謀叛故云但以所收捕罪為坐
未斷之間能自捕得除其罪相容隐者為捕得
亦同(為捕得凖此<折 t="33"/>餘條相容隐)即他人捕得若罪人已死及
自首又各减一等
　䟽議曰未斷之間謂漏露之罪未經斷定能
　自捕得罪人者除其失囚之罪相容隱者為
　捕得謂同居及大功以上親外祖父母外孫
　若孫之婦夫之兄弟及兄弟妻奴婢部曲為
　主捕得並同身自捕獲皆除其罪注云餘條
　相容隐爲捕得凖此假如上條将吏受使追
　捕罪人致失者相容隱捕得亦與自捕得同
　故云亦凖此即他人捕得若罪人已死謂自
　死及被他人殺者皆同及自首又各於罪人
　上更减一等緫减罪人罪二等
諸隣里被強盗及殺人告而不救助者杖一百
聞而不救助者减一等力勢不能赴救者速告
随近官司若不告者亦以不救助論其官司不
即救助者徒一年竊盗者各减二等
　䟽議曰依禮五家為隣五隣為里既同邑落
　隣居接續而被強盗及殺人者皆須逓告即
　救助之若告而不救助者杖一百雖不承告
　聲響相聞而不救助者减一等杖九十力勢
　不能赴救者謂賊強人少或老小羸弱不能
　赴救者速告随近官司若不告者亦以不救
　助罪科之其官司不即救助者依捕亡令有
　盗賊及傷殺者即告隨近官司村坊屯驛聞
　告之處率随近軍人及夫從發處追捕若其
　所在官司知而不即救助者徒一年竊盗各
　减二等謂隣里被竊盗承告而不救助者從
　杖一百上减聞而不救助者從杖九十上减
　官司承告不即救助者從徒一年上减
諸征名已定及從軍征討而亡者一日徒一年
一日加一等十五日絞臨對冦賊而亡者斬主
司故縱與同罪(凖此<折 t="33"/>下條)
　䟽議曰征名已定謂衛士及募人征名已定
　訖及從軍征討而亡者一日徒一年一日加
　一等八日流三千里十五日絞若臨對冦賊
　謂壁壘相對矢石将交而亡者斬亦據應戰
　之人主司故縱與同罪謂主司知情容其亡
　避各與亡者罪同亡者合斬主司合絞注云
　下條凖此謂下條向防及在防未滿而亡者
　主司故縱亦各同罪其臨對㓂賊而有亡者
　但亡即坐不計日數及行逺近其有從軍征
　討而亡未滿十五日軍還者未還以前依征
　亡之法征還之後從軍還亡罪而斷将未還
　之日併滿軍還之日累科
軍還而先歸者各减五等其逃亡者同在家逃
亡法
　䟽議曰軍雖凱還須依部伍若不隨團隊而
　輙先歸者各减軍亡罪五等其逃亡者同在
　家逃亡法謂一日笞四十十日加一等罪止
　流二千里若軍還先歸一日徒一年上减五
　等合杖六十罪止徒一年半日若少從先歸
　日科日若多從有軍名亡法
諸防人向防及在防未滿而亡者(亦同<折 t="33"/>鎮人)一日杖
八十三日加一等
　䟽議曰防人向防謂上道訖逃走及在防年
　限未滿而亡者鎮人亦同一日杖八十三日
　加一等既無罪止之文加至流三千里亡日
　未到罪止鎮防日已滿者計應還之日同在
　家亡法累併為罪
諸流徒囚役限内而亡者(人未到配所而亡者<折 t="33"/>犯流徒應配及移鄉)
(同<折 t="33"/>亦)一日笞四十三日加一等過杖一百五日加
一等
　䟽議曰流徒囚謂或流或徒者各在其役限
　内而亡者注云犯流徒應配及移鄉人未到
　配所而逃亡者各與流徒囚役限内而亡罪
　同一日笞四十三日加一等十九日合杖一
　百過杖一百五日加一等五十九日流三千里
主守不覺失囚減囚罪三等即不滿半年徒者
一人笞三十三人加一等罪止杖一百監當官
司又减三等故縱者各與同罪
　䟽議曰主守謂主守囚徒之人及部領流移
　人等不覺囚亡减囚罪三等謂從囚本罪上
　减三等不從逃坐减之即不滿半年徒者謂
　徒役将滿餘日不滿半年徒而有逃亡者不
　計逃日而科唯據亡人之數為罪一人笞三
　十三人加一等謂四人亡合笞四十不覺二
　十二人亡即至罪止合杖一百監當官司又
　减三等謂减主守罪三等不覺二十二人亡
　者罪止杖七十故縱者各與同罪稱各者謂
　監當官司及主守各與亡囚本犯罪同
諸宿衛人在直而亡者一日杖一百二日加一
等即從駕行而亡者加一等
　䟽議曰宿衛人謂諸衛大将軍以下當畨衛
　士以上在直畨限内而有逃亡者一日杖一
　百二日加一等計一十七日流三千里直滿
　以後即同在家亡法即從駕行者以其陪從
　事重故加宿衛一等之坐亡者一日徒一年
　二日加一等十五日流三千里
　問曰衛士於宫城外守衛或於京城諸司守
　當或被配於王府上畨如此之徒而有逃亡
　者合科何罪
　答曰宫城之外兼及皇城京城若有逃亡罪
　亦與宿衛不别若其凖减三等之例即太輕
　於在家而亡是知守當雜犯有减三等之科
　逃亡之辜得罪與宿衛不異
諸丁夫雜匠在役及工樂雜戸亡者(人亦同<折 t="33"/>太常音聲)
一日笞三十十日加一等罪止徒三年主司不
覺亡者一人笞二十五人加一等罪止杖一百
故縱者各與同罪
　䟽議曰丁謂正役夫謂雜徭及雜色工匠諸
　司工樂雜户注云太常音聲人亦同丁夫雜
　匠並據在役逃亡工樂以下在家亡者亦是
　一日笞三十十日加一等罪止徒三年主司
　謂監當主司不覺逃亡者計人數坐之一人
　笞二十五人加一等四十一人逃亡即至罪
　止杖一百主司故縱者各與逃亡者同罪
即人有課役全户亡者亦如之若有軍名而亡
者加一等其人無課役及非全戸亡者减二等
即女户亡者又减三等其里正及監臨主司故
縱户口亡者各與同罪不知情者不坐
　䟽議曰人有課役謂或有課無役或有役無
　課而全户亡者亦如丁夫在役逃罪一日笞
　三十十日加一等罪止徒三年若有軍名而
　亡謂衛士掌閑駕士幕士之類名屬軍府者緫
　是有軍名其幕士屬衛尉駕士屬太僕之類
　不隷軍府者即不同軍名之例有軍名而亡
　者雖非全户加一等合流二千里其人無課
　役謂全户亡者其有課役謂非全户亡者各
　减有課役全户亡罪二等罪止徒二年若其
　人無課役又非全戸亡者又减二等罪止徒
　一年即女戸亡亦謂全戸而亡者又减三等
　緫减有課役亡者五等罪止杖一百婦女非
　全户亡又减二等合杖八十其里正及監臨
　主司折衝府於軍人亦同監臨之例故縱户
　口軍人亡者各與亡者罪同不知情者不坐
　問曰有軍名而亡於他處附貫課役如法唯
　無軍名合當何罪
　答曰逃亡之罪多據闕課無課之軰責其浮
　逰亦既編户見在課役如法凖式仍徴賦役
　附處復有課輸於官課役無違唯免軍名合
　罪依例逃亡自首减罪二等坐之仍勒還本所
諸非亡而浮浪他所者十日笞十二十日加一
等罪止杖一百即有官事在他所事了留住不
還者亦如之若營求資財及學宦者各勿論闕
賦役者各依亡法
　䟽議曰非亡謂非避事逃亡而流在他所者
　十日笞十二十日加一等一百九十日罪止
　杖一百即有官事已了留住不歸者亦同浮
　浪之罪若營求資財者謂貿遷有無逺求利
　潤及學宦者或負笈從師或棄繻求仕各遂
　其業故並勿論闕賦役者各依亡法謂因此
　不歸致闕賦役各準逃亡之法依状科罪若
　全户者罪止徒三年非全户者減二等
諸官户官奴婢亡者一日杖六十三日加一等
(婢亦同<折 t="33"/>部曲私奴)主司不覺亡者一口笞三十五口加
一等罪止杖一百故縱官戸亡者與同罪奴婢
準盜論即誘導官私奴婢亡者準盜論仍令備償
　䟽議曰官戸及官奴婢逃亡者一日杖六十
　三日加一等注云部曲私奴婢亦同部曲雖
　取良人之女其妻若逃亡罪同部曲主司不
　覺謂不覺官户官奴婢亡者一口笞三十五
　口加一等三十六口罪止杖一百故縱官户
　亡者同官户逃亡之罪罪止流凖加杖二百
　之法故縱官奴婢亡者凖盗論謂計贓五疋
　徒一年五疋加一等即誘導官私奴婢亡者
　謂不将入己導引令亡者並凖盗論五疋徒
　一年五疋加一等仍令備償故縱亡者得罪
　不償若誘導官户部曲亡者律無正文當不
　應得為從重杖八十與同行者同過致資給
　之罪
諸在官無故亡者一日笞五十三日加一等過
杖一百五日加一等邉要之官加一等
　䟽議曰在官謂在令式有貟見在官者無故
　私逃者一日笞五十三日加一等過杖一百
　五日加一等五十六日流三千里邉要之官
　户部式靈勝等五十九州為邉州此乃居邉
　為要亡者加罪一等謂品官以上一日杖六
　十三日加一等
諸被囚禁拒捍官司而走者流二千里傷人者
加役流殺人者斬從者絞若私竊逃亡以徒亡
論(亡者亦同<折 t="33"/>事發未囚而)
　䟽議曰被囚禁不限有罪無罪但據状應禁
　者散禁亦同拒捍官司而強走者流二千里
　傷人者謂因拒捍傷主司及捕捉之人者加
　役流殺人者斬從者絞不至死者依首從法
　若私竊逃亡謂被囚禁而私逃者從上條流
　徒囚役限内而亡一日笞四十三日加一等
　過杖一百五日加一等此是事發更為合重
　其坐注云事發未囚謂罪人事發被追拒捍
　官司逃走及私竊逃亡亦與在禁逃亡罪同
　問曰有人據状不合禁身被官人枉禁拒捍
　官司逃走合得何罪
　答曰本罪不合囚禁枉被官人禁留雖即逃
　亡不合與囚亡之罪若有拒捍殺傷止同故
　殺傷法私竊逃亡同在家逃亡之罪若判案
　禁者雖本無罪亦同囚例
諸主守不覺失囚者减囚罪二等若囚拒捍而
走者又减二等皆聽一百日追捕限内能自捕
得及他人捕得若囚已死及自首除其罪即限
外捕得及囚已死若自首者各又追减一等
　䟽議曰主守者謂専當守囚之人典獄之類
　不覺失囚者减囚罪二等假失死囚合徒三
　年之類若囚拒捍強走力不能制又减二等
　皆聽一百日追捕限内能自捕得及他人捕
　得者不限親踈若囚已死及自歸首並除失
　囚之罪即百日限外捕得及囚已死若囚自
　首各又追减失囚本罪一等稱追减者謂失
　囚之罪已經断訖者仍更追减若已奏决者
　不在追减之例
監當之官各减主守三等故縱者不給捕限即
以其罪罪之未斷决間能自捕得及他人捕得
若囚已死及自首各减一等(司應坐當條不立<折 t="33"/>謂此篇内監臨主)
(縱者並凖此法<折 t="33"/>捕訪限及不覺故)
　䟽議曰監當之官謂檢校専知囚者即當直
　官人在直時其判官凖令合還而失囚者罪
　在當直之官各减主守三等謂减囚罪五等
　囚若拒捍而走得减囚罪七等之類故縱者
　不給捕限謂主守及監當之官故縱囚逃亡
　者並不給限捕訪即以其罪罪之者謂縱死
　囚得死罪縱流徒囚得流徒罪之類未断决
　間謂官當收贖者未断死及笞杖者未决能
　自捕得及他人捕得若囚已死及自首各减
　一等
　注謂此篇内監臨主司應坐當條不立捕訪
　限及不覺故縱者並準此法
　䟽議曰上條征人逃亡者主司故縱與同罪
　及流徒囚限内而亡監當官司不立捕限及
　不覺故縱如此之類並準此條為法
諸部内容止他界逃亡浮浪者一人里正笞四
十(若有家口逃亡浮浪者一戸同一人為罪<折 t="33"/>謂經十五日以上者坊正村正同里正之罪)
四人加一等縣内五人笞四十十人加一等州
隨所管縣通計為罪(首佐職為從<折 t="33"/>皆以長官為)各罪止徒二
年其官户部曲奴婢亦同
　䟽議曰部内謂部界之内容止他界逃亡浮
　浪者一人里正笞四十謂容止經十五日以
　上始科里正之罪坊正村正部内容止逃亡
　亦同里正之罪若将家口逃亡浮浪者家口
　不限多少一戸同一人為罪四人加一等即
　五人逃亡及以浮浪笞五十二十五人杖一
　百三十七人徒二年縣内五人笞四十十人
　加一等九十五人合徒二年州隨所管縣通
　計為罪謂州管二縣者十人笞四十一百九
　十人徒二年管縣更多凖此通計為坐皆以
　長官為首佐職為從既無以下之文即明不
　及主典各罪止徒二年其容止官户部曲奴
　婢亦同良人之法
若在軍役有犯者隊正以上折衝以下各凖部
内有盗賊之法
　䟽議曰稱軍役有犯者謂於行軍征役之所
　容止逃亡浮浪即凖州縣以下得罪隊正隊
　副同里正校尉旅帥减隊正一等折衝果毅
　隨所管校尉多少為罪故云隊正以上折衝
　以下各凖部内有盗賊之法
諸知情藏匿罪人若過致資給(及亡叛之類<折 t="33"/>謂事發被追)令
得隱避者各减罪人罪一等(資給亦同若卑㓜<折 t="33"/>藏匿無日限過致)
(奴婢首匿主後知者與同罪即尊長匿罪人尊<折 t="33"/>藏隱匿状已成尊長知而聽之獨坐卑㓜部曲)
(但已遣去而事發及匿得相容隱者之侣並不<折 t="33"/>長死後卑㓜仍匿者减五等尊長死後雖經匿)
(人不合赦免赦後匿如故不知人有罪容寄之<折 t="33"/>坐小功已下亦同减例若赦前藏匿罪人而罪)
(而匿罪人知情者皆坐不知者勿論<折 t="33"/>後知而匿者皆坐如律其展轉相使)
　䟽議曰知情藏匿謂知罪人之情主人為相
　藏隱過致資給者謂指授道途送過險處助
　其運致并資給衣糧遂使凶人潜隐他所注
　云謂事發被追若非事發未是罪人故須事
　發被追始辯知情之状及亡叛之類謂逃亡
　或叛國雖未追攝行即可知過致資給令隱
　避者减罪人罪一等合流三千里之類稱之
　類者或有亡命山澤不從追喚皆是
　注藏匿無日限過致資給亦同若卑幼藏隱
　匿状已成尊長知而聽之獨坐卑幼部曲奴
　婢首匿主後知者與同罪
　䟽議曰藏匿無日限者謂不限日之多少但
　藏匿即坐過致資給亦同無日限若卑幼藏
　隱匿状既成以其同居得相容隱故尊長知
　而聽之獨坐卑幼尊長不坐部曲奴婢作首
　隱匿罪人主後知者與同罪謂同部曲奴婢各
　减罪人罪一等以主不為部曲奴婢隱故也
　注即尊長匿罪人尊長死後卑幼仍匿者减五
　等尊長死後雖經匿但已遣去而事發及匿得
　相容隱者之侣並不坐小功以下亦同减例
　䟽議曰謂尊長在日自匿罪人容其相隱尊
　長死後卑幼匿之如故亦不限日之多少减
　尊長罪五等總减罪人罪六等尊長死後雖經
　匿但發遣去後罪始發覺及匿得相容隱者
　之徒侣假有大功之親共人行盗事發被追
　俱來藏匿若紏其徒侣親罪即彰恐相連累
　故並不與罪小功以下亦同减例即例云小
　功以下相容隱减凢人三等合匿小功緦麻
　親之侣亦凖此例减之緫减罪人罪四等故
　云亦同减例
　注若赦前藏匿罪人而罪人不合赦免赦後
　匿如故不知人有罪容寄之後知而匿者皆
　坐如律
　䟽議曰赦前藏匿罪人而罪人不合赦免假
　有匿十惡人㑹赦十惡不合赦免赦後匿如
　故及不知人有罪容寄之後知而匿者並依
　藏匿之罪科之
　注其展轉相使而匿罪人知情者皆坐不知
　者勿論
　䟽議曰展轉相使匿罪人者假有甲知情匿
　罪人又嘱付乙令匿乙又嘱丙遣匿如此展
　轉相使匿者乙丙知是罪人得藏匿之罪不
　知情者無罪故云勿論
罪人有數罪者止坐所知
　䟽議曰罪人有數罪謂或殺人或姦盜止坐
　所知者謂於所知之罪上减一等之類
　問曰有奴婢匿一流囚主後知之主合得何罪
　答曰有奴婢首匿流囚罪合减一等徒三年
　加杖二百主後知者與奴婢同科亦凖奴婢
　之罪合杖二百其應例减收贖各凖其主本
　法仍於二百上减贖若奴婢死後主匿如故
　即得自匿之罪一合凖奴婢為坐
故唐律䟽議卷第二十八
故唐律䟽議卷第二十九(凡一十四條<折 t="33"/>断獄)
　䟽断獄律之名起自於魏魏分里悝囚法而
　出此篇至北齊與捕律相合更名捕斷律至
　後周復為斷獄律釋名云獄者确也以實囚
　情臯陶造獄夏曰夏臺殷名羑里周曰圜土
　秦曰囹圄漢以来名獄然諸篇罪名各有類
　例訊捨出入各立章程此篇錯綜一部條流
　以為决斷之法故承衆篇之下
諸囚應禁而不禁應枷鏁杻而不枷鏁杻及脱
去者杖罪笞三十徒罪以上逓加一等廻易所
著者各减一等
　䟽議曰獄官令禁囚死罪枷杻婦人及流以
　下去杻其杖罪散禁又條應議請减者犯流
　以上若除免官當並鏁禁即是犯笞者不合
　禁杖罪以上始合禁推其有犯杖罪不禁應
　枷鏁杻而不枷鏁杻及脱去者杖罪笞三十
　徒罪不禁及不枷鏁若脱去者笞四十流罪
　不禁及不枷鏁若脱去者笞五十死罪不禁
　及不枷鏁杻若脱去者杖六十是名逓加一
　等廽易所著者各减一等謂應枷而鏁應鏁
　而枷是名廽易所著徒罪者笞三十流罪笞
　四十死罪笞五十
即囚自脱去及廽易所著者罪亦如之若不應
禁而禁及不應枷鏁杻而枷鏁杻者杖六十
　䟽議曰即囚自擅脱去枷鏁杻者徒罪笞四
　十流罪以上逓加一等即囚自廻易所著者
　各减一等故云亦如之若不應禁而禁及不
　應枷鏁杻而枷鏁杻並謂據令不合者各杖
　六十
諸以金刃及他物可以自殺及解脱而與囚者
杖一百若囚以故迯亡及自傷傷人者徒一年
自殺殺人者徒二年若囚本犯流罪以上因得
迯亡雖無傷殺亦凖此
　䟽議曰金刄謂錐刀之属他物謂繩鋸之類
　可以自殺及解脱枷鏁雖囚之親属及他人
　與者物雖未用與者即杖一百若以得金刃
　等故因得迯亡或自傷害或傷他人與物者
　徒一年若囚自殺或殺他人與物者徒二年
　若囚本犯流罪以上因得金刃等物而得逃
　亡者雖無殺傷與物者亦徒二年
即囚因逃亡未斷之間能自捕得及他人捕得
若囚自首及已死各减一等即子孫以可解脱
之物與祖父母父母部曲奴婢與主者罪亦同
　䟽議曰謂囚因得金刄及他物之故以自解
　脱而得逃走與物人罪未斷之間能自捕得
　及他人捕得若囚自来歸首及囚自死或他
　人殺之者亦同各减一等謂徒以下囚逃者
　一年徒上减流死囚逃者二年徒上减即子
　孫以可解脱之物謂稱孫者曽玄同而與祖
　父母父母或部曲奴婢與主者並與凢人罪
　同亦不合輙自捕捉若官司遣捕而送者無
　罪自捕送官者同告法若有傷殺而逃亡者
　後能捕獲與物之人各依前傷殺之罪不合
　减科
諸死罪囚辭窮竟而囚之親故為囚所遣雇倩
人殺之及殺之者各依本殺罪減二等囚若不
遣雇倩及辭未窮竟而殺各以闘殺傷論至死
者加役流
　䟽議曰謂犯死罪囚辭状窮竟而囚之緦麻
　以上親及故舊為囚所遣或雇人倩人而殺
　訖者其所遣雇倩之人及受雇倩殺者各依
　尊卑貴賤本殺罪上减二等科之囚若不遣
　親知雇倩人殺及囚雖遣雇倩人殺而辭状
　未窮竟而殺者其所遣之人及受雇倩者各
　依尊卑貴賤以闘殺罪論至死者加役流
　問曰其囚本犯死罪辭未窮竟又不遣人雇
　倩殺之而囚之親故雇倩人殺及殺之者合
　得何罪
　答曰辭雖窮竟不遣雇倩人殺之雖遣雇倩
　殺之辭未窮竟此等二事各依闘殺為罪至
　死者加役流若辭未窮竟復不遣雇倩殺之
　而輙殺者各同闘殺之法至死者並皆處死
　不合加役流
辭雖窮竟而子孫於祖父母父母部曲奴婢於
主者皆以故殺罪論
　䟽議曰辭雖窮竟謂死罪辯定訖而子孫於
　祖父母父母部曲奴婢於主雖被祖父母父
　母及主所遣而輙殺者及雇人倩人殺者其
　子孫及部曲奴婢皆以故殺罪論子孫仍入
　惡逆部曲奴婢經赦不原其被雇倩之人仍
　同上解减闘殺罪二等
諸主守受囚財物導令翻異及與通傳言語有
所増减者以枉法論十五疋加役流三十疋絞
　䟽議曰主守謂専當掌囚典獄之属受囚財
　物導引其囚令翻異文辯及得官司若文證
　外人言語為報告通傳有所増减其罪者以
　枉法論依無祿枉法受財一尺杖九十一疋
　加一等十五疋加役流三十疋絞
贓輕及不受財者减故出入人罪一等無所増
减者笞五十受財以受所監臨財物論其非主
守而犯者各减主守一等
　䟽議曰贓輕謂受贓得罪輕於减囚罪一等
　者及不受財唯通言語减故出入罪一等謂
　導令翻異及通傳言語出入囚死罪者處流
　三千里出入流罪以下各减本罪一等之類
　雖即教導及通傳言語於囚罪無所増减者
　笞五十若無増减而受財者以受所監臨財
　物論一尺笞四十一疋加一等八疋徒一年
　其非主守而犯者謂非監當囚人而有外人
　導囚翻異有所増减各减主守罪一等若受
　贓財於主守贓上减一等若不受財者於囚
　罪上减二等雖通言語無所増减笞四十
諸囚應請給衣食醫藥而不請給及應聽家人
入視而不聽應脱去枷鏁杻而不脱去者杖六
十以故致死者徒一年即减竊囚食笞五十以
故致死者絞
　䟽議曰凖獄官令囚去家懸逺絶餉者官給
　衣糧家人至日依數徴納囚有疾病主司陳
　牒請給醫藥救療此等應合請給而主司不
　為請給及主司不即給凖令病重聽家人入
　視而不聽及應脱去枷鏁杻而所司不為脱
　去者所由官司合杖六十以故致死者謂不
　為請及雖請不即為給衣糧醫藥病重不許
　家人入視及不脱去枷鏁杻由此致死者所
　由官司徒一年即减竊囚食者不限多少笞
　五十若由减竊囚食其囚以故致死者减竊
　之人合絞
諸應議請减若年七十以上十五以下及廢疾
者並不合拷訊皆據衆證定罪違者以故失論
若證不足告者不反坐
　䟽議曰應議謂在名例八議人請謂應議者
　期以上親及孫若官爵五品以上者减謂七
　品以上之官及五品以上之祖父母父母兄
　弟姊妹妻子孫者若年七十以上十五以下
　及廢疾依令一支廢腰脊折瘕瘂侏儒等並
　不合拷訊皆據衆證定罪稱衆者三人以上
　明證其事始合定罪違者以故失論謂不合
　拷訊而故拷訊致罪有出入者即依下條故
　出入人及失出入人罪法其罪雖無出入而
　枉拷者依前人不合捶拷法以闘殺傷論至
　死者加役流即以闘殺傷為故失若證不滿
　三人告者不反坐被告之人亦不合入罪
　問曰所告之事證有二人一人證是一人證
　非證既不足合科疑罪以否
　荅曰律云據衆證定罪稱衆者三人以上若
　證不足告者不反坐察驗難明二人證實猶
　故不合入罪况一實一虚被告之人全不合
　坐其於告者亦得免科若全無證人自須審
　察虚實以状斷之若三人證實二人證虛是
　名疑罪此解並據應議請减以下及廢疾以
　上除此色外自合拷取實情拷滿不服反拷
　告人不合從衆證科斷
其於律得相容隱即年八十以上十嵗以下及
篤疾皆不得令其為證違者减罪人罪三等
　䟽議曰其於律得相容隱謂同居若大功以
　上親及外祖父母外孫若孫之婦夫之兄弟
　及兄弟妻及部曲奴婢得為主隱其八十以
　上十嵗以下及篤疾以其不堪加刑故並不
　許為證若違律遣證减罪人罪三等謂遣證
　徒一年所司合杖八十之類
囚在案妄引人為徒侣者以誣告罪論即本犯
雖死仍准流徒加杖及贖法
　䟽議曰囚在禁妄引人為徒佀者謂盗發者
　　妄引人為同盗殺人者妄引人為同行之類以
　　誣告罪論謂依闘訟律誣告人者各反坐即
　　本犯應死不可累加故准流徒加杖法其應
　　贖者即准流徒贖之
應訊囚者必先以情審察辭理反覆㕘驗猶
未能决事須訊問者立案同判然後拷訊違者
杖六十
　　䟽議曰依獄官令察獄之官先偹五聽又騐
　　諸證信事状疑似猶不首實者然後拷掠故
　拷囚之義先察其情審其辭理反覆案状㕘
　驗是非猶未能决謂事不明辯未能斷决事
　須訊問者立案取見在長官同判然後拷訊
　若充使推勘及無官同判者得自别拷若不
　以情審察及反覆㕘驗而輙拷者合杖六十
若贓状露驗理不可疑雖不承引即據状斷之
若事已經赦雖須追究並不合拷(及除免之類<折 t="33"/>謂㑹赦移鄉)
　䟽議曰若贓状露驗謂計贓者見獲真贓殺
　人者檢得實状贓状明白理不可疑問雖不
　承聽據状科斷若事已經赦者雖須更有追
　究並不合拷注云謂㑹赦移鄉及除免之類
　謂殺人㑹赦仍合移鄉犯十惡故殺人反逆
　縁坐㑹赦猶除名監臨主守於監守犯奸盗
　略人若受財而枉法㑹赦仍合免所居官称
　之類謂㑹赦免死猶流及盗詐枉法猶徴正
　贓故云之類
諸拷囚不得過三度數緫不得過二百杖罪以
下不得過所犯之數拷滿不承取保放之
　䟽議曰依獄官令拷囚每訊相去二十日若
　拷未畢更移他司仍須拷鞫即通計前訊以
　充三度故此條拷囚不得過三度杖數揔不
　得過二百杖罪以下謂本犯杖罪以下笞十
　以上推問不承若欲須拷不得過所犯笞杖
　之數謂本犯一百杖拷一百不承取保放免
　之類若本犯雖徒一年應拷者亦得拷滿二
　百拷滿不承取保放之
若拷過三度及杖外以他法拷掠者杖一百杖
數過者反坐所剰以故致死者徒二年
　䟽議曰拷過三度謂雖二百杖不得拷過三
　度及杖外以他法拷掠謂拷囚於法杖之外
　或以繩懸縛或用棒拷打但應行杖外悉為
　他法犯者合杖一百杖數過者反坐所剰謂
　囚本犯杖一百乃拷二百官司得一百剰罪
　之類以故致死者謂拷過三度或用他法及
　杖數有過而致死者徒二年
即有瘡病不待差而拷者亦杖一百若决杖笞
者笞五十以故致死者徒一年半若依法拷决
而邂逅致死者勿論仍令長官等勘驗違者杖
六十(案不立案等<折 t="33"/>拷决之失立)
　䟽議曰拷雖依法囚身有瘡若病不待差而
　拷者杖一百若决杖笞者笞五十若囚瘡病
　未差而拷及决杖笞致死者徒一年半若依
　法用杖依數拷决而囚邂逅致死者勿論邂
　逅謂不期致死而死詩云邂逅相遇言不期
　而遇仍長官以下並親自檢勘知無他故具
　爲文案若長官等不即勘檢者杖六十注云
　拷决之失謂訊囚及决杖笞於法有失者立
　案不立案等其有失者依職制律失者聽減
　三等
諸拷囚限滿而不首者反拷告人其被殺被盜
及家人親屬告者不反拷(敗者亦同<折 t="33"/>被水火損)拷滿不首
取保並放違者以故失論
　䟽議曰囚拷經三度杖數滿二百而不首反
　拷告人謂還準前人拷數反拷告人拷滿復
　不首取保釋放其被殺被盗之家若家人及
　親屬告者所訴盗殺之人被拷滿不首者各
　不反拷告人以殺盗事重例多隐匿反拷告
　者或不敢言若被人决水入家放火燒宅之
　類家人及親屬言告者亦不反拷告人拷滿
　不首取保並放違者以故失論違謂若應反
　拷而不反拷及不應反拷而反拷者若故依
　故出入法失者依失出入論其本法不合拷
　而拷者依前人不合捶拷法亦以故失論其
　應取保放而不放者從不應禁而禁不取保
　放者於律有違當不應得為流以上從重徒
　罪以下從輕
　問曰律云拷滿不首反拷告人其告人是應
　議請减人既不合反拷其事若為與奪
　答曰律稱反拷告人明須凖前人杖數反拷
　若前人被拷罪不首告者亦反拷若前人止
　拷一百不首告者亦反拷一百是名反拷告
　人其應議請减人不合反拷須凖前人拷杖
　數徴銅
諸鞫獄官停囚待對問者雖職不相管皆聽直
牒追攝(亦聽<折 t="33"/>雖下司)牒至不即遣者笞五十三日以
上杖一百
　䟽議曰鞫獄官謂推鞫主司停囚待對問謂
　囚徒侣見在他所須追對問者雖職不相管
　皆聽直牒稱直牒者謂不縁所管上司直牒
　所管追攝注云雖下司亦聽假如大理及州
　縣官須追省䑓之人皆得直牒追攝牒至皆
　須即遣不即遣者笞五十三日以上杖一百
諸鞫獄者皆須依所告状鞫之若於本状之外
别求他罪者以故入人罪論
　䟽議曰鞫獄者謂推鞫之官皆須依所告本
　状推之若於本状之外傍更推問别求得笞
　杖徒流及死罪者同故入人罪之類若因其
　告状或應掩捕搜檢因而檢得别罪者亦得
　推之其監臨主司於所部告状之外知有别
　罪者即須舉牒别更紏論不得因前告状而
　輙推鞫若非監臨之官亦不得状外别舉推勘
諸鞫獄官囚徒伴在他所者聽移送先繫處併
論之(先若禁處相去百里外者各從事發處断<折 t="33"/>謂輕從重若輕重等少從多多少等後從)
(之)違者杖一百
　䟽議曰鞫獄官囚徒伴在他所者假有諸縣
　相去各百里内東縣先有繫囚西縣囚復事
　發其事相連應須對鞫聽移後發之囚送先
　繫之處併論之注云謂輕從重謂輕罪發雖
　在先仍移輕以就重若輕重等少從多謂兩
　縣之囚罪名輕重等者少處發雖在先仍移
　就多處若多少等即移後繫囚從先繫處若禁
　囚之所相去百里外者各從事發處斷之既
　恐失脱囚徒又慮漏泄情状故令當處斷之
　違者各杖一百
若違法移囚即令當處受而推之申所管屬推
劾若囚至不受及受而不申者亦與移囚罪同
　䟽議曰違法移囚謂移重就輕或移多就少
　之類即令當處受而推之謂囚至之處即合
　受推仍申所管之州推劾謂两縣囚申州兩
　州囚申省並依状推劾囚至不肯為受或受
　囚不申管屬與擅移囚罪同亦杖一百即擅
　移囚縣各隷别州者即受囚之縣申所管之
　州轉牒送囚之州依法推劾此等移囚並謂
　两處事發若是一處事發者不限逺近皆須
　直牒追攝如有違者自從上法
諸决罰不如法者笞三十以故致死徒一年即
杖麤細長短不依法者罪亦如之
　䟽議曰依獄官令决笞者腿臀分受决杖者
　背腿臀分受須數等拷訊者亦同笞以下願
　背腿分受者聽决罰不依此條是不如法合
　笞三十以此决罰不如法而致死者徒一年
　依令杖皆削去節目長三尺五寸訊囚杖大
　頭徑三分二釐小頭二分二釐常行杖大頭
　二分七釐小頭一分七釐笞杖大頭二分小
　頭一分五釐謂杖長短麤細不依令者笞三
　十以故致死者徒一年故云亦如之　卷終
故唐律䟽議卷第三十(凡二十條<折 t="33"/>断嶽)
諸監臨之官因公事自以杖捶人致死及恐廹
人致死者各從過失殺人法若以大杖及手足
毆擊折傷以上减閗殺傷罪二等
　䟽議曰謂臨統案驗之官情不挟私因公事
　前人合杖笞自以杖捶人致死及恐廹人致
　死謂因公事欲求其情或恐喝或廹脅前人
　怕懼而自致死者各依過失殺人法各徵銅
　一百二十觔入死家若前人是卑賤罪不至
　死者各依本殺法徴銅若以大杖手足毆擊
　折傷以上者自擊使人擊等减闘殺傷罪二
　等謂其應償死者合徒三年之類
雖是監臨主司於法不合行罰及前人不合捶
拷而捶拷者以闘殺傷論至死者加役流即用
刃者各從闘殺傷法
　䟽議曰雖是監臨主司於法不合行罰謂非
　判事之官及非専當督領者不得輙行捶罰
　假有人犯徒以上罪合送法司不送法司當
　曹即自行决罰之類及前人不合捶拷謂前
　人無罪或雖有罪應合官當收贖之類而輙
　捶拷者以闘殺傷論謂傷與不傷並依他物
　閗毆之法其因捶拷而致死者加役流用刃
　者謂監臨之官自以杖捶人致死以下有用
　刃殺傷者各依閗訟律用刃殺者斬用兵刃
　殺者同故殺法
　問曰里正坊正村正及主典因公事行罰前
　人致死合得何罪
　答曰里正坊正村正等唯掌追呼催督不合
　輙加笞杖其有因公事相毆擊者理同凢闘
　而科主典檢請是司理非行罰之職因公事
　捶人者亦與里正等同
諸斷罪皆須具引律令格式正文違者笞三十
若數事共條止引所犯罪者聽
　䟽議曰犯罪之人皆有條制斷獄之法須慿
　正文若不具引或致乖謬違而不具引者笞
　三十若數事共條謂依名例律二罪以上俱
　發以重者論即以贓致罪頻犯者並累科假
　有人雖犯二罪並不因贓而斷事官人止引
　二罪俱發以重者論不引以贓致罪之類者听
諸斷罪應言上而不言上應待報而不待報輙
自决斷者各减故失三等
　䟽議曰依獄官令杖罪以下縣决之徒以上
　縣斷定送州覆審訖徒罪及流應决杖笞若
　應贖者即决配徴贖其大理寺及京兆河南
　府斷徒及官人罪并後有雪减並申省省司
　覆審無失速即下知如有不當者隨事駮正
　若大理寺及諸州斷流以上若除免官當者
　皆連冩案状申省大理寺及京兆河南府即
　封案送若駕行幸即凖諸州例案覆理盡申
　奏若不依此令是應言上而不言上其有事
　申上合待報下而不待報輙自决斷者各减
　故失三等謂故不申上故不待報者於所斷
　之罪减三等若失不申上失不待報者於職
　制律公事失上各又减三等即死罪不待報
　輙自决者依下文流二千里
諸制敕斷罪臨時處分不為永格者不得引為
後比若輙引致罪有出入者以故失論
　䟽議曰事有時冝故人主權斷制敕量情處
　分不為永格者不得引為後比若有輙引致
　罪有出入者以故失論謂故引有出入各得
　下條故出入之罪其失引者亦凖下條失出
　入罪論
諸官司入人罪者(若聞知有恩赦而故論决及<折 t="33"/>謂故增减情狀足以動事者)
(實辤之類<折 t="33"/>示導令失)若入全罪以全罪論(収贖及加杖者<折 t="33"/>雖入罪但本應)
(加杖之法<折 t="33"/>止從収贖)
　䟽議曰官司入人罪者謂或虛立證據或妄
　搆異端捨法用情鍜鍊成罪故注云謂故増
　减情状足以動事者若聞知國家将有恩赦
　而故論决囚罪及示導教令而使詞状乖異
　稱之類者或雖非恩赦而有格式改動或非
　示導而恐喝改詞情状既多故云之類若入
　全罪謂前人本無負犯虛搆成罪還以虛搆
　枉入全罪科之
　注雖入罪但本應收贖及加杖者止從收贖
　加杖之法
　䟽議曰假有入官䕃人及廢疾流罪前人合
　贖入者亦以贖論或入官户部曲奴婢并單
　丁之人前人合加杖者亦依加杖之法收贖
　不用官當及配流役身之例此是官司入人
　罪與誣告之法不同
從輕入重以所剰論刑名易者從笞入杖從徒
入流亦以所剰論(年爲剰即從近流而入逺流<折 t="33"/>從徒入流者三流同比徒一)
(役流者各計加役年爲剰<折 t="33"/>者同比徒半年爲剰若入加)從笞杖入徒流從
徒流入死罪亦以全罪論其出罪者各如之
　䟽議曰從輕入重以所剰論假有從笞十入
　三十即剰入笞二十從徒一年入一年半即
　剰入半年徒所入官司各得笞二十及半年
　徒之類刑名易者從笞入杖亦得所剰之罪
　從徒入流者注云三流同比徒一年為剰謂
　從徒三年入流二千里或二千五百里或流
　三千里逺近雖異俱曰流刑至於配所役身
　三流同有一年居作故從徒入流三流同比
　徒一年為剰即從近流二千里入至二千五
　百里或入至三千里者同比徒半年為剰若
　從三流入至加役流者各計加役年為剰但
　入加役流者加常流役二年将加役二年以
　為剰罪從笞杖入徒流從徒流入死罪假有
　從百杖入徒一年即是全入一年徒坐從徒
　流入死罪謂從一年徒以上至三千里流而
　入死刑者亦依全入死罪之法故云亦以全
　罪論其出罪者謂増减情状之徒足以動事
　之類或從重出輕依所减之罪科斷從死出至
　徒流從徒流出至笞杖各同出全罪之法故
　云出罪者各如之假有囚犯一年徒坐官司
　故入至加役流即從一年至三年是剰入二
　年徒罪從徒三年入至三流即三流同比徒
　一年為剰加役流復剰二年即是剰五年徒
　坐官司從加役流出至徒一年亦凖此
即斷罪失於入者各减三等失於出者各减五
等若未决放及放而還獲若囚自死各聽减(等<折 t="33"/>一)
　䟽議曰即斷罪失於入者上文故入者各以
　全罪論失於入者各减三等假有從笞失入
　百杖於所剰罪上减三等若入至徒一年即
　同入全罪之法於徒上减三等合杖八十之
　類失於出者各减五等假有失出死罪者减
　五等合徒一年半失出加役流亦凖此三流
　同為一减减五等合徒一年之類若未决放
　者謂故入及失入死罪及杖罪未决其故出
　及失出死罪以下未放及巳放而更獲若囚
　自死但使囚死不問死由各聽減一等謂於
　故出入及失出入上各聽減一等
即别使推事通状失情者各又減二等所司已
承誤斷訖即從失出入法雖有出入於决罰不
異者勿論
　䟽議曰别使推事謂充使别推覆者通状失
　情謂不得本情或出或入各又減二等失入
　者於失入减三等上又减二等若失出者於
　失出减五等上又减二等所司已承誤斷訖
　謂曹司承誤通之状已依斷訖即從失出入
　法謂皆從在曹司出入法科之並同减五等
　三等之例若未决放及放而還獲若囚自死
　各聽减一等其所司承誤已斷訖者曹司同
　餘官案省不覺法雖有出入於决罰不異假
　有官户部曲官私奴婢本犯合徒三年斷入
　流罪或從三流之法科徒三年各止加杖二
　百刑名雖有出入加杖數即不殊者無罪故
　云於决罰不異者勿論
　問曰有人本犯加役流出為一年徒坐放而
　還獲减一等合得何罪
　答曰全出加役流官司合得全罪放而還獲
　减一等合徒五年今從加役流出為一年徒
　坐計有五年剰罪放而還獲减一等若依徒
　法减一等仍合肆年半徒既是剰罪不可重
　於全出之坐舉重明輕止合三年徒罪
諸赦前斷罪不當者若處輕為重宜改從輕處
重為輕即依輕法
　䟽議曰處斷刑名或有出入不當本罪其事
　又在恩前恐判官執非不移故明從輕坐之
　法若處輕為重宜改從輕假有闘殺堂兄當
　時作親兄斷為惡逆㑹赦之後改從堂兄坐
　當不睦赦若十惡亦原處流二千里以常赦
　不免故仍處流坐又如闘殺凢人斷為殺緦
　麻尊長㑹赦十惡不免改為雜犯免死移鄉
　此並仍有輕罪又有受所監臨五十疋斷為
　枉法處死㑹赦改為受所監臨不在徴贓之
　例又有犯近流科作逺流或止合一官當徒
　斷用二官以上若奏畫訖及流至配所㑹赦
　者改從本犯近流及還所枉告身若未奏畫
　及流人未到流所㑹赦者即從赦原若應徴
　銅而處輕為重其銅或在限外未輸或在限
　内納訖㑹赦者並改從輕法其剰納者却還
　未送者依輕罪數徴納若限内未納㑹赦者
　從赦並免稱輕者全免亦是故令云犯罪未
　斷决逢格改者格重聽依犯時格輕聽從輕
　法即總全無罪亦名輕法其處重為輕即依
　輕法假令犯十惡非常赦所不免者當時斷
　為輕罪及全放並依赦前斷定
其常赦所不免者依常律(㑹赦猶處死及流若<折 t="33"/>常赦所不免者謂雖)
(官及移郷者<折 t="33"/>除名免所君)
　䟽議曰常赦所不免者赦書云罪無輕重皆
　赦除之不言常赦所不免者亦不在免限故
　云依常律即犯惡逆仍處死反逆及殺從父
　兄姊小功尊属造畜蠱毒仍流十惡故殺人
　反逆縁坐獄成者猶除名監守内姦盗略人
　受財枉法獄成㑹赦免所居官殺人應死㑹
　赦移鄉等是
即赦書定罪名合從輕者又不得引律比附入
重違者各以故失論
　䟽議曰赦書定罪名合從輕者假如貞觀九
　年三月十六日赦大辟罪以下並免其常赦
　所不免十惡妖言惑衆謀叛已上道等並不
　在赦例據赦十惡之罪赦書不免謀叛即當
　十惡未上道者赦特從原叛罪雖重赦書定
　罪名合從輕不得引律科斷若比附入重違
　者以故失論
諸聞知有恩赦而故犯及犯惡逆若部曲奴婢
毆及謀殺若強姦主者皆不得以赦原即殺小
功尊属從父兄姊及謀反大逆者身雖㑹赦猶
流二千里
　䟽議曰聞知有恩赦而故犯謂赦書未出私
　自聞知而故犯罪者及犯惡逆謂毆及謀殺
　祖父母父母殺伯叔父母姑兄姉外祖父母
　夫夫之祖父母父母此名惡逆若部曲客女
　亦同并奴婢毆及謀殺若強姦主者皆不得
　以赦原即殺小功尊属從父兄姊及謀反大
　逆者此等雖㑹赦免死猶流二千里
諸獄結竟徒以上各呼囚及其家属具告罪名
仍取囚服辯若不服者聽其自理更為審詳違
者笞五十死罪杖一百
　䟽議曰獄結竟謂徒以上刑名長官同断案
　已判訖徒流及死罪各呼囚及其家属具告
　所断之罪名仍取囚服辯其家人親属唯止
　告示罪名不須問其服否囚若不服聽其自
　理依不服之狀更為審詳若不告家属罪名
　或不取囚服辯及不為審詳流徒罪並笞五
　十死罪杖一百
諸縁坐應沒官而放之及非應沒官而没之者
各以流罪故失論
　䟽議曰賊盗律謀反及大逆人子年十五以
　下及母女妻妾子妻妾亦同若祖孫兄弟姊
　妹並沒官男夫年八十及篤疾婦人年六十
　及廢疾並免出養入道及娉妻未成者並不
　追坐若應沒而放應放而沒各依流罪以故
　失論謂反逆縁坐流三千里沒官罪重須用
　三千里流法若故同故出入三千里流若失
　同失出入三千里流稱放者應沒遣流與全
　放無别應流遣沒得罪亦同
諸徒流應送配所而稽留不送者一日笞三十
三日加一等過杖一百十日加一等罪止徒二
年(人之罪<折 t="33"/>不得過罪)
　䟽議曰徒流應送配所謂徒罪斷訖即應役
身凖徴官令犯徒應配居作在京送将作監
在外州者供當處官役案成即送而稽留不
送其流人凖令季别一遣若符在季末三十
日内至者聽與後季人同遣違而不送者一
　日笞三十三日加一等過杖一百十日加一
　等伍十二日罪止徒二年注云不得過罪人
　之罪謂罪人應徒一年者稽留官司亦罪止
　徒一年之類
諸應輸備贖沒入之物及欠負應徴違限不送
者一日笞十伍日加一等罪止杖一百若除免
官當應追告身違限不送者亦如之
　䟽議曰應輸備贖沒入之物備謂亡失官私
　器物各備償贖謂犯法之人應徴銅贖沒謂
　彼此俱罪之贓及犯禁之物沒官入者謂得
　闌遺之物限滿無人識認者入官及應入私
　之類又依獄官令贖死刑八十日流六十日
　徒五十日杖四十日笞三十日若應徴官物
　者凖直五十疋以上一百日三十疋以上五
　十日二十疋以上三十日不滿二十疋以下
　二十日其失有欠負應徴違限不送者並凖
　令文依限送納違者一日笞十五日加一等
　罪止杖一百若除免官當謂犯罪斷除名免
　官免所居官及官當應追告身不送者亦一
　日笞十五日加一等罪止杖一百
諸婦人犯死罪懐孕當决者聽産後一百日乃
行刑若未産而决者徒二年産訖限未滿而决
者徒一年失者各减二等其過限不决者依奏
報不决法
　䟽議曰婦人犯死罪懐孕當應行决者聽産
　後一百日乃行刑若未産而决者徒二年産
　訖未滿百日而决者徒一年失者各减二等
　未産而决徒一年産訖限未滿而决者杖九
　十即過限不决者依奏報不决法謂依下條
　即過限不决者違一日杖一百二日加一等
諸婦人懐孕犯罪應拷及决杖笞若未産而拷
决者杖一百傷重者依前人不合捶拷法産後
未滿百日而拷决者减一等失者各减二等
　䟽議曰婦人懐孕犯罪應拷及决杖笞皆待
　産後一百日然後拷决若未産而拷及决杖
　笞者杖一百傷重者謂傷損之罪重於杖一
　百者依前人不合捶拷法謂依上條監臨之
　官前人不合捶拷而捶拷者以閗殺傷論若
　堕胎者合徒二年婦人因而致死者加役流
　限未滿而拷决者减一等謂减未産拷决之
　罪一等失者各减二等謂未産而失拷决於
　杖一百上减二等傷重於閗傷上减二等若
　産後限未滿而拷决者於杖九十上减二等
　傷重者於閗傷上减三等
諸立春以後秋分以前决死刑者徒一年其所
犯雖不待時若於斷屠月及禁殺日而決者各
杖六十待時而違者加二等
　䟽議曰依獄官令從立春至秋分不得奏決
　死刑違者徒一年若犯惡逆以上及奴婢部
　曲殺主者不拘此令其大祭祀及致齋朔望
　上下弦二十四氣雨未晴夜未明斷屠月日
　及假日並不得奏決死刑其所犯雖不待時
　若於斷屠月謂正月五月九月及禁殺日謂
　每月十直日月一日八日十四日十五日十
　八日二十三日二十四日二十八日二十九
　日三十日雖不待時於此月日亦不得决死
　刑違而决者各杖六十待時而違者謂秋分
　以前立春以後正月五月九月及十直日不
　得行刑故違時日者加二等合杖八十其正
　月五月九月有閏者令文但云正月五月九
　月斷屠即有閏者各同正月亦不得奏决死刑
諸死罪囚不待覆奏報下而决者流二千里即
奏報應决者聽三日乃行刑若限未滿而行刑
者徒一年即過限違一日杖一百二日加一等
　䟽議曰死罪囚謂奏畫已訖應行刑者皆三
　覆奏訖然始下决若不待覆奏報下而輙行
　决者流二千里即奏報應决者謂奏訖報下
　應行决者聽三日乃行刑稱日者以百刻須
　以符到三日乃行刑若限未滿三日而行刑
　者徒一年即過限違一日杖一百二日加一
　等在外既無漏刻但取日周晬時為限
諸斷罪應决配之而聽收贖應收贖而决配
之若應官當而不以官當及不應官當而以官
當者各依本罪减故失一等(不減<折 t="33"/>死罪)
　䟽議曰斷罪應决配之謂無官䕃及非老小
　及疾之色犯笞杖應决徒流應配官司乃
　收贖應收贖謂有官䕃及廢疾若年七十以
　上十五以下本罪合贖而决配之若應官當
　謂流内九品以上犯徒以上罪合以官當官
　司乃不以官當或不應官當謂罪輕不盡其
　官及過失犯罪不合用官當徒而官司乃以
　官當者各依本犯當贖及决配之罪减故失
　一等謂故岀入失岀入者各從本罪上減一
　等是名減故失一等注云死罪不减若應死
　而聽當贖應收贖而眞决死刑不在减例各
　從出入死罪故失科之
即品官任流外及雜任於本司及監臨犯杖罪
以下依决罰例
　䟽議曰品官任流外及雜任謂身帶勲官散官而
　任流外及雜任者於本司及監臨謂於本司
　及臨時監統者若犯杖罪以下依流外雜任
　之例决杖不准官品徴贖若徒罪以上自依
　當贖法其有凖䕃應贖者任流外及雜任若
　犯杖罪以下亦凖品官依决罰例
諸斷罪應絞而斬應斬而絞徒一年自盡亦如
之失者减二等即絞訖别加害者杖一百
　䟽議曰犯罪應絞而斬應斬而絞徒一年以
　其刑名改易故科其罪自盡亦如之依獄官
　令五品以上犯非惡逆以上聽自盡於家若
　應自盡而絞斬應絞斬而令自盡亦合徒一
　年故云亦如之失者减二等謂原情非故者
　合杖九十即絞訖别加害者謂絞已致斃别
　加拉幹折腰之類者杖一百
諸領徒應役而不役及徒囚病愈不計日令陪
役者過三日笞三十三日加一等過杖一百十
日加一等罪止徒二年(人之罪<折 t="33"/>不得過罪)
　䟽議曰領徒應役謂掌領囚徒令役身者而
　不役及徒囚因病給假病愈合役不令陪役
　者過三日笞三十三日加一等過二十四日
　合杖一百過杖一百十日加一等罪止徒二
　年註云不得過罪人之罪謂如應徒一年者
　雖多日不役亦不得過徒一年其二年以下
　並凖此囚數多者從不役人日多者為罪
諸縱死罪囚令其逃亡後還捕得及囚已身死
若自首應减死罪者其獲囚及死首之處即須
遣使速報應减之所有驛處發驛報之若稽留
使不得减者以入人罪故失論减一等
　　䟽議曰謂囚合死在禁所司縱令逃亾依故
　縱之條還合死罪捕得及囚已死若自首應
　减死罪者謂依捕亡律及上條放而還獲得
　减一等者其獲囚之處及死首之所即須遣
　使速報應减死之處若有驛之處發驛報之
　若使人及官司稽留令不得减罪致使囚已
　决訖者以入人罪故失論减一等謂故稽遲
　從故入上减一等流三千里若失稽遲從失
　入罪上减一等總减罪人四等徒二年官司
　及使人各以所由為坐
諸疑罪各依所犯以贖論(之理均或事涉疑似<折 t="33"/>疑謂虚實之證是非)
(證事非疑似之類<折 t="33"/>傍無證見或傍有聞)即疑獄法官執見不同者
得為異議議不得過三
　䟽議曰疑罪謂事有疑似處斷難明各依所
　犯以贖論謂依所疑之罪用贖法收贖註云
　疑謂虚實之證等謂八品以下及庶人一人
　證虚一人證實二人以上虛實之證其數各
　等或七品以上各據衆證定罪亦各虚實之
　數等是非之理均謂有是處亦有非處其理
　各均或事渉疑似謂贓状渉於疑似傍無證
　見之人或傍有聞見之人其事全非疑似稱
　之類者或行迹是状騐非或聞證同情理異
　状既廣不可備論故云之類即疑獄謂獄有
　所疑法官執見不同議律論情各申異見得
　為異議聽作異同議不得過三謂如丞相以
　下通判者五人大理卿以下五人如此同判
　者多不可各為異議故云議不得過三

故唐律疏議卷第三十
附錄滂喜齋藏書記一則
　宋刻唐律疏義三十卷
　題太尉揚州都督監修國史上柱國趙國公長孫無忌等撰
　孫刻此書據影元泰定本每卷後附纂例釋文元王元亮所
　編也此本無之卷二犯十惡故殺人反逆緣坐條理務疏通
　疏字下注云犯宣祖上一字廟諱改爲疏孫所據本竟改作
　宏以此證之此本爲宋槧無疑矣元本有無名氏序云此山
　貰冶子治經之暇得覽金科遂爲釋文以辨其義此山貰冶
　子未詳何人顧㵎蘋云第十七卷岀繼同堂卽不合緣坐下
　有云釋曰岀繼謂伯叔父及兄弟之子己之子内有岀繼同
　宗者同堂謂伯叔父之子今俗呼爲親堂兄弟者第廿六卷
　或注冷熱遲駛下有云疏吏反第廿八卷卽停家職資下有
　云停家資謂前職前官皆所謂此山貰冶子釋文而王元亮
　重編删併有未盡也今檢此刻顧舉三條一一在内惟前一
　條謂伯叔父至親堂兄弟者三十五字(下脫子字<折 t="33"/>内兄弟之)誤作正文並
　無釋曰岀繼四字亦舊注耳非此山貰冶子釋文也其有釋
　曰字者元人妄增顧氏引以爲證誤矣又孫刻目廿二鬬訟
　下注云凡一十六條此作十五條蓋少敺兄姊弟妹一條然
　卷中實有之疑是後人羼入而未改其目及元人覆刻則并
　其目增之非有宋刻末由辨其誤也又卷廿三告小事虚誣
　告人流罪引虚二條孫目誤倒其他異同不悉著每葉十八
　行行十八字楮墨精好大字悅目洵爲宋槧之上乘孫氏影
　鈔祖刻季滄葦有一本今歸虞山瞿氏使見此刻走且僵矣
律音義
名例第一(既衆要須例以表之故曰名例漢作<折 t="33"/>主物之謂名統凡之謂例法律之名)
(賈充増定律二十篇以刑名法例揭爲篇冠<折 t="33"/>九章散而未統魏朝始集罪例號爲刑名晉)
(十二篇併曰名例後循而不改<折 t="33"/>至北齊趙郡王叡等奏上齊律)
　五刑(鉞中刑用刀鋸次鑚鑿薄刑用鞭扑虞<折 t="33"/>五刑之名尚矣古者大刑用甲兵次斧)
(宥五刑鞭作官刑扑作敎刑金作贖刑則五<折 t="33"/>書五刑曰墨曰劓曰剕曰宮曰大辟又云流)
(其制略同秦法凝惨始有夷三族具五刑之<折 t="33"/>者之外似别有流贖鞭扑之品也三代而降)
(則死刑三髠刑四字作刑各三贖刑十一晉<折 t="33"/>名漢文帝去三肉刑又以字代刑魏制五刑)
(刑梁世略依前代制刑十三等及鞭杖督之<折 t="33"/>以梟首斬棄市三死與髠作輸贖二等爲五)
(死鞭笞各百髠以配兵爲一流五年至一年<折 t="33"/>差北齊採魏晉故事以轘裂梟首斬絞爲四)
(三杖後周以杖刑鞭刑徒刑流刑死刑名以<折 t="33"/>爲五刑一百至四十爲五鞭三十至一十爲)
(刑之序則死以斬絞爲二流以一千里至二<折 t="33"/>五差爲二十五等與齊法小異至隋更定五)
(百笞以五十至十各爲五凡二十等蠲損前<折 t="33"/>千里爲三徒以一年至三年杖以六十至一)
(平矣唐以二千里至三千里爲三流餘同隋<折 t="33"/>代鞭刑梟首轘裂之法輕重之凖得天下之)
(遵用<折 t="33"/>制至今)
　笞(捶擊也<折 t="33"/>丑<折 t="33"/>之切)贖(岀金以貿易其罪也<折 t="33"/>石欲切又音樹貿也)杖(持也言<折 t="33"/>直兩切)
(刑是也梁有制鞭法鞭常鞭三等制鞭用生<折 t="33"/>人執持可以擊人也古者用鞭書云鞭作官)
(鞭舊制應決杖笞者皆依數決之/皇朝建<折 t="33"/>革廉成法鞭去廉常鞭用熟靻至隋以杖易)
(靼音㫖熱切柔皮也<折 t="33"/>隆四年始有折杖之制)徒(八于辠隷女子入<折 t="33"/>同都切奴也男子)
(書以戮辱之也<折 t="33"/>于舂槀著於丹)流(也舊制犯徒者依年配役<折 t="33"/>力求切竄之邊裔若水流)
(隆四年制犯徒者加杖免役犯流者加杖留<折 t="33"/>犯流者流至配所居作皆不決杖<折 t="33"/>皇朝建)
(加役流者役三年<折 t="33"/>住三流俱役一年)死(精神澌盡也澌音賜<折 t="33"/>息姊切斯也澌盡也)絞
(也不殊身首<折 t="33"/>古卯切絞殺之)斬(殊其身首<折 t="33"/>側減切殺而)謀(也二人對<折 t="33"/>莫侯切計)
(之謀<折 t="33"/>議謂)叛(他國也<折 t="33"/>歩半切奔)背(下同<折 t="33"/>音佩)惡逆(字<折 t="33"/>如)毆(下並同<折 t="33"/>烏苟切)
　支解(謂離析其支體<折 t="33"/>佳買切離析也)造(爲作也<折 t="33"/>昨早切)畜(也後同<折 t="33"/>丑六切聚)
(璽者也秦以前民皆以金玉爲印龍虎紐唯<折 t="33"/>使公冶問璽書追而與之此諸侯大夫印稱)
(以玉羣臣莫敢用也唐開元歳中改璽曰寳<折 t="33"/>其所好也自秦以來天子獨以印稱璽又獨)
　合和(調也後同<折 t="33"/>音閤下如字)膳(食也<折 t="33"/>時戰切)御幸(邕獨斷曰<折 t="33"/>胡耿切蔡)
(幸車駕所至民臣被其德澤因是謂之幸<折 t="33"/>天子所至曰幸幸者冝幸也世俗謂幸爲僥)
　指斥(的斥瀆而言也<折 t="33"/>音尺指斥謂指)對捍(拒也<折 t="33"/>户旦切)制使(切<折 t="33"/>所吏)
　詛詈(力智切<折 t="33"/>惻慮切下)别籍(切<折 t="33"/>在亦)供養(尚切後養親<折 t="33"/>居用切下羊)
(同<折 t="33"/>類並)父母喪(下同<折 t="33"/>息郎切)作樂(岳<折 t="33"/>音)匿(隱也<折 t="33"/>女力切)不睦
(親也<折 t="33"/>莫六切)緦麻(十五升抽其半有事其缕無事<折 t="33"/>音思後皆同儀禮喪服傳緦者)
(緦者治其縷細如絲也<折 t="33"/>其布曰緦鄭氏云謂之)大功(升鄭氏云其鍜<折 t="33"/>儀禮大功布九)
(之沽音古<折 t="33"/>治之功麤沽)尊長(長長大長官並同<折 t="33"/>丁丈切後官長尊)小功(禮<折 t="33"/>儀)
(十一升<折 t="33"/>小功之布)屬(親屬同<折 t="33"/>市玉切下)縣令(皆倣此<折 t="33"/>力政切後)見受
(見在類並同<折 t="33"/>賢徧切下見任)卒(切<折 t="33"/>子忽)夫喪(息浪切<折 t="33"/>如字又)袒免(但<折 t="33"/>音)
(以布廣一寸從項中而前交於額上却向後<折 t="33"/>下音問後並同袒免謂去冠代之以免免者)
(髻<折 t="33"/>繞於)德行(切<折 t="33"/>下孟)散官(切<折 t="33"/>蘇罕)所坐(爲坐後同<折 t="33"/>祖卧切被罪)
　應議(後皆倣此<折 t="33"/>扵陵切當也)先奏(又如字<折 t="33"/>悉薦切)期(玄宗諱之<折 t="33"/>音基唐避)
(舊後皆倣此<折 t="33"/>字爲周今改從)盜(謂之盜<折 t="33"/>取非其物)略(謀略取之<折 t="33"/>離灼切謂)聽
　贖(不音者倣此<折 t="33"/>佗定切許也後)官當(官當者並同<折 t="33"/>丁浪切下意渉)過失
(謂之過失<折 t="33"/>不意誤犯)癈疾(内皆同<折 t="33"/>方肺切律)號(亦作号同<折 t="33"/>胡到切本)䕃(禁<折 t="33"/>於)
(切)累減(後並同<折 t="33"/>力委切)從坐(字後皆倣此<折 t="33"/>才用切又如)自首(切悔<折 t="33"/>舒救)
(佗皆倣此<折 t="33"/>過自言曰首)故失(意以爲然謂之夫<折 t="33"/>知而犯之謂之故)見任(禁<折 t="33"/>而)
(倣此<折 t="33"/>切後皆)解雖(切<折 t="33"/>佳買)贈官(追與之也<折 t="33"/>昨亘切死而)視品(矢<折 t="33"/>承)
(也<折 t="33"/>切比)若藉(下同<折 t="33"/>在夜切)假版(布綰切<折 t="33"/>古雅切下)流外(在九<折 t="33"/>以其)
(曰流外<折 t="33"/>流之外故)比徒(字<折 t="33"/>如)衞官(勲相衛及備身名衛<折 t="33"/>謂千牛備身以下親)
(官)勲官(武騎尉至上柱國<折 t="33"/>凡勲十有二轉謂)行守(卑曰行階卑<折 t="33"/>官階髙而擬)
(曰守<折 t="33"/>而擬髙)謂降(後同<折 t="33"/>古巷切)贓(之例謂之贓<折 t="33"/>子郎切凡貨財)尚書
(下同<折 t="33"/>音常)省斷(後不音者可以意求之<折 t="33"/>所景切省署也下丁亂切)一匹(吉<折 t="33"/>譬)
(至中爲兩卷故謂之兩或曰匹取匹敵之義<折 t="33"/>切說文云四丈也从入意古者自兩頭卷之)
(者俗<折 t="33"/>也作疋)禁(後並同<折 t="33"/>居䕃切)娶(切<折 t="33"/>且住)官稱(陵切後同<折 t="33"/>尺證切又尺)
　冒(切<折 t="33"/>莫報)委(也弃也<折 t="33"/>如字屬)遷任(切<折 t="33"/>汝鴆)大載(再年也<折 t="33"/>音宰又音)
　朝參(七南切<折 t="33"/>直遥切下)誣(巫<折 t="33"/>音)女官(道士也流俗以其<折 t="33"/>昇玄經云女官如)
(冠字非也<折 t="33"/>戴冠改作)身喪(切<折 t="33"/>息浪)過限(後同<折 t="33"/>古卧切)上道(切下<折 t="33"/>時掌)
(道同<折 t="33"/>未上)課調(切<折 t="33"/>徒弔)准折(切<折 t="33"/>之舌)大常(太後倣此<折 t="33"/>音泰字亦作)
　給使(散使同<折 t="33"/>音史下)各重(累也<折 t="33"/>直龍切)即重(更也<折 t="33"/>直用切)篤疾
(切<折 t="33"/>冬毒)教令(吕呈切<折 t="33"/>音交下)備(具償之<折 t="33"/>具也謂)乞索(求也<折 t="33"/>所白切)簿
(切<折 t="33"/>蒲古)斂(力驗切<折 t="33"/>良冉切又)處決(切<折 t="33"/>昌與)轉昜(也又陟兖<折 t="33"/>張戀切換)
(音亦<折 t="33"/>切下)蕃息(獸鄭氏謂蕃息也左氏傳桓六年<折 t="33"/>扶元切周禮大司馬職云以蕃鳥)
(也俗本作畨息者非後並同<折 t="33"/>隨季梁曰謂其畜之碩大蓄滋)已費(耗也<折 t="33"/>芳未切)
　庸賃(下乃禁切<折 t="33"/>音容功也)諸平(平言也凡事之曲直物<折 t="33"/>字又作評同皮命切謂)
(市估又有廷尉平隋改曰評事下平功同<折 t="33"/>之貴賤以平言之皆曰評漢有月平若今)估
(古<折 t="33"/>音)駝(作駞俗<折 t="33"/>徒河切)騾(切<折 t="33"/>落戈)碾(切<折 t="33"/>女箭)磑(磨也<折 t="33"/>五對切)邸(禮<折 t="33"/>都)
(切)詐假(下同<折 t="33"/>古雅切)蔽(切<折 t="33"/>必世)復罪(切<折 t="33"/>房六)媒保(言謀<折 t="33"/>媒之)
(相保任也<折 t="33"/>也保之言)不臣(辭也<折 t="33"/>臣伏)嫡(的<折 t="33"/>音)復除(優恩除免其<折 t="33"/>音福優也謂)
(役<折 t="33"/>課)自借貸(物物也若周禮泉府職凡民之貸<折 t="33"/>資昔切下吐得切又音待皆從人)
(之類本或作貣者俗<折 t="33"/>者與其有司辨而授)及借貸(切皆以物假人<折 t="33"/>子夜切下吐代)
(也)畜産(後皆同<折 t="33"/>許又切)劾(切<折 t="33"/>胡得)爲首(爲者並同<折 t="33"/>于僞切後相)贓
　數(下同<折 t="33"/>色具切)備償(常後並同<折 t="33"/>時亮切又音)捕(後倣此<折 t="33"/>薄故切)悔(内<折 t="33"/>荒)
(切)所由爲首(皆倣此<折 t="33"/>如字佗)見官(見獲同<折 t="33"/>賢徧切下)案省(井<折 t="33"/>息)
(審同<折 t="33"/>切下省)撿句(切本作勾俗<折 t="33"/>古豆切又古侯)駮(切<折 t="33"/>邦角)稽程(兮<折 t="33"/>工)
(皆同<折 t="33"/>切律内)造意(謂之造意<折 t="33"/>唱首先言)隨從(才用切<折 t="33"/>如字又)關棧(諌<折 t="33"/>士)
(以斷人行<折 t="33"/>切編豎柴木)垣籬(切<折 t="33"/>兩元)鞫(切<折 t="33"/>居六)當年(又如字<折 t="33"/>丁浪切)
(條同<折 t="33"/>下當)貿易(切<折 t="33"/>莫豆)考校(切<折 t="33"/>古孝)爲隱(爲上同<折 t="33"/>于僞切下)擿
　語(也動也<折 t="33"/>佗歴切發)曽(後同<折 t="33"/>子登切)壓(切<折 t="33"/>烏甲)岀降(切<折 t="33"/>古卷)統
　攝(舒渉切<折 t="33"/>佗宋切下)鎭戍(後同<折 t="33"/>傷遇切)時率(音律音類<折 t="33"/>所律切又)以
　籍(切<折 t="33"/>在亦)觀寺(切<折 t="33"/>古喚)三綱(三綱以道德髙者充<折 t="33"/>古郎切唐制每觀寺立)
衞禁第二(自晉始有衞宫之名至北齊附以關<折 t="33"/>天子作屯衞以申警設關禁以防姦)
(衞禁蓋由内及外設法之序也<折 t="33"/>禁隨勑蘇威等更定新律名爲)
　闌入(妄入曰闌後同<折 t="33"/>落千切無符籍)兆域(也表之以塋域<折 t="33"/>兩逼切兆葬地)專
　當(字<折 t="33"/>如)主帥(後同<折 t="33"/>所類切)杵(切<折 t="33"/>昌與)棒(切<折 t="33"/>部項)籍禁(切籍<折 t="33"/>秦昔)
(色縣宫門案省相應乃得入也<折 t="33"/>者爲二尺竹牃記其年紀名字物)御在所(邕<折 t="33"/>蔡)
(故謂所居爲行在所<折 t="33"/>云天子以天下爲家)横刀(切<折 t="33"/>户盲)御膳(切<折 t="33"/>時戰)踰
(下同<折 t="33"/>音俞)閾(郭璞云閾門限<折 t="33"/>域洫二音爾雅)下直(下鍵同<折 t="33"/>胡嫁切後)將領
(如字下同<折 t="33"/>子亮切又)未著(也定也<折 t="33"/>陟慮切立)闢(下同<折 t="33"/>婢亦切)搜(切<折 t="33"/>所求)
　誤遺(字<折 t="33"/>如)乃坐(切<折 t="33"/>但卧)越過(切<折 t="33"/>古卧)劾(切<折 t="33"/>胡得)親爲(僞<折 t="33"/>干)
(開同<折 t="33"/>切下爲)通傳(切<折 t="33"/>直專)擅(專也<折 t="33"/>時戰切)錯符(切<折 t="33"/>倉各)鍵(偃<折 t="33"/>其)
(同<折 t="33"/>切下)鑰(藥<折 t="33"/>音)忘誤(職二宥曰遺忘<折 t="33"/>音妄周禮司刺)被將(切<折 t="33"/>平義)射
(後同<折 t="33"/>食亦切)放彈(切<折 t="33"/>徒旦)捉(切<折 t="33"/>側角)衝隊(徒對切<折 t="33"/>尺容切下)唐
　突(切<折 t="33"/>徒忽)上畨(切<折 t="33"/>時掌)假(後同<折 t="33"/>古訝切)逺身于(遥逺也<折 t="33"/>于阮切)輒
　離(切<折 t="33"/>力智)牙帳(切<折 t="33"/>五加)行夜(下同<折 t="33"/>下孟切)禁苑(切<折 t="33"/>於阮)守
　當(又如字<折 t="33"/>丁浪切)府廨(切<折 t="33"/>古隘)侵壞(怪<折 t="33"/>音)溝瀆(徒谷切溝<折 t="33"/>古侯切下)
(渠也<折 t="33"/>瀆水)使人(切<折 t="33"/>色吏)覆訖(審也<折 t="33"/>芳目切)訴(素<折 t="33"/>音)過所(切後<折 t="33"/>古禾)
(令禁末游伺姧慝几行人車馬岀入徃來必<折 t="33"/>同釋名云過所至關津以示之唐職官關志)
(以勘之<折 t="33"/>據過所)餘畜(下同<折 t="33"/>許又切)留難(並同<折 t="33"/>如字後)齎禁(切作<折 t="33"/>子兮)
(後倣此<折 t="33"/>賫者俗)私造(切<折 t="33"/>昨早)關塞(切<折 t="33"/>先代)交易(下同<折 t="33"/>音亦)㛰姻
(母相謂爲婚姻<折 t="33"/>婦之父母壻之父)因使(切<折 t="33"/>所吏)傳如(切<折 t="33"/>直專)比近
(切<折 t="33"/>毗志)烽(切<折 t="33"/>敷容)警(切<折 t="33"/>居影)令寇(切<折 t="33"/>吕呈)烽燧(防備警<折 t="33"/>音遂邊)
(低之有寇即然舉以相告名曰烽又多積薪<折 t="33"/>急作土臺上施桔橰頭有兠零以薪實中常)
(曰燧晝燔燧夜舉烽<折 t="33"/>寇至燔之望其煙名)陷敗(下同<折 t="33"/>𥙷邁切)遶(切<折 t="33"/>而小)
職制第三(晉本名違制隋更曰職制<折 t="33"/>設官置職必以法度守之)
　貟數(後同<折 t="33"/>色具切)署(切<折 t="33"/>常恕)置(切<折 t="33"/>陟吏)從坐(才卧切<折 t="33"/>才用切下)
　德行(切<折 t="33"/>下孟)得三(分分行字也<折 t="33"/>本或作得三)考校(切<折 t="33"/>古孝)選官
(切<折 t="33"/>息戀)稱職(切<折 t="33"/>尺證)負殿(坐一斤爲一負公坐二<折 t="33"/>音附下都甸切據令私)
(又漢書音義下功曰殿<折 t="33"/>斤爲一負各十負爲一殿)果毅(切<折 t="33"/>牛旣)不上(掌<折 t="33"/>時)
(同<折 t="33"/>切注)上下(切<折 t="33"/>胡駕)因假(切<折 t="33"/>古訝)邉要(字<折 t="33"/>如)從駕(切下<折 t="33"/>才用)
　同䂊(切<折 t="33"/>余慮)牲牢(生<折 t="33"/>音)散齊(皆切下同<折 t="33"/>蘇旱切下側)遞(切<折 t="33"/>特計)
　祭享(地曰祭宗廟曰享<折 t="33"/>許兩切凡天曰祀)弔喪(下同<折 t="33"/>息郎切)朝㑹(遥<折 t="33"/>直)
(切)諠囂(許嬌切<折 t="33"/>況爰切下)合和(字調也<折 t="33"/>音閤下如)料治(下直<折 t="33"/>音聊)
(之名唐避髙宗諱之字爲理<折 t="33"/>之切爾雅郭璞云啖食治擇)簡(非下同<折 t="33"/>作揀者)穢惡
(如字下同<折 t="33"/>烏路切又)護(切<折 t="33"/>胡誤)調習(切<折 t="33"/>徒彫)駕馭(御<折 t="33"/>音)不完(桓<折 t="33"/>音)
　私借(及借同<折 t="33"/>子亦切下)若借(切<折 t="33"/>子夜)漏泄(切<折 t="33"/>思列)討襲(習<折 t="33"/>音)
　蕃(切<折 t="33"/>方元)使者(下並同<折 t="33"/>色吏切)傳(下同<折 t="33"/>直專切)即轉(下轉受<折 t="33"/>陟兖切)
　同䜟(下同<折 t="33"/>楚禁切)曜(切<折 t="33"/>弋照)緩(切<折 t="33"/>胡管)騰(切<折 t="33"/>徒登)被制(義<折 t="33"/>平)
(切)上書(上尚並同<折 t="33"/>時掌切下及)即爲(字<折 t="33"/>如)偏(徧者訛<折 t="33"/>音篇作)禹與
　雨(矩切<折 t="33"/>並于)丘與區(豈俱切<折 t="33"/>去求切下)脫剰(時證切<折 t="33"/>佗活切下)案
　省(切<折 t="33"/>悉井)岀使(下同<折 t="33"/>所吏切)而聽(聽裁同<折 t="33"/>佗定切下)及參(南切<折 t="33"/>七)
　禫(服祭名<折 t="33"/>徒感切除)即爲(人爲請並同<折 t="33"/>于僞切下爲)齎(切<折 t="33"/>子兮)長官
(長吏同<折 t="33"/>丁丈切下)屬請(囑者俗<折 t="33"/>之玉切作)已分(下同<折 t="33"/>扶問切)送遺
(遺人同<折 t="33"/>惟季切後)經過(切<折 t="33"/>古禾)糾彈(徒丹切<折 t="33"/>居黝切下)諸貸吐得
(至卷未皆同<折 t="33"/>切又音待下)即借(卷朱皆同<折 t="33"/>資昔切下至)未上(後上表<折 t="33"/>時掌切)
(同)斷契(切<折 t="33"/>丁亂)饋(下同<折 t="33"/>巨愧切)市易(亦<折 t="33"/>音)縣欠(本作懸<折 t="33"/>胡蠲切)
(園<折 t="33"/>籬日)移埋(切<折 t="33"/>莫皆)旱澇(切<折 t="33"/>郎到)雹(切<折 t="33"/>蒲學)蟲蝗(切謂<折 t="33"/>直弓)
(類下音皇<折 t="33"/>負蠜田䑕之)疇(切<折 t="33"/>直留)荒蕪(無<折 t="33"/>音)失數(下同<折 t="33"/>色具切)復
　除(福<折 t="33"/>音)傜役(遥<折 t="33"/>音)擅(切<折 t="33"/>時戰)輒悔(注同<折 t="33"/>荒對切)聘(者俗<折 t="33"/>作娉)服
　屬(切<折 t="33"/>時玉)姨(切<折 t="33"/>以脂)再從(切<折 t="33"/>才用)壻(作婚俗<折 t="33"/>蘇計切)袒免(但<折 t="33"/>音)
(問<折 t="33"/>下音)強嫁(又如字<折 t="33"/>其兩切)爲親(下爲定婿同<折 t="33"/>于僞切注及)恐喝(勇<折 t="33"/>丘)
(力脅之也漢書作渴<折 t="33"/>切下呼葛切恐喝以威)被強(切<折 t="33"/>皮義)期要(字<折 t="33"/>如)
廏庫第五(國用自漢歷北齊或名廏牧或名牧<折 t="33"/>廏蕃畜産庫舎器幣爲之防限以謹)
(事遂名廏庫<折 t="33"/>産隋更益以庫)
　牧畜(後並同<折 t="33"/>許又切)牧長(長官同<折 t="33"/>張丈切後)新任(切<折 t="33"/>而禁)游牝
(切<折 t="33"/>毗忍)准數(下條同<折 t="33"/>色具切)繫飼(下同<折 t="33"/>音嗣)及監(鍳<折 t="33"/>音)羸(切<折 t="33"/>力追)
　療(切<折 t="33"/>力弔)應乗(切<折 t="33"/>時陵)駝(切<折 t="33"/>徒何)騾(切<折 t="33"/>落戈/切<折 t="33"/>徒荷)犧
(純曰犧<折 t="33"/>音羲色)瘡(音同作瘡從俗<折 t="33"/>初良切本作創)繞(切<折 t="33"/>而小)調習(切<折 t="33"/>徒彫)
　償(又音常<折 t="33"/>時亮切)踠跌(蕩踠跌者後漢班固傳東都<折 t="33"/>於阮切屈也周禮鄭注云折)
(怒未泄下大結切<折 t="33"/>賦云馬踠餘足士)觝齧(下五結切<折 t="33"/>都禮切後同)放令(呈<折 t="33"/>吕)
(同<折 t="33"/>切下)噬(切<折 t="33"/>時制)蹋(作踏訛<折 t="33"/>徒盍切)標識(亦音試周禮鄭<折 t="33"/>昌志切又音志)
(頗衆本作幟非剽與標音義同<折 t="33"/>氏注剽表皆謂徽識經典同此音)羈絆(切下<折 t="33"/>居宜)
(切<折 t="33"/>博縵)被雇(下同<折 t="33"/>平義切)倩(切<折 t="33"/>七政)自借(借即借同<折 t="33"/>資昔切不及)
　庫藏(後同<折 t="33"/>才浪切)假請(下同<折 t="33"/>古雅切)自貸(特下及貸雖<折 t="33"/>吐得切又音)
(所貸同<折 t="33"/>貸私貸)鈔(又作抄俗<折 t="33"/>𥘉教切本)市易(亦<折 t="33"/>音)私借(子夜切<折 t="33"/>資昔切又)
　自借(及借同<折 t="33"/>資音切下)若借(切<折 t="33"/>子夜)暴涼(張切又音諒<折 t="33"/>歩卜切下吕)
(暴而氣涼之作曝訛<折 t="33"/>謂積貯之物當須日)監署(鑒<折 t="33"/>音)濕惡(字<折 t="33"/>如)僦(切<折 t="33"/>即就)
　租(切<折 t="33"/>則吳)糴(切<折 t="33"/>徒歷)
擅興第六(人臣理不得專故設此法以防之漢<折 t="33"/>興戎動象爲國大事三者制以取重)
(復漢舊名北齊改文從繕至隋定曰檀興<折 t="33"/>𥘉但名興律魏陳羣定法更爲興擅晉朝)
　擅(切<折 t="33"/>時戰)警(切<折 t="33"/>居影)告令(切<折 t="33"/>力呈)卒來(切<折 t="33"/>倉忽)襲(習<折 t="33"/>音)屯
(切<折 t="33"/>徒門)内應(之應<折 t="33"/>應對)調發(下同<折 t="33"/>徒弔切)比部(近也<折 t="33"/>毗志切)應
　下(下同<折 t="33"/>胡駕切)令式(切<折 t="33"/>力政)從事(以便宜從事<折 t="33"/>如字若漢書云)帥
(下並同<折 t="33"/>色類切)隊(切<折 t="33"/>徒對)校尉(下同<折 t="33"/>胡教切)校閱(校試同下<折 t="33"/>古孝切後)
(恱<折 t="33"/>音)從行(切<折 t="33"/>才用)應期(切<折 t="33"/>於證)赴難(切<折 t="33"/>奴旦)戮(六<折 t="33"/>音)間諜
(下音牒<折 t="33"/>古莧切)或傳(切<折 t="33"/>直專)主將(下同<折 t="33"/>子亮切)爲賊(下同<折 t="33"/>于僞切)
　弃(太宗諱行焉今從古<折 t="33"/>古文棄字詰利切唐避)掩覆(下同<折 t="33"/>芳福切)斥候
(尺<折 t="33"/>音)覆敗(切<折 t="33"/>北邁)臨陳(同作陣俗<折 t="33"/>直刃切下)來降(切<折 t="33"/>户江)軍令
(切<折 t="33"/>力政)輒離(切<折 t="33"/>力智)窮覈(切<折 t="33"/>下革)謂爲(切<折 t="33"/>于僞)不任(金<折 t="33"/>而)
(同<折 t="33"/>切下)更作(古孟切<折 t="33"/>古行切又)楯(切<折 t="33"/>食尹)矛(切<折 t="33"/>莫候)具裝(晉<折 t="33"/>按)
(謹奉輸馬具裝百其歩鎧五百領又今六甲<折 t="33"/>書桓伊傳𥘉伊有馬歩鎧六百領表上之云)
(裝者其馬甲欤<折 t="33"/>騎具裝然則具)毁壞(怪<折 t="33"/>音)將領(又如字<折 t="33"/>子亮切)
(切)畜蠱(同音音古<折 t="33"/>勑六切下)造合(閤<折 t="33"/>音)教令(切下令人同<折 t="33"/>音交下吕呈)
　被(後同<折 t="33"/>平義切)脯(甫<折 t="33"/>音)曽經(切<折 t="33"/>昨登)憎惡(切<折 t="33"/>烏路)厭魅(於)
(下厭祝同<折 t="33"/>切下茫備切)祝(俗下同<折 t="33"/>之救切作呪者)詛(切<折 t="33"/>側慮)轉配(兖<折 t="33"/>陟)
(蠻切<折 t="33"/>切又張)尸(者俗<折 t="33"/>作屍)髠(坤<折 t="33"/>音)於惡(字<折 t="33"/>如)不更(切<折 t="33"/>古衡)冢(隴<折 t="33"/>知)
(俗後同<折 t="33"/>切作塚)熏(燻者俗<折 t="33"/>許云切作)狐貍(切<折 t="33"/>力之)椁(郭<折 t="33"/>音)休咎(蚪<折 t="33"/>許)
(九切<折 t="33"/>切下具)傳用(後同<折 t="33"/>直專切)供神(用切下同<折 t="33"/>音恭又居)廢闋(穴<折 t="33"/>苦)
(同<折 t="33"/>切下)饗(切<折 t="33"/>許兩)饌呈(音撰下同<折 t="33"/>士戀切又)省視(切<折 t="33"/>息井)釡(父<折 t="33"/>音)
　甑(切<折 t="33"/>子孕)匕(比<折 t="33"/>音)衾(切<折 t="33"/>去金)茵(因<折 t="33"/>音)部分(切<折 t="33"/>扶問)重害(隴<折 t="33"/>直)
(同<折 t="33"/>切下)劵(勸<折 t="33"/>音)黜(切<折 t="33"/>丑律)傳符(切<折 t="33"/>張戀)使節(切<折 t="33"/>所吏)鑰(藥<折 t="33"/>音)
　幡幟(昌志切<折 t="33"/>音翻下)供養(羊尚切<折 t="33"/>居用切下)發徹(直列切達<折 t="33"/>丑列切又)
(同<折 t="33"/>也下)尸柩(尸在棺曰柩<折 t="33"/>音舊在牀曰)甎(切<折 t="33"/>章沿)塋(塋界<折 t="33"/>音營)闌遺
(不則舉没於官一說闌希也意希闌而遺忘<折 t="33"/>闌遮也路有遺物官遮止之伺主至而給與)
(之)捍(汗<折 t="33"/>音)恐喝(呼葛切<折 t="33"/>丘勇切下)展轉(下同<折 t="33"/>陟兊切)畜産(又<折 t="33"/>許)
(同<折 t="33"/>切後)貿(切<折 t="33"/>莫候)刈(乂<折 t="33"/>音)櫕聚(子賜切<折 t="33"/>如字又)售(切<折 t="33"/>市救)齎(兮<折 t="33"/>子)
(切)乞賣(切<折 t="33"/>去既)受分(下同<折 t="33"/>扶問切)而爲(切<折 t="33"/>于僞)止數(主<折 t="33"/>色)
(切)徙(切<折 t="33"/>斯此)圏(切<折 t="33"/>渠篆)絶離(切<折 t="33"/>力智)
鬬訟第八(之常情也辨是窒忿冝得其平後魏<折 t="33"/>兩怒相犯則鬬二辭相勝則訟此民)
(爲鬬訟律後周改曰鬭競隨復齊名焉<折 t="33"/>始析前世繫訉律爲鬭律北齊附以訟事)
　鬬(對兵仗在後象鬥之形今皆從門户字<折 t="33"/>都豆切競也從鬥音鬭説文云兩士相)毆
(後同<折 t="33"/>烏口切)拔髮(切<折 t="33"/>蒲八)吐血(切<折 t="33"/>湯固)折齒(時設切凡<折 t="33"/>之古切又)
(類並同<折 t="33"/>折傷之)眇(切<折 t="33"/>亡沼)髠(坤<折 t="33"/>音)斫(切<折 t="33"/>之若)射(切<折 t="33"/>食亦)不著(略<折 t="33"/>直)
(切)稍(切<折 t="33"/>所覺)穳(切<折 t="33"/>作管)肋(切<折 t="33"/>盧則)墮(切<折 t="33"/>定卧)胎(切<折 t="33"/>吐來)辜
(也下同<折 t="33"/>音孤罪)跌(切<折 t="33"/>田結)瞎(下同<折 t="33"/>許鎋切)差(切<折 t="33"/>𥘉佳)若斷(短<折 t="33"/>音)爲
　人(爲人同<折 t="33"/>于僞切後)傳(切<折 t="33"/>符钁)忿爭(爭鬬之爭<折 t="33"/>芳吻切下音)聲徹
(列切逹也<折 t="33"/>直列切又丑)制使(使者同<折 t="33"/>色使切下)吏卒(下同<折 t="33"/>藏没切)詈
(也餘同<折 t="33"/>力智切罵)袒免(音問<折 t="33"/>音但下)拒(巨<折 t="33"/>音)捍(汗<折 t="33"/>音)愆(作愆者<折 t="33"/>去䖍切)
(俗)媵(切<折 t="33"/>以證)敎令(切下况敎令同<折 t="33"/>古孝切下力政)舅姑(曰舅夫<折 t="33"/>夫之父)
(曰姑<折 t="33"/>之母)令癈(切<折 t="33"/>力呈)曽經(切<折 t="33"/>昨登)見受(切<折 t="33"/>賢徧)服膺(陵<折 t="33"/>於)
(切)隨從(切<折 t="33"/>才用)旁(傍者俗<折 t="33"/>歩郎切作)僵(切<折 t="33"/>居良)仆(赴<折 t="33"/>音)重物
(事之􁰾皆同<折 t="33"/>直隴切下重)足跌(切<折 t="33"/>徒結)糾(切<折 t="33"/>居黝)彈(切<折 t="33"/>徒丹)挾私
(切<折 t="33"/>胡頬)上表(書上表並同<折 t="33"/>時掌切下上)離其(力智切<折 t="33"/>如字又)考掠(栲<折 t="33"/>作)
(諒考擊也<折 t="33"/>者非下音)供養(余亮切<折 t="33"/>居用切下)壓(切<折 t="33"/>烏甲)投匿(切<折 t="33"/>女力)
　假人(切<折 t="33"/>工雅)爲理(爲人爲理並同<折 t="33"/>于僞切下爲獄)見贓(切<折 t="33"/>賢徧)雇
(切<折 t="33"/>古暮)敎令(呈切下同<折 t="33"/>音交下吕)邀(下同<折 t="33"/>於霄切)撾(下同<折 t="33"/>陟瓜切)豋
　聞(音文<折 t="33"/>音問又)訴(素<折 t="33"/>音)相爲(爲爲告同<折 t="33"/>于僞切下合)抑(切<折 t="33"/>於力)單
　弱(丹<折 t="33"/>音)比伍(切<折 t="33"/>毗志)推避(吐囬切<折 t="33"/>如字又)
詐僞第九(變魏世始分賊律創而名之後遂無改<折 t="33"/>詐以譎正僞則冐真大爲此防以該衆)
　倣效(切<折 t="33"/>方往)詐假(後同<折 t="33"/>工雅切)傳符(切<折 t="33"/>張戀)使節(切<折 t="33"/>色吏)
　詐傳(下同<折 t="33"/>直專切)覆奏(審也<折 t="33"/>芳福切)矯(切<折 t="33"/>居夭)上書(切注<折 t="33"/>時掌)
(同)見被(平義切<折 t="33"/>賢徧切下)制下(切<折 t="33"/>胡駕)譴(切<折 t="33"/>去戰)選舉(絹<折 t="33"/>息)
(切)襲(下同<折 t="33"/>似入切)爲人(藏爲人並同<折 t="33"/>于僞切下爲)縳(切<折 t="33"/>符钁)劵鈔
(敎切作抄俗<折 t="33"/>去願切下𥘉)簿帳(知亮切<折 t="33"/>裴古切下)除去(詐去同<折 t="33"/>起吕切下)
　博易(下同<折 t="33"/>音亦)貿(切<折 t="33"/>莫候)匿脫(吐活切<折 t="33"/>女刀切下)瑞應(切<折 t="33"/>於證)
　敎誘(以乆切<折 t="33"/>音交下)和令(令欲令同<折 t="33"/>吕呈切下或)購(切<折 t="33"/>古候)復除
(復役同<折 t="33"/>音福下)其見(切<折 t="33"/>賢徧)雇倩(七政切<折 t="33"/>古暮切下)解官(切<折 t="33"/>佳買)
　餘喪(後同<折 t="33"/>息郎切)求假(切<折 t="33"/>古訝)受使(切<折 t="33"/>色吏)詐陷(切<折 t="33"/>户賺)
　深濘(切<折 t="33"/>乃定)朽(切<折 t="33"/>許乆)誑(切<折 t="33"/>居汎)令度(切<折 t="33"/>吕呈)保任(鴆<折 t="33"/>汝)
(同<折 t="33"/>切下)譯(下同<折 t="33"/>音亦)傳(切<折 t="33"/>直專)
雜律第十(雜成此篇里悝首曰雜法後周更爲<折 t="33"/>摭諸篇之遺糅羣罪之目匪類匪次)
(字還爲舊名<折 t="33"/>雜犯隋去犯)
　作樂(字<折 t="33"/>如)鑄(切<折 t="33"/>之戊)磨(切<折 t="33"/>莫婆)錯(切<折 t="33"/>七各)令薄(下故今<折 t="33"/>吕呈切)
(各切<折 t="33"/>同下歩)街(皆<折 t="33"/>音)畜産(下同<折 t="33"/>許又切)償(常後皆同<折 t="33"/>時亮切又音)駭
(切<折 t="33"/>侯揩)徑射(食亦切又時夜切<折 t="33"/>古定切歩道也下)放彈(切<折 t="33"/>徒旦)機槍
(七羊切<折 t="33"/>音譏下)坑(切<折 t="33"/>客庚)穽(虎豹穿地爲深坑施槍於<折 t="33"/>音淨機槍者檻屬也以捕)
(爲深坑施鋒刃於中不設機於上以捕小獸<折 t="33"/>中又設機於上防其躍而岀也穽者亦穿地)
(能岀也<折 t="33"/>入少不)標識(音試作幟非下同<折 t="33"/>昌志切又音志亦)爲人(下不爲<折 t="33"/>于僞切)
(人同<折 t="33"/>爲罪)合藥(閤<折 t="33"/>音)題䟽(切<折 t="33"/>所去)刺(作刻俗<折 t="33"/>七賜切)債(下同􁕁<折 t="33"/>側賣切)
　過本(越也<折 t="33"/>古卧切)用質(致<折 t="33"/>音)以當(切<折 t="33"/>丁浪)賭(切<折 t="33"/>當古)已分
(注同􁕁<折 t="33"/>扶問切)岀九(若貸子錢之類􁕁<折 t="33"/>九分岀一以爲息)和合(音閤􁕁<折 t="33"/>如字又)
　塋(營<折 t="33"/>音)於令(依令同<折 t="33"/>力政切下)皆令(後同<折 t="33"/>吕呈切)改去(切後<折 t="33"/>起吕)
(同)阡陌(東西爲陌<折 t="33"/>南北爲阡)種殖(作植非<折 t="33"/>常職切)墾(田也􁕁<折 t="33"/>音懇治)穢
　汙(切<折 t="33"/>烏路)占固(切<折 t="33"/>章豔)陂(切<折 t="33"/>彼爲)經過(切<折 t="33"/>古禾)從征(用<折 t="33"/>才)
(同<折 t="33"/>切下)公使(切<折 t="33"/>色吏)即卒(切<折 t="33"/>子聿)勝致(升<折 t="33"/>音)傳送(切<折 t="33"/>張戀)
　折傷(設切下同<折 t="33"/>之舌切又時)謂曽(切<折 t="33"/>昨登)媒合(音閤<折 t="33"/>如字又)校
　斛(十爲斗斗十爲斛<折 t="33"/>古孝切下胡谷切升)稱(作秤俗<折 t="33"/>尺證切)度(字<折 t="33"/>如)行濫
(察其詐僞飾行儥慝者而誅罰之鄭氏謂使<折 t="33"/>下孟切注同下盧暫切注同周禮胥師職云)
(之欺誑買者儥音育<折 t="33"/>人行賣惡物於市巧飾)狹(切<折 t="33"/>侯甲)鏃(切<折 t="33"/>作木)販(願<折 t="33"/>方)
(切)評物(評贓同<折 t="33"/>皮命切下)其爲(切<折 t="33"/>于僞)較固(作㩁音同<折 t="33"/>音角字亦)
(謂之石杠今略杓也禁閉其事揔利入官而<折 t="33"/>漢書𥘉榷酒酤顔師古曰榷者歩渡橋爾雅)
(讀如本字鄭注曲禮云欲專之曰固後漢書<折 t="33"/>下無由得有若渡水之榷焉固字亦作辜各)
(書音義曰辜障也榷專也謂障餘人賣買而<折 t="33"/>紀云辜較在听珍寶又云豪右辜榷注云前)
(利也<折 t="33"/>自取其)障(又音章<折 t="33"/>之亮切)更岀(切<折 t="33"/>古行)參市(切<折 t="33"/>七南)駝(何<折 t="33"/>徒)
(切)騾(切<折 t="33"/>郎戈)已過(下同<折 t="33"/>古卧切)劵(切<折 t="33"/>昔願)聽悔(切<折 t="33"/>荒對)令
　擾(而小切<折 t="33"/>吕呈切下)隄防(下音房<折 t="33"/>丁兮切)漂(下同<折 t="33"/>四消切)津濟(祭<折 t="33"/>音)
(同<折 t="33"/>下)航(杭<折 t="33"/>音)栰(下同<折 t="33"/>音伐)若爲(切<折 t="33"/>于僞)聽載(下及注同<折 t="33"/>車載之載)茹
　船(子夏作茄塞也<折 t="33"/>人恕切昜曰繻有衣)湍磧(七迹切<折 t="33"/>他端切下)卒遇
(切<折 t="33"/>倉没)庫藏(切<折 t="33"/>才浪)然火(者非<折 t="33"/>作然)離所(切<折 t="33"/>力致)壝(切又<折 t="33"/>唯癸)
(遺<折 t="33"/>音)解牒(切<折 t="33"/>古隘)漏泄(切<折 t="33"/>私烈)簿書(切<折 t="33"/>裴古)致數(切<折 t="33"/>色具)
　稼穯(歛曰穯<折 t="33"/>種曰稼)碣(掲<折 t="33"/>音)各令(下同<折 t="33"/>吕呈切)一當(切<折 t="33"/>丁浪)戰
　陳(切<折 t="33"/>直刃)弃擲(切<折 t="33"/>直亦)之分(切<折 t="33"/>扶問)違令(下注同<折 t="33"/>力政切)
捕亡第十一(絶厲階里悝首制捕法後魏益曰<折 t="33"/>亡逃不擊罪惡寖長建此捕律以)
(斷爲逃隋世遂復爲捕亡律<折 t="33"/>捕亡北齊改亡從斷後周易)
　將吏(下同<折 t="33"/>子亮切)受使(又如字<折 t="33"/>色吏切)逗留(又力救切字<折 t="33"/>音豆下如字)
(不進孟康曰律語也謂軍行頓止稽留不進<折 t="33"/>或作遛前漢匈奴傳云祈連知虜在前逗遛)
(與住同又音豆<折 t="33"/>也顔師古曰逗讀)自首(後倣此<折 t="33"/>舒救切)即爲(後爲捕<折 t="33"/>于僞切)
(同)拒(巨<折 t="33"/>音)捍(汗<折 t="33"/>音)迫(伯<折 t="33"/>音)窘(切<折 t="33"/>渠隕)折傷(設切下同<折 t="33"/>之舌切又時)
　捕繫(切<折 t="33"/>古詣)險難(乃旦切<折 t="33"/>如字又)令得(卷末同<折 t="33"/>吕呈切至)未斷
(下同<折 t="33"/>丁亂切)從駕(切<折 t="33"/>才用)宦(切<折 t="33"/>胡償)償(又音常<折 t="33"/>時亮切)過致(卧<折 t="33"/>古)
(切)展轉(切<折 t="33"/>陟兖)
斷獄第十二(於/審多辟傳致平典斷獄之重<折 t="33"/>易曰折獄致刑書曰惟刑之恤期)
(罪人得其情也里悝始造囚法魏世分岀此<折 t="33"/>不其然乎此篇所以殿諸律者誠欲罰值其)
(後周復爲斷獄<折 t="33"/>篇北齊合於捕斷)
　枷(加<折 t="33"/>音)杻(丑<折 t="33"/>音)脫去(吕切下同<折 t="33"/>吐活切下起)迴易(下同<折 t="33"/>音亦)所著
(下同<折 t="33"/>張略切)解脫(下同<折 t="33"/>佳買切)未斷(下同<折 t="33"/>丁亂切)爲囚(切後<折 t="33"/>于僞)
(同<折 t="33"/>更爲)雇(切<折 t="33"/>古暮)倩(切<折 t="33"/>七政)導令(即令令失並同<折 t="33"/>吕呈切下令其)翻
(切<折 t="33"/>方元)通傳(切<折 t="33"/>直專)考訉(下同<折 t="33"/>音信)覆參(切<折 t="33"/>七南)追究(又<折 t="33"/>居)
(切)得過(下同<折 t="33"/>古卧切)考掠(諒<折 t="33"/>音)待差(病間也<折 t="33"/>楚懈切)邂逅(懈<折 t="33"/>胡)
(不期而事㑹之<折 t="33"/>切下胡遘切意)鞫(切<折 t="33"/>居六)繫(計<折 t="33"/>音)當處(切<折 t="33"/>丁浪)劾(得<折 t="33"/>胡)
(切)麤(切<折 t="33"/>七奴)捶(切<折 t="33"/>之蘂)恐迫(切<折 t="33"/>丘勇)折傷(時設切<折 t="33"/>之舌切又)
　律令(切<折 t="33"/>力政)處分(切<折 t="33"/>符問)後比(又如字<折 t="33"/>必寐切)易者(亦<折 t="33"/>音)别
　使(遣使同<折 t="33"/>色吏切下)不當(切<折 t="33"/>丁浪)處輕(重及注同<折 t="33"/>昌舉切下處)服
　辯(切<折 t="33"/>符免)孕(切<折 t="33"/>以證)斷屠(短<折 t="33"/>音)報下(切<折 t="33"/>胡駕)官任(切下<折 t="33"/>而鴆)
(同)愈(差也<折 t="33"/>以主切)陪役(切<折 t="33"/>薄回)
律音義
　　　　　　　　　　　　　　　臣楊中和
　　承奉郎守大理寺丞充國子監直講臣宋祁
　　　　　　　　　　　郎守
　　　　　　　　　　　　　　　　　臣楊安國
　　　　　　　　　　　　　　　　　　臣馮元
　　　　　　　　　　　　　　　　　　臣孫奭
天聖七年四月　日准
勅送崇文院雕造
