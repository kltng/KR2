#+TITLE: 授經圖義例-明-朱睦㮮
#+DATE: 2016-06-11 12:22:40
#+SOURCE: github.com/kanripo/KR2n0008 master 99d40582                
欽定四庫全書　　　　　史部十四
　授經圖義例　　　　　　目錄類一(經籍之屬/)
　　提要
　　　　(臣/)等謹案授經圖義例二十卷明朱睦㮮撰
　　　　睦㮮有易學識疑已著錄是編所述經學源
　　　　流也案崇文總目有授經圖三卷叙易詩書
　　　　禮春秋三傳之學其書不傳宋章俊卿山堂
　　　　考索嘗溯其宗𣲖各為之圖亦未能完備且
　　　　頗有舛訛睦㮮乃因章氏舊圖而増定之首
　　　　叙授經世系次諸儒列傳次諸儒著述厯代
　　　　經解名目卷數每經四卷五經共為二十卷
　　　　睦㮮自序稱釐為四卷疑傳寫有脱文也舊
　　　　無刋板惟黄虞稷家有寫本康熙中虞稷乃
　　　　同錢塘龔翔麟校而刻之虞稷序稱西亭舊
　　　　本(案西亭即睦/㮮之别號)先後不無叅錯予與龔子蘅
　　　　圃重為釐正易則以復古為先書則以今文
　　　　為首其他經傳之闕佚者復取厯代史藝文
　　　　志及通志通考所載咸為補入而近代傳註
　　　　可傳者亦間錄焉視西亭所輯庶幾少備云
　　　　云又睦㮮義例稱周漢而下至金元作者凡
　　　　一千一百三十二人國朝三十九人經解凡
　　　　一千七百九十八部二萬一千七十一卷虞
　　　　稷等附註其下稱新増入古今作者二百五
　　　　十五人經解凡七百四十一部六千二百一
　　　　十八卷則虞稷等大有所竄改非復睦㮮之
　　　　舊矣今以所竄改者觀之易稱以復古為先
　　　　而所列子夏易傳實王弼本非古易也書稱
　　　　以今文為首而所列朱子書古經實孔安國
　　　　本非今文也以是例推殆未能盡允且睦㮮
　　　　之作是書大㫖病漢學之失傳因溯其専門
　　　　授受欲儒者飲水思源故所述列傳止於兩
　　　　漢其子勤䓺跋(案䓺字原本誤/作羮今改正)亦稱秦燼之
　　　　餘六經殘滅漢興諸儒頗傳不絕之緒於是
　　　　専門之學甚盛至東京則授受鮮有次第而
　　　　經學亦稍稍衰矣故是編所列多詳於前漢
　　　　云云其著書之意粲然明白虞稷等乃雜採
　　　　諸家以補之與睦㮮所見正復相反然朱彛
　　　　尊經義考未出以前能條晰諸經之源流者
　　　　此書實為之嚆矢正不以有所㸃竄併其原
　　　　書而廢之矣乾隆四十六年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
授經圖義例序
六經大義至宋儒昌明之而始無遺憾學者守為章程
宜也不知絶續之際漢儒為難當日秦書既焚往聖遺
言澌滅殆盡幸而去古未逺間得之屋壁所蔵女子所
獻老生所口述然而僅矣迄學者代興遐搜博攷或一
人集衆是或數人成一經要其授受各有師承非若後
人以意見為予奪也劉歆遺書博士謂孝宣時廣立經
文義雖相反不嫌並設與其過而廢之寧過而立之㫖
哉斯言夹漈鄭氏乃云秦焚書而書存諸儒窮經而經
絶于是有指斥漢儒跡其同異紛紜為詆訶所自起豈
知前型未墜盡信非也概疑之亦非也六經之義如江
湖日月無所不該解之者惟其不背于經斯已爾而又
何同焉夹漈之言過矣授經諸圖見于章氏考索明西
亭宗正復加釐定并採諸儒言行列為小𫝊由是師友
淵源燦如指掌自漢以後晨星相望専家雖不逮漢儒
而亦多有纉承惜其未暇補入然傳注義疏序解辨問
條犁然各具于圖之左方覽者因目以求其書則得矣
是集未經鏤版黄徵君俞邰向蔵寫本龔主事蘅圃髙
舎人澹人刻之白下世之師心黨同薄前賢為不足法
庶幾知所返也然則漢儒洵有功于六經而為功于漢
儒者三子又將與西亭並𫝊也夫秀水朱彛尊粤自經
籍之傳聖言𢎞廣後世未易窺測言之者人殊其義于
是易有施孟梁丘京氏之學費直晚出其説盛行于今
書則歐陽大小夏侯為今文孔安國為古文詩則有齊
魯韓毛四家之異三禮則二戴之大小記髙堂生之儀
禮劉歆之周官春秋則公羊之嚴氏顔氏穀粱之瑕丘
江公左氏之賈䕶劉歆各以其家法教授縁及東京相
仍未改班范二書之儒林傳與散見于諸列傳者可攷
也宋崇文總目有圖三卷縁存而書亾明萬厯初中尉
西亭本其旨因章俊卿山堂攷索圖更為細訂每經之
首著凡例數則其次為授經之圖又其次為諸儒之行
履有闗經術者節為傳末則附其所著而下及于魏晉
以来傳注之目俾後人按籍以求瞭若掌録誠有功經
學之書也惜其所載傳注時有缺誤而類例亦未盡善
如古本之易經上下十傳各自有書王弼本始以彖象
文言繫各爻辭之下書則伏生口授之二十九篇先興
于齊魯之間古文後出于孔壁先儒多疑之者西亭舊
本先後不無㕘錯予與龔子蘅圃重為釐正易則以復
古為先書則以今文為首其他經傳之缺軼者復取厯
代史藝文志及通志通考所載咸為補入而近代傳注
可存者亦間録焉視西亭所輯庶㡬少備矣乎然是編
也于漢儒畧具矣而有宋諸儒之著述如藍田上洛洛
陽延平則程門之嫡嗣也金華新安則伊洛之孫曽也
逮婺源朱子出而五經之學益明雙湖雲峯之于易慶
元輔氏之于詩九峯蔡氏之于書勉齋信齋之于禮清
江張氏之于春秋與夫元明以後諸儒闡明羽翼亦等
于漢儒之家法而義理過之其源流派别未有序而圖
之者苟得續是編以傳其為禆益經學不更大乎世多
留意正學之士予且有厚望矣温陵黄虞稷
授經圖義例序
余觀崇文總目有授經圖不著作者名氏叙易詩書禮
春秋三家之學求其書亾矣及閲章俊卿考索圖六經
皆僃間有訛舛余因考之葢自東漢而下諸儒授受尠
有的派云其經義或私㳤或自治或受之國學俱繫之
為某受為某𫝊可乎余于是稽之本傳叅之諸説以嘗
請業及家學者各為之圖以一二傳而止者亦錄之以
僃咨考舊圖俱無傳圖後或錄經論數條而諸儒行履
弗具使覽者不知其為何如人也余既為圖復捃摭其
要而作傳無闗經學無裨世教者皆略焉傳成以諸儒
著述及厯代經解附之釐為四卷藏之家塾以俟同好
庶斯道之不墜也
欽定四庫全書
　授經圖義例巻一
　　　　　　　　　　　　明　朱睦㮮　撰
　　易
禮儗人必以其倫漢諸帝能從師受經至美也美而不
録不可與儒生儕也不可儕故殊之殊之者尊之也
諸儒傳有關經學則詳否則識其出處大節而已事實
鮮少不可為傳者附其姓氏爵里於諸傳内以見之
諸儒有通四經五經者𫝊秪一見餘皆繫名於各派之
下覽其圖則自知矣
京房有二其一頓丘人其一不知何許人皆以易學顯
為太中大夫者顔師古謂書字誤耳不當作京房今圖
竝存以備參考
費直自為易以相授受原無師𫝊故别為一圖
髙相易自言出丁將軍寛寛為景帝時人相為平帝時
人相去甚逺或亦私淑者也欲附丁易一派無所安置
經籍考謂相受易王潢潢費派也兹因之圖從費氏
舊圖授受非的派者不録書十七人詩十九人周禮二
人移置别派者易三人詩四人禮一人
舊圖所遺者余據註疏及史漢諸書補入易二十九人
書二十八人詩十四人春秋三十三人禮記一人周禮
十一人
諸儒經解非有作者姓氏不録録之或因人以存其書
或因書以彰其人周漢而下至金元作者凡一千一百
三十二人國朝三十九人經解凡一千七百九十八部
二萬一千七十一巻　(新増入古今作者二百五十五/人經解凡七百四十一部六千)
(二百一/十八巻)
　
　
　
　
　授經圖義例卷一
欽定四庫全書
　授經圖義例巻三
　　　　　　　　　　　　明　朱睦㮮　撰
　　諸儒傳畧
商瞿魯人字子木受易孔子以授魯人橋庇子庸子庸
授江東馯臂子弓子弓授燕人周醜子家子家授東武
孫虞子乘子乘授齊人田何
田何字子裝漢興以齊田徙杜陵號杜田生授易丁寛
及東武王同子中雒陽周王孫齊人服生光皆著易傳
數篇王同授淄川楊何何字叔元元光中徵為太中大
夫著易二篇又授齊人即墨成成至城陽相廣川孟但
為太子門大夫魯人周霸莒人衡胡臨淄主父偃周王
孫授衛人蔡公著易二篇皆以易貴顯要言易者本之
田何
丁寛字子襄梁人初梁項生從田何受易時寛為項生
從者讀易精敏材過項生遂事何學成何謝寛寛東歸
何謂門人曰易以東矣景帝時寛為梁孝王將軍作易
說三萬言訓故舉大義而已寛授同郡碭田王孫王孫
授施讐孟喜梁丘賀繇是易有施孟梁丘之學
主父偃齊國臨淄人受易於王同遊齊諸子間諸儒生
相與排擯不容於齊家貧假貸無所得北遊燕趙中山
皆莫能厚客甚困以諸侯莫足遊者元光元年迺西入
闗見衞將軍青青數言於上上不省資用乏留久諸侯
賓客多厭之迺上書闕下朝奏暮召入見所言九事其
八事為律令一事諫伐匈奴是時徐樂嚴安亦俱上書
言世務上謂三人曰公皆安在何相見之晚也迺拜偃
等皆為郎中偃數上疏言事遷謁者中郎中大夫嵗中
四遷元朔中拜偃為齊相無何齊王懼偃發陰事自殺
上怒迺徴下吏治遂族偃偃方貴幸時客以千數及族
死無一人視獨孔車収𦵏上聞之以車為長者
施讐字長卿沛人沛與碭相近讐為童子從田王孫受
易與孟喜梁丘賀竝為門人謙讓常稱學廢不教授及
梁丘賀為少府事多迺遣子臨分將門人從讐問讐自
匿不肯見賀固請不得已乃授臨等於是薦讐結髪事
師數十年賀不能及詔拜讐為博士甘露中與五經諸
儒雜論同異於石渠閣讐授張禹琅邪魯伯伯為會稽
太守禹為丞相禹授淮陽彭宣沛戴崇子平崇為九卿
宣大司空魯伯授太山毛莫如少路琅邪邴丹㬅客莫
如至常山太守繇是施氏有張彭之學
孟喜字長卿東海蘭陵人父號孟卿善為禮春秋授后
蒼疏廣世所傳后氏禮疏氏春秋皆出孟卿孟卿以禮
經多春秋繁雜乃使喜從田王孫受易喜好自稱譽得
易家候陰陽災變書舉孝亷為郎曲臺署長以病免後
為丞相掾博士缺衆人薦喜上聞喜改師㳒遂不用喜
喜授同郡白光少子沛人翟牧子兄(讀曰/況)皆為博士繇
是孟氏有翟白之學
梁丘賀字長翁琅邪諸人初從太中大夫京房受易房
淄川楊何弟子也非為課吏㳒者及房中為齊郡太守
賀更事田王孫宣帝時聞京房為易明求其門人得賀
賀時為都司空令坐事免因召賀入說經上善之以賀
為郎㑹八月飲酎行祠孝昭廟先驅旄頭劍挺墮墜首
垂泥中刃鄉乘輿車馬驚於是召賀筮之有兵謀不吉
帝還使有司侍祠是時霍氏外孫代郡太守任宣坐謀
反誅宣子章為公車丞亡在渭城界中夜𤣥服入廟居
廊間執㦸立廟門待帝至欲為逆發覺伏誅賀以筮有
應繇是近幸為太中大夫給事中至少府子臨
臨𫝊父業亦入說經為黄門郎甘露中奉使問諸儒於
石渠臨學精熟専行京房㳒琅邪王吉聞臨說善之時
宣帝選髙材郎十人從臨講吉乃使其子郎中駿上疏
從臨受易臨受五鹿充宗君孟充宗為少府駿為御史
大夫充宗授平陵士孫張仲方沛人鄧彭祖子夏齊人
衡咸長賓張為博士至揚州牧光禄大夫給事中家世
𫝊業彭祖真定太傅咸講學大夫繇是梁丘有士孫鄧
衡之學
張禹字子文河内軹人為兒時數隨家至市喜觀於卜
相者前久之頗曉其别蓍布卦之意時從旁言卜者愛
之謂禹父是兒多知可令學經及禹壯從沛郡施讐受
易既明習舉為郡文學甘露中諸儒薦禹詔太子太傅
蕭望之問禹對易望之善焉奏禹經學精習有師法試
為博士初元中詔令授皇太子遷光禄大夫數嵗出為
東平内史成帝即位徴禹以師賜爵闗内侯食邑六百
戸秩中二千石給事中領尚書事是時帝舅平陽侯王
鳯為大將軍輔政専權而上富於春秋方嚮經學敬重
師傅而禹與鳯竝領尚書事内不自安數病上書乞退
上報曰朕以㓜年執政萬幾懼失其中君以道徳為師
故委國政君何疑而數乞骸骨忽忘雅素欲避流言君
其固心致思總秉諸事推以孶孶無違朕意加賜黄金
百斤養牛上尊酒太官致餐侍醫視疾使者臨問禹惶
恐復起視事河平四年代王商為丞相封安昌侯為相
六嵗以老病乞休上加優再三乃聴許賜安車駟馬罷
就第建平二年薨諡曰節侯
葢寛饒字次公魏郡人從孟喜受易為郡文學以孝廉
為郎累擢司𨽻校尉舉刺無所廻避京師為清寛饒剛
直髙節志在奉公家貧俸錢月數千半以給吏民為耳
目言事者子嘗步行自戍北邊公亷如此以上封事坐
怨謗下吏寛饒自剄
焦贛字延夀梁人以好學得幸梁王王共其資用令極
意學贛初從孟喜繼又得𨼆者之傳學既成為郡史察
舉補小黄令以候司先知姦邪盜賊不得發愛養吏民
化行縣中舉最當遷三老官屬上書願留贛有詔許増
秩留卒於小黄贛常曰得我道以亡身者必京生也其
說長於災變分六十四卦以兑震坎離應二至二分其
餘卦以中孚起每一卦六日七分更直用事以風雨寒
溫為候各有占騐所著有易林十六卷
趙賓蜀人好小數書持論巧慧易家不能難云受孟喜
喜為名之後賓死黄能持其說
京房字君明東郡頓丘人受易梁人焦延夀延夀云嘗
從孟喜問易會喜死房以為延夀易即孟氏學至成帝
時劉向校書考易說以為諸易家説皆祖田何楊叔元
丁將軍大義畧同惟京氏為異京氏以明災異得幸為
石顯所譖誅房授東海殷嘉河東姚平河南乘𢎞及任
良皆為郎博士繇是易有京氏之學
彭宣字子佩淮陽陽夏人治易事張禹舉為博士遷東
平太傅禹以帝師見尊信薦宣經明有威重可任政事
繇是入為右扶風歴遷大司空封長平侯及王莽秉政
宣上書乞骸骨莽恨宣求退遂白太后策免不賜黄金
安車駟馬宣居國數年薨諡頃侯
劉昆字桓公陳留東昬人梁孝王之𦙍也平帝時受施
氏易於沛人戴賓王莽世教授弟子恒五百餘人莽以
昆多聚徒衆繫昆及家屬於外黄獄莽敗得免建武五
年舉孝廉不行遂逃教授江陵光武聞之即除為江陵
令遷𢎞農太守有異政帝聞而徴之代杜林為光禄勲
令入授皇太子及諸小侯五十餘人二十七年拜騎都
尉以老乞骸骨詔賜洛陽第舎以千石祿終其身中元
二年卒子軼字君文𫝊昆業門徒亦盛永平中為太子
中庶子建武中稍遷宗正卒官遂世掌宗正焉
姚平河東人京房弟子房欲建考功課吏法薦平為刺
史時石顯疾房言之元帝遂出房為魏郡太守至新豐
因郵上書曰臣弟子姚平謂房曰房可謂知道未可謂
信道也房言災異未嘗不中今涌水已出道人當逐死
尚復何言臣謂陛下至仁於臣尤厚雖言而死臣猶言
也平又曰房可謂小忠未可謂大忠也昔秦時趙髙用
事有正先者非刺髙而死髙威自此成今臣出守自詭
效功惟陛下毋使臣塞涌水之異當正先之死為姚平
所笑房去月餘竟徴下獄
費直字長翁東萊人治易為郎至單父令長於卦筮亡
章句徒以彖象系辭文言為十篇解說上下經琅邪王
璜平中(一曰/仲)能𫝊之
髙相沛人治易與費公同時其學亦亡章句專說陰陽
災異受之王璜傳子康及蘭陵毋將永康以明易為郎
永至豫章都尉繇是易有高氏之學
　
　
　
　
　
　
　
　
　
　
　
　
　授經圖義例卷三
欽定四庫全書
　授經圖義例巻四
　　　　　　　　　　　　明　朱睦㮮　撰
　　諸儒著述附歴代三易傳注
　連山十巻(夏后氏易/司馬膺注)　歸藏十三巻(商易薛/貞注)
　周易二巻(卜子/夏傳)　　　周易古經一巻(宋萟/文志)
　古易十三巻(王/洙)　　　錄古周易八巻(晁說/之)
　古易十二篇一巻(吕祖/謙)集古易一卷(宋萟/文志)
　周易古經二巻(吕大/防)　古周易十二巻(吳仁/傑)
　古易世學十五巻(豐/坊)　古易彚編十七巻(李本/固)
　何氏古周易訂詁十六巻(何/楷)
　連山備遺四巻(朱元/升)　歸藏備遺三巻(朱元/升)
　周易備遺三巻(朱元/升)
　　　　　　右古易
　古字石經周易一巻　　今字石經周易三巻
　秦本石經周易九巻　　蜀本石經周易十一巻
　　　　　　右石經
　周易章句十巻(孟/喜)　　　周易章句二篇(施/讐)
　周易章句二篇(梁丘/賀)　　周易章句四卷(費/直)
　周易章句十巻(京/房)　　　周易章句十巻(馬/融)
　周易章句五巻(劉/表)　　　周易章句十巻(荀/爽)
　周易章句一巻(吕大/臨)　　周易章句十巻(程/迥)
　　　　　　右章句
　易傳二篇(王/同)　　　　易傳二篇(服/光)
　易傳二篇(周王/孫)　　　易傳八篇(丁/寛)
　易傳二篇(韓/嬰)　　　　易傳二篇(蔡/公)
　易傳二篇(楊/何)　　　　易傳三卷(京/房)
　易傳十一卷(施孟梁/丘三家)　易傳十巻(干/寳)
　易傳一巻(闗/朗)　　　　易傳十二卷(僧一/行)
　子夏易傳十一卷(張/弧)　易傳十巻(陸希/賢)
　周易外傳二十二巻(髙/定)易傳十卷(程/頥)
　易傳九巻(蘇/軾)　　　　易傳十巻(王/逢)
　易傳二十二卷(李/綱)　　易傳十巻(朱/熹)
　易傳十卷(王/令)　　　　易傳十卷(倪天/𨼆)
　易傳十巻(譚世/勣)　　　易傳十巻(龔/原)
　易傳三十二巻(王宗/傳)　易傳十一巻(朱/震)
　易傳十一巻(李/光)　　　易傳十一巻(毛/璞)
　易傳十二巻(陳/禾)　　　易傳十一卷(丁易/東)
　周易本傳三十三巻(李舜/臣)
　易傳十三巻(鄭/夬)　　　易傳十卷(張/浚)
　周易傳二十巻(楊萬/里)　易詁訓傳十八巻(晁公/武)
　周易言象外傳十卷(王/洙)周易傳義補遺十二巻(姜/寳)
　周易小傳六巻(沈/該)　　周易翼傳二巻(鄭汝/諧)
　周易外傳一巻(胡/宏)　　周易釋傳二十巻(錢/時)
　易傳拾遺十卷(胡/銓)　　易傳闡庸一百二巻(姜/陽)
　　　　　　右傳
　周易注十卷(鄭/𤣥)　　　周易注十巻(宋/衷)
　周易注五巻(劉/表)　　　周易注十巻(王/肅)
　周易注十巻(董/遇)　　　周易注上下經六巻(王/弼)
　周易注十巻(荀/煇)　　　周易注十巻(姚/信)
　周易注九巻(虞/翻)　　　周易注十三巻(陸/績)
　周易注十巻(干/寶)　　　周易注十巻(蜀/才)
　周易注十巻(傅/氏)　　　周易注六卷(尹/濤)
　周易注十巻(盧景/裕)　　周易注十卷(黃/潁)
　周易注十卷(何/𦙍)　　　周易注十巻(王/廙)
　周易注十三巻(崔/覲)　　周易注十巻(崔/浩)
　周易注十巻(王凱/沖)　　周易注七巻(姚/規)
　易一行傳注十二巻(李吉/甫)
　周易注八巻(伏㬅/容)　　周易注十巻(任希/古)
　周易注十巻(王𤣥/度)　　周易注十巻(王又/𤣥)
　周易注十巻(劉/彛)　　　祥符注十巻(龍昌/期)
　周易注十巻(張葆/光)　　周易注六巻(劉/枚)
　易補注三卷(皇甫/佖)　　周補注六巻(龔鼎/臣)
　周易注十巻(宋/咸)　　　周易注十巻(張應/珍)
　易傳注二巻(張清/子)　　周易重注十卷(鮑/極)
　周易衍注四巻(王/哲)　　周易旁注十二巻(朱/升)
　周易旁注四巻(李/恕)　　易解十巻(胡/瑗)
　易解五巻(石/介)　　　　易解十九巻(皇甫/佖)
　周易補解一巻(皇甫/佖)　易解十四巻(王安/石)
　易解十巻(張/弼)　　　　易解五巻(卲/古)
　易解一巻(郭/丙)　　　　易解六巻(徐古/為)
　易解二卷(陳/普)　　　　易解二巻(沈/括)
　易解二卷(郭忠/孝)　　　傳家易解十一巻(郭/雍)
　郭氏易解八巻　　　易解二巻(李舜/臣)
　易解三十卷(李/開)　　　逍遥公易解八巻(李椿/年)
　易解一巻(吕大/臨)　　　易解六巻(劉/翔)
　易解十二巻(蘭廷/瑞)　　易解六巻(鄒/巽)
　易解六巻(徐直/方)　　　易解十巻(程/逵)
　易解十巻(齊夢/龍)　　　易解二巻(何夢/桂)
　易解十巻(劉禹/偁)　　　蔡節齋易解四巻
　陳譜易解四巻　　龍舒易解一巻(王日/休)
　虚谷子解周易三巻(劉/烈)周易經傳訓解二篇(蔡/淵)
　周易經傳訓測十巻(湛若/水)
　來氏易解十五巻(來知/徳)周易正解二十巻(郝/敬)
　周易約解九卷(鄭東/卿)周易約解九巻(潘夢/旂)
　繫辭注二巻(韓康/伯)　繫辭注二巻(桓/𤣥)
　繫辭注二巻(謝/萬)　　繫辭注二巻(卞伯/玉)
　繫辭注二巻(宋/褰)　　繫辭注二巻(荀柔/之)
　繫辭注二巻(荀/該)　　　繫辭注二卷(謝/平)
　繫辭注二巻(王/栢)　　　易繫辭解一巻(程/頤)
　繫辭解十巻(劉/槩)　　　繫辭說二巻(司馬/光)
　易象解二卷(劉/濂)　　　卦變解二卷(徐/庸)
　　　　　　右注
　周易集解十巻(馬鄭孔/王四家)周易集注十巻(荀爽/九家)
　集二王注十巻(楊/氏)　　周易集解十巻(張/璠)
　周易集注一百巻(朱/异)　周易集解十七卷(李鼎/祚)
　周易會釋記二十卷(陸希/覺)
　周易集注一百卷(元/載)
　易五十家解四十二卷(楊文/煥)
　易統删定十卷(古成/之)　　周易集解三十六巻(林/栗)
　周易集注六巻(劉牧鄭/夬二家)　周易集注十巻(張清/子)
　周易集傳十一巻(經籍/志)　周易集解十卷(吕大/圭)
　易義海一百巻(房審/權)　　易義海撮要十二巻(李/衡)
　四李易全解十巻(李彦章李端行/李舜臣李士表)
　玩易彚編十二卷(王/懋)　　大易粹言十卷(曾/穜)
　大易集傳粹義六十四卷(陳隆/山)
　周易集義七十四卷(魏了/翁)
　周易集義十二卷(宋諸/儒)　三家易解三十巻(李/宏)
　周易輯聞六卷(趙汝/禖)　　周易叢書十卷(趙汝/楳)
　周易集解六巻(凌唐/佐)　　周易集傳二十卷(紇石/烈)
　周易集說十卷(俞/琰)　　　周易纂言十二巻(吳/澄)
　周易纂注十四卷(董真/卿)　周易詳解四十巻(吳/黻)
　周易詳解三十巻(李/杞)　　周易傳義附録一巻(董/楷)
　周易本義集成二卷(熊良/輔)
　周易大全十四巻(胡廣/等)
　周易古今文全書二十一巻(楊時/喬)
　古易詮二十九巻(鄧伯/羔)　今易詮二十四巻(鄧伯/羔)
　　　　　　　右集注
　周易義疏二十巻(宋明帝與/羣臣講)
　周易義疏十四巻(蕭子/政)　周易義疏十六卷(周𢎞/道)
　周易文句義疏二十四巻(陸徳/明)
　周易文句義疏二十巻(梁/蕃)
　周易證義疏二十巻(范諤/昌)
　周易乾坤義疏一巻(劉/瓛)　繫辭義疏一巻(梁武/帝)
　繫辭義疏二卷(蕭子/政)　　繫辭義疏二巻(劉/瓛)
　周易講疏二十巻(張/該)　　周易講疏三十五巻(梁武/帝)
　周易講疏三十巻(張/譏)　　周易講疏十六巻(禇仲/都)
　周易講疏十三卷(何/妥)　　周易大義二十一巻(梁武/帝)
　周易大義疑問二十巻(梁武/帝)
　周易文外大義二巻(陸徳/明)
　周易括囊大義十卷(四庫/書目)
　周易要義十巻(長孫/無忌)　周易要義十巻(魏了/翁)
　周易新注本義十四巻(薛仁/貴)
　周易正義十四卷(孔頴/達)周易正義補闕七巻(邢/鑄)
　周易正義十六巻(任希/古)周易甘棠正義三十巻(任貞/一)
　周易㑹通正義三十二巻(縱康/□)
　周易新傳疏十卷(隂𢎞/道)周易王道小疏十卷(張/弧)
　周易廣疏三十六巻(勾/徽)周易異義一巻(許/慎)
　周易幾義一巻(蕭/偉)　　周易發義一巻(蕭/偉)
　周易發義一巻(劉不/疑)　周易開題義十巻(梁/蕃)
　易釋序義三巻(梁/蕃)　　周易口訣義六巻(史/證)
　周易新義上下二巻(沈季/長)
　易說精義三巻(四庫/書目)　易箝精義二巻(孫/坦)
　繫辭精義二巻(吕祖/謙)　周易總義二巻(戴端/明)
　周易總義二十巻(易/祓)　周易證義十巻(王大/寶)
　周易繫辭義二巻(劉/向)　周易文言注義一巻(王/弼)
　爻義一巻(干/寶)　　　　周易義一巻(范/歆)
　周易義六巻(魏/徴)　　　易義五巻(盧行/超)
　周易義三十巻(全/緩)　　易義十巻(黄/晞)
　易義一巻(黄/通)　　　　易義二巻(李/賁)
　易義一巻(周孟/陽)　　　易義十巻(彭汝/礪)
　易義五巻(趙仲/鋭)　　　易義十二巻(謝/湜)
　易義八巻(皇甫/佖)　　　易義二卷(葉子/長)
　周易本義十二巻(朱/熹)　周易本義通釋十巻(胡炳/文)
　周易本義八巻(張清/子)　易本義附録十四巻(胡一/桂)
　周易正書十巻(董/楷)　　河圖易象本義一巻(陳/訥)
　朱氏大義發揮七巻(何/基)周易口義二十巻(胡/瑗)
　周易口義十巻(石/介)　　周易義畧九巻(張/簡)
　周易義略十巻(冀/辰)　　周易解義四十巻(胡有/開)
　周易解義十巻(耿南/仲)　易續解義十七巻(龔/原)
　吳園易解義九巻(張/根)　周易解義十二巻(安/詠)
　周易衍義十二卷(許/復)　周易衍義八巻(胡/震)
　周易演義十二卷(徐師/曽)大象衍義一巻(王/柏)
　周易講義十巻(龔/原)　　周易講義三巻(湯/羲)
　周易講義九巻(夏/休)　　周易講義三巻(湯/渙)
　周易講義六巻(商飛/卿)　周易餘義一巻(楊/幅)
　周易經解通義三十巻(李授/之)
　易象通義二巻(馮去/非)　周易贊義七巻(馬/理)
　易原奥義二巻(經籍/志)　周易㕘義十巻(梁/寅)
　易象義五卷(周/滿)　　　大衍義一巻(李/覺)
　易義叢十六卷(葉良/佩)　周易私記二十巻(隋萟/文志)
　周易難王輔嗣義一巻(顧/夷)
　義決一巻(僧一/行)　　　易訓三十巻(倪/思)
　周易指要二十巻(代/淵)　易學五十巻(馮/椅)
　易釋象一巻(曽/幾)　　　繫辭義纂二巻(鄒/浩)
　周易辯録四巻(楊/爵)　　易學義林十巻(顔/鯨)
　周易義證總要二巻(通志/畧)
　像象管見七巻(錢一/本)　啟新齋易象抄一巻(錢一/本)
　家人衍義二巻(文淵閣/書目)
　　　　　　　右義疏
　道訓二篇(淮南/九師)　　　說畧三篇(五鹿/充宗)
　易辨一巻(王/弼)　　　　周易論三巻(阮/渾)
　周易論十巻(周/顒)　　　周易論四巻(范/氏)
　周易論三巻(僧一/行)　　周易論三十三巻(王昭/素)
　易論十巻(陳/臯)　　　　易論十三篇(李/覯)
　易論三巻(馮時/行)　　　易論要纂一巻(尹天/民)
　通易論一巻(宋/岱)　　　易通論一巻(阮/籍)
　易通論一巻(宋處/宗)　　明易論一巻(應吉/甫)
　通易象論三巻(欒/肇)　　易象論一巻(宣/聘)
　周易無互體論三巻(鍾/㑹)周易盡神論四巻(鍾/㑹)
　周易略論一卷(張/璠)　　廣論一巻(通志/畧)
　周易窮微論一巻(王/弼)　周易闡微論六巻(冀/珍)
　周易卦序論一巻(楊/乂)　周易統略論三卷(鄒/湛)
　周易開題序論十巻(梁武/帝)
　二阮難答論二巻(阮長成/阮仲容)
　易卦正名論一卷(劉不/疑)周易異義論十卷(劉/遵)
　周易制器尚象論一巻(陳希/亮)
　卦徳統論一巻(劉/枚)　　周易演聖通論十六巻(胡/旦)
　周易通神論一卷(吳/秘)　删定易圖序論六巻(李/覯)
　易摭卦總論十巻(朱承/祖)四學淵源論一巻(郭忠/孝)
　呉園易序論七巻(張/根)　易二五君臣論一巻(閭丘/昕)
　羲文易論微六巻(樂只/道人)大衍論三巻(王/弼)
　大衍論三巻(唐明/皇)　　大衍論二十巻(僧一/行)
　周易宗塗四巻(干/寳)　　周易髓十巻(郭/璞)
　周易發揮五巻(王/勃)　　周易口訣六巻(魏/徴)
　周易口訣六巻(王/錡)　　周易口訣七巻(陸太/易)
　周易𤣥談六卷(孔頴/達)　周易微㫖一巻(陸希/聲)
　周易𤣥解三卷(裴/通)　　周易開𤣥闗一巻(蘇/鶚)
　周易𤣥品二巻(隋萟/文志)　周易𤣥悟三巻(通志/畧)
　周易啟𤣥一巻(張/元)　　周易𤣥統一巻(白雲/子)
　大易鈎𤣥三巻(鮑/恂)　　周易精微三巻(周/鎮)
　周易精微三巻(皇甫/佖)　周易通神二巻(孫/坦)
　周易析藴一巻(孫/坦)　　周易啟源十巻(蔡廣/成)
　周易外義三巻(蔡廣/成)　周易明文十巻(郭思/永)
　周易析微通說三十巻(楚/秦)
　周易聖斷七巻(鮮于/侁)　周易意藴一巻(徐/庸)
　周易意學十巻(陸/秉)　　易通四十篇(周惇/頤)
　周易發𨼆二十巻(陳良/獻)學易蹊徑二十巻(田/疇)
　學易濫觴(闕/)　巻(黄/澤)　周易發微十巻(趙令/湑)
　大易觀象三十二巻(鄭子/厚)
　易學索𨼆一巻(袁/樞)　　室中記師𨼆訣一巻(黄黎/獻)
　周易綱㫖二十巻(王/哲)　周易變體十六巻(都/潔)
　周易通變四十巻(張行/成)周易述衍十八巻(張行/成)
　周易玩辭十六卷(項安/世)易通六巻(趙以/夫)
　易訣九巻(林徳/祖)　　　周易窺餘十五卷(鄭剛/中)
　周易發題一巻(張/元)　　周易發題一巻(任奉/古)
　大易璇璣三卷(吳/沆)　　周易宏剛八巻(劉文/郁)
　周易原㫖六巻(保/八)　　周易辭微三巻(宋萟/文志)
　周易或問十卷(姚/麒)　　周易時用書十二巻(鄭揚/庭)
　明用書九巻(鄭揚/庭)　　周易𨼆訣一巻(通志/畧)
　周易述問一巻(皇甫/佖)　周易述説一巻(詹一/麟)
　周易㑹通四巻(經籍/志)　周易宗㫖八巻(甯/欽)
　周易流演五卷(通志/畧)　周易發揮七巻(何/基)
　繫辭發揮二卷(何/畧)　　周易正䝉十卷(史于/光)
　周易直指十卷(楊士/竒)　周易疑通五卷(何諲/之)
　周易問難二巻(王/氏)　　周易問答一巻(徐伯/珍)
　周易物象釋疑一巻(東鄉/助)
　周易要削二巻(王/𨼆)　　周易折中三十三巻(趙/采)
　周易絶筆書四巻(龍昌/期)周易辨惑一巻(邵伯/温)
　易疑問一巻(李椿/年)　　易餘意一巻(李/宏)
　易辨三巻(何/萬)　　　　易正經明疑録一巻(宋萟/文志)
　周易釋疑一巻(通志/畧)　周易㕘疑十二巻(孫化/光)
　周易問二十巻(隋萟/文志)　易指歸議一巻(通志/畧)
　易蘊一巻(劉/采)　　　　易樞十卷(宋萟/文志)
　學易疑義三巻(鍾/芳)　　古易辨一巻(季/本)
　圖文餘辨一巻(季/本)　　易經存義一巻(林希/元)
　易詮七巻(李/翺)　　　　易筌一巻(阮/逸)
　易筌六卷(焦/竑)　　　　周易釋變一巻(陸希/聲)
　易忘象三巻(崔良/佐)　　周易卦斷一巻(丘/鑄)
　辨劉牧易一巻(陳希/良)　王劉易辨二巻(宋/咸)
　易訣一巻(許季/山)　　　易訓三巻(宋/咸)
　觀變外篇一巻(林/至)　　易裨傅二卷(林/至)
　易童子問一巻(陳/宏)　　易童子問三巻(歐陽/脩)
　易心三巻(王/愷)　　　　羲易正元一卷(劉半/千)
　易學五巻(李/燾)　　　　易學一巻(王/湜)
　廣川易學三十四巻(董/逌)易述古言二巻(林起/鰲)
　易原三巻(楊/忱)　　　　易原十巻(程大/昌)
　易原一巻(常/豫)　　　　易索十三巻(張汝/明)
　觀畫所見二巻(李椿/年)　述釋葉氏易一巻(袁聘/儒)
　易變卦八巻(林/儵)　　　變卦纂集一巻(林/儵)
　淵源錄三巻(何/萬)　　　正易心法一巻(麻衣/道人)
　易外編一卷(程/迥)　　　易書一百五十卷(裴/通)
　窮理盡性經一巻(通志/畧)大易忘筌二巻(經籍/志)
　九師遺説十六卷(經籍/志)集鄭康成易註一卷(王應/麟)
　易雅一卷(趙汝/楳)
　東阜老人百一易一卷(書/目)
　易象意言一巻(蔡/淵)　　法象通賛七卷(鄭滁/孫)
　中天述考一卷(鄭滁/孫)　中天述衍一卷(鄭滁/孫)
　大衍索𨼆三巻(丁易/東)　大傳雜說一卷(李/熹)
　因說外傳名一巻(晁補/之)太極傳五巻(晁補/之)
　易外編一巻(程/迥)　　　學易記三巻(周/方)
　讀易記八巻(方實/孫)　　學易記九巻(李/簡)
　讀易記十巻(王/柏)　　　讀易别記十巻(王/炎)
　淙山讀易記六巻(經籍/志)學易記五卷(金賁/亨)
　讀易記三卷(王漸/逵)　　丙子學易編十五卷(李心/傳)
　易經遺說三十卷(朱/熹)　朱子易說二十三巻(朱鑑/編)
　易學啟蒙三巻(朱/熹)　　啟䝉問答二巻(朱/熹)
　周易啟䝉通釋二卷(胡方/平)
　周易啟蒙小傳一巻(祝汝/權)
　周易啟䝉翼傳四巻(胡一/桂)
　易學啟䝉意見四卷(韓邦/奇)
　易說三巻(鄭東/卿)　　　易説十巻(張/載)
　易說一巻(司馬/光)　　　易說一巻(李/沐)
　易說三卷(趙汝/談)　　　東萊易說二卷(吕祖/謙)
　復齋易說六卷(趙彦/肅)　易說十巻(喬執/中)
　周易說九巻(李/賛)　　　易說一巻(徐/幾)
　易說一巻(楊/明)　　　　易說一巻(㳺/酢)
　了翁易說一巻(陳/瓘)　　易說十一巻(張/栻)
　易說十二卷(李/過)　　　易說二巻(趙善/譽)
　易說九巻(林徳/祖)　　　易說十二巻(林/儵)
　易說十巻(李/光)　　　　易說拾遺二巻(尹天/民)
　易說一巻(吳如/愚)　　　涵古易說一卷(王/柏)
　浠南易說九巻(程/轍)　　周易約說一巻(趙善/湘)
　周易本說十巻(齊履/謙)　探易說一巻(丘/富)
　周易說約一巻(黎立/武)　易叢說三巻(朱/震)
　周易總説二巻(戴/溪)　　周易說翼三巻(吕/柟)
　周易約說十二巻(方獻/夫)學易管見七巻(吕大/圭)
　讀易管見七巻(孫嶸/叟)　讀易舉要四卷(易/祓)
　讀易舉要四巻(俞/琰)　　讀易備忘四巻(黄潛/翁)
　讀易考原四巻(蕭漢/中)　讀易愚得一巻(顧應/祥)
　讀易餘言五巻(崔/銑)　　淮海易談四巻(孫應/鰲)
　易經蒙引十二巻(蔡/清)　易象大㫖八巻(薛/甲)
　周易象㫖決錄七卷(熊/過)易學四同十二巻(季/本)
　繫辭要㫖一巻(宋萟/文志)　易象正(闕/)　巻(黄道/周)
　易象通八卷(朱謀/煒)　　易大象解二巻(崔/銑)
　大象述一巻(王/畿)　　　六龍解一卷(管志/道)
　復卦說一巻(真徳/秀)　　河圖解二巻(康/平)
　河圖洛書解一巻(沈/濟)　河圖傳一巻(李平/西)
　周易外傳一巻(方逢/時)　易外别傳一卷(俞/琰)
　已易一巻(楊/簡)　　　　易老通言十巻(程大/昌)
　　　　　　　右論說
　周易略例一巻(王/弼)　　略例注十卷(韓康/伯)
　略例注一卷(邢/璹)　　　略例疏一巻(莊通/明)
　略例義一巻(黄黎/獻)　　卦略一巻(王/弼)
　卦略注一巻(邢/璹)　　　周易通例十巻(崔/覲)
　周易日月變例六巻(虞/翻)周易編例十巻(經籍/志)
　略例一巻(桂/詢)　　　　易指略例一巻(孫逢/吉)
　周易義類三巻(顧/棠)　　周易卦類三巻(宋萟/文志)
　先儒遺事一巻(劉/牧)
　　　　　　　右類例
　略譜一巻(袁/宏)　　　　周易譜一卷(沈/熊)
　易𤣥星紀譜一巻(晁說/之)
　　　　　　　右譜
　周易舉正三巻(郭/京)　　周易撰證一巻(陸希/聲)
　周易證墜簡二卷(范諤/昌)
　易古經考異釋疑一巻(洪興/祖)
　古易考一巻(程/迥)　　　易正誤二巻(鄭亨/仲)
　歴代因革一巻(董真/卿)
　　　　　　　右考正
　周易卦象數㫖一巻(李/顒)皇極經世二十巻(邵/雍)
　經世系篇序述二巻(邵/雍)觀物内篇解二巻(邵伯/温)
　皇極經世索𨼆二巻(張行/成)
　觀物外篇衍義二巻(張行/成)
　易數一巻(陳/髙)　　　　易軌一巻(蒲䖍/貫)
　三易洞璣(闕/)　巻(黄道/周)
　　　　　　　右數
　易圖一巻(陸希/聲)　　　大衍𤣥圖一巻(僧一/行)
　周易普𤣥圖八巻(薛景/和)龍圖一巻(陳/摶)
　周易罔象成名圖一巻(張/杲)
　流演窮寂圖五巻(成𤣥/英)易傳纂圖三巻(王/弼)
　周易稽賾圖十巻(荆州田/氏書目)
　卦氣圖一卷(樂/洪)　　　周易卦圖系述五巻(趙震/隣)
　周易圖義二巻(葉昌/齡)　易象數鈎𨼆圖三巻(劉/牧)
　續鈎𨼆圖一巻(黄黎/獻)　易圖一巻(田/疇)
　易卦圖三巻(朱/震)　　　大易源流圖一巻(范諤/昌)
　周易先天流演圖十二巻(孫/份)
　伏羲俯仰畫卦圖一巻(彭汝/礪)
　周易乾生歸一圖十巻(石汝/礪)
　周易通考圖說二篇(馮去/非)
　易或問類例圖象四巻(趙以/夫)
　周易圖說三巻(吴仁/傑)
　易卦疑難圖二十五卷(鄭東/卿)
　逢軒錢氏圖說三巻　八卦小成圖二巻(陳/髙)
　大易圖說二十五巻(鄧/錡)周易圖三巻(張/理)
　易象數鈎深圖六巻(張/理)易象圖說六巻(張/理)
　周易旁注前圖二巻(朱/升)周易圖釋一巻(劉定/之)
　伏羲圖賛六巻(陳/第)
　　　　　　　右圖
　周易音一巻(李/軌)　　　周易音一巻(徐/邈)
　周易音一巻(范/氏)　　　周易竝注音七巻(陸徳/明)
　周易釋文一卷(陸徳/明)　古易音訓二巻(朱/熹)
　古易音訓二卷(吕祖/謙)　雜音三巻(沈/熊)
　周易音訓二卷(李/恕)　　讀易韻考七巻(張獻/翼)
　　　　　　　右音
　乾坤鑿度二卷(伏羲文黄帝/演倉頡修)
　乾鑿度二巻(鄭𤣥/注)　　稽覽圖七卷(鄭𤣥/注)
　是類謀一巻　　　　辨終備一卷
　乾元序制記一卷　　坤靈圖一巻
　通卦騐二巻　　　　流演通卦騐一巻
　易緯九巻
　　　　　　　右緯
　災異占六十六篇(孟/喜)　易林十六巻(焦/贛)
　周易四時占候二巻(京/房)京氏略說十二篇(殷/嘉)
　周易錯八巻(京/房)　　　積算雜占條例法一巻(京/房)
　周易逆刺占災異十二巻(費/直)
　易旗七十一巻(任/良)　　周易林四巻(管/輅)
　周易集林律厯一巻(虞/翻)周易林十六巻(崔/篆)
　周易質疑卜傳三十卷(楚/泰)
　周易筮占二十四巻(徐/苗)周易林七巻(張/滿)
　周易雜占筮訣二巻(梁/運)周易雜占七巻(許/峻)
　周易集林十二卷(伏㬅/容)周易雜占八巻(尚/廣)
　蓍卦辨疑三巻(通/考)　　蓍卦考誤一巻(朱/熹)
　揲易古法一巻(鄭/克)　　周易筮宗一卷(趙汝/楳)
　揲易法一巻(青城/子)
　先天易鈐太極寳局二巻(牛師/徳)
　周易古占法并圖一巻(程/迥)
　周易筮傳一卷(湯/建)　　易占經緯四巻(韓邦/奇)
　蓍法别傳一卷(季/本)
　　　　　　　右占筮
　太𤣥經九巻(揚/雄)　　　太𤣥經注十巻(宋/衷)
　太𤣥經注十二巻(陸/績)　太𤣥經注十四巻(虞/翻)
　太𤣥音訓一巻(馮/元)　　太𤣥圖一卷(林/共)
　太𤣥經注十巻(蔡文/劭)　太𤣥補正十巻(范諤/昌)
　太𤣥經發𨼆三巻(章/察)
　太𤣥經講疏四十六巻(章/察)
　太𤣥經注十二巻(范/望)　太𤣥經注六巻(王/涯)
　太𤣥正義一巻(孫/胄)　　太𤣥經傳三巻(杜元/頴)
　太𤣥經注十卷(宋維/翰)　太𤣥經注十卷(林/禹)
　太𤣥經釋文一巻(林/禹)　太𤣥經注十巻(司馬/光)
　太𤣥經疏十八巻(郭元/亨)太𤣥經手音一巻(程/賁)
　通𤣥十巻(王長/文)　　　演𤣥十巻(陳/漸)
　說𤣥一巻(王/涯)　　　　翼𤣥十二巻(張行/成)
　元包十巻(衛元/嵩)　　　元包數義二巻(張行/成)
　洞林三巻(郭/璞)　　　　太易十五巻(張志/和)
　潛虚一巻(司馬/光)　　　潛虚衍義十巻(張行/成)
　　　　　　　右擬易
　
　
　
　
　
　
　
　
　
　授經圖義例巻四
欽定四庫全書
　授經圖義例巻五
　　　　　　　　　　　　明　朱睦㮮　撰
　　書
孔延年及子霸漢書雖未載受書安國孔僖本傳稱安
國以下世受古文尚書以此延年輩俱附安國之派
舊圖不分古文今文按漢書及雜志所載古文首孔安
國今文首伏生以見二派各有傳也
舊圖有歐陽世按本傳兒寛𫝊歐陽生子世世相傳至
曾孫髙始為博士世非名也故不載
杜林蓋豫習古文俱無師傳自相授受今各立一傳以
明非安國之派也
舊圖牟長授書張堪及攷堪𫝊止言受學長安無請業
牟長事張奐𫝊注又稱牟卿受書周堪以此知舊圖多
誤今從傳註改正
舊圖楊仲績受龔勝尚書傳春卿卿傳綂綂傳厚按漢
書楊厚祖父三世善圖䜟學綂又從鄭山伯受河洛書
并天文推步之術無仲績傳經事而益都耆舊傳畧著
仲績傳夏侯書又不詳言從大小夏侯疑皆私淑非的
派故不載
　
　
　
　
　
　
　
　
　
　
　
　授經圖義例卷五
欽定四庫全書
　授經圖義例卷六
　　　　　　　　　　　　明　朱睦㮮　撰

　
　
　
　
　
　
　
　
　
　
　
　
　
　
　
　授經圖義例巻六
欽定四庫全書
　授經圖義例卷七
　　　　　　　　　　　　明　朱睦㮮　撰
　　諸儒傳畧
伏生名勝字子賤濟南人故為秦博士孝文時欲求能
治尚書者天下亡有乃聞伏生能治欲召之時伏生年
九十餘老不能行於是乃詔太常使掌故晁錯徃受之
當秦時禁書伏生壁藏之其後兵大起流亡漢定伏生
求其書亡數十篇獨得二十九篇即以教於齊魯之間
繇是學者頗能言尚書山東大儒無不涉尚書以教矣
伏生授濟南張生及歐陽生張生為博士而伏生孫以
尚書徵弗能明也自此魯之周霸雒陽賈嘉皆能言尚
書云
張生魯人授夏侯都尉都尉授族子始昌始昌授族子
勝為大夏侯氏學勝傳從兄子建建又事歐陽髙仕至
太子太𫝊為小夏侯氏學三家皆立博士
晁錯潁川人以文學為大常掌故文帝即位初遣晁錯
受尚書伏生所還因上書稱説帝悦詔錯為太子舍人
門大夫尋遷博士景帝時言事輒聽累遷至御史大夫
歐陽生字和伯千乘人以尚書授兒寛寛有俊才初見
武帝語經學上曰吾始以尚書為樸學弗好及聞寛説
可觀乃從寛問一篇歐陽大小夏侯氏學皆出於寛寛
授歐陽生子世世相傳至曾孫髙子陽為博士髙孫地
餘長賓以太子中庶子授太子後為博士論石渠元帝
即位地餘侍中貴幸至少府戒其子曰我死後官屬即
送汝財物慎毋受汝九卿儒者子孫以亷潔可以自成
及地餘死少府曹屬共送數百萬其子不受天子聞而
嘉之賜錢百萬地餘少子政為講學大夫繇是尚書世
有歐陽氏學
何比干字少卿汝隂人學尚書於晁錯武帝時為廷尉
正與張湯同時湯持法而比干務仁恕數與與湯争雖
不能盡得然所活者者以千數後遷丹陽都尉本始元
年自汝隂徙居平陵代為名族
宋登字叔陽京兆長安人少𫝊歐陽尚書教授數千人
為汝隂令入為尚書僕射順帝以登明識禮樂使持節
臨太學奏定典律轉拜侍中數上封事抑退權倖繇是
出為潁川太守市無二價道不拾遺以病免
夏侯始昌魯人以尚書教授自董仲舒韓嬰死後武帝
得始昌甚重之始昌明於隂陽先言栢梁臺災日至期
果災時昌邑王以少子愛之帝選為師者始昌為昌邑
太傅以夀終族子勝
勝字長公少孤好學從始昌受尚書及洪範五行𫝊徵
為博士㑹昭帝崩昌邑王嗣立數出勝當乗輿前諌曰
天久隂而不雨臣下有謀上者陛下出欲何之是時霍
光與張安世謀欲廢昌邑迺召問勝勝對言在洪範𫝊
曰皇之不極厥罰常隂時則下有伐上者光安世大驚
以此益重經術之士及宣帝立勝遷長信少府賜爵闗
内侯坐事下獄語在黄霸𫝊後赦出勝為諫大夫給事
中朝廷每有大議帝知勝素直謂曰先王通正言無懲
前事勝復為長信少府遷太子太傅年九十終
周堪字少卿齊人事夏侯勝為譯官令論於石渠經學
最髙後為太子少傅光禄大夫為石顯所譖免官堪授
牟卿及長安許商長伯牟卿為博士商善為算著五行
論歴至九卿號其門人沛唐林子髙為徳行平陵吴章
偉君為言語重泉王吉少音為政事齊炔欽幼卿為文
學
黄霸字次公淮陽陽夏人霸少學律令喜為吏累遷為
河南太守丞宣帝即位聞霸持法平召以為廷尉正數
決疑獄守丞相長史坐夏侯勝非議詔書霸不舉劾下
獄霸因從勝受尚書獄中積三歳乃出擢霸為揚州刺
史遷潁川太守治行為天下第一徵守京兆尹代丙吉
為丞相封建成侯
張山拊字長賓平陵人事小夏侯建受尚書為博士至
少府授同縣李尋子長鄭寛中少君山陽張無故子儒
信都秦恭延君陳留假倉子驕無故善修章句為廣陵
太傅守小夏侯說文恭増師法至百萬言為城陽内史
倉以謁者論石渠至膠東相尋善説災異為騎都尉寛
中有雋才以博士授太子成帝即位賜爵闗内侯食邑
八百户遷光祿大夫領尚書事繇是小夏侯有鄭張秦
假李氏之學寛中授東郡趙𤣥無故授沛縣唐尊恭授
魯馮賓賓為博士尊至太傅𤣥御史大夫
歐陽歙字正思樂安千乗人自歐陽生𫝊伏生尚書至
歙八世皆為博士歙既𫝊業而恭謙好禮讓更始立為
原武令世祖平河北到原武見歙在縣修政遷河南都
尉世祖即位封被陽侯建武九年更封掖侯歙在郡教
授數百人視事九歳徵為大司徒坐事下獄諸生守闕
為歙求哀者千餘人歙竟死獄中
李尋字子長平陵人治尚書事丞相翟方進除為吏及
王根為大司馬厚遇尋是時多災異根數虚已問尋尋
見漢家有中衰阸㑹之象乃説根宜急求幽𨼆拔擢天
士諸闒茸佞讇以時廢退政治感隂陽猶鐵炭之低卭
見效可信者也根乃薦尋哀帝召尋侍詔黄門數上書
抑外親舉有徳帝雖不從然采其語每有非常輒問尋
尋對屢中遷黄門侍郎建平時坐事徙敦煌郡
云敞字幼孺平陵人師事同縣吴章章治尚書為博士
平帝即位莽秉政以平帝為成帝後不得顧私親帝母
及外家衛氏不許至京師莽長子宇懼帝長見怨與吳
章謀夜以血塗莽第門冀懼莽章欲因對其咎事覺莽
誅宇并滅衛氏章坐腰斬時敞為大司徒掾自劾為吴
章弟子收抱章尸歸𦵏京師稱焉比之欒布後薦為諌
大夫
曹曾字伯山濟隂人從歐陽歙受尚書門徒三千人位
至諫議大夫子祉𫝊父業至河南尹
髙獲字敬公汝南新息人少與光武有舊舊師事歐陽
歙歙下獄當斷獲鐵冠帯鐵鑕詣闕請歙帝雖不許謂
曰敬公朕欲用子為吏宜改常性獲曰曰臣受性於父
母不可改之於陛下出便辭去三公争辟不應郡守每
行縣輒軾其閭獲遂逺遁江南卒於石城人思之共為
立祠
禮震字仲威平原人年十七聞師歐陽歙坐事下獄當
斷馳之京師行到河南獲嘉縣自繫上書求代書奏歙
已死獄中光武嘉其髙義拜震為郎中後以公事左遷
淮陽王廏長
林尊字長賓濟南人治尚書事歐陽髙為博士後至少
府太子太傅授平陵平當梁陳翁生當至丞相翁生信
都太傅家世傳業繇是歐陽有平陳之學翁生授琅邪
殷崇楚國龔勝崇為博士勝右扶風而平當授朱普鮑
宣普為博士宣司隸校尉徒衆尤盛
平當字子思平陵人以明經為博士毎有災異當輒傳
經術言得失文雅雖不及蕭望之匡衡然指意畧同哀
帝時累遷御史大夫至丞相賜爵闗内侯子晏以明經
歴位大司徒封防鄉侯漢興唯韋平父子至宰相
鮑宣字子都渤海宣城人受尚書於平當舉孝亷為郎
病去官哀帝初大司空何武復薦宣為諫大夫每言事
語極切直帝以宣名儒優容之㑹地震宣復諫帝納其
言拜宣為司隸坐忤丞相孔光下廷尉獄太學諸生救
宣者千餘人遮丞相車不得行又守闕上書帝減宣罪
徙之上黨王莽秉政宣及何武等以不附已俱誅
龔勝字君賓楚人受書陳翁生三舉孝亷哀帝時徵為
諫大夫數上書言事二歳餘遷丞相司直徙光祿大夫
出為渤海太守勝謝病歸王莽篡國拜勝為講學祭酒
勝稱疾不應徵後二年莽復遣使者奉璽書以太子師
友祭酒印綬安車駟馬迎勝勝累辭使者不聽勝謂弟
子髙暉等吾受漢家厚恩無以報今年老矣義豈以一
身事二姓哉語畢遂不復開口飲食積十四日死時年
七十九矣
桓榮字春卿沛郡龍亢人習歐陽尚書事博士九江朱
普貧窶無資常客傭以自給精力不倦十五年不窺家
園王莽篡國榮抱經書逃匿山谷建武十九年始辟大
司徒府召拜議郎使授太子㑹歐陽博士缺帝欲用榮
榮讓同門生郎中彭閎揚州從事臯𢎞因拜榮為博士
引閎𢎞為議郎榮又薦門下生九江胡憲侍講二十八
年拜榮太子少傅賜以輜車乗馬榮謂諸生曰今日所
䝉稽古之力也顯宗即位尊以師禮甚見親重永平二
年三雍初成拜榮為五更榮毎疾病帝幸其家問起居
入街下車撫榮垂涕良久乃去自時諸侯將軍大夫問
疾者不敢復乗車到門皆拜牀下榮卒帝親自變服臨
喪送𦵏賜冢塋於首陽之下子郁
郁字仲恩敦厚篤學𫝊父業以尚書教授門徒常數百
人榮卒郁當襲爵上書讓於兄子汛顯宗不許不得已
受封帝以郁先師子有禮讓甚見親厚常居禁中論經
書問政事稍遷侍中和帝即位以郁及宗正劉方並入
教授歴遷侍中奉車都尉永元初代丁鴻為太常門人
楊震朱寵皆至三公
丁鴻字孝公潁川定陵人年十三從桓榮受歐陽尚書
三年而明章句善論難為都講父綝卒鴻當襲爵上書
讓與弟盛不報鴻遂逃去初九江鮑駿與鴻同事桓榮
及鴻亡封與駿遇於東海陽狂不識駿駿乃止而讓之
鴻感悟遂還就國累遷侍中建初四年肅宗詔鴻與諸
儒論定五經同異於白虎觀帝親稱制臨決時人歎曰
殿中無雙丁孝公擢徙校書門下繇是益盛彭城劉愷
北海巴茂九江朱倀陳留陳弇皆至公卿
何湯字仲弓豫章南昌人事沛郡桓榮以才明知名榮
年四十無子湯乃去榮妻為更娶生三子榮甚重之後
拜郎中以明經授太子建武中守開陽門候世祖微行
夜還湯閉門不納更從中東門入明旦召詣太官賜食
諸門候皆奪俸
桓焉字叔元少以父任為郎明經篤行永初元年入授
安帝三遷為侍中步兵校尉永寧中順帝為皇太子以
焉為太子少傅月餘遷太𫝊踰年廢皇太子為濟隂王
焉諫不能得順帝即位與太尉朱寵並錄尚書事以焉
前議守正封陽平侯固讓不受遷太尉弟子傳業者數
百人黄瓊楊賜最為顯貴
楊震字伯起𢎞農華隂人少好學受歐陽尚書於太常
桓郁明經博覽無不窮究諸儒為之語曰闗西孔子楊
伯起年五十始舉茂才四遷荆州刺史延光二年代劉
愷為太尉累上疏言事樊豐等懼遂譖震怨懟帝夜遣
使者取震印綬於是柴門謝客客豐等復請大將軍耿
寳奏震不服罪詔遣還本郡震以為姦臣狡猾不能誅
嬖女傾亂不能禁何面目復見日月乎遂飲酖而卒順
帝即位誅樊豐等震門生虞放陳翼詣闕追訟震事詔
改𦵏華隂令太守丞以中牢具祠
劉愷字伯豫宣帝𤣥孫居巢侯般之子少受尚書於丁
鴻愷當襲爵讓與弟憲遁逃避封久之有司奏請絶愷
國肅宗美其義特優假之乃徵拜為郎愷入朝在位者
莫不仰其風行元初二年代夏勤為司徒以病免詔以
千石祿歸養河南尹常以歳八月致半酒無何復召拜
太尉視事二年乞骸骨久乃許之下河南尹禮秩如前
楊倫字仲理陳留東昏人少為諸生受尚書於司徒丁
鴻為郡文學掾志乖於時遂去職講授於大澤中弟子
至千餘人安帝時為清河王𫝊坐上書切直免歸陽嘉
中前後三徵俱不應
楊秉字叔節震中子少𫝊業𨼆居教授年四十乃應司
空辟拜侍御史桓帝即位以明尚書徵入勸講拜大中
大夫左中郎将遷侍中尚書以言事忤㫖免官歸久之
復拜太常代劉矩為太尉秉性不飲酒又早喪夫人遂
不復娶所在以淳白稱嘗從容言曰我有三不惑酒色
財也年七十四薨子賜
賜字伯獻少𫝊家學篤志博文又事桓焉教授門徒不
荅州郡禮命建寧初靈帝當受學詔太傅三公選通尚
書桓君章句宿有重名者三公舉賜乃侍講於華光殿
中遷少府光祿勲為司徒熹平光和中以災異數上封
事忤曹節等以病免無何復拜太常累遷尚書令後遷
司空卒諡文烈
黄瓊字世英江夏安陸人師事桓焉受尚書五辟不應
順帝時詔下縣以禮慰遣始至即拜議郎稍遷尚書僕
射㑹連有災異瓊奏諌帝多納之元嘉中欲褒崇大將
軍梁冀下特進胡廣等議廣等咸稱冀之勲徳宜比周
公錫之山川土田附庸瓊獨不從冀以為恨㑹地動策
免及冀被誅以瓊不阿梁氏乃封邟鄉侯是時五侯擅
權傾動中外瓊稱疾不起其年復為司空疾篤猶上疏
諌語甚激切卒諡忠侯
桓典字公雅𫝊其家業以尚書教授潁川舉孝亷為郎
是時宦官秉權典執政無所回避常乗驄馬京師為之
語曰行行且止避驄馬御史獻帝即位三公奏典與何
進謀誅閹宦功雖不遂忠義炳著詔拜家一人為郎賜
錢二十萬從西入闗拜御史大夫賜爵闗内侯仕至光
祿勲
張奐字然明敦煌酒泉人少游三輔師事太尉朱寵學
歐陽尚書舉賢良對策第一擢拜議郎延熹中拜武威
太守平均徭賦率厲散敗常為諸郡最遷大司農上災
異疏申雪竇武陳蕃而曹節等疾其言卒陷黨罪禁錮
卒年七十八武威多為立祠世世不絶
楊衆賜從子𫝊先業以謁者僕射從獻帝入闗累遷御
史中丞及帝東還夜走度河衆率諸官屬步從至太原
建安初追前功封蓩亭侯從弟彪
彪字文先以能家學徵拜議郎遷侍中京兆尹中平六
年為司空明年闗東兵起董卓欲遷都闗中彪不從坐
免及遷洛陽復拜尚書令魏文受禪欲以彪為太尉先
遣吏示㫖彪固辭乃賜几杖衣袍因朝㑹引見令彪著
布單衣鹿皮冠杖而入待以賓客之禮
孔安國字子國孔子十一世孫武帝時魯共王欲壊孔
子舊宅於壁中得古文虞夏商周之書乃不壊宅悉以
其書還孔氏書皆科斗文字時人無知者安國以今文
字讀之因以起其家為諫議大夫承詔作書傳傳成遭
巫蠱事遂不立學官安國出為臨淮太守安國授都尉
朝司馬遷朝授膠東庸譚譚授清河胡常少子常授虢
徐敖敖為右扶風掾授平陵塗惲子真子真授賈徽及
河南桑欽徽授子逵自有傳
兒寛千乗人受業孔安國貧無資用常為弟子都養及
時時閒行傭賃以給衣食行常𢃄經止息則誦習之以
試次第補廷尉史寛為人温良亷智而善著書書奏敏
於文口不能道也張湯以為長者薦之天子天子見問
說之後位至御史大夫寛授東平簡卿卿亦以儒術顯
司馬遷字子長龍門人年十歳則誦古文二十而南遊
江淮上㑹稽探禹穴窺九疑浮沅湘北涉汶泗講業齊
魯之都觀夫子遺風鄉射鄒嶧阸困蕃薛彭城過梁楚
以歸於是遷仕為郎中奉使西征巴蜀以南畧邛筰昆
明還報命後三歳而遷為太史令紬石室金鑎之書述
陶唐以來至漢武止作史記凡百三十篇五十餘萬言
拾遺補藝成一家言嘗從孔安國問尚書故史記載堯
典禹貢洪範金縢諸篇多古文詞
孔延年安國兄武之子治尚書為武帝博士子霸字次
孺亦治尚書宣帝時為太中大夫以選授皇太子經遷
詹事髙密相元帝即位徵霸以師賜爵闗内侯食邑八
百户號褒成君給事中加賜黄金二百斤第一區徙名
數於長安霸為人謙退不好權勢帝數欲致相位霸力
辭以是尤重賞賜特厚卒策贈以列侯禮諡曰烈君子
光
光字子夏經學尤明舉為議郎成帝時為博士歴轉僕
射尚書令周密謹慎凡典樞機十餘年有所薦舉惟恐
人知哀帝初授丞相博山侯印綬以忤傅太后策免及
后崩復徵光詣公車問日食事書奏帝悦拜光祿大夫
秩中二千石給事中尋為丞相復故國博山侯年七十
薨諡簡烈侯子僖
僖字仲和自安國以下世傳古文尚書僖㳺太學與崔
駰友嘗上書辯譏刺肅宗始亦無罪僖等意及書奏立
詔勿問拜僖蘭臺令史元和二年春帝東巡特過魯幸
闕里僖因召對帝悦遂拜郎中賜褒成侯僖從還京師
使校書東觀是年冬拜臨晉令崔駰以祖篆所為易林
筮之謂為不吉止僖曰子盍辭乎僖曰仕不擇官吉凶
由已而由卜乎在縣三年卒官子季彦
季彦守其家學門徒數百人延光元年河西雨雹大者
如斗安帝詔有道之士極陳變眚乃召季彦見於徳陽
殿帝親問其故對曰此皆隂乗陽位當今貴臣擅權母
后黨盛陛下宜修聖徳慮此二者左右皆惡之帝默然
後舉孝亷不就年四十七終於家
桑欽字君長河南人受古文尚書於塗惲成帝時又作
水經三卷所引天下之水百三十有七其源委吐納枝
煩條貫蓋皆本於禹貢云
杜林字伯山扶風茂陵人少好學沈深博洽光武徵拜
侍御史時東海衛宏濟南徐巡皆受林學林初於西州
得漆書古文尚書一巻常寳愛之雖遭艱困握持不離
身出以示宏等曰林流離兵亂常恐斯經將絶曷意東
海衛子濟南徐生復能傳之是道竟不墜於地也古文
雖不合時務然願諸生無悔所學宏巡益重之於是古
文遂行宏字敬仲光武以為義郎作尚書訓㫖
周防字偉公汝南汝陽人師事徐州刺史蓋豫受古文
尚書舉孝亷拜郎中撰尚書雜記二十二篇四十萬言
仕至陳留太守子舉
舉字宣光博學洽聞為儒者所崇故京師為之語曰五
經從横周宣光延熹間舉茂才為平丘令轉冀州刺史
陽嘉二年徴拜尚書數有論諌左右憚之以事免大將
軍表為從事中郎時連有災異召問舉對曰書稱僭恒
𤾉若夫僭差無度則言不從而下不正陽無以制則上
擾下竭宜密嚴勅州郡以察姦宄其後江淮滑賊處處
並起如舉所陳及梁太后臨朝以殤帝幼崩宜在順帝
之下詔下公卿舉議曰春秋魯閔公無子庶兄僖公代
立其子文公遂躋僖於閔上傳曰逆祀也今殤帝在先
順帝在後先後之義昭穆之序不可亂也詔從之舉累
遷光祿勲
　
　
　
　
　
　
　
　
　
　
　
　
　授經圖義例卷七
欽定四庫全書
　　授經圖義例巻八
　　　　　　　　　　　　明　朱睦㮮　撰
　　諸儒著述附歴代尚書傳注
　經二十九卷(漢萟/文志)　　書古經及序五卷(朱熹/定)
　今文尚書纂言六卷(吳/澄)
　　　　　　　右伏生今文
　書古文經四十九卷(漢萟/文志)
　古文尚書十三卷(孔安/國傳)古文尚書九卷(鄭𤣥/注)
　孔安國隸古文尚書二巻(宋萟/文志)
　古文尚書舜典一卷(范甯/注)
　古文大義二十卷(任孝/恭注)
　古文尚書釋文十三卷(通志/畧)
　書古文訓十六卷(薛士/龍)
　　　　　　右孔壁古文
　三字石經尚書古篆三卷
　今字石經尚書五卷　今字石經鄭𤣥尚書八巻
　古今石經尚書六卷　秦本石經尚書十三卷
　蜀本石經尚書十三卷
　　　　　　　右石經
　尚書章句三十一卷(歐陽/生)
　尚書章句二十九卷(夏侯/勝)
　尚書章句二十九卷(夏侯/建)
　尚書章句二十九卷(牟/長)尚書章句訓解十卷(尹/洪)
　　　　　　　右章句
　尚書傳四十一篇(漢萟/文志)尚書大傳三卷(伏/勝)
　書傳十三卷(蘇/軾)　　　書傳十一卷(葉夢/得)
　書傳一卷(康伯/成)　　　書傳八卷(錢/時)
　書禆傳十三卷(吴/棫)　　書小傳十八卷(王/炎)
　尚書小傳四卷(李舜/臣)　書小傳(闕/)　卷(張/震)
　尚書訓詁傳四十六卷(晁公/武)
　書集傳六卷(蔡/沈)　　　書附傳四十卷(王/栢)
　　　　　　右傳
　尚書注十一卷(馬/融)　　尚書注十一卷(王/肅)
　尚書注十卷(范/甯)　　　尚書注十五卷(謝/沈)
　尚書注十卷(王元/度)　　尚書表注二卷(金履/祥)
　尚書旁注六卷(朱/升)　　注書經三要三卷(明世/祖)
　御注洪範一卷(明太/祖)　書全解(闕/)　卷(蔡/卞)
　尚書觧十三卷(孫/覺)　　書解(闕/)　卷(王十/朋)
　尚書解四卷(胡/銓)　　　尚書解三十卷(陳鵬/飛)
　尚書解(闕/)卷(王日/休)　　尚書解十六卷(夏/僎)
　書解(闕/)　卷(薛肇/明)　　書解(闕/)　卷(袁/黙)
　尚書句解十二卷(朱祖/義)尚書辨解十卷(郝/敬)
　　　　　　右注
　書集解三卷(梅教/授)　　尚書集解十一卷(李/顒)
　尚書集解五十八卷(林之/奇)
　尚書集解十四卷(顧/臨)　書集解(闕/)　卷(李子/林)
　書集解五十二卷(孫/泌)　書青霞集解二十卷(劉/甄)
　書四百家集解五十八卷(成申/之)
　書集傳(闕/)　卷(陳大/猷)　尚書集釋十一巻(江道/盛)
　尚書集注二十卷(孔子/祛)尚書纂傳十卷(王天/與)
　尚書㑹解十三卷(四庫/書目)尚書詳說五十卷(張九/成)
　尚書全解二十八巻(胡/瑗)尚書詳解五十卷(陳/經)
　尚書詳解十三卷(胡志/行)
　纂集柯山尚書句解三卷(李公/凱)
　尚書輯錄纂注六卷(董/鼎)書傳㑹通十一卷(陳大/猷)
　書傳㑹選六卷(劉三/吾)　書傳大全十卷(胡廣/等)
　尚書世學六卷(豐/坊)　　書傳集成(闕/)　卷(文淵閣/書目)
　　　　　　　右集注
　歐陽説義二篇(漢萟/文志)　尚書義三巻(巢/猗)
　尚書大義二十卷(梁武/帝)尚書義三卷(隋劉/先生)
　尚書義二十卷(孔子/祛)　尚書義十五卷(全/緩)
　尚書大義三卷(吴/孜)　　尚書義疏十卷(費/甝)
　尚書義疏三十卷(蔡大/寳)尚書義疏十卷(巢/猗)
　尚書義疏二十卷(顧/彪)　尚書義疏三十卷(劉/焯)
　尚書新修義疏三十六巻(尹恭/初)
　尚書述義二十巻(劉/炫)　尚書正義二十卷(孔頴/達)
　尚書義注二卷(吕文/優)　尚書文外義一卷(顧/彪)
　尚書百篇義一卷(劉/炫)　尚書小疏十三卷(馮繼/先)
　尚書廣疏十八卷(馮繼/先)尚書集傳纂疏六卷(陳/櫟)
　尚書疏衍四卷(陳/第)　　尚書講義三十卷(張/綱)
　尚書講義三十卷(曾/収)　書講義二十二卷(史/浩)
　書講義八卷(曾/肇)　　　新經書義十三卷(王/雱)
　尚書要義二十卷(魏了/翁)尚書精義六十卷(黄/倫)
　書經精義三卷(真徳/秀)　尚書原義一卷(文淵閣/書目)
　書解義(闕/)　卷(胡/伸)　　書約義二十五卷(應/鏞)
　尚書演義一卷(梁/演)　　書義卓躍六卷(陳雅/言)
　書義㑹元一卷(張國/賓)　尚書義粹二卷(王若/虚)
　尚書口義發題一卷(洪興/祖)
　書傳通釋六卷(彭/朂)　　書疏叢抄一卷(王祖/嫡)
　書經撮要一卷(章/㻓)
　　　　　　　右義疏
　石渠議奏四十二篇(漢諸/儒)
　尚書釋問四卷(鄭𤣥/注)　尚書釋問四卷(王/粲)
　尚書釋問一卷(虞/炎)　　尚書義問三卷(鄭𤣥王/肅孔晁)
　孔安國問荅二卷(王/肅)　尚書駁議五卷(王/肅)
　尚書百釋三卷(巢/猗)　　尚書百問一卷(顧/歡)
　尚書糾繆十卷(王元/感)　書辨訛七卷(鄭/樵)
　尚書集說或問二巻(陳大/猷)書義辨疑一巻(楊/時)
　尚書辨疑一巻(趙/把)　　　書疑九巻(王/柏)
　尚書通考十卷(黄鎮/成)　　讀書管見二卷(王充/耘)
　尚書因問一卷(吕/柟)　　　蔡傳辨一卷(程直/方)
　讀蔡傳疑一巻(余芑/舒)　　砭蔡篇一卷(袁/仁)
　　　　　　　右問難
　尚書暢訓一卷(伏/勝)　　　尚書雜記二十二篇(周/防)
　尚書釋義四卷(伊/説)　　　尚書新釋二巻(李/顒)
　尚書要畧二卷(李/顒)　　尚書孔目一卷(劉/炫)
　尚書畧義三卷(劉/炫)　　尚書畧義一卷(樂敦/逸)
　尚書義宗三卷(楊/玉)　　書說十述一卷(孫/覺)
　尚書斷章十三卷(成伯/璵)書經體要一卷(徐/蘭)
　尚書解題一卷(宋萟/文志)　渾灝發㫖一卷(宋萟/文志)
　尚書闗言三卷(黄君/俞)　尚書翼範一卷(陳伯/達)
　書經直指六巻(經籍/志)　書經補遺五卷(國子監/書目)
　書九意一卷(楊/繪)　　　書說七卷(朱/熹)
　書說一卷(程頤門/人記)　　書説十卷(吕祖/謙)
　書說十三卷(孔武/仲)　　書說七卷(黄/度)
　書說(闕/)　巻(黄/幹)　　　書說一卷(鄭敷/文)
　書說(闕/)　卷(王希/旦)　　書解說一卷(上官/公裕)
　書說三卷(趙汝/談)　　　書說(闕/)　卷(張/沂)
　書說(闕/)卷(張/景)　　　　書說(闕/)　卷(畨/衡)
　書說三十卷(時/瀾)　　　書説(闕/)　卷(史仲/才)
　書說(闕/)卷(陳梅/叟)　　　書說(闕/)　卷(余九/成)
　尚書說要五卷(吕/柟)　　家塾書鈔十卷(袁/燮)
　家塾讀書記二十三卷(袁/覺)
　讀書記十卷(王/柏)　　　書鈔(闕/)　卷(陳傅/良)
　尚書日記十六卷(王/樵)　尚書演聖通論七卷(胡/旦)
　書蔡傳旁通六卷(陳師/凱)書經旁通十卷(黄/瑜)
　讀書叢説六卷(許/謙)　　尚書類數二十卷(卞大/亨)
　尚書名數索至十卷(方時/發)
　書義要訣四卷(倪士/毅)　堯典舜典解一卷(程/頤)
　二典義一卷(陸/佃)　　　禹貢論五卷(程大/昌)
　禹貢後論一卷(程大/昌)　禹貢論二卷(傅/寅)
　禹貢傳注詳節一卷(鄭慶/宜)
　禹貢要畧一卷(葛大/紀)　禹貢集說(闕/)　卷(鄒近/仁)
　禹貢指南一卷(毛/晃)　　禹貢解一卷(徐常/吉)
　禹貢解一卷(焦/竑)　　　禹貢纂注六卷(夏允/彛)
　禹貢圖注一卷(何/模)　　洪範五行傳論十二卷(劉/向)
　洪範五行傳記一篇(許/商)洪範外傳十卷(穆元/休)
　洪範傳一卷(曾/致)　　　洪範傳一卷(王安/石)
　洪範傳一巻(曾/鞏)　　　洪範㑹傳一卷(孫/諤)
　洪範補傳一卷(馮去/非)　洪範口義一卷(胡/瑗)
　洪範明義二卷(黄道/周)　洪範解一卷(張/景)
　洪範解六卷(劉/彝)　　　定正洪範集説一卷(胡一/中)
　洪範皇極内篇十四卷(蔡/沉)
　洪範統一卷(趙善/湘)　　尚書洪範五行説一卷(孟/先)
　洪範疇解一卷(俞/深)　　洪範九疇數解八卷(熊宗/立)
　範衍十卷(錢一/本)　　　洪範洛書辨一卷(田/澤)
　洪範考疑一卷(吳世/忠)　五誥解一卷(楊/簡)
　無逸講義一卷(司馬/光)　無逸說命解一卷(吳安/時)
　　　　　　　右訓説
　尚書圖一卷(宋真/宗)　　尚書百篇圖一卷(李/夀)
　尚書治要圖五卷(宋萟/文志)禹貢治水圖一卷(孟/先)
　禹貢論圖一卷(程大/昌)　禹貢圖一卷(王/柏)
　禹貢圖説一卷(鄭/曉)　　洪範圖論一卷(蘇/洵)
　尚書洪範辨圖一巻(呉仁/傑)
　洪範圖解一巻(韓邦/奇)　無逸圖一巻(王/洙)
　　　　　　　右圖
　書譜二十巻(程大/昌)　　尚書譜四卷(梅/鷟)
　尚書别記名數一卷(通志/畧)
　禹治水年譜一卷(鄭/瑶)
　　　　　　　右譜
　今文尚書音一卷(顧/彪)　古文尚書音五卷(顧/彪)
　古文尚書音一卷(徐/邈)　尚書大傳音二卷(顧/彪)
　尚書古字一卷(通志/畧)　尚書音義四卷(王/儉)
　尚書釋文一卷(陸徳/明)　新定尚書釋文三卷(陳/諤)
　周書音訓十二巻(王/炎)　蔡傳音義六卷(鄒季/友)
　　　　　　　右音
　尚書緯三卷(鄭𤣥/注)　　尚書中候五卷(鄭𤣥/注)
　　　　　　　右緯
　汲冢周書八卷(孔晁/注)　古三墳一卷(毛漸/注)
　古文璅語四卷(通志/畧)
　集解周書王㑹篇一卷(王應/麟)
　尚書逸篇注三卷(徐/邈)　書經亡篇序一巻(劉叔/嗣)
　　　　　　　右逸書
　漢尚書後漢尚書二十六卷(孔/衍)
　續書一百五十篇(王/通)　續尚書二卷(陳正/卿)
　續尚書三卷(宋韓/氏)　　尚書演範一卷(崔良/佐)
　體尚書二卷(明仁/宗)　　文苑春秋四卷(崔/銑)
　　　　　　　右續書
　
　
　
　
　
　
　授經圖義例卷八
欽定四庫全書
　授經圖義例卷九
　　　　　　　　　　　　明　朱睦㮮　撰
　　詩
韓嬰精詩又通易舊圖兩見今以韓詩為専門特置於
此
毛詩謝曼卿魯詩髙嘉右師細君魏應韓詩薛漢雖無
師承而傳有次第姑識之以備咨考
舊圖許晃受詩申公傳李業按漢書申公髙帝時人許
晃平帝時人相去甚逺非的傳故置别派
舊圖孔建孔僖皆治毛詩而授受未詳本傳亦無世學
之文故不載
　
　
　
　授經圖義例卷九
欽定四庫全書
　授經圖義例巻十
　　　　　　　　　　　明　朱睦㮮　撰

　
　
　
　
　
　
　
　
　
　
　
　
　
　
　
　授經圖義例卷十
欽定四庫全書
　授經圖義例卷十一
　　　　　　　　　　　　明　朱睦㮮　撰
　　諸儒傳略
卜商字子夏衛人孔子弟子子夏問巧笑倩兮美目盼
兮素以為絢兮何謂也子曰繪事後素曰禮後乎孔子
曰商始可與言詩已矣孔子既没子夏居西河教授為
魏文侯師子夏作詩序以授魯申申授李克克授孟仲
子仲子授根牟子根牟子授荀卿荀卿授毛亨亨作詩
訓傳以授毛萇以二公所傳故稱毛詩
荀卿名况趙人從根牟子受詩又從虞卿受春秋年五
十始游學於齊齊襄王時荀卿最為老師齊尚修列大
夫之缺而荀卿三為祭酒齊人或讒荀卿卿乃適楚春
申君以為蘭陵令及廢遂家蘭陵著書數萬言號曰荀
子
毛亨魯人為詩訓詁𫝊於其家漢初河間獻王好學得
詩傳而獻之朝是時有毛萇者授亨詩為獻王博士毎
說詩獻王恱之因復取詩傳加毛字以别齊魯韓三詩
也故世謂亨為大毛公萇為小毛公亨詩傳繇萇盛行
於漢鄭𤣥為之箋箋表也識也𤣥以毛學審備遵暢厥
㫖所以表明毛意記識其事故稱為箋云萇趙人以詩
授同國貫長卿長卿授解延年延年為阿武令授徐敖
敖授九江陳俠及王璜俠為講學大夫繇是毛詩有徐
敖之學
賈徽扶風平陵人學毛詩於謝曼卿又從劉歆受左氏
春秋兼習國語周官又從塗惲受古文尚書徽精四經
又作左氏條例二十一篇子逵悉傳之元和間帝令逵
撰齊魯毛韓詩同異若干萬言
衛宏字敬仲東海人少與河南鄭興俱好古學初從杜
林受古文尚書又從九江謝曼卿受毛詩因作毛詩序
善得風雅之㫖
浮丘伯齊人受業荀卿秦時為儒士楚元王交少與魯
申公穆生白生俱受詩於浮丘伯及秦焚書各别去髙
后時浮丘伯在長安元王遣子郢客與申公俱卒業焉
後言魯詩者皆宗浮丘伯
申公名培魯人少治魯詩漢興髙祖過魯申公以弟子
從師入見於魯南宫漢六年封弟交為楚王王至楚以
申公為中大夫文帝時聞申公為詩最精以為博士及
楚元王薨郢客嗣立申公失博士隨郢客歸復以為中
大夫令傅太子戊戊不好學及嗣立胥靡申公申公愧
之歸魯家居教授終身不出獨王命召乃往弟子自逺
方至者千餘人申公以詩為訓無傳疑疑者則闕王臧
趙綰武帝時欲建明堂不能成二人乃言師申公於是
帝使使束帛加璧安車以蒲裹輪駕駟迎申公既至帝
問治亂之事申公對曰為治者不在多言顧力行何如
耳是時帝方好文辭見申公對黙然然已招至即以為
太中大夫舍魯邸議明堂事明堂廢申公以病免歸申
公弟子七十餘人孔安國自有傳周霸膠西内史夏寛
城陽内史碭魯賜東海太守蘭陵繆生長沙内史徐偃
膠西中尉鄒人闕門慶忌膠東内史
劉交字㳺髙祖同父弟好書多才藝少受詩於浮丘伯
從髙祖入蜀漢還定三秦漢六年封交於楚是為元王
元王好詩諸子皆讀詩申公始為魯詩𫝊號魯詩元王
亦次之詩𫝊號曰元王詩世或有之子郢客亦傳詩
穆生魯人白生奄里人在秦時俱習詩漢初元王封於
楚以申公及穆生白生為中大夫初元王與三人同師
故敬禮焉穆生不嗜酒元王每置酒常為設醴及王戊
即位常設後忘設焉穆生退曰可以逝矣醴酒不設王
之意怠不去楚人將鉗我於市稱疾臥申公白生强起
之曰獨不念先王之徳與今王一旦失小禮何足至此穆
生曰先王之所以禮吾三人者為道存故也今而忽之
是忘道也忘道之人胡可與乆處豈為區區之禮哉遂
謝病去申公白生獨留王戊淫暴後與呉通謀申公諌
不聽胥靡之
瑕丘江公受詩申公武帝時為博士其治官民皆以廉
節稱其為學弟子至大夫郎掌故者以百數言詩雖殊
多本於申公瑕丘江公盡𫝊師說與魯許生奄中徐公
皆守學教授瑕丘𫝊孫博士江公徒衆甚盛為魯詩宗
又善春秋語在劉向傳
王臧蘭陵人趙綰代人俱受詩於申公臧事景帝為太
子少傅免去武帝初即位臧乃上書備宿衛一歲累遷
至郎中令綰為御史大夫二人請立明堂以朝諸侯不
能就其事乃言申公上使使迎申公㑹竇太后不恱儒
術得臧綰之過以讓上曰此復為新垣平也上因廢明
堂下臧綰吏皆自殺
王式字翁思東平新桃人事奄中徐公及許生為昌邑
王師及昌邑嗣立以行滛亂廢昌邑羣臣皆下獄誅惟
中尉王吉郎中令龔遂以數諌免治獄使者責問師何
亡諌式對曰臣以詩三百篇朝夕授王至忠臣孝子之
篇未嘗不為王反覆誦之也至於危亡失道之君未甞
不流涕為王深陳之也臣以三百篇為訓是以亡諌書
使者以聞亦得減死論歸家不教授山陽張長安先事
式後東平唐長賓沛褚少孫亦來事式唐生褚生應博
士弟子選摳衣登堂頌禮甚嚴試誦說有法疑者丘葢
不言諸博士驚問何師對曰事式亦皆素聞式賢共薦
式詔除博士江公嫉式遂謝病歸終於家張生唐生褚
生皆為博士張生自有𫝊唐生楚太傅繇是魯詩有張
唐褚氏之學
唐賢字長孺魯國鄒人受詩瑕丘江公徵為博士稍遷
給事中授昭帝帝崩大將軍光與公卿共立宣帝賢亦
與謀議賜爵闗内侯徙為長信少府以先帝師甚見尊
重本始三年為丞相以老病罷子𤣥成
𤣥成字少翁𫝊家學以父任為郎擢為諌大夫累遷淮
陽中尉受詔與五經諸儒雜論同異於石渠閣條奏其
對以𤣥成為少府御史大夫永光中為丞相兄子賞亦
明詩授哀帝官至大司馬車騎將軍繇是魯詩有韋氏
之學
卓茂字子康南陽宛人學於長安受詩於博士江公平
帝時以儒術舉為郎給事黄門遷密令數年教化大行
蝗不入境及王莽居攝以病免光武即位徵茂為太傅
封褒徳侯賜長子戎為大中大夫
薛廣徳字長卿沛郡湘人受詩王式教授楚國龔勝龔
舍師事焉蕭望之為御史大夫除廣徳為屬數與論議
器之薦廣徳經行宜為博士論石渠遷諌大夫長信少
府御史大夫廣徳為人温雅有藴藉及為三公直言諌
諍帝雖聽不恱其年以歲惡民流乞骸骨賜安車駟馬
黄金免歸沛以為榮懸其安車傳子孫
張長安字㓜君山陽人治魯詩薦為博士論石渠至淮
陽中尉長安兄子游卿為諌大夫以詩授元帝其門人
琅琊王扶為泗水中尉陳留許晏為博士繇是張家有
許氏之學
龔舍字君倩楚人與兄勝相友並著名節故謂之楚兩
龔皆好學明經勝為郡吏舍不仕久之楚王入朝聞舎
髙名聘為常侍舎不得已隨王歸國懇辭願卒學復至
長安徵授諌大夫博士俱不就哀帝時拜舍為太山太
守既至乞骸骨天子徙為光禄大夫舎終不起乃遣歸
舎通五經以魯詩教授郡二千石長吏初到官皆至其
家如師弟子之禮年六十八卒勝自有傳
李業字巨游廣漢梓潼人少習魯詩師博士許晃元始
中舉明經除為郎㑹王莽居攝以病去官及公孫述僭
號徵以博士業固辭述乃使大鴻臚尹融持毒酒以刼
業若起授以公侯之位不起賜之以藥融致其意業不
從遂飲毒而死蜀平光武詔表其閭
魏應字君伯任城人建武初詣博士受業習魯詩除濟
隂王文學以疾免建初四年拜五官中郎將詔授千乘
王伉肅宗甚重之時㑹諸儒於白虎觀講論五經同異
帝親臨稱制如石渠故事應以經明行修弟子至者數
千人
包咸字子良㑹稽曲阿人少為諸生受業長安師事博
士右師細君習魯詩王莽末往東海上立精舍講授光
武即位乃歸鄉里太守黄讜欲召咸授其子咸辭不往
讜遂遣子師之建武中舉孝亷除郎中入授皇太子屢
遷大鴻臚每進見錫以几杖入屏不趨贊事不名經傳
有疑輒遣小黄門就舎問之顯宗以咸有師傅恩賞賜
珍玩束帛奉禄増於諸卿年七十二卒
髙詡字季囘平原般人曽祖嘉以魯詩授元帝仕至上
谷太守父容少𫝊嘉學哀平間為光禄大夫詡以父任
為郎世傳魯詩以信行清操知名不仕莽世光武即位
大司空宋𢎞薦詡徵為郎除符離長復為博士在朝以
方正稱官至大司農
轅固齊人以治詩孝景時為博士居官亷直拜清河王
太傅疾免武帝即位復以賢良徵諸儒多嫉毁謂固老
罷歸時已九十餘矣公孫𢎞亦徵仄目而事固固曰公
孫子務正學以言勿曲學以阿世諸齊以詩顯貴皆固
之弟子也弟子知名者昌邑太傅夏侯始昌始昌授后
蒼蒼授匡衡翼奉蕭望之衡授琅琊師丹伏理滿昌昌
為詹事理自有傳丹大司空繇是齊詩有翼匡師伏之
學滿昌授九江張邯瑯邪皮容皆至大官徒衆尤盛
翼奉字少君東海下邳人治齊詩與蕭望之匡衡同師
三人經術皆明衡為後進望之施之政事而奉惇學不
仕元帝時諸儒薦徵待詔宦者署數言事燕見天子敬
焉後拜中郎為博士諌大夫年老以壽終子及孫皆以
學為儒官
蕭望之字長倩東海蘭陵人治齊詩既事同縣后蒼且
十年以令詣太常受業復事同學博士白竒三歲以射
策甲科為郎宣帝時望之屢上疏言事多見采納及帝
寢疾以望之為前將軍受遺詔輔政領尚書事元帝即
位益見尊重為𢎞恭石顯所搆陷自殺
匡衡字稚圭東海承人好學家貧傭作以供資用尤精
力過人諸儒為之語曰無説詩匡鼎來匡説詩解人頤
衡射策甲第以不應令除為太常掌故調補平原文學
學者多上書薦衡經明當世少雙不宜在逺方事下蕭
望之等問衡對深美宣帝不甚用儒遣衡歸官而皇太
子見衡對私善之及元帝即位以為郎中遷博士給事
中㑹日蝕地震衡上疏陳政治得失帝悅其言遷為光
禄大夫太子少傅居數年拜御史大夫代韋𤣥成為丞
相封樂安侯後坐事免為庶人終於家子咸亦明經歴
位九卿家世多為博士者
伏理字君㳺琅邪東武人受詩於匡衡為當世名儒授
成帝為髙密太傅子湛性孝友少𫝊父業教授數百人
成帝時以父任為博士弟子五遷為繡衣執法吏始立
以為平原太守時倉卒兵起天下驚擾而湛獨晏然教
授不廢光武即位徵拜尚書典定舊制建武三年代鄧
禹為大司徒封陽都侯是時賊徐異卿等萬餘人據富
平連攻不下惟云願降司徒伏公帝知湛為青徐所信
向遣到平原異卿等即日歸降湛雖造次必於文徳以
為禮樂政化之首顛沛猶不可違其冬車駕征張步留
湛居守時烝祭髙廟而河南尹司隸校尉於廟中争論
湛不舉坐策免六年徒不其侯邑三千六百户遣就國
十三年徴湛勅尚書擇拜吏日未及就位因燕見中暑
病卒曽孫晨謙敬博愛好學尤篤尚高平公主奉朝請
位特進𤣥孫無忌亦𫝊家學博物多識為侍中屯騎校
尉永和元年詔無忌與議郎黄景校定五經又撰漢紀
無忌卒子質嗣官至司農質卒子完嗣尚桓帝女陽安
長公主女為孝獻皇后曹操殺后誅伏氏國除自伏生
已後世傳經學清靜無競故東州號為伏不鬭云
師丹字仲公琅邪東武人治詩事匡衡舉孝廉為郎元
帝末為博士免建始中復為博士出為東平王太傅丞
相翟方進御史大夫孔光舉丹議論深博廉正守道徴
入為光祿大夫丞相司直數月復以光禄大夫給事中
繇是為少府光禄勲侍中甚見尊重成帝未立定陶王
為皇太子以丹為太子太傅哀帝即位領尚書事封高
樂侯月餘徙為大司空及上追尊定陶王為共皇帝尊
傅太后為共皇太后丁后為共皇后又郎中令冷褒等
復奏立廟京師上下其議有司皆以為宜丹議不可由
是不合上意會有上書言古者以龜貝為貨今以錢易
之民以故貧宜可改幣丹使吏上議吏私寫其草丁傅
子弟聞之使人告丹上封事漏泄下廷尉治廷尉劾丹
大不敬給事中申咸炔欽上書言丹經行無比自近世
大臣能若丹少發憤懣奏封事不及深思逺慮過不在
丹以此貶黜恐不能厭衆心竟坐䇿免廢歸鄉里數年
平帝即位徴丹詣公車賜爵闗内侯加以厚丘之中鄉
戶二千一百徙封義陽侯月餘薨諡曰節侯
伏黯字稚文理之子以眀齊詩改定章句作解説九篇
位至光禄勲無子以兄子恭為後恭少𫝊黯學太常試
經第一拜博士遷常山太守敦修學校教授不輟繇是
北州多伏氏之學永平四年拜司空以病罷初父黯章
句繁多恭乃省減浮辭定為二十萬言肅宗行饗禮以
恭為三老年九十終子夀官至東郡太守
韓嬰燕人孝文時為博士景帝時至常山太傅推詩人
之意作内外𫝊數萬言其語頗與齊魯間殊然歸一也
淮南賁生受之燕趙間言詩者皆宗之嬰又以易授人
推易之意而為之傳燕趙間好詩故其易微唯韓氏自
傳之武帝時嬰甞與董仲舒論於上前其人精悍處事
分眀仲舒不能難也後其孫商為博士孝宣時涿郡韓
生亦其後也韓生以易徴待詔殿中曰所受易即先太
傅所傳也甞受韓詩不如韓氏易深太傅故専傳之
趙子河内人事燕韓生授同郡蔡誼誼授同郡食子公
與王吉食生為博士授泰山栗豐吉授淄川長孫順順
為博士豐部刺史繇是韓詩有王食長孫之學豐授山
陽張就順授東海髮福皆貴顯徒衆尤盛
蔡誼河内人以眀經給事大將軍幕府數嵗補覆盎城
門候久之詔求能為韓詩者徴誼待詔久不進見誼上
疏曰臣山東草萊之人行能無所比容貌不及衆然而
不棄人倫者竊以聞道於先師自托於經術也帝召見
誼説詩甚悦擢為光禄大夫數嵗拜少府遷御史大夫
代楊敞為丞相封陽平侯年八十餘終諡節侯
王吉字子陽琅邪皋虞人少好學受韓詩於蔡誼又通
今文尚書舉孝廉為昌邑王中尉昌邑好游獵動作亡
節吉諫不聴後以病免復徴為博士諫大夫宣帝時外
戚許史王氏寵貴而帝躬親政事任用能吏吉復上書
言得失帝以其言迂濶不甚寵異吉罷歸後徴以老病
道卒薛漢字公子淮陽人世習韓詩父子以章句著名
漢少𫝊父業教授常數百人建武初為博士當世言詩
者推漢為長永平中為千乗太守政有異跡弟子㑹稽
澹臺敬伯鉅鹿韓伯高最知名
杜撫字叔和犍為人少有髙才受業博士薛漢定韓詩
章句歸鄉里教授沈静樂道動必以禮後為東平王蒼
所辟及蒼就國撫為大夫建初中為公車令所作詩題
約義通學者傳之
趙曄字長君㑹稽山隂人少嘗為縣吏奉檄迎督郵曄
恥於厮役遂棄車馬去到犍為資中從杜撫受韓詩卒
業乃歸州召補從事不就著詩細蔡邕至㑹稽讀而嘆
息以為長於論衡邕還京師𫝊之學者咸誦習焉時山
陽張匡字文通亦習韓詩作章句後舉有道博士徵不
就
　
　
　
　
　
　
　
　
　
　授經圖義例巻十一
欽定四庫全書
　授經圖義例巻十二
　　　　　　　　　　　　明　朱睦㮮　撰
　　諸儒著述附歴代四詩傳注
　古字石經魯詩六巻　今字石經毛詩三巻
　蜀本石經毛詩二十巻
　秦本石經毛詩二十卷
　　　　　　　右石經
　詩經故訓二十八巻(魯齊韓/三家)
　魯詩故訓二十五巻(申/公)韓詩故訓三十六巻(韓/嬰)
　毛詩故訓二十卷(毛萇傳/鄭𤣥箋)
　齊詩故訓二十巻(后/蒼)　齊詩孫氏故二十七巻
　廣川詩故四十卷(董/逌)　毛詩故四卷(李/恕)
　詩故訓三巻(錢文/子)　　詩故訓十巻(朱謀/㙔)
　　　　　　　右故訓
　齊詩章句九篇(伏/黯)　　韓詩章句二十二巻(薛/漢)
　韓詩章句二十巻(張/匡)
　　　　　　　右章句
　詩傳一巻(端木/賜)　　　齊孫氏傳二十八卷(漢萟/文志)
　韓詩内傳四巻(韓/嬰)　　韓詩外傳十巻(韓/嬰)
　詩傳十巻(毛/萇)　　　　詩傳三十九卷(后/蒼)
　潁濵詩傳二十巻(蘇/轍)　毛詩詁訓傳二十巻(晁公/武)
　夾漈詩傳二十巻(鄭/樵)　詩傳六十巻(鮮于/侁)
　詩傳十巻(李/常)　　　　詩傳二十巻(沈/銖)
　楊氏詩傳二十巻(楊/簡)　白石詩傳十巻(錢文/子)
　詩補傳三十卷(范處/義)　逸齊補傳十二巻(經籍/志)
　詩傳旁通八巻(翟思/忠)　詩傳旁通十五巻(梁/益)
　詩傳旁通二十四巻(黄/佐)四詩表傳一巻(楊/慎)
　陸詩别傳十二巻(陸奎/章)
　　　　　　　右傳
　韓詩卜商序注二十二巻(韓/嬰)
　毛詩注二十卷(王/肅)　　毛詩注二十巻(江/熙)
　毛詩傳注二十巻(葉/遵)　毛詩注二十巻(王元/度)
　毛詩義注五巻(崔靈/恩)　毛詩旁注(闕/)巻(朱/升)
　詩解一巻(范祖/禹)　　　詩解二十巻(黄/􁊂)
　詩解二十巻(項安/世)　　毛詩詳解三十六卷(李/樗)
　毛詩新解二巻(鄭頤門/人記)陳氏詩解二十巻(陳鵬/飛)
　詩解二十巻(李少/南)　　毛詩原解三十六巻(郝/敬)
　詩頌解三巻(鮮于/戣)
　　　　　　　右注
　毛詩集注二十四巻(雀靈/恩)
　毛詩總集六巻(何/𦙍)　　周詩集解二十巻(丘/鑄)
　詩集傳二十巻(朱/熹)　　詩緝三十六卷(嚴/粲)
　叢桂毛詩集解三十巻(段式/昌)
　毛詩集解四十二巻(李/樗)詩集解(闕/)　巻(魯有/開)
　毛詩集解十二巻(李迂/仲)毛詩㑹解一百巻(林/岊)
　詩集說十巻(毛/漸)　　　詩傳通釋二十巻(劉/瑾)
　詩錢氏集傳(闕/)　巻(文淵閣/書目)
　詩傳大全二十巻(胡廣/等)詩義集説四巻(孫/鼎)
　魯詩世學三十六巻(豐/坊)十五國風咨解一巻(吳景/山)
　　　　　　　右集注
　毛詩雜義十巻(賈/逵)　　毛詩義四巻(劉/璠)
　毛詩釋義十巻(謝/沈)　　毛詩釋一巻(何/偃)
　毛詩異義二巻(楊/乂)　　毛詩篇次義一巻(劉/瓛)
　毛詩𨼆義十巻(何/𦙍)　　毛詩義二十巻(全/緩)
　毛詩義府三巻(元延/明)　毛詩檢漏義二巻(謝曇/濟)
　毛詩大義十一巻(梁武/帝)毛詩大義三巻(蘇子/才)
　毛詩述義四十一巻(劉/炫)毛詩纂義十巻(許叔/牙)
　毛詩義疏十巻(殷仲/堪)　毛詩義疏五巻(張/氏)
　毛詩義疏二十八巻(沈/重)毛詩義疏二十巻(舒/援)
　毛詩章句義疏四十巻(魯世/達)
　毛詩正義四十巻(孔頴/達)毛詩通義二十巻(宋萟/文志)
　毛詩小疏二十巻(張/訢)　毛詩本義十六巻(歐陽/修)
　詩本義補遺二巻(吳/氏)　毛詩意疏三巻(宋萟/文志)
　詩疏要義一巻(宋萟/文志)　毛詩釋篇目疏十巻(宋萟/文志)
　新經詩義二十巻(王安/石)毛詩折衷義二十巻(劉/宇)
　詩外義二巻(宋/咸)　　　毛詩義方二十巻(林洪/範)
　詩義三巻(趙仲/鋭)　　　周詩義二十巻(茅知/至)
　毛詩解義三十巻(鄭/諤)　詩義二十巻(彭汝/礪)
　詩要義二十巻(魏了/翁)　毛詩演義八巻(梁/寅)
　詩講義十巻(喬執/中)　　詩講義二十巻(趙令/湑)
　詩講義五巻(林/岊)　　　詩講義三巻(黄邦/彦)
　詩經集傳纂疏八巻(胡一/桂)
　毛詩疏義二十巻(朱公/遷)
　詩經世本古義二十八巻(何/楷)
　　　　　　　右義疏
　毛詩義問十巻(劉/楨)　　毛詩雜答問五巻(韋昭朱/育等)
　毛詩義駁八巻(王/肅)　　毛詩問難二巻(王/肅)
　毛詩駁五巻(王/基)　　　毛詩異同評十巻(孫/毓)
　難孫氏毛詩評四巻(陳/統)毛詩辯異三巻(楊/乂)
　毛詩辯義難十巻(唐萟/文志)毛詩釋疑一巻(通志/略)
　毛詩引辯一巻(孫暢/之)　毛詩餘辯四巻(通志/略)
　詩經疑問六巻(朱/倬)　　諸儒疑問二巻(經籍/志)
　毛詩辯疑一巻(楊/時)　　詩辯疑十巻(趙/徳)
　詩疑大鳴錄一巻(曽/堅)　詩傳辯妄二十六巻(鄭/樵)
　詩傳辯誤八巻(周/式)　　詩童子問二十巻(輔/廣)
　詩辯說二巻(王/栢)　　　詩釐正二十巻(湛若/水)
　詩考五巻(許/洞)　　　　詩考五巻(王應/麟)
　詩考五巻(梁/寅)　　　　詩地里考六巻(范處/義)
　詩地里考五巻(王應/麟)　詩地里考五巻(許/洞)
　　　　　　　右問辯
　齊說二十八巻(漢萟/文志)　齊雜記十八巻(漢萟/文志)
　韓說四十一巻(漢萟/文志)　韓詩翼要十巻(侯/苞)
　申公詩說一巻(申/培)　　毛詩雜義説八巻(王/肅)
　毛詩奏事一巻(王/肅)　　毛詩解題二十巻(張/邰)
　毛詩别錄一巻(張/邰)　　詩表𨼆二巻(陳/統)
　毛詩略四巻(郭/璞)　　　毛詩拾遺一巻(郭/璞)
　毛詩箋傳是非二巻(劉/璠)毛詩正論十巻(劉孝/孫)
　毛詩斷章二巻(成伯/璵)　毛詩指說統論一巻(成伯/璵)
　毛詩正數二十巻(張/訢)　毛詩判篇一巻(劉/泉)
　毛詩𤣥談一巻(宋萟/文志)　毛詩提綱一巻(宋萟/文志)
　毛鄭詩學十巻(宋萟/文志)　比興窮源一巻(宋萟/文志)
　毛詩演聖通篇二十巻(胡/旦)
　毛詩闗言二十三巻(黄君/俞)
　詩總問二十巻(王/質)　　毛詩前説一巻(項安/世)
　讀詩備忘二十四巻(李/簡)詩可言二十巻(王/柏)
　詩正紀三巻(宋/咸)　　　别集正義一巻(經籍/志)
　詩解統論一巻(黄/􁊂)　　詩論一巻(程大/昌)
　詩學一巻(范處/義)
　吕氏家塾讀詩紀三十二巻(吕祖/謙)
　續讀書記三巻(戴/溪)　　誦詩訓五巻(許/洞)
　解頤新語十四巻(范處/義)詩經解頤四巻(朱/善)
　詩說解頤三十巻(季/本)　詩說三十巻(張貴/謨)
　詩說三十巻(周堯/卿)　　詩說二十巻(孔武/仲)
　詩說一巻(張/載)　　　　詩說三十巻(黄/度)
　毛詩三巻(許/奕)　　　　詩說一巻(輔/廣)
　詩說一卷(髙瑞/叔)　　　詩說三十巻(曹粹/中)
　放齋詩說十巻(經籍/志)　詩重文說七巻(吳良/輔)
　詩傳遺說六巻(朱/鑑)　　方山詩說八巻(薛應/旂)
　儼山詩微一巻(陸/深)　　詩臆二卷(馮時/可)
　詩二南義一巻(㳺/酢)　　詩闗睢義解一巻(宋萟/文志)
　詩解頤總論二巻(季/本)
　　　　　　　右論說
　詩太序一巻(卜/商)　　　毛詩序注一巻(阮珍/之)
　毛詩序義七巻(孫暢/之)　毛詩發題序義一巻(梁武/帝)
　毛詩集解序義一巻(顧/歡)毛詩序注一巻(陶𢎞/景)
　毛詩序義疏一巻(劉/瓛)　毛詩序義二巻(雷次/宗)
　毛詩集小序注一巻(劉/炫)詩統解序一巻(宋萟/文志)
　詩序辯一巻(朱/熹)　　　毛詩序義索𨼆二巻(王商/範)
　毛詩序說一巻(吕/柟)　　詩序解頤一巻(邵/弁)
　毛詩序說八巻(郝/敬)
　　　　　　　右序解
　毛詩譜三巻(鄭/𤣥)　　　毛詩譜三巻(徐/整)
　毛詩譜二巻(劉/炫)　　　詩譜三巻(李/燾)
　謝氏毛詩譜鈔一巻(隋萟/文志)
　補注毛詩譜一巻(歐陽/修)韓詩譜二巻(趙/曄)
　　　　　　　右譜
　草木鳥獸蟲魚疏二巻(陸/璣)
　草木鳥獸蟲魚廣疏六巻(王應/麟)
　毛詩名物解二十巻(蔡/卞)
　毛詩名物性門類八巻(宋萟/文志)
　詩集傳名物鈔八巻(許/謙)詩名物疏五十五巻(馮復/京)
　多識篇七篇(林兆/珂)
　　　　　　　右名物
　毛詩圖三巻(蕭/偉)　　　毛詩孔子圖經十二巻(蕭/偉)
　毛詩古賢聖圖二巻(蕭/偉)
　毛詩草木蟲魚圖二十巻(隋萟/文志)
　小戎圖二巻(通志/略)　　詩纂圖四册(文淵閣/書目)
　詩圖説一巻(文淵閣/書目)
　　　　　　　右圖
　毛詩諸家音十五卷(鄭/𤣥)毛詩音十六巻(徐邈/等)
　毛詩箋音証十卷(劉/芳)　毛詩音二巻(徐/邈)
　毛詩注音八巻(魯世/達)　毛詩釋文三卷(陸徳/明)
　毛詩釋文二十巻(宋萟/文志)詩古音辯二巻(鄭/犀)
　毛詩叶韻補音十巻(吳/棫)
　詩集傳音義㑹通三十巻(汪克/寛)
　詩集傳音釋二十巻(羅/復)毛詩音訓四卷(李/恕)
　詩解頤字說八巻(季/本)　毛詩古音考四巻(陳/第)
　　　　　　　右音
　詩緯注三巻(鄭/𤣥)　　　詩緯注十八卷(宋/均)
　　　　　　　右緯
　
　
　
　
　
　
　
　
　
　
　
　
　
　
　授經圖義例巻十二
欽定四庫全書
　授經圖義例卷十三
　　　　　　　　　　　　明　朱睦㮮　撰
　　春秋
左傳世傳丘明所著觀其文辭不類丘明其傳他國事
略楚國事詳或為左史倚相之作倚相楚人故紀楚獨
詳也今姑依舊圖為丘明以俟知者
何休傳稱與其師羊弼追述李育以難二傳註疏又稱
公羊夀四傳而至何休經學大明以此知休受於弼弼
受於育育受於仲舒當是一派兹略著其梗概
褚大殷忠吕步舒漢書俱稱事胡母子都而叙述亦未
詳及考史記乃為仲舒一派子都别有傳者今圖從史
記
樓望舊圖從嚴彭祖及考漢書本傳受學丁恭今圖從
本傳
翁君按本傳尹更始字舊圖列為二人今從史汰去
丁褚大按本傳無丁字段仲温本傳無温字或傳寫之
誤今圖俱從史改正
房鳳字子元漢九江太守侯霸受學於房元史氏或書
名或書字其例不一故繫霸於房氏之派
段仲殷忠舊圖為二人史記徐廣注曰殷作段仲忠聲
相近當是一人今圖從之
舊圖張敞受學荀卿按史記荀卿六國時人張敞宣帝
時人相去年代頗逺非的傳今圖不載
　
　
　
　
　
　
　
　授經圖義例巻十三
欽定四庫全書
　授經圖義例卷十四
　　　　　　　　　　　　明　朱睦㮮　撰

　
　
　
　
　
　
　
　
　
　
　
　
　
　
　
　授經圖義例卷十四
欽定四庫全書
　授經圖義例卷十五
　　　　　　　　　　　　明　朱睦㮮　撰
　　諸儒傳略
左丘明魯人受春秋於孔子作傳授魯申申授吳起起
授子期期授鐸椒椒授虞卿虞卿作抄撮九卷授荀卿
荀卿授張蒼及賈誼張敞劉公子皆修左氏春秋傳誼
為左氏傳訓故授趙人貫公為河間獻王博士貫公授
子長卿為蕩隂令長卿授張禹禹授尹更始更始授子
咸及翟方進胡常常授黎陽賈䕶哀帝時待詔為郎授
蒼梧陳欽至將軍劉歆從尹咸及翟方進受繇是言左
氏者本之賈䕶劉歆
呉起衛人從魯申受春秋左氏傳事魏文侯文侯以起
善用兵亷平能得士心乃以為西河守以拒秦韓文侯
既卒起事其子武侯武侯浮西河而下中流顧謂起曰
美哉山水之固此魏國之寳也起對曰在徳不在險昔
三苗氏左洞庭右彭蠡徳義不修禹滅之夏桀之居左
河濟右泰華伊闕在其南羊腸在其北修政不仁湯放
之殷紂之國左孟門右太行常山在其北大河經其南
修政不徳武王殺之繇此觀之在徳不在險若君不修
徳舟中之人盡為敵國也武侯曰善及公叔為相欲害
呉起乃譖於武侯起懼而之楚楚之貴戚忌其能乘楚
亂射殺之子期亦𫝊家學鐸椒楚人受春秋於呉期為
楚威王傅以王不能盡觀春秋采取成敗卒四十章為
鐸氏微
虞卿不知何許人從鐸椒受左氏春秋為趙上卿以魏
齊之故不重萬户侯卿相之印與魏齊間行卒去趙困
於梁不得意乃著書上采春秋下觀近世曰節義稱號
揣摩政謀凡八篇以刺譏國家得失世傳為虞氏春秋
張蒼陽武人受學荀卿秦時為御史主柱下方書漢興
蒼為常山守復徙代相臧荼反蒼以擊荼有功封北平
侯更為列侯明習天下圖書計籍又善算律厯故令蒼
以列侯居相府領主郡國上計者累遷御史大夫年百
餘歳卒
賈誼雒陽人受左氏學於荀卿年十八能屬文稱於郡
中文帝召為博士誼以漢興二十餘年天下和洽宜當
改正朔易服色定官名興禮樂迺草具其儀法奏之文
帝議以誼任公卿之位絳灌東陽侯馮敬之屬毁之出
為長沙王太傅後歳餘復拜誼為梁懐王太傅懐王文
帝少子愛而好書故令誼傅之梁王墜馬死誼自傷為
傅無狀歳餘亦死武帝初舉賈誼之孫二人為郡守賈
嘉最好學世其家
翟方進字子威汝南上蔡人少入京從博士尹更始受
春秋左氏傳復從劉歆講授積十餘年經學明習徒衆
日廣以射䇿甲科為郎二三歳舉明經遷議郎是時宿
儒有清河胡常與方進同經常為先進名譽出方進下
心害其能論議不右方進方進知之候伺常大都授時
遣門下諸生至常所問大義疑難因記其説如是者乆
之常知方進宗讓已内不自得其後居士大夫之間未
嘗不備述方進遂相親友河平中轉博士累遷御史大
夫㑹丞相缺羣臣多舉方進帝亦器其能遂擢為相封
髙陵侯居九歳以災異賜冊自裁天子親臨禮賜異於
他相故諡曰恭侯子宣亦明經篤行為南郡太守
鄭興字少贛河南開封人從博士金子嚴為左氏春秋
天鳳中又將門人從劉歆講大義歆美興才使撰條例
章句訓詁及校三統厯建武六年以杜林薦徴為太中
大夫數言事依經守義文章温雅坐奉使買奴婢左轉
蓮勺令復以事免世言左氏者多祖興而賈逵亦善説
春秋故左氏有鄭賈之學興去蓮勺遂不復仕客授閿
鄉三公連辟不肯應卒於家子衆自有傳
孔奮字君魚扶風茂陵人少從劉歆受春秋左氏傳歆
稱之謂門人曰吾已從君魚受道矣光武時奮為武都
太守為政明㫁甄善疾非見有美徳愛之如親其無行
者忿之如讐郡中稱為清平弟竒游學洛陽奮以竒經
明當仕乃上病去官守約鄉閭卒於家竒博通經典作
春秋左氏删奮子嘉官至城門校尉作左氏説云
陳元字長孫蒼梧廣信人父欽習左氏春秋事黎陽賈
䕶與劉歆同時而别自名家元受父業為之訓詁鋭精
覃思至不與鄉里通以父任為郎建武初元與桓譚杜
林鄭興俱為學者所宗及立左氏學選博士四人元為
第一後辟司空李通府又辟司徒歐陽歙府數陳當世
便事帝不能用以病免
公羊髙齊人受春秋於卜子夏傳其子平平傳其子地
地傳其子敢敢傳其子壽至漢景帝時乃與弟子董仲
舒胡母子都著以竹帛仲舒以公羊顯於朝四傳而至
何休作解詁其學遂大行
胡母生字子都齊人傳公羊春秋為景帝博士與仲舒
同業以老歸教授齊之言春秋者多宗事之授東平嬴
公廣川段仲嬴公為昭帝諌大夫授東海孟卿卿授魯
人眭孟孟授東海嚴彭祖魯人顔安樂彭祖為春秋嚴
氏學安樂為春秋顔氏學孟卿自有傳
董仲舒廣川人從公羊夀受春秋漢景帝時為博士下
帷講誦弟子傳以乆次相受業或莫見其面蓋三年仲
舒不觀於舎園其精如此武帝即位出為江都相中廢
為中大夫仲舒為人廉直是時公孫𢎞治春秋不如仲
舒而疾之言於帝使相膠西王膠西王素聞仲舒有行
亦善待之仲舒恐乆獲罪疾免家居不治産業修學著
書為事故漢興五世之間惟仲舒名為明於春秋仲舒
弟子蘭陵褚大廣川殷忠温吕步舒大至梁相步舒至
長史弟子通者至於命大夫為郎謁者掌故者以百數
而仲舒子及孫皆以學至大官
公孫𢎞字季少齊菑川國薛縣人家貧牧豕海上年四十
餘始受春秋於胡母生養後母孝謹建元元年徴以賢
良為博士使匈奴還報不合上意以病免元光五年復
以文學徴𢎞讓謝國人固推𢎞及對䇿天子擢𢎞第一
召入見状貌甚麗拜為博士待詔金馬門毎朝㑹議開
陳其端令人主自擇不肯面折庭爭上以其行敦厚辯
論有餘習文法吏事而又縁飾以儒術二歳中至左内
史元朔三年代張歐為御史大夫五年為丞相年八十
終於位自𢎞以春秋白衣為天子三公封以平津侯天
下之學士靡然鄉風矣
吾丘夀王字子贛趙人年少以善格五召待詔詔使從
中大夫董仲舒受春秋髙材通明遷侍中中郎坐法免
㑹東郡盜賊起拜壽王為東郡都尉後徴入為光禄大
夫侍中丞相公孫𢎞奏禁民挾弓弩上下其議壽王對
曰愚聞聖王合時以明教未聞弓矢之為禁也且為禁
者為盜賊之以攻奪也攻奪之罪重誅不避也臣恐邪
人挾之而吏不能止良民以自備而抵法是擅賊威而
奪民救也竊以為無益於禁姦而廢先王之典使學者
不得習行其禮大不便上以難丞相𢎞𢎞詘服焉及汾
隂得寳鼎上問夀王夀王對上善之賜夀王黄金十斤
後坐事誅
貢禹字少翁琅邪人師事嬴公以明經潔行著聞宣帝
時舉賢良為河南令歳餘以職事為府官所責免冠謝
禹曰冠一免安復可冠也遂去官元帝即位徴禹為諌
大夫數虗已問以政事是年饑禹奏切直帝善其忠拜
光禄大夫後乞骸骨詔褒荅遷御史大夫禹又奏罷郡
國園廟定漢宗廟迭毁禮禹卒後帝追思竟下詔行其
議
眭𢎞字孟魯國蕃人以字行從孟卿受春秋以明經為
議郎至符節令昭帝元鳳三年春萊蕪山南匈匈有數
千人聲民視之有大石自立上林苑中柳樹㫁枯卧地
亦自立孟推春秋災異之義使友人内官長賜上書言
事時昭帝幼霍光惡之下其書廷尉奏賜孟妄言惑衆
皆伏誅後五年宣帝即位徴孟子為郎疏廣字仲翁東
海蘭陵人受孟卿春秋家居教授徴為博士地節三年
立皇太子廣為少傅居數月徙太傅廣兄子受亦以賢
良舉為太子家令好禮恭謹敏而有辭拜少傅太子毎
朝太傅在前少傅在後父子并為師傅朝廷以為榮在
位五歳皇太子年十二通論語孝經廣謂受曰吾聞知
足不辱知止不殆即日父子俱以病乞歸詔賜黄金二
十斤皇太子贈以五十斤廣既歸鄉里日令家供具請
族人故舊與相娯樂不置田宅或勸廣廣曰吾豈老誖
不念子孫哉顧自有舊田廬子孫勤力足供衣食今復
増益但教子孫怠惰耳賢而多財則損其志愚而多財
則益其過於是族人悦服後廣受皆以夀終
何休字邵公任城樊人休為人質樸訥口而雅有心思
精研六經世儒無及者以列卿子召拜郎中非其好也
辭病而去不仕州郡進退必以禮坐陳蕃黨錮作春秋
公羊解詁覃思不闚門十有七年妙得公羊本意與其
師博士羊弼追述李育以難二傳作公羊墨守左氏膏
肓榖梁廢疾黨錮解又辟司徒府羣公表休道術深明
宜侍帷幄乃拜議郎屢陳忠言遷諌大夫卒年五十四
嚴彭祖字公子東海下邳人與顔安樂俱事眭孟孟弟
子百餘人惟彭祖安樂為明質問疑義各持所見孟曰
春秋之意在二子矣孟死彭祖安樂各專門教授繇是
公羊春秋有顔嚴之學彭祖為宣帝博士至河南太守
以髙第入為左馮翊遷太子太傅亷直不事權貴或説
曰天時不勝人事君以不修小節曲禮亡貴人左右之
助經誼雖髙不至宰相願少自勉强彭祖曰凡通經術
固當修行先王之道何可委曲從俗苟求富貴乎彭祖
竟以太𫝊官終授琅邪王中中為元帝少府家世𫝊業
中授同郡公孫文東門雲雲為荆州刺史文東平太傅
顔安樂字公孫魯國薛人眭孟姊子家貧為學精力官
至齊郡太守丞安樂授淮陽冷豐次君淄川任公公為
少府豐淄川太守繇是顔氏有冷任之學始貢禹事嬴
公成於眭孟至御史大夫疏廣事孟卿至太子太傅廣
授琅邪筦路路為御史中丞禹授潁川堂溪惠惠授泰
山㝠都都為丞相史都與路又事顔安樂故顔氏復有
筦㝠之學路授孫寳為大司農豐授馬宫琅邪左咸咸
為郡守徒衆尤盛官至大司徒
丁恭字子然山陽東緡人習公羊嚴氏春秋恭學義精
明教授常數百人州郡請召不應建武初為諌議大夫
博士封關内侯十一年遷少府世稱大儒後拜侍中祭
酒騎都尉卒於官
孫寳字子嚴潁川鄢陵人從筦路受春秋初為郡吏御
史大夫張忠薦寳經明質直宜侍近臣為議郎遷諌大
夫㑹益州蠻夷犯法巴蜀不寜詔以寳為廣漢太守蠻
夷既輯徴為京兆尹平帝立寳為大司農越嶲郡上黄
龍游江中廷臣咸稱莽功徳比周公宜告祠宗廟寳曰
周公上聖召公大賢尚猶有不相説著之經典兩不相
損今風雨未時百姓不足毎有一事羣臣同聲得無非
其美者時大臣皆失色侍中奉車騎都尉甄邯即時承
制罷議未幾寳坐事免建武中録舊徳以寳孫伉為都
長
鍾興字次文汝南汝陽人少從丁恭受嚴氏春秋恭薦
興學行髙明光武召見問以經義應對甚明帝善之拜
郎中稍遷左中郎將詔令定春秋章句去其重複以授
皇太子又使宗室諸侯從興受章句封關内侯興自以
無功不敢受爵帝曰先生教訓太子及諸王侯非大功
耶興曰臣師丁恭於是復封恭而興固辭不受爵卒於
官
樓望字次子陳留雍丘人少從丁恭習嚴氏春秋操節
清白有稱鄉閭建武中趙節王栩聞其髙名遣使齎玉
帛請以為師望不受後仕功曹永平初為侍中越騎校
尉入講省内累遷左中郎將教授不倦世稱儒宗
樊鯈字長魚南陽湖陽人宏之子從侍中丁恭受春秋
謹約有父風事後母至孝永平元年拜長水校尉以決
獄見知於明帝嘗刪定嚴氏春秋章句世號樊侯學教
授門徒前後三千餘人弟子潁川李修九江夏勤皆為
三公勤字伯宗為京宛二縣令廬陵太守所在有理能
稱安帝時至司徒
承宫字少子琅邪姑幕人受春秋於丁恭勤學不倦永
平中徴詣公車拜博士遷左中郎將數陳時政論議切
慤朝臣憚其節仕至侍中祭酒
馬宫字游卿東海戚人治顔氏春秋以射䇿甲科為郎
遷楚長史免官後為丞相司直師丹薦宫行能髙潔遷
廷尉平青州刺史汝南九江太守所在見稱徴為詹事
光禄勲右將軍代孔光為大司徒封扶徳侯元始中坐
議𫝊太后諡上大司徒印綬以侯就第
張霸字伯饒蜀郡成都人年數歳而知孝讓雖出入飲
食自然合禮鄉人號曰張曽子七歳通春秋復欲進餘
經父曰汝小未能也霸曰我饒為之故字曰饒焉後就
長水校尉樊鯈受嚴氏公羊春秋遂博覽五經諸生孫
林劉固段著等慕之各市宅其旁以就學焉舉孝亷稍
遷光禄主事永元中為㑹稽太守表用郡人處士顧奉
公孫松等奉後為潁川太守松為司𨽻校尉並有名稱
其餘有行業者皆見擢用郡中争厲志節習經者以千
數道路但聞誦聲初霸以樊鯈刪嚴氏春秋猶多繁辭
乃減定二十萬言更名張氏學霸後四遷為侍中當為
五更㑹疾卒將作大匠翟酺等與諸門人追録本行諡
曰憲文中子楷
楷字公超通父嚴氏春秋門徒常百人賔客自父黨夙
儒偕造門焉車馬填街徒從無所止黄門及貴戚之家
皆起舎巷次以候過客往來之利楷疾其如此輒徙避
之家貧無以為業常乗驢車至縣賣藥足給食輒還鄉
里司𨽻舉茂才除長陵令不至官隱居𢎞農山中學者
隨之所居成市後華隂山南遂有公超市五府連辟舉
賢良方正不就建和三年詔安車備禮聘之辭以篤疾
年七十終於家
榖梁赤一名淑字元始魯人受經於子夏作春秋傳授
荀卿卿授魯申公申公授瑕丘江公江公授子及孫博
士公其後寖微惟榮廣皓星公二人傳其學
瑕丘江公與董仲舒並時仲舒本治公羊能持論善屬
文江公呐於口上使與仲舒議不如仲舒卒用仲舒於
是詔太子受公羊春秋太子既受公羊復私問穀梁而
善之
劉向字子政年十二以父徳任為輦郎既冠以行修飭
擢為諫大夫會立穀梁春秋詔向受經博士江公講論
於石渠元帝初太傅蕭望之少傅周堪薦向宗室忠直
明經有行擢為散騎宗正給事中與侍中金敞拾遺於
左右四人同心輔政為𢎞恭石顯所譖愬下獄其春地
震上感悟徵向為中郎尋以恭顯誣罔復免為庶人成
帝即位顯等伏辜向復召用領䕶三輔都水數奏封事
遷光禄大夫校中秘書時政由王氏災異浸甚向曰外
家日盛其漸必危劉氏復上書極諫天子召見向嘆息
悲傷以向為中壘校尉每陳奏言皆痛切發於至誠上
數欲用向為九卿輒為王氏居位者及丞相御史所持
故終不遷向卒後十三歳而王氏代漢子歆自有傳
榮廣字王孫魯人受春秋於博士江公髙才捷敏與公
羊大師眭孟等論數困之故好學者頗宗焉蔡千秋少
君周慶幼君丁姓子孫皆從廣受千秋又事皓星公其
學益顯
蔡千秋沛人治穀梁春秋宣帝即位聞衛太子好榖梁
春秋以問丞相韋賢長信少府夏侯勝及侍中樂陵侯
史髙皆魯人言榖梁子本魯學公羊氏迺齊學也宜興
榖梁時千秋為郎召見與公羊家並説帝善榖梁説擢
千秋為諫議大夫給事中後有過左遷平陵令復求能
為榖梁者莫及千秋帝愍其學絶迺以千秋為郎中户
將選郎十人從受
尹更始字翁君汝南人本事蔡千秋能説春秋矣會千
秋病死徵江公孫為博士劉向以故諫大夫通達待詔
受榖梁欲令助之江博士亦死迺徵周慶丁姓待詔保
宫使卒授十人自元康始講至甘露元年積十餘歳皆
明習迺召五經名儒太子太傅蕭望之等大議殿中評
榖梁公羊同異各以經處是非時公羊博士嚴彭祖侍
郎申輓伊推宋顯榖梁議郎尹更始待詔劉向周慶丁
姓並論公羊家多不見從欲請内侍郎許廣使者亦並
内榖梁家中郎王亥各五人議三十餘事望之等十一
人各以經義對多從榖梁繇是榖梁之學大盛慶為博
士姓至中山太傅授楚申章昌曼君為博士至長沙太
傅徒衆尤盛尹更始為諌大夫長樂户將又受左氏傳
取其變理合者以為章句𫝊子咸及翟方進琅邪房鳳
咸至大司農方進鳳自有傳
房鳳字子元不其人以射䇿乙科為太史掌故太常舉
方正為縣令都尉失官大司馬王根薦鳳明經擢為光
禄大夫遷五官中郎將九江太守至青州牧時光禄王
龔與奉車都尉劉歆共校書三人皆侍中始江博士授
胡常常授梁蕭秉君房為講學大夫繇是榖梁春秋有
尹胡申章房氏之學
侯霸字君房河南密人篤志好學不事産業師九江太
守房元治榖梁春秋為元都講少舉徳行遷隨宰光武
初時無故典朝廷又少舊臣霸明習故事收録遺文乃
徵霸令條奏善政法度有益於時者皆施行之明年拜
大司徒封闗内侯在位明察守正奉公不囘薨於位
　
　
　
　
　
　
　
　
　
　
　
　
　授經圗義例卷十五
欽定四庫全書
　授經圖義例卷十六
　　　　　　　　　　　　明　朱睦㮮　撰
　　諸儒著述附歴代春秋傳注
　春秋古經十二篇(漢藝/文志)
　　　　　　　右古經
　古字石經春秋一卷　　字石經春秋三卷
　古篆石經左傳十二卷
　今字石經左傳十卷今秦本石經左傳三十卷
　蜀本石經左傳三十卷
　今字石經公羊傳九卷
　秦本石經公羊傳十卷
　蜀本石經公羊傳十二卷
　秦本石經穀梁傳十卷
　蜀本石經榖梁傳十二卷
　　　　　　　右石經
　春秋章句三十八篇(公羊/髙)
　春秋章句三十三篇(穀梁/赤)
　春秋左傳章句二十卷(賈/逵)
　春秋左傳章句三十卷(董/遇)
　春秋左傳章句二十二卷(王/肅)
　春秋穀梁傳章句十五卷(尹更/始)
　　　　　　　右章句
　春秋傳三十卷(左丘/明)　春秋傳十一卷(公羊/髙)
　春秋外傳五十篇(公羊/髙)春秋傳十一卷(穀梁/赤)
　春秋外傳二十篇(穀梁/赤)春秋傳十一卷(鄒/氏)
　春秋傳十一卷(□/氏)
　春秋公羊穀梁傳十二卷(劉/兆)
　春秋傳一卷(程/頥)　　　春秋傳十二卷(陳/禾)
　春秋傳十五卷(劉/敞)
　春秋繹聖新傳十二卷(任伯/雨)
　春秋傳三十卷(胡安/國)　春秋傳十二卷(鄭/樵)
　春秋傳二十卷(程/迴)　　春秋故訓傳五卷(晁公/武)
　春秋傳十二卷(陸/佃)　　春秋傳補遺一卷(陸/佃)
　春秋傳三十卷(林拱/辰)　春秋後傳十二卷(陳𫝊/良)
　春秋後傳補遺一卷(陳傅/良)
　春秋傳二十卷(葉夢/得)　春秋傳十二卷(劉/絢)
　春秋新傳十三卷(余安/行)春秋外傳二十五卷(朱/臨)
　春秋正傳三十七卷(湛若/水)
　春秋傳(闕/)　卷(朱睦/㮮)　春秋傳十二卷(張/銓)
　左氏正傳十卷(王/栢)
　　　　　　　右傳
　春秋左氏傳解詁三十卷(賈/逵)
　春秋左氏傳解義十一卷(服/䖍)
　春秋左傳注三十卷(王/肅)春秋左傳注十二卷(王/朗)
　春秋左傳注十卷(士/爕)　春秋左傳注十卷(杜服/二氏)
　春秋左傳注三十卷(董/遇)春秋左傳注二十八卷(孫/毓)
　春秋左傳注三十卷(王之/感)
　春秋左傳注二十卷(王/栢)春秋左傳補注十卷(趙/汸)
　左傳附注五卷(陸/粲)
　春秋左氏傳經解四卷(王述/之)
　春秋左傳句解七十卷(林堯/叟)
　春秋左傳節解三十五卷(朱/申)
　左傳直解十二卷(郭/登)　春秋公羊傳注十二卷(何/休)
　春秋公羊傳注十二卷(嚴彭/祖)
　春秋公羊傳注十三卷(王愆/期)
　春秋公羊傳注十二卷(髙/襲)
　春秋公羊傳注十二卷(戴宏/序)
　春秋公羊傳注十四卷(孔/衍)
　公羊解詁十三卷(唐藝/文志)
　春秋穀梁傳注十五卷(尹更/始)
　春秋穀梁傳注十四卷(段/肅)
　春秋穀梁傳注十二卷(唐/固)
　春秋穀梁傳注十二卷(麋/信)
　春秋穀梁傳注十卷(張/靖)春秋穀梁傳注十四卷(孔/衍)
　春秋穀梁傳注十二卷(徐/邈)
　春秋穀梁傳注十六卷(程/闡)
　春秋穀梁傳注十二卷(徐/乾)
　春秋穀梁傳注十二卷(范/寗)
　春秋外傳注解十五卷(王汝/猷)
　春秋指訓五卷(孔/君)　　春秋經傳解六卷(沈/宏)
　春秋經傳解六卷(崔靈/恩)春秋解十五卷(孫/覺)
　春秋解十二卷(黎/錞)　　春秋解十二卷(崔子/方)
　春秋解二卷(劉/易)　　　春秋解二卷(吕本/中)
　春秋解十卷(楊/簡)　　　春秋解十二卷(胡/定)
　徐潮州春秋解十二卷(徐徳/操)
　春秋通解十二卷(馮/山)
　春秋經解指要十四卷(薛士/龍)
　　　　　　　右注
　春秋經傳集解三十卷(杜/預)
　左氏集傳三十卷(許康/佐等)春秋公羊集解十四卷(孔/氏)
　春秋穀梁集解十卷(胡/訥)
　春秋穀梁傳集解十卷(沈仲/義)
　春秋穀梁傳集解四卷(張程孫/劉四家)
　春秋三傳集注十一卷(劉/兆)
　春秋集三傳經解十二卷(胡/訥)
　春秋公羊穀梁集傳十二卷(劉/琨)
　春秋集注二十卷(陸/淳)　息齋春秋集注十四卷(髙/閌)
　春秋集注十一卷(張/洽)　春秋集傳十七卷(陸/淳)
　春秋集傳十五卷(樊宗/師)春秋集傳十五卷(王/葆)
　春秋集傳十二卷(蘇/轍)　春秋集傳十五卷(王/㳂)
　春秋集傳二十六卷(張/洽)春秋集傳三十卷(楊時/秀)
　春秋集傳詳説三十卷(家鉉/翁)
　春秋集傳十五卷(趙/汸)　春秋集解十一卷(張𢎞/靖)
　春秋集解三十卷(吕祖/謙)春秋集解三十三卷(林/栗)
　春秋集義五十卷(王夢/應)春秋集義五十卷(李明/復)
　春秋㑹義二十六卷(杜/諤)春秋㑹傳十五卷(饒秉/鑒)
　春秋諸傳㑹通二十四卷(李/亷)
　春秋輯傳十五卷(王/樵)　春秋大全三十卷(胡廣/等)
　春秋纂言十二卷(吴/澂)　春秋四傳三十八卷(左胡/公穀)
　　　　　　　右集注
　春秋左氏達義一卷(王/玢)
　春秋左氏傳立義十卷(崔靈/恩)
　春秋左氏經傳義略二十七卷(沈文/阿)
　續沈文阿義略十卷(王元/規)
　春秋左傳述義四十卷(劉/炫)
　春秋述義略一卷(劉/炫)　春秋左氏義略三十卷(張/沖)
　春秋左氏引帖新義十卷(蹇遵/品)
　左傳引帖繼義七卷(蹇遵/品)
　春秋左氏講義十卷(時/瀾)春秋左氏講義四卷(范/沖)
　春秋正義三十六卷(孔穎/達)
　春秋公羊傳疏二十八卷(楊士/勛)
　春秋公羊傳疏三十卷(徐/彦)
　春秋穀梁傳義十卷(徐/邈)問春秋穀梁義三卷(薄叔/𤣥)
　荅春秋穀梁義三卷(徐/邈)春秋穀梁疏十二卷(楊士/勛)
　公羊穀梁文句義十卷(崔靈/恩)
　春秋三傳集義三十卷(李堯/俞)
　春秋義函傳十六卷(干/寳)春秋義囊二卷(劉/炫)
　春秋發題辭及義記十一卷(王元/規)
　春秋義疏六十卷(徐文/逺)春秋義鑑三十卷(郭/翔)
　春秋排門顯義十卷(張/翰)春秋叙鑑三卷(黄/彬)
　春秋義林一卷(隋藝/文志)
　春秋五十凡義疏二卷(隋藝/文志)
　春秋雜義五卷(舊唐書/藝文志)春秋科義雜覽十卷(塗昭/良)
　春秋通略全義十五卷(恵/簡)
　春秋義略十四卷(董敦/逸)
　春秋義宗一百五十卷(髙叙/端)
　春秋通義十二卷(王/哲)　春秋通義二十四卷(家安/國)
　春秋通義十二卷(蹇遵/品)春秋口義五卷(胡/瑗)
　春秋講義三卷(王/哲)　　春秋講義六卷(戴/溪)
　春秋講義三卷(朱/振)　　春秋講義五卷(黄叔/敖)
　延陵先生講義二卷(宋藝/文志)
　春秋精義三十卷(黄/彬)　春秋訓義十一卷(蔡/芳)
　春秋括義三卷(邵/川)　　春秋要義二十卷(魏了/翁)
　春秋要義十卷(蔡延/龜)　春秋經社要義六卷(孫/覺)
　春秋要義三十卷(胡/瑗)　春秋折衷義十一卷(吴/孜)
　春秋義解十二卷(王/棐)　春秋異義解十二卷(王/哲)
　春秋義二十卷(王/棐)　　春秋義二十四卷(謝/湜)
　春秋總義三卷(謝/湜)　　春秋正義十二卷(毛邦/彦)
　春秋名義二卷(周彦/熠)　春秋名義一卷(王日/休)
　春秋原經十七卷(詹/萊)
　春秋集傳釋義大成十二卷(俞/臯)
　春秋本義三十卷(程端/學)春秋讞義十卷(王元/杰)
　春秋讞義十二卷(干文/傅)春秋新義十卷(宋/堂)
　春秋新義二卷(王崇/慶)　春秋事義攷二十卷(姜/寳)
　春秋翼二十卷(黄正/憲)　春秋經筌十六卷(趙鵬/飛)
　春秋大㫖十卷(魏謙/吉)　春秋闕疑八卷(鄭/玉)
　春秋纂疏三十卷(汪克/寛)春秋私考三十六卷(季/本)
　春秋丗學三十八卷(豐/坊)春秋讀傳解略十二卷(姜/寳)
　　　　　　　右義疏
　春秋雜記八十三篇(公羊/髙)
　左氏微二卷(漢藝/文志)　　鐸氏微三篇(鐸/椒)
　虞氏微二篇(虞/卿)　　　張氏微十篇(漢藝/文志)
　春秋公羊記十一篇(顔安/樂)
　石渠議奏三十九篇(漢藝/文志)
　春秋繁露十七卷(董仲/舒)春秋决事十卷(董仲/舒)
　春秋漢議十三卷(何/休)　駁何氏漢議十一卷(服/䖍)
　駁何氏漢議二卷(鄭/𤣥)　理何氏漢議二卷(糜/信)
　春秋議十卷(何/休)　　　春秋成長説九卷(服/䖍)
　春秋釋訓一卷(賈/逵)　　春秋塞難三卷(服/䖍)
　春秋荅問五卷(荀爽/徐欽)　春秋成奪十卷(潘叔/度)
　春秋攻昧十三卷(劉/炫)　春秋規過三卷(劉/炫)
　春秋左氏經傳朱墨列一卷(賈/逵)
　春秋左氏膏育十卷(何/休)左氏膏肓釋疴五卷(服/䖍)
　左氏釋滯十卷(殷/興)
　左氏傳賈服異同略五卷(孫/毓)
　春秋左氏傳評二卷(杜/預)
　春秋左氏區别三十卷(何𢎞/真)
　左氏鼓吹一卷(吴元/緒)　左氏解一卷(王安/石)
　左氏䝉求二卷(楊彦/齡)　左氏指元二卷(楊希/範)
　春秋左氏傳雜論一卷(晁補/之)
　左氏章指三十卷(陳傅/良)左傳類編六卷(吕祖/謙)
　左氏博議二十五卷(吕祖/謙)
　博議綱目一卷(吕祖/謙)　左氏説一卷(吕祖/謙)
　左氏廣誨䝉一卷(李/浹)　左氏類事始末五卷(章/沖)
　左傳約説一卷(石朝/英)　左氏發揮六卷(吴/曽)
　左氏説十卷(李孟/𫝊)　　左氏鈔十卷(唐藝/文志)
　左傳事例二十卷(茅應/泰)左傳編紀十卷(張𫝊/靖)
　左氏摘竒十二卷(宋藝/文志)左氏綱領四卷(闕/)
　左氏聮璧八卷(葉紹/鳯)　左氏統紀三十卷(吕祖/謙)
　左氏屬事二十卷(𫝊/遜)　左氏國紀二十卷(徐得/之)
　左氏始終三十卷(程公/説)左氏始末十二卷(唐順/之)
　春秋左傳類解二十卷(劉/績)
　左傳羅氏節文(闕/)卷(闕/)
　左傳詳節八卷(許孚/逺)　左傳節文十五卷(汪道/昆)
　春秋左傳釋附二十七卷(黄洪/憲)
　左氏討二卷(馮時/可)　　左氏論二卷(馮時/可)
　左氏釋二卷(馮時/可)　　春秋公羊墨守十四卷(何/休)
　公羊違義三卷(劉/實)　　春秋穀梁廢疾三卷(何/休)
　問穀梁傳義三卷(蕭/邕)　春秋三家訓詁十二卷(賈/逵)
　春秋三傳論十卷(韓/益)　春秋三傳評十卷(胡/訥)
　公穀二傳評三卷(江/熙)　春秋二傳異同十二卷(李/鉉)
　三傳異同三卷(馮/伉)
　春秋經合三傳通論十卷(潘叔/度)
　三傳指要十五卷(劉/軻)
　春秋三傳纂要二十卷(姜䖍/嗣)
　春秋三傳正附論十三卷(陳藻林/希逸)
　三傳經字異同一卷(丁/副)續明三傳説略八卷(敬/鉉)
　三傳分門事類十二卷(晁氏讀/書後志)
　三傳𤣥談一卷(經籍/志)　春秋説要十卷
　春秋難答論一卷(王愆/期)
　春秋申先儒傳論十卷(崔靈/恩)
　春秋折衷論三十卷(陳/岳)春秋要論五卷(馮擇/言)
　春秋皇綱論五卷(王/哲)　春秋總論三卷(孫/復)
　春秋正論三卷(龍昌/期)　春秋復道論十五卷(龍昌/期)
　春秋論三十卷(趙/瞻)　　春秋統論一卷(陳/禾)
　春秋時論一卷(李/棠)　　春秋中論三十卷(劉/本)
　春秋百論一卷(石朝/英)　春秋類論四十卷(趙震/揆)
　春秋得法忘例論三十卷(徐徳/操)
　春秋五論一卷(吕大/圭)　春秋十三伯論一卷(莊/穀)
　春秋决疑論一卷(隋藝/文志)
　春秋辨証明經論六卷(唐藝/文志)
　春秋集議論略二卷(李堯/俞)
　春秋論一卷(唐順/之)　　元山春秋論一卷(席/書)
　春秋㫖通十卷(王述/之)　春秋碎玉一卷(李/瑾)
　春秋指掌十五卷(李/瑾)　春秋微㫖三卷(陸/淳)
　春秋摘微四卷(盧/同)
　春秋纂微闡類義統十卷(趙/匡)
　春秋尊王發微十二卷(孫/復)
　春秋統微二十五卷(章拱/之)
　春秋指微十卷(魯有/開)　春秋見微五卷(范柔/中)
　春秋探微十五卷(馮/駢)　春秋叢林十二卷(李/謐)
　春秋振滯二十卷(王元/感)春秋通一卷(韓/滉)
　春秋指元十卷(張/傑)　　春秋纂要四十卷(髙/重)
　春秋纂要十卷(姜䖍/嗣)　春秋事要十卷(元保/宗)
　春秋原要二卷(王/曉)　　春秋纂類十卷(葉清/臣)
　春秋纂類義統十卷(蹇遵/品)
　春秋要類五卷(袁希/政)　春秋總要十卷(李/撰)
　春秋指要一卷(朱/振)　　春秋集要二卷(鍾/芳)
　春秋傳類十卷(張徳/昌)　春秋元㑹十二卷(鄭昭/慶)
　春秋關言十二卷(黄君/俞)春秋本㫖四卷(何/涉)
　春秋意十五卷(皮/元)　　春秋褒貶志五卷(劉/夔)
　春秋意林二卷(劉/敞)　　春秋通志二十卷(朱長/文)
　春秋要㫖十二卷(吕大/圭)
　春秋正名賾𨼆要㫖十二卷(朱/振)
　春秋賾𨼆要㫖叙論一卷(朱/振)
　春秋通㫖一卷(胡安/國)　春秋書法大㫖一卷(髙允/憲)
　春秋書法鈎𤣥四卷(石光/霽)
　春秋直指三卷(宋藝/文志)　春秋本㫖一卷(髙/拱)
　春秋意見一卷(許/誥)　　春秋臆六卷(徐學/謨)
　春秋索𨼆五卷(陳/洙)　　春秋索𨼆五卷(朱定/序)
　春秋釋幽五卷(許/洞)　　春秋集表二卷(楊彦/齡)
　春秋機括二卷(沈/括)　　春秋邦典二卷(唐既/濟)
　春秋諫類二卷(沈/緯)　　春秋紀諫三十卷(洪/皓)
　春秋守鑑一卷(王/叡)　　春秋龜鑑一卷(王/叡)
　春秋應判三十卷(塗昭/良)春秋紀詠三十卷(宇文/虚中)
　春秋綴英二卷(謝/璧)　　春秋對事五卷(李/塗)
　春秋扶懸三卷(蔡延/龜)　春秋䇿問三十卷(蔡延/龜)
　春秋夾氏三十卷(蔡延/龜)春秋樞宗十卷(李/融)
　春秋琢瑕一卷(鞏/濬)　　春秋䝉求五卷(王邦/彦)
　春秋文權五卷(蹇遵/品)　春秋備對十三卷(謝子/房)
　春秋指蹤二十一卷(鄧/驥)春秋指南十卷(張/根)
　春秋權衡十七卷(劉/敞)　春秋讞三十卷(葉夢/得)
　春秋集善十三卷(胡/銓)　春秋正辭二十卷(畢/史)
　春秋總鑑十二卷(董自/任)春秋素志三百十五卷(夏/休)
　春秋麟臺獨講十一卷(夏/休)
　春私私記一卷(朱/臨)　　春秋分記九十卷(程公/説)
　春秋分記四十卷(程伯/剛)
　春秋三傳分國紀事本末(闕/)　卷(勾龍/𫝊)
　春秋本末三十卷(孔克/表)春秋諸國統紀六卷(齊履/謙)
　春秋分門屬類賦三卷(崔昇撰/楊均注)
　春秋門例通解十卷(王/炫)春秋學纂十二卷(孫/覺)
　春秋集義綱領二卷(李明/復)
　春秋通訓十六卷(張大/亨)春秋類聚五卷(王仲/孚)
　春秋比事三卷(蔡延/龜)　春秋比事二十卷(沈/棐)
　春秋比事十卷(程公/説)　春秋屬辭比事五卷(辛次/膺)
　春秋提綱十卷(陳則/通)　春秋屬辭十五卷(趙/汸)
　春秋師説三卷(趙/汸)　　春秋通説十三卷(黄仲/炎)
　春秋學十卷(李/燾)　　　清全齋讀春秋編三卷(陳/深)
　春秋説一卷(張/載)　　　春秋説一卷(張邦/竒)
　春秋説志五卷(吕/柟)　　春秋或問六卷(吕大/圭)
　春秋或問十卷(程端/學)　春秋解問一卷(丁裔/昌)
　春秋備忘十卷(敬/鉉)　　續備忘遺説三十卷(敬/鉉)
　續屏山杜氏遺説八卷(敬/鉉)
　春秋啟鑰龍虎正印五卷(彭/飛)
　春秋明經二卷(劉/基)　　續春秋明經十二卷(黄/佐)
　春秋作義要訣一卷(汪克/寛)
　春秋録疑十七卷(趙/恒)　春秋加減一卷(唐元和/中定)
　春秋先儒異同三卷(李/鉉)春秋表記一卷(宋藝/文志)
　春秋易簡四卷(湯/虺)　　春秋備覽四卷(魏謙/吉)
　春秋透天闗十二卷(晏兼/善)
　春秋金鑰匙一卷(經籍/志)春秋紀愚十卷(金/賢)
　紀愚或問一卷(金/賢)　　春秋明志録一卷(熊/過)
　春秋通議一卷(邵/弁)　　春秋文苑六卷(沈/宏)
　春秋嘉語六卷(沈/宏)　　春秋大夫詞三卷(隋藝/文志)
　春秋詞苑五卷(隋藝/文志)　春秋詞命三卷(王/鏊)
　春秋後語十卷(盧藏/用)　春秋機要賦一卷(裴光/輔)
　續機要賦一卷(李/象)　　春秋括囊賦集注一卷(王/霄)
　汲冢師春一卷(闕/)　　春秋繁露節解十卷(吴鵬/舉)
　　　　　　　右論説
　春秋集解序一卷(劉/實)　春秋序論二卷(干/寶)
　春秋序注一卷(賀道/養)　春秋序注一卷(崔靈/恩)
　春秋序注一卷(田元/休)
　春秋左傳杜預序解一卷(劉/炫)
　春秋左傳序注一卷(隂洪/道)
　春秋公羊序解一卷(鮮于/公)
　　　　　　　右序解
　春秋釋例十卷(頴/容)　　春秋釋例十五卷(杜/預)
　春秋釋例集説三卷(李/衡)左傳條例九卷(鄭/衆)
　春秋左氏傳條例二十卷(劉/歆)
　春秋左傳例苑十九卷(梁簡/文帝)
　春秋左氏條例十卷(崔靈/恩)
　春秋公羊諡例一卷(何/休)春秋公羊條例一卷(何/休)
　春秋公羊例序五卷(刁/氏)
　春秋公羊新例十四卷(陳徳/寜)
　春秋穀梁傳例一卷(范/寗)春秋穀梁新例六卷(陳徳/寧)
　公羊總例十卷(成/𤣥)　　鄒氏春秋總例一卷(宋藝/文志)
　三傳異同例十三卷(唐李/氏)
　春秋三傳總例二十卷(韋表/微)
　明三傳例八卷(敬/鉉)　　春秋牒例章句九卷(鄭/衆)
　春秋條例十一卷(劉/實)　春秋啖趙纂例十卷(陸/淳)
　春秋通例三卷(陸希/聲)　春秋總例十二卷(周希/聖)
　春秋經例十一卷(方/範)
　春秋經傳説例疑𨼆一卷(吴/略)
　春秋統例二十卷(朱/臨)　春秋演聖統例二十卷(丁/副)
　春秋義例十卷(通志/略)　春秋説例十一卷(朱/瑗)
　春秋通例一卷(胡安/國)　春秋例六卷(宋藝/文志)
　春秋顯微例目一卷(程/迥)春秋經解義例二十卷(趙/瞻)
　春秋本例二十卷(崔子/方)春秋類例十二卷(石公/孺)
　春秋指要總例二卷(石/林)春秋五禮例宗十卷(張大/亨)
　春秋序例一卷(家鉉/翁)　春秋國君名例一卷(通志/略)
　春秋類六卷(宋藝/文志)　　春秋總例三卷(吴/澄)
　春秋輯傳凡例三卷(王/樵)
　　　　　　　右類例
　春秋圖七卷(嚴彭/祖)　　春秋圖五卷(張/傑)
　春秋盟㑹地圖一卷(嚴彭/祖)
　春秋列國圖一卷(劉/英)　春秋左氏圖十卷(梁簡/文帝)
　春秋指掌圖二卷(張/傑)　春秋指掌圖十五卷(李/瑾)
　春秋指要圖一卷(黄恭/密)春秋龜鑑圖一卷(張/暄)
　春秋興亡圖鑑一卷(沈滋/仁)
　春秋圖鑑五卷(洪/勲)　　春秋手鑑圖一卷
　春秋諡族圖五卷(陳/岳)　演左傳世族圖五卷(通志/略)
　春秋世次圖四卷(鄭/夀)　世本圖一卷(崔/表)
　春秋名號歸一圖二卷(馮繼/先)
　春秋名號歸一圖二卷(岳/本)
　春秋明例櫽括圖一卷(王/哲)
　　　　　　　右圖
　春秋左氏分野一卷(鄭/𤣥)春秋釋例地名譜一卷(杜/預)
　春秋土地名三卷(裴/秀)　春秋地名譜十卷(鄭/樵)
　春秋歴代郡縣地名沿革表二十七卷(張/洽)
　左傳地名録二卷(劉/城)　春秋地名考一卷(楊/慎)
　帝王厯紀譜三卷(經籍/志)春秋世譜七卷(杜/預)
　春秋列國王伯世紀三卷(李/琪)
　春秋十二公譜一卷(鄭/𤣥)王侯丗表一卷(宋藝/文志)
　公子姓譜二卷(荀/卿)　　春秋小公子譜六卷(杜/預)
　春秋公子譜一卷(楊/藴)
　春秋左氏諸大夫世族譜十三卷(顧啟/明)
　春秋世族譜一卷(經籍/志)
　春秋字族名諡譜五卷(通志/略)
　春秋人譜一卷(孫子平練/明道同撰)
　春秋人表一卷(韓/璜)　　春秋列國臣子表十卷(環/中)
　春秋年表一卷(楊/藴)
　春秋十二國年厯一卷(蹇遵/品)
　春秋二十國年表一卷(環/中)
　春秋年表一卷(岳/珂)　　春秋四譜一卷(鄧世/名)
　辨論譜説一卷(鄧世/名)　左氏譜學一卷(黎良/能)
　春秋名字異同録五卷(馮繼/先)
　春秋列國諸臣傳贊五十卷(王/當)
　春秋諸侯傳三十卷(鄭/昂)春秋列傳五卷(劉/節)
　左氏紀傳五十卷(經籍/考)
　　　　　　　右譜
　春秋五辯一卷(沈/宏)　　春秋辯証六卷(隋經/籍志)
　春秋辯疑十卷(陸/淳)　　春秋經辯十卷(蕭/楚)
　春秋明辯十一卷(任公/輔)春秋公穀考異五卷(楊士/勛)
　春秋三傳辯疑二十卷(程端/學)
　春秋經傳辯疑一卷(童/品)春秋諸傳辯疑二卷(朱睦/㮮)
　春秋左氏辯失一卷(王日/休)
　左氏釋疑一卷(黎良/能)　左氏釋疑七卷(裴安/世)
　左鐫一卷(邵/寳)　　　　左氏鐫二卷(陸/粲)
　左氏傳辯誤二卷(𫝊/遜)　春秋非左二卷(郝/敬)
　春秋公羊辯失一卷(王日/休)
　春秋穀梁傳辯失一卷(王日/休)
　春秋孫復傳辯失一卷(王日/休)
　春秋胡傳辯疑二卷(陸/粲)鍼胡篇一卷(袁/仁)
　春秋釋疑二十卷(宋藝/文志)春秋質疑四卷(任/桂)
　春秋志疑三十卷(胡志/寜)春秋傳疑一卷(余/本)
　春秋考十二卷(鄭/樵)　　春秋考三十卷(葉夢/得)
　春秋三傳㑹考三十六卷(王應/麟)
　春秋考異十三卷(李心/𫝊)春秋考異四卷(吴/曽)
　春王正月考一卷(張以/寧)
　　　　　　　右考正
　春秋左氏音一卷(服/䖍)　左氏傳音三卷(髙貴鄉/公髦)
　春秋左傳音一卷(杜/預)　春秋左傳音三卷(嵇/康)
　春秋左傳音三卷(李/軌)　春秋左傳音三卷(徐/邈)
　春秋左傳音四卷(荀/訥)　春秋左傳音三卷(王元/規)
　左傳音三卷(孫/毓)　　　春秋左傳音三卷(徐文/逺)
　左傳音三卷(曹/耽)　　　左氏音十二卷(唐藝/文志)
　春秋左氏音義六卷(陸徳/明)
　春秋左傳口音三卷(韓/台)春秋公羊音二卷(王/儉)
　春秋公羊音一卷(陸徳/明)春秋公羊音一卷(汪/淳)
　春秋穀梁音一卷(徐/邈)　春秋穀梁音一卷(陸徳/明)
　春秋傳類音十卷(張冒/徳)春秋直音三卷(方/淑)
　春秋本音二十卷(洪興/祖)春秋音義賦十卷(尹玉/羽)
　春秋字源賦二卷(楊文/舉)三傳釋文八卷(陸徳/明)
　　　　　　　右音
　春秋緯三十卷(宋均/注)　春秋災異十五卷(郄/萌)
　春秋災異録八卷(陳/岳)　春秋災異應録一卷(通志/略)
　春秋内事六卷(通志/略)　春秋秘事十一卷(通志/略)
　春秋包命二卷(通志/略)　晉史春秋卦名一卷(通志/略)
　　　　　　　右䜟緯
　春秋外傳國語二十卷(左丘/明)
　春秋外傳國語注解二十卷(賈/逵)
　春秋外傳國語五十四篇(劉/向)
　春秋外傳國語注解二十一卷(虞/翻)
　春秋外傳國語章句二十二卷(王/肅)
　春秋外傳國語注解二十二卷(韋/昭)
　春秋外傳國語註解二十卷(孔/晁)
　春秋外傳國語註解二十一卷(唐/固)
　國語補音三卷(宋/庠)　　國語音略一卷(通志/略)
　國語音義一卷(魯有/開)　内傳國語十卷(劉/攽)
　左氏國語類編六卷(吕祖謙/門人)
　非國語二卷(栁宗/元)　　是國語七卷(葉/真)
　辯國語三卷(林/概)
　
　
　授經圖義例卷十六
欽定四庫全書
　授經圖義例卷十七
　　　　　　　　　　　　明　朱睦㮮　撰
　　三禮
高堂生舊圖不載余録之且為一編之首以見古禮多
出自高堂生也
舊圖謂徐生授蕭奮五傳至戴聖按註疏徐生以容為
禮自有傳不在蕭奮之𣲖今圖從註疏
按註疏鄭康成云高堂生所傳十七篇即儀禮也故後
儒以儀禮禮記合為一書今圖不更列儀禮
註疏序云鄭衆賈逵皆從杜子春受周官舊圖以鄭興
賈徽受子春非是今從註疏更置二子别𣲖
鄭𤣥通三禮今註疏皆用其說舊圖從戴聖之𣲖及考
本傳鄭從馬融受周官今從本傳改置
世或謂杜子春緱氏人及閲鄭樵通志謂劉歆傳周禮
於子春及緱氏禮又有緱氏要抄四卷以此觀子春非
緱氏人歆㑹亦兩釋緱氏曰地曰氏如孝子傳陳留緱
氏女是也今圖姑仍其舊以竢博雅者考焉
　
　
　
　
　
　
　
　
　
　
　
　
　
　授經圖義例卷十七
欽定四庫全書
　授經圖義例巻十八
　　　　　　　　　　　　　明　朱睦㮮　撰
　
　
　
　
　
　
　
　
　
　
　
　
　
　
　
　授經圖義例卷十八
欽定四庫全書
　授經圖義例卷十九
　　　　　　　　　　　　明　朱睦㮮　撰
　　諸儒傳略
高堂生魯人或曰字伯漢初為博士傳禮十七篇至武
帝時河間獻王得古禮五十六篇獻之朝後又得孔子
壁中古文禮五十六篇其十七篇與高堂生所傳同而
字多異其十七篇外則皆逸禮也儒林傳云漢興傳禮
者十三家惟高堂生五𫝊得戴徳戴聖而禮大明今行
於世小戴記者是也
孟卿東海人事蕭奮以授后蒼魯閭丘卿蒼授戴徳戴
聖慶普及沛聞人通漢子方子方以太子舍人論石渠
至中山中尉
后蒼字近君東海郯人事夏侯昌又事孟卿以禮為博
士在曲臺校書因説禮數萬言號曰后氏曲臺記漢藝
文志又載曲臺后蒼九篇或即此明興考求古禮以后
蒼為禮之宗詔令從祀闕里
戴徳字延君戴聖字次君俱梁人事博士后蒼漢初得
先儒所記禮書凡二百四篇徳删之為八十五篇號大
戴禮聖又删徳之書為四十九篇號小戴禮今立之學
官者是也宣帝時徳為信都太傅聖以博士論石渠至
九江太守大戴授琅邪徐良斿卿為博士家世𫝊業小
戴授梁人橋仁季卿楊榮子孫仁為大鴻臚榮琅邪太
守繇是大戴有徐氏小戴有橋楊氏之學
慶普字孝公沛人事后蒼為東平太傅授魯夏侯敬伯
又授族子咸咸為豫章太守繇是禮有慶氏之學
徐生魯人善為容漢文時徐生以容為禮官大夫𫝊子
至孫延襄襄資性善為容不能通經延頗能未善也襄
亦以容為大夫至廣陵内史延及徐氏弟子公户滿意
桓生單次皆為禮官大夫諸言禮為容者繇徐氏
曹充魯國薛人持慶氏禮建武中為博士顯宗即位充
上言五帝不相㳂樂三王不相襲禮大漢自當制禮以
示百世帝問禮樂云何充對曰河圖括地象曰有漢世
禮樂文雅出尚書璇璣鈐曰有帝漢出徳洽作樂名予
帝善之下詔曰今且改太樂官曰太予樂歌詩曲操以
俟君子拜充侍中作章句辯難若干卷子褒
褒字叔通少篤志有大度結髪𫝊父業博雅疎通常憾
朝廷制度未備晝夜研精沈吟専思寢則懐抱筆札行
則誦習文書當其念至忘所之適初舉孝亷再遷圉令
以禮理人以徳化俗坐釋盗免歸復徵拜博士㑹肅宗
欲制定禮樂褒兩上疏帝忻納以班固所上叔孫通漢
儀十二篇勅褒以禮條正褒次序百五十篇為新禮㑹
帝崩未及行褒亦出為河内太守有治績復為侍中褒
博物識古為儒者宗作通義十二篇演經雜論百二十
篇又𫝊禮記四十九篇教授諸生千餘人慶氏學遂行
於世
董鈞字文伯犍為資中人習慶氏禮事大鴻臚王臨元
始中舉明經遷廪犧令病去官建武中舉孝亷辟司徒
府鈞博通古今數言政事永平中為博士時草創五郊
祭祀及宗廟禮樂威儀章服輒令鈞參議多見從用當
世號為通儒年七十餘卒於家
劉歆字子駿為黄門郎河平中受詔與父向領校秘書
講六藝傳記諸子方技無所不䆒向死歆復為中壘校
尉哀帝使歆卒父業周禮始得列序著於録略然亡其
冬官一篇以考工記足之時衆儒並出共排以為非是
唯歆獨識其年尚幼務在廣覽博觀又鋭精於春秋末
年乃知其周公致太平之迹具在於斯遭天下倉卒兵
革並起疾疫喪荒徒有里人緱氏杜子春能通其讀頗
識其説語在子春傳
杜子春緱氏人永平初年且九十家於南山通周官教
授鄉里初周官行於世始皇見其書深惡之禁絶不傳
至武帝時除挾書之律開獻書之路於是周禮出於山
巖屋壁復入秘府五家之儒莫得見焉至成帝時通人
劉歆表而出之其後馬融鄭𤣥各為訓詁其學始傳
鄭衆字仲師蓮勺令興之子年十二從父受左氏春秋
精力於學兼通易詩知名於世聞緱氏杜子春能讀周
禮與賈逵徃受業焉二子洪雅博聞又以經書傳記轉
相證明為解逵解行於世衆解不行兼攬二家為備然
衆所解說近得其實獨以書序言成王既黜殷命還歸
在豐作周官則此周官也失之矣永平初衆辟司空府
以明經給事中持節使匈奴不為屈單于大怒圍守閉
之不與水火欲協服衆衆拔刀自誓單于懼而止及還
累遷為武都守郡小少事乃述平生之意著易尚書詩
禮皆訖惟念前業未畢者唯周官年六十六目昏意倦
自力補之謂周官傳也子安世亦傳家業為長樂未央
廏令延光中安帝廢太子為濟隂王安世與太常桓焉
太僕來歴等共正議諌争及順帝立安世已卒追賜錢
帛除子亮為郎
賈逵字景伯扶風平陵人父徽善古文尚書左氏國語
毛詩逵悉𫝊父業是時杜子春明周禮又與鄭衆同受
之語在衆𫝊逵顯宗時拜為郎與班固並校秘書肅宗
立召逵入講帝善之以逵為左中郎將復為侍中兼領
秘書近署甚見信用所著經傳義詁及論難百餘萬言
學者宗之
摯恂字季直京兆長安人𨼆於南山明三禮兼綜百家
之言其弟子馬融桓驎等自逺方至者十餘人既通古
今而性復溫敏不恥下問學者宗之永和中博求名儒
公卿薦恂行侔曾閔學擬仲舒繇是公車徵不詣大將
軍竇憲舉賢良亦不就清名懸於當世以夀終
馬融字季長扶風茂陵人為人美詞貌有俊才初京兆
摯恂以儒術教授融從其㳺永初四年召拜校書郎中
滯於東觀十年不得調因自劾歸安帝時召還郎署復
在講部出為河間王廏長史陽嘉二年徵詣公車對策
拜議郎三遷為南郡太守以忤梁冀㫖免官赦還復拜
議郎重在東觀著述以病去融才高博洽為世通儒教
養諸生常有千數涿郡盧植北海鄭𤣥皆其徒也年八
十八卒於家所註詩易三禮尚書各若干卷
鄭𤣥字康成北海髙密人尚書僕射崇八世孫也師事
京兆第五元通京氏易又從東郡張恭祖受周官禮記
左氏春秋韓詩古文尚書以山東無足問者乃西入闗
因涿郡盧植事扶風馬融融門徒四百餘人升堂進者
五十餘生𤣥在門下三年不得見乃使髙業弟子傳授
於𤣥㑹融集諸生考論圖緯聞𤣥善算乃召見於樓上
𤣥因從質諸疑義問畢辭歸融喟然謂門人曰鄭生今
去吾道東矣𤣥既歸家貧客耕東萊學徒相隨已數百
千人及黨事起乃被禁錮𨼆修經業杜門不出黨禁解
大將軍何進聞而辟之設几杖禮待甚優𤣥不受朝服
以幅巾見一宿逃去又舉趙相不至㑹黄巾宼青部道
遇𤣥皆拜相約不敢入縣境其為强暴所服若此年七
十四卒所註禮記六十三巻周禮四十二卷儀禮十七
巻自郡守以下受業者千餘人門生相與撰𤣥答諸弟
子問五經依論語作鄭志八篇其門人山陽郄慮至御
史大夫東萊王基清河崔琰河内趙商著名於世又樂
安國淵任嘏時並童幼𤣥稱淵為國器嘏有道徳其餘
亦多鍳拔皆如其言
盧植字子幹涿郡涿人建寧中徵為博士復拜九江太
守以疾去時立太學石經以正五經文字植乃上書曰
臣少從故南郡馬融受古學頗知今之禮記特多回冗
臣以周禮諸經發起粃謬敢率愚淺為之解詁而家乏
無力供繕寫上願得將能書生二人共詣東觀就官財
糧専心研精合尚書章句考禮記得失庶裁定聖典刋
正碑文古文科斗近於為實而中興以來通儒達士班固實
逵鄭興父子並敦恱之今毛詩左氏周禮各有傳記其
與春秋共相表裏宜置博士為立學官以助後來以廣
聖意㑹南夷叛以植嘗在九江有恩信拜廬江太守植
深逹政宜務存清静𢎞大體而已嵗餘復徵拜議郎與
馬日磾蔡邕楊彪韓説等並在東觀校中書五經補續
漢記帝以非急務轉侍中拜尚書忤董卓免官𨼆於上
谷不交人事初平三年卒子毓知名
國淵字子尼樂安蓋人師事鄭𤣥後與邴原管寧辟地
遼東既還舊土司空辟為掾屬每於公朝論議常直言
正色退無私焉建安中欲廣治屯田使淵典其事淵屢
陳損益相土處民計民置吏明功課之法五年中倉廪
豐實百姓競勸樂業遷魏郡太守入為太僕居列卿位
布衣蔬食禄賜散之舊故宗族以恭儉自守卒官
崔琰字季珪清河東武城人少訥好擊劒尚武事年二
十就鄭𤣥受學學未期徐州黄巾賊攻破北海𤣥與門
人到不其山避難時穀糴縣乏縣罷謝諸生琰既受遣
而宼盗充斥西道不通於是周旋青徐兖豫之間以琴
書自娯大將軍袁紹聞而辟之以為騎都尉時紹治兵
黎陽次於延津琰諌曰天子在許民望助順不如守境
述職以寧區宇紹不聴遂敗於官渡及紹卒二子交争
欲得琰琰稱疾固辭由是獲罪幽於囹圄頼隂䕫陳琳
營救得免曹操破袁氏領冀州牧琰為别駕及操為丞
相琰為東西曹掾屬遷中尉後坐與楊訓書操令自裁
王基字伯輿東萊曲城人少孤與叔父翁居翁撫養甚
篤基亦以孝稱年十七郡召為吏非其好也遂去入琅
邪游學黄初中察孝亷除郎中擢為中書侍郎明帝盛修宫
室百姓勞瘁基上疏諌止散騎常侍王肅著諸經傳解及論
定朝儀改易基師鄭𤣥舊説而基據持𤣥義常與抗衡
累遷鎮南將軍都督豫州諸軍事封安樂鄉侯基疏求
分户二百賜叔父子喬以報拊育之徳有詔特聴及淮
南定進封東武侯累加食邑千七百户薨贈司空諡景
侯
　
　
　
　
　
　授經圖義例卷十九
欽定四庫全書
　授經圖義例巻二十
　　　　　　　　　　　　明　朱睦㮮　撰
　　諸儒著述附歴代三禮傳注
　古經五十六巻(漢萟/文志)　經七十篇(漢萟/文志)
　記百三十一篇(漢萟/文志)　古禮十七卷(張淳/較)
　　　　　　　右古經
　古字石經儀禮九巻　今字石經儀禮四卷
　秦本石經儀禮十七卷
　秦本石經周禮十巻　蜀本石經周禮十二巻
　秦本石經禮記二十卷
　蜀本石經禮記二十卷
　　　　　　　右石經
　儀禮傳十七篇(高堂/生)　儀禮傳八十卷(張/沖)
　周官經六篇傳四篇(漢萟/文志)
　周官經傳六篇(劉/歆)　　周官禮傳十二卷(馬/融)
　周禮傳十二卷(胡/銓)　　周禮沿革傳(闕/)卷(魏莊/渠)
　周禮傳九卷(王應/電)　　禮記傳十六巻(吕大/臨)
　禮記傳十八卷(胡/銓)　　禮記外傳四卷(成伯/璵)
　少儀外傳二卷(吕祖/謙)
　二禮經傳測六十四卷(湛若/水)
　　　　　　　右傳
　禮記章句八卷(張孚/敬)
　　　　　　　右章句
　儀禮注十七卷(鄭/𤣥)　　儀禮注十七卷(王/肅)
　儀禮注一卷(孔/倫)　　　儀禮注二卷(袁/凖)
　儀禮注一卷(蔡超/宗)　　儀禮注一巻(陳/銓)
　儀禮注二卷(田僧/紹)　　儀禮注三十二卷(陳祥/道)
　儀禮經傳通解二十三卷(朱/熹)
　續儀禮經傳通解二十九卷(黄/幹)
　儀禮雲莊經解二十卷(劉/爚)
　儀禮節解十七巻(郝/敬)　周禮注十二卷(鄭/𤣥)
　周禮注十二卷(王/肅)　　周官禮注十二巻(干/寶)
　周官禮注十二卷(伊/説)　周禮句解十二卷(朱/申)
　周禮互注十二卷(張/翊)　周禮明解十二卷(何喬/新)
　周禮完解十二巻(郝/敬)　周禮考工記解四卷(林希/逸)
　考工記述註二卷(林兆/珂)禮記纂十三卷(戴/徳)
　禮記纂二十巻(戴/聖)　　禮記注二十巻(盧/植)
　禮記注二十卷(鄭/𤣥)　　禮記注三十卷(孫/炎)
　禮記注三十巻(王/肅)　　禮記注十二巻(葉/遵)
　注禮記二十巻(王𤣥/感)　禮記略解十卷(庾蔚/之)
　禮記解七十卷(馬希/孟)　芸閣禮記解十六巻(吕大/臨)
　禮記解四十卷(陸/佃)　　少儀解一卷(張九/成)
　禮記通解二十二巻(郝/敬)三禮考注六十四巻(呉/澄)
　　　　　　　右注
　儀禮集釋十七卷(李如/圭)儀禮集注十四巻(李如/圭)
　儀禮經傳集注十四巻(楊/復)
　儀禮詳解十七卷(周/燔)　儀禮集説十七卷(敖繼/公)
　周官禮集注二十卷(崔靈/恩)
　周禮集注七巻(何喬/新)　周禮㑹注十五巻(李如/圭)
　周禮集傳十三卷(毛應/龍)周禮詳解四十卷(王昭/禹)
　周禮集説十三卷(陳友/仁)禮記集傳十六卷(陳伯/聰)
　禮記集説一百六十卷(衛/湜)
　禮記集説十六卷(陳/澔)　禮記詳解十巻(陳/櫟)
　禮記詳解十卷(朱周/幹)　禮記纂言三十六卷(呉/澄)
　禮記大全三十巻(胡廣/等)禮記集注三十巻(徐師/曽)
　坊記集傳二卷(黄道/周)　表記集傳二卷(黄道/周)
　儒行集解二卷(黄道/周)
　大戴禮踐祚篇集解一卷(王應/麟)
　二禮集解十二卷(李/黼)　三禮纂注四十九卷(貢汝/成)
　　　　　　　右集注
　儀禮義疏三十巻(沈/重)　儀禮義疏六巻(經籍/志)
　儀禮義疏見二巻(隋經/籍志)儀禮正義五十卷(孔頴/達)
　儀禮疏五十卷(賈公/彦)　儀禮義十七卷(陸/佃)
　儀禮要義五十卷(魏了/翁)儀禮詳疏二十四卷(楊/復)
　周禮要鈔六巻(緱/氏)
　周禮寧朔新書二十卷(司馬/伷)
　周官禮義疏四十卷(沈/重)周禮疏十二卷(賈公/彦)
　周禮正義五十卷(孔頴/達)周禮講義二卷(鄭宗/顔)
　周禮闗言十二卷(黄君/俞)周禮解義二十二卷(王安/石)
　周禮解義二十二卷(鄭/諤)周禮中義十卷(劉/彛)
　周禮講義十四卷(史/浩)　周禮講義四十九卷(林之/竒)
　周禮秋官講義一卷(王與/山)
　周禮要義三十卷(魏了/翁)周禮總義三十六卷(易/祓)
　古周禮釋評六卷(孫/攀)　考工記標義二巻(徐應/魯)
　禮記要鈔十巻(緱/氏)　　禮記義記四卷(鄭小/同)
　禮記寧朔新書二十巻(司馬/伷)
　禮記文外大義三巻(禇/暉)禮記新義疏二十卷(賀/瑒)
　禮記義疏四十巻(熊安/生)禮記義疏四十卷(沈/重)
　禮記義十卷(何佟/之)　　禮記義證十卷(劉/芳)
　禮記講義九十九卷(皇/侃)禮記講疏四十八卷(皇/侃)
　次禮記二十卷(魏/徴)　　禮記正義七十巻(孔頴/達)
　禮記正義十巻(王芳/慶)　禮記疏五十巻(賈公/彦)
　禮記要義三十卷(唐諸/儒)禮記小疏二十卷(宋萟/文志)
　禮記要義二巻(王安/石)　禮記精義十六卷(李格/非)
　禮記要義三十三卷(魏了/翁)
　禮記解義二十巻(方/慤)　禮記詳節(闕/)　巻(吕祖/謙)
　禮記解義十六巻(陳/𤾉)　曲禮講義二卷(上官/均)
　曲禮口義二卷(戴/溪)　　學記口義二卷(戴/溪)
　孔子閒居講義一巻(楊/簡)三禮大義十二卷(隋經/籍志)
　禮義二十巻(戴/聖)　　　三禮雜大義三卷(通志/略)
　三禮宗義三十卷(崔靈/恩)三禮名義五巻(歐陽/丙)
　三禮通義五巻(魯有/開)　三禮編繹二十六巻(鄧元/錫)
　二禮講義一巻(胡/銓)
　　　　　　　右義疏
　大戴禮記十三巻(戴/徳)　石渠禮論四巻(戴/聖)
　大戴記喬記八巻(喬/仁)　曲臺記九篇(后/蒼)
　雜禮義十一巻(呉/商)　　禮論要抄一百巻(賀/瑒)
　禮義二十巻(鄭/𤣥)　　　禮論三百巻(何承/天)
　續禮論一百五十卷(孔子/衭)
　禮論抄六十六巻(唐萟/文志)禮論條牒十卷(任/預)
　禮論帖三巻(任/預)　　　禮論要帖十卷(王/儉)
　禮議一巻(傅/隆)　　　　禮論抄二十卷(庾蔚/之)
　禮雜抄畧二卷(荀萬/秋)　禮論糾畧十三巻(唐萟/文志)
　禮論六十卷(李敬/𤣥)　　禮類聚十巻(唐萟/文志)
　禮區分十卷(唐萟/文志)　　禮統十二巻(賀/述)
　禮志十卷(丁公/著)　　　禮畧十卷(杜/肅)
　類禮二十卷(陸/淳)　　　禮例詳解十卷(陳祥/道)
　類禮義疏五十巻(元行/沖)禮逆降義三巻(顔延/之)
　禮粹二十卷(張/頻)　　　古禮外傳十卷(成伯/璵)
　述禮新説四巻(陸/佃)　　禮書一百五十巻(陳祥/道)
　直禮論一卷(何/洵)　　　禮義一卷(何/隆)
　中禮八卷(王/慤)　　　　禮象十卷(陸/佃)
　直禮一卷(李洪/澤)　　　儀禮類例十卷(宋萟/文志)
　經禮補遺九卷(汪克/寛)　古禮綱目一巻(李如/圭)
　釋宫一巻(李如/圭)　　　周官致太平論十卷(李/覯)
　禮經㑹元四卷(葉/時)　　太平經國書十巻(鄭伯/謙)
　周禮全書六卷(丘/葵)　　周禮定本三卷(丘/葵)
　周禮復古編三卷(俞廷/椿)周禮定本十三卷(舒/芬)
　周禮全經十三巻(柯尚/遷)周禮類例義㫁二卷(宋萟/文志)
　周禮折衷二卷(魏了/翁)　周禮綱目八卷(林/椅)
　周禮摭說二十三卷(林/椅)周禮説五巻(黄/度)
　周禮説一巻(陳傅/良)　　周禮㣲言十卷(徐/行)
　周禮丘乗説一卷(項安/世)周禮并田譜二十巻(夏/休)
　禮記發明一巻(王安/石)　禮記資記十八巻(汪鏜/孫)
　破禮記二十卷(夏/休)　　禮記𨼆三十六巻(唐萟/文志)
　禮記新說四巻(陸/佃)　　禮記說四巻(韓/性)
　禮記覺言八巻(葉遇/春)　禮記全經十五巻(柯尚/遷)
　禮記名義十卷(通志/畧)　禮記名數要記三巻(通志/畧)
　禮記外傳名數三卷(通志/畧)
　三禮目録一巻(鄭/𤣥)　　三禮名義疏五卷(鄭/氏)
　三禮宗畧二十卷(元延/明)
　二禮分門統要三十六巻(宋萟/文志)
　　　　　　　右論說
　答問雜儀二卷(杜/預)　　禮論答問十三卷(徐/廣)
　禮義答問八巻(王/儉)　　禮問答六卷(庾蔚/之)
　禮答問三巻(王/儉)　　　禮雜答問十卷(王/儉)
　禮論答問九卷(范/寗)　　禮雜問十巻(范/寗)
　禮雜問答抄一巻(何佟/之)禮答問十巻(何佟/之)
　問禮俗十卷(董/勛)　　　雜禮義問答四巻(戚/夀)
　禮疑義五十二卷(周/捨)　禮雜答問十巻(王方/慶)
　禮儀雜記故事十一巻(唐萟/文志)
　禮問(闕/)　卷(吕/柟)　　　儀禮識誤一巻(張/淳)
　古禮辨誤三巻(張/淳)　　周官駁難五巻(虞/喜)
　周官禮異同評十二卷(陳/邵)
　周官論評十二卷(傅/𤣥)　周禮義決三巻(王𤣥/度)
　周官禮駁難四巻(孫/畧)　周禮或問五巻(毛應/龍)
　周禮辨畧十八巻(徐/煥)　周禮訂義八十巻(王與/之)
　周禮辨疑一卷(楊/時)　　周禮折衷二卷(魏了/翁)
　周禮考疑七卷(樂思/忠)　禮記評十卷(劉/雋)
　禮記繩愆三十卷(王𤣥/感)禮記評要十五卷(通志/畧)
　深衣考正一卷(馮公/亮)　深衣考一巻(王庭/相)
　三禮圖駁義二十巻(宋萟/文志)
　丁丑三禮辯二十六卷(李心/𫝊)
　禮疑六巻(季/本)
　　　　　　　右問難
　中庸講疏一(梁武/帝)
　私記制㫖中庸義五卷(隋經/籍志)
　中庸傳二巻(戴/顒)　　　中庸傳一巻(胡/瑗)
　中庸集傳一卷(錢文/子)　中庸大傳一卷(晁公/武)
　中庸傳一卷(張邦/竒)　　中庸外傳三巻(顧起/元)
　中庸義一巻(盛/喬)　　　中庸義一巻(喬執/中)
　中庸解義一巻(程/顥)　　中庸解義一卷(吕大/臨)
　中庸解義五卷(㳺/酢)　　中庸解義一巻(楊/時)
　四先生中庸解義一巻(程吕/㳺楊)
　中庸集義一巻(倪/思)　　中庸章句一巻(朱/熹)
　中庸定本一巻(朱/熹)　　中庸或問二卷(朱/熹)
　中庸章句詳説一卷(劉/清)中庸集解二巻(石/墪)
　中庸輯畧二卷(朱/熹)　　中庸説一卷(郭忠/孝)
　中庸説一巻(郭/雍)　　　中庸説一巻(張九/成)
　中庸説一卷(項安/世)　　中庸説十三巻(陳堯/道)
　中庸説一卷(劉/駟)　　　中庸詳説二卷(袁/甫)
　中庸集説硌䝉一卷(謝東/山)
　中庸䝉紀一巻(許/謙)　　中庸發明要覽二巻(陸/琪)
　中庸纂疏三巻(趙順/孫)　中庸發明一卷(王奎/文)
　中庸指歸一卷(黎立/武)　提綱一卷(黎立/武)
　中庸凡一卷(崔/銑)　　　中庸原一卷(方獻/夫)
　中庸測一卷(湛若/水)　　中庸述一卷(許孚/逺)
　中庸問政章說一卷(景/星)中庸釋論十二卷(呉應/賓)
　中庸大學講義三卷(謝興/甫)
　六家中庸大學解一卷(司馬/光)
　中庸大學廣義三卷(司馬/光)
　庸學通㫖二卷(黄潤/玉)　大學中庸日録一卷(袁明/善)
　庸學議一卷(金賁/亨)　　學庸口義三巻(馬/森)
　　　　　　　右中庸
　大學改本一卷(程/顥)　　大學改本一卷(程/頥)
　大學定本一卷(朱/熹)　　大學章句一巻(朱/熹)
　大學或問二卷(朱/熹)　　大學解一巻(喻/樗)
　大學解義一巻(吕大/臨)　大學統㑹五巻(周公/恕)
　大學通指要畧一巻(經籍/志)
　大學詩解一巻(許/衡)　　大學要㫖一卷(許/衡)
　大學疏義一卷(金履/祥)　大學叢説一卷(許/謙)
　大學明解一卷(月湖季/氏師道)大學發㣲一卷(黎立/武)
　本㫖一卷(黎立/武)　　　大學說一巻(張九/成)
　大學說十一卷(陳堯/道)　大學通㫖一卷(蔣文/質)
　大學億一巻(王/道)　　　大學纂説一卷(程復/心)
　大學指歸一卷(魏莊/渠)　大學全文通釋一卷(崔/銑)
　大學千慮一卷(穆孔/暉)　大學原一巻(方獻/夫)
　古大學測一巻(湛若/水)　大學古本一巻(王守/仁)
　古大學義一卷(蔣/信)　　大學愚見一巻(孟/淮)
　大學拾朱一巻(李承/恩)　大學述一卷(許孚/逺)
　石經大學章句輯注一卷(管志/道)
　大學約言一卷(李/材)　　古本大學釋論一巻(呉應/賓)
　石經舊本大學一卷(錢一/本)
　大學衍義四十三卷(真徳/秀)
　大學衍義補一百六十巻(丘/濬)
　大學格物通一百巻(湛若/水)
　　　　　　　右大學
　月令注一卷(鄭/𤣥)　　　月令章句十二卷(蔡/邕)
　月令章句十二卷(戴/顒)　月令解十二卷(張/虙)
　月令訓解十二卷(髙/誘)　刋定禮記月令一巻(唐𤣥/宗)
　月令疏三卷(經籍/志)　　月令圖一卷(王/涯)
　月令明義四巻(黄道/周)　夏小正解四巻(傅崧/卿)
　夏小正解一卷(王廷/相)
　　　　　　　右月令
　批㸃檀弓一卷(謝枋/得)　檀弓叢訓二卷(楊/慎)
　檀弓述注二卷(林晁/珂)　檀弓標義二巻(徐應/魯)
　　　　　　　右檀弓
　喪服經傳一巻(馬/融)　　喪服經傳一巻(鄭/𤣥)
　喪服經傳一巻(王/肅)　　喪服經傳一卷(袁/凖)
　喪服經傳一卷(陳/銓)　　集注喪服經傳一卷(孔/倫)
　集注喪服經傳一卷(裴松/之)
　集注喪服經傳二卷(田僧/紹)
　集注喪服經傳二卷(蔡超/宗)
　畧注喪服經傳一卷(雷次/宗)
　喪服經傳義疏一卷(何佟/之)
　喪服經傳義疏四卷(沈文/阿)
　喪服傳一卷(裴子/野)　　駁喪服經傳一巻(卜/氏)
　喪服要記一卷(蔣/琬)　　喪服要記二巻(王/肅)
　喪服要記二巻(劉/逵)　　喪服要記十卷(賀/循)
　喪服要記五巻(庾蔚/之)　喪服行世要記十巻(王逡/之)
　喪服記十卷(王/氏)　　　喪服要記五巻(賀循撰/謝徽注)
　喪服儀一卷(衛/瓘)　　　喪服要集二巻(杜/預)
　喪服要畧一巻(澴/濟)　　喪服古今集記三卷(王/儉)
　喪服義疏二卷(賀/瑒)　　喪服經義五巻(沈/重)
　喪服義十巻(謝/嶠)　　　喪服文句義疏十巻(皇/侃)
　喪服極議一卷(殷/价)　　喪服義抄二卷(隋經/籍志)
　喪服要畧一卷(嚴/氏)　　喪服抄三巻(王隆/伯)
　喪服變除一巻(鄭/𤣥)　　喪服變除一巻(葛/洪)
　喪服變除一卷(戴立/徳)　喪服制要一卷(徐/允)
　論喪服決一巻(闕/)　　喪服發題二卷(沈文/阿)
　喪服正要二卷(孟/銑)　　喪服制一卷(龎景/昭)
　喪服假寧制三卷(隋經/籍志)喪服問難六巻(崔/凱)
　喪服要問二卷(張/燿)　　喪服答要難一卷(袁/祈)
　喪服問荅目十三巻(皇/侃)喪服要問六巻(劉徳/明)
　喪服問疑一卷(樊/深)　　士喪禮義注十四巻(經籍/志)
　内外服制通釋九卷(車/垓)五服集証六巻(徐/駿)
　五服志三卷(經籍/志)　　喪服譜一巻(鄭/𤣥)
　喪服譜一巻(蔡/謨)　　　喪服譜一巻(賀/循)
　喪服圖一卷(王/儉)　　　喪服圖一巻(賀/游)
　喪服圖一巻(崔/逸)　　　喪服圖一巻(崔/游)
　五服圖儀一巻(隋經/籍志)　喪服天子諸侯圖一巻(謝/慈)
　五服圖十五卷(仲子/陵)　五服圖一卷(張/薦)
　喪禮五服圖七巻(袁/憲)　五服圖解一巻(龔端/禮)
　　　　　　　右喪服
　儀禮圖一巻(朱/熹)　　　儀禮圖解十七巻(楊/復)
　儀禮旁通圖一巻(楊/復)　周官禮圖十四巻(經籍/志)
　周禮圖十卷(龔/原)　　　周禮圖一巻(俞/言)
　周禮纂圖一卷(陳祥/道)　周禮十五圖一巻(王與/之)
　周禮開方圖説一巻(鄭景/天)
　周禮丘乗圖説一巻(項安/世)
　周室王城明堂宗廟圖一巻(祈/諶)
　考工記補圖二巻(張鼎/思)禮記纂圖十四卷(經籍/志)
　禮記圖說一卷(衛/湜)　　王制井田圖一巻(阮/逸)
　王制井田圖一卷(徐希/文)三禮圖九巻(鄭/𤣥)
　三禮圖十二巻(夏侯/伏朗)　三禮圖九巻(張/鎰)
　三禮圖注二十巻(聶崇/義)三禮圖二巻(劉/績)
　五禮古圖一巻(吕景/䝉)　四禮圖一巻(張/鯤)
　服飾圖三巻(李徳/裕)
　　　　　　　右圖
　儀禮音二卷(鄭/𤣥)　　　儀禮音二巻(王/肅)
　儀禮音二卷(劉昌/宗)　　儀禮音二卷(沈/重)
　古禮釋文一卷(張/淳)　　周官音三卷(王/肅)
　周禮音三巻(劉昌/宗)　　周禮釋文一卷(陸徳/明)
　周官音訓三鄭同異辨二卷(王/曉)
　禮記音三卷(曹/躭)　　　禮記音三卷(徐/邈)
　禮記音二卷(尸/毅)　　　禮記音一巻(繆/炳)
　禮記音二卷(李/軌)　　　禮記音義𨼆二巻(謝/慈)
　禮記音一卷(孫/毓)　　　禮記音二巻(劉昌/宗)
　禮記音二卷(沈/重)　　　禮記音五巻(謝/貞)
　禮記音二巻(徐/爰)　　　禮記音二巻(王元/規)
　禮記釋文一卷(陸徳/明)
　禮記音訓指説二十巻(楊逢/殷)
　禮記字訓異同一巻(唐元和/中刋定)
　　　　　　　右音
　禮緯注三卷(鄭/𤣥)　　　禮記黙房注二巻(宋/均)
　五禮緯書二十巻(韋/彤)　禮緯舍文嘉三巻(闕/)
　　　　　　　右緯
諸經解(附/)
　白虎通徳論六巻　　五經通義九巻(劉/向)
　五經雜義七巻(劉/向)　　五經要義五巻(劉/向)
　五經異義十巻(許/慎)　　五經異義十巻(鄭/𤣥)
　五經要義五巻(雷/氏)　　五經然否論五巻(樵/周)
　五經鈎深十巻(楊/方)　　五經大義三巻(戴/逵)
　五經大義十巻(樊文/深)　五經答義八巻(楊/思)
　五經異同評一巻(賀/瑒)　五經大義十二卷(沈文/阿)
　五經大義五巻(何/妥)　　五義通義八巻(劉/炫)
　五經正名十二卷(劉/炫)　五經音十卷(徐/邈)
　五經類語十巻(慕容/宗本)　五經析疑二十八巻(邯鄲/綽)
　五經宗畧三十三巻(元廷/明)
　五經雜義六卷(孫暢/之)　五經要畧二卷(顔真/卿)
　五經㣲㫖十四卷(張/鎰)　五經對説四巻(趙/英)
　五經要㫖五十卷(齊/唐)　五經指歸五巻(僧十/朋)
　五經釋題雜問一卷(章崇/業)
　五經文字三卷(張/參)　　五經通畧二卷(黄/俊)
　五經傳授一巻(李/燾)　　五經疑辨録三巻(周洪/謨)
　五經蠡測六巻(蔣悌/生)　五經疑義(闕/)　巻(李/讚)
　五經稽疑六卷(朱睦/㮮)　五經四書明音八卷(王/寛)
　五經繹十五卷(鄧元/錫)　五經異文十一巻(陳士/元)
　五經疑問六十巻(姚舜/牧)六經通數十巻(鮑/泉)
　六經外傳三十七巻(劉/貺)六經説五巻(劉/餗)
　六經刋誤二卷(李/涪)　　六經圖七巻(葉仲/堪)
　六經講義一卷(黄/幹)　　六經圖六巻(楊/甲)
　六經圖説十二巻(俞/言)　六經辨疑五巻(張/綱)
　六經確論十卷(張/綱)　　六經天文編六巻(王應/麟)
　六經圖五卷(趙元/輔)　　六經奥論六巻(鄭/樵)
　莆陽二鄭六經圖辯十巻
　六經緯六卷(隋經/籍志)　　六家經要四卷(晁氏讀/書後志)
　六經説五巻(劉/迅)　　　六經疑難十四卷(宋萟/文志)
　六經音義十二巻(周/爚)　六經釋文二巻(李/盛)
　六經正誤六卷(毛居/正)　六經四書講藁六巻(黄/淵)
　六經篆文四十四卷(陳鳳/梧)
　六經圖全集六卷(胡/賓)　六萟綱目(闕/)　卷
　三經義辯十卷(楊/時)　　三經辯學七巻(王居/正)
　三經演義十一卷(劉元/剛)七經義綱畧三十巻(樊文/深)
　七經論三卷(樊文/深)　　七經質疑五巻(樊文/深)
　七經小傳五巻(劉/敞)　　七經中義一百七十巻(劉/彛)
　九經師授譜一卷(韋表/微)九經餘義一百巻(黄敏/求)
　九經釋難五卷(馬光/極)　九經演義十卷(蘇/鶚)
　九經要畧一巻(李/涪)　　九經字様十卷(唐𤣥/度)
　九經直音九巻(許/奕)　　九經正訛一卷(許/奕)
　九經疑難十巻(張伯/文)　九經類義二卷(通志/畧)
　九經㫖九卷(通志/畧)　　九經經㫖纂義九卷(宋萟/文志)
　九經要義類目六卷(魏了/翁)
　九經治要十卷(歐陽/長孺)　九經要覽十巻(經籍/志)
　九經三傳沿革一巻(經籍/志)
　九經考異十二巻(周應/賓)二經雅言二卷(汪應/辰)
　十一經問對五巻(何異/孫)諸經解三十巻(楊/時)
　諸經講義七卷(李舜/臣)　諸經説十巻(項安/世)
　諸經正典十卷(許/奕)　　山堂諸經疑問一巻(劉光/祖)
　羣經音辯七巻(賈昌/朝)　經典𤣥儒大義十巻(沈文/阿)
　經傳要畧十卷(高/重)　　經典釋文三十巻(陸徳/明)
　經典釋文序録一巻(陸徳/明)
　辯經正義七巻(張/沂)　　經典質疑六巻(胡順/之)
　經典分毫正字一巻(歐陽/融)
　經傳發𨼆七巻(李景/陽)　經典集音三十卷(劉/鎔)
　羣經索音三十卷(通志/畧)經史釋題二巻(李/肇)
　引經字源二卷(李行/中)　石經注文考異四十卷(張/貞)
　經典稽疑二卷(陳耀/文)　遺經四解四巻(徐常/吉)
　經序録五卷(朱睦/㮮)　　河南經説七巻(程/頥)
　龜山經説八巻(楊/時)　　經學理窟三巻(張/載)
　經説一巻(林觀/過)　　　經括一巻(周士/貴)
　畏齋經學十二巻(㳺/桂)　晦菴經說三十巻(黄大/昌編)
　授經圖三巻(崇文/總目)　　經解三十三巻(楊/㑹)
　端本堂經訓要義十巻(李好/文)
　經譜一巻(王潤/玉)　　　經野經說三十六卷(吕/柟)
　升菴經說八巻(楊/慎)　　經説一巻(顔宗/道)
　經書補注三巻(王潤/玉)　羣經類要一卷(孔克/表等)
　說經劄記八卷(蔡汝/楠)　六萟論一巻(鄭/𤣥)
　鄭志十一巻(鄭小/同)　　鄭記六巻(鄭𤣥門/弟子)
　聖證論十二巻(王/肅)　　長春義記一百巻(梁簡/文帝)
　遊𤣥桂林二十巻(張/機)　匡繆正俗八巻(顔師/古)
　㣲言注集二巻(僑/卿)　　叙元要抄一巻(通志/畧)
　詩樂注三卷(通志/畧)
　麗澤論說集録十巻(吕祖謙/門人)
　西山讀書記三十九巻(真徳/秀)
　考信録三十巻(賈/鑄)　　演聖通論六十巻(胡/旦)
　鄉黨少儀咸有一徳論孟十一巻(張九/成)
　項氏家說十巻附録四巻(項安/世)
　論語尚書周禮講義十巻(許/奕)
　西齋清選二巻(戴/勛)　　泮林講義三巻(張貴/謨)
　詩書遺意一巻(姜得/平)　兼明書十二卷(丘光/庭)
　鹽石新論丁編一卷(呉仁/傑)
　石渠意見一巻(王/恕)　　石渠意見補遺六巻(蘇/濓)
　
　
　
　
　
　
　
　
　
　授經圖義例巻二十
授經圖義例跋
授經圖二十巻乃家君所著藏之笥中乆矣癸酉秋䓺
亍講習之暇請付諸梓因叙其大略云粤考易自田何
而下其説大義略同至京房為異書自孔安國𫝊者為
古文之學伏生傳者為今文之學詩則有毛韓齊魯四
家春秋有左氏公榖三傳三禮得二戴劉歆纂次始大
明于世其相傳之詳咸具圖傳中葢自秦燼之餘六經
殘滅漢興諸儒頗傳不絶之緒子是専門之學甚盛至
東京則授受鮮有次第而經學亦稍稍衰矣故是編所
載多詳于前漢舊圖頗有訛異闕略家君俱為正之補
之研精殫思亦有年矣其所錄經解雖或未盡其書而
古今善言經者思過半矣萬厯二年孟春十日子勤䓺
跋
　
　
　授經圖義例䟦
