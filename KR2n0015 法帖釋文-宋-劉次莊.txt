#+TITLE: 法帖釋文-宋-劉次莊
#+DATE: 2016-06-11 12:22:42
#+SOURCE: github.com/kanripo/KR2n0015 master 3d4fbc1d                
欽定四庫全書　　　　　史部十四
　法帖釋文　　　　　　　目錄類二(金石之屬/)
　　提要
　　　　(臣/)等謹案法帖釋文十巻宋劉次莊撰次莊
　　　　字中叟長沙人崇寧中嘗官御史曹士冕法
　　　　帖譜系云臨江戲魚堂帖元祐間劉次莊以
　　　　家藏淳化閣帖十巻摹刻堂上除去巻尾篆
　　　　題而増釋文曽敏行獨醒集志曰劉殿院次
　　　　莊自幼喜書嘗寓於新淦所居民屋忩牖牆
　　　　壁題寫殆徧臨江郡庫有法帖十巻釋以小
　　　　楷他法帖之所無也觀二書所記則次莊之
　　　　作法帖釋文本附注石刻之中未嘗别為一
　　　　集此本殆後人於戲魚堂帖中鈔合成帙而
　　　　仍以閣本原第編之者也陳振孫書録解題
　　　　又稱武岡人嘗傳刻絳州潘氏帖嘉定中汪
　　　　立中又取劉本分入二十巻中官帖所無者
　　　　増附之葢絳帖本閣帖而廣之故立中釋文
　　　　亦因次莊釋文而廣之與此又别一書矣乾
　　　　隆四十五年七月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　法帖釋文巻一
　　　　　　　　　　　　宋　劉次莊　撰
　　漢章帝
辰宿列張盈昃海鹹河淡鱗羽翔龍師火帝鳥官人皇
始制文字乃服衣遐邇壹體罔談彼短無恃已長尺璧
非尚寸隂是競孝當竭力忠興温若思慎終宜令學優
登仕攝職從政都邑二京背芒面洛浮渭既集墳典亦
　　晉武帝
省啓知既下須防具具揚州寒到有者比尚擬之動靜
更啓也數遣信還
　　西晉宣帝
之白阿史病轉差未皆外曹尚書云得書法
　　東晉元帝
安軍未報平和之如何深可為事也
八月九日睿頓首忽中秋但有逺懐便微冷恒何如比
殊不能佳惟勿得慰抱念及不多司馬睿頓首
　　東晉明帝康帝哀帝簡文帝文孝王武帝書皆楷
　　法故不復釋
　　宋明帝
鄭脩容有凡䘮今成服汝可令汝内人知之再報休祐
休範二家内人知也彧報
　　齊髙帝
吾今至破堈在路粗可尋還遲見卿不逺願信知卿深
意也
　　梁武帝
數朝脚氣轉動不得多有憂懸情也二謝處委曲復當
有情故舊數有書問不可復有興也知何時再言話報
之
　　梁髙帝簡文帝
　　唐太宗
胷氣　參具　忌欲怕死　欲似死　　遽操翰墨故
斯表意　為善之暇相足怡神　　不知信復　　今
為北邊動靜　　遣無　久嬰沈疾虚弊何言昨旦臨
朝略無勞惙　不佳旦來何似　軒丘御扆六相宣其
景化媯水乗時五臣濟其鴻業　　　　　數日來氣
發今旦服一飲子不得相見
　　髙宗
太子無事欲僻洛城西門仗聼更不須覆
　　陳長沙王叔懐
云須□吾既不司此行極是園中梅始發既無工力治
未花之與□今付此不多叔懐答自足何用此花
　　永陽王陳伯智
熱甚汝習讀為勞吾疾劣遣不具伯智疏寒嚴比氣力
何似僕疾劣甚情想遇今信㫖此不多陳伯智疏
　
　
　法帖釋文巻一
欽定四庫全書
　法帖釋文卷二
　　　　　　　　　　　　宋　劉次莊　撰
　　漢張芝
知汝殊愁且得還為佳也冠軍蹔暢釋當不得極蹤可
恨吾病來不辨行動潜不可耳終年纒比當治何理耶
且方有諸分張不知比去復得一㑹不講竟不竟可恨
汝還當思更就理一昨遊悉誰同故數徃虎丘不此甚
蕭索祖希時面因行藥欲數處看過還復共集散耳不
見奴粗悉書云見左軍彌數論聼故也今欲歸復何適
報之遣不知總散　　侍郎耶言别事有及過謝憂
勤
二月八日復得鄱陽等多時不耳為慰如何平安等人
當與行不足不過彼與消息
八月九日芝白府君足下不日秋凉平善廣深彌邁想
思無違前比得書不逐西行望逺懸想何日不懃捐業
漂沒不當行李又去春送舉䘮到美陽須待伴比故遂
簡絶有縁復相聞餐食自愛張芝幸甚幸甚
　　崔子玉
賢女委頓積日治此為憂懸憔心今已極佳足下勿復
憂念有信來數附書知聞以解其憂
　　魏鍾繇
　　吳皇象
文武將墜乃俾俊臣整我皇綱董此不䖍古君子即戎
從身昭其果毅尚其桓桓師尚七十氣冠三軍詩人作
歌如鷹如鸇天有泰一五將三門地
臣象言頑闇容薄加以年老凡百乖穢無所聞宜特䝉
哀傷殊異之遇安感騎乗之懽遊息之燕淳和足使忘
軀命榮觀足以光心膂延望翹翹念在効報而　走垂
須終何才力以答新恩唯尚有借近趙走文過首貧尚
尋天恩智方當私成無任顔愛自彌文唯
　　晉張華
得書為慰僕諸惛疾己甚蹔西臥歸還乃悉比將念反
不具張華呈
　　桓温
大事之日僕在都謂無所復見慰勞又計時事也逐節
郎來已具言意餘所慰勞諸相具答邊將粗當尔耳僕
無所使治度意
　　王導
省示具卿辛酸之至吾甚憂勞卿此事亦不蹔忘然書
足下所欲致身處尚在彀中王制正自欲不得許卿當
如何導亦天明徃
導白改朔情増傷感濕蒸自何如頗小覺損不帖有應下
懸耿連哀勞懣悶不具王導
　　王敦
敦頓首頓首蜡節忽過嵗暮感悼傷悲今邑想自如常
比苦腰痛憒憒得示知意反不以悉王敦頓首頓首
　　王洽
洽白辱告承問洽故爾劣劣冀以復叙還日不具王洽
再拜
洽白向感塞不成叙得告承問殊乏劣白不具王洽再
拜
　　王珉
十八日珉白以二書蹔至未更近問懸情不適似可不
吾羸疾故爾憂深力書不具王珉敬問　　得書至之
吾亦
今欲出耳吾此月急遣廿四是王濟祖日欲必赴卿可
尅過明吾當下解相待餐出亦遣報既至王家畢卿可
豫檄光公令作一頓美食可投其飯也王珉相報
　　王珣
三月四日珣頓首未冬衆感得七月書知問即日何如
秋弊憂之劣不具王珣頓首白
　　王廙
廿四日廙白唯久白想適妙來行未面遲想得示知同
云冀何生相見近及不多王廙白
七月十三日告藉之等近日遣王秋書不言月行復半
念汝　思不可堪居柰何柰何雨涼不差
㛐何如汝所患遂差未懸心不可言阿母䝉恩上下悉
佳宜可行　瘧如復斷要取未斷愁人宜復具日發與
別罔罔不可言今遣使未北反書不足白復㑹日消息
廙疏
　　郗鑒
　　郗愔
九月七日愔報比得章知弟漸佳至慶想今漸勝食進
不新差難將適猶懸憂遣不具愔報
廿四日愔報比書想悉達日諒弟佳不及數字愔報逺
近何　王右軍竟去不付石首干一節
想親親悉如常敬豫何當來耶道祖故未善差恒在尚
書不見來多日
　　郗超
　　衛瓘
頓州民衛瓘惶恐死罪中闕音敬望想想懐在外累年
始爾得還情甚踴躍旦望卅里上領節度明日乃入奉
說欣承福祚得白不具瓘惶恐死罪
　　衛恒
一日有恨知問未面為歎欲七日去耶恒白
　　謝安
柰何柰何臨書悽悶
　　謝萬
汝等各可可知近聞邑邑吾渉道動下疹乏劣力及不
具具告父疏
　
　
　
　
　法帖釋文卷二
欽定四庫全書
　法帖釋文巻三
　　　　　　　　　　　　宋　劉次莊　撰
　　晉庾亮
媞音氏又音啼弟江淮呼母也
　　庾翼
􁘴飛也音榻　吾哀勞何頼愛䕶時不足下頃氣力熟
若别時
　　沈嘉
嘉頓首頓首嵗有感懐深寒切想各平安僕勞弊遣不
具沈嘉頓首頓首
　　杜預
十一月十四日預頓首嵗忽已終别久益兼其勞道逺
書問又簡間得來說知消息申省次若言面
親故數移轉想祖父白具云也祖父如足下來言小大
云具絶汝親親也有信數附書信以慰吾心也
　　王循
七月廿四日循　頓首秋月感思深得近示為慰餘熱
比復可不僕疾患故爾不平復頓勿力書不盡王循
頓首
　　劉超
　　謝璠伯
此計江東精兵不可卒得唯當善養見者而事慮日多
如比來憂懐實己萬端
　　王徽之
得信承㛐疾不減憂灼寜復可言吾便欲徃恐不見汝
等湖水泛漲不可渡遂復隔絶不然尋已徃彼故遣疏
知吾逺懐不具徽之等告
　　謝莊
弟昨還方承一日忽患悶當時乃爾大惡殊不易追企
怛想諸治昨來己漸勝眠食復云何頃日寒重春節至
居患者無不増動今作何治眼風不異耳指遣承問謝
莊白呈左僕射
　　司馬攸
　　劉瓌之
瓌之頓首頓首末陽逺感閏知有患耿耿知以自屈恨
不相見力及不比望瓌之
　　王坦之王渙之王操之王凝之
　　索靖
載妖㜸過臧災甾莫告咎臯陶　士繩罪報鞠按　據
號裁割辜戮羞屈愬謾逆曲歸想輟寂鬪爭念復鞉鼔
肆陳愛　於　琴瑟以詠歌其命禽爵翔榮獸乃歌舞
聲翳麗城越動飛走脉土處農姬業掌稷
七月廿六日具書靖白雖數相聞不解勞倦信具得書
　　　　　云宅及計來東言展有期索靖白
　　劉穆之
所欲足下家弊耳倉卒無禄故推遷不得不相用事已
御出寜復吾所得迴復足下且當就之公還當思更律
啓申師情事也劉穆之白
　　王劭
　　紀瞻
瞻白昨信來　　今盖又貧家無以將意今粉二斗少
香所謂物微意全者也力書不多紀瞻頓首
　　王廞
　　張翼
廿三日　卿翼頓首節過多懐得近書為慰意以何
如深勞弊頓曵力還不具
　　陸雲
三月十六日雲白春節餘不適得示知足下平安為思
面未如何由如何信數之及卿既清䆳可之經髙言人
歎之當今征南取之也
　　王䆳
　　王恬
得示知足下問吾故不差殊劣劣力不具王恬白
　　山濤
　　卞壼
足下佳不朝　郎上獲諸誠文墨至便在舎事許改愛
子紙下物知此草勿令一人見也吾今勑書事令不發
亟付卿發發便宻令人傳之壼白
　　謝發
未欲㫖問悲酸悒悒想不久可得還耳執筆惻感
　　王曇
昨服散差耳然不過佳請和所宜如更増劇恐難為力
耳未能令遣俗有餘念頓耳王曇答和南
　　羊欣
書欲何言
　　孔琳
日月深酷撫膺崩叫心肝分膾尋繹懊憹觸感隕絶孤
思悒悒自郡地最當柰何不孝柰何念痛悼難勝得去
月二示知君所患故爾不差甚有幽悒熱盛比復何似
想已轉佳眠食極勝也善將治之孤子並疾患歎具悒
悒脚中轉劇近明散未覺益惙頓何頼扶力迷甚不次
孤子孔琳柰何頓首
　　王僧虔
　
　
　
　
　
　
　
　
　
　
　
　法帖釋文卷三
欽定四庫全書
　法帖釋文卷四
　　　　　　　　　　　　宋　劉次莊　撰
　　王筠
　　沈約
今年約垂　　始得此　　沈約白十一月十六日
　　阮研
道増至得書深慰己熱卿何如吾甚匆匆始過嶠今便
下水未因見卿為歎善自愛異日當至上京有因道増
行所具少字不具阮研頓首
　　蕭確
故以孝事君則忠以敬事長則順忠順不失以事其上
然後能保其禄位而守其祭祀盖士之孝也詩云夙興
夜寐無忝爾所生
　　蕭思話
一月二日思話白節近說寒切足下復何如比何一渉
道久當諸惡耶少首望近吾所患猶爾思話白
　　蕭子雲
　　陳逵
十二月廿五日逵白嵗終感慘寒切足下何如遣不悉
陳逵
伯禮啓明願問訊足前許借　纛今遣請受願付　佳
仰于悚息謹啓
　　禇遂良
諸何足言　更得汝狀　汝悉也
　　虞世南
率一兩日　訪問願為奉答
賢兄處見臨樂毅論便是青過於藍欣忭無已數願學
耳世南近臂痛發書不堪覼縷也虞世南呈十三日遣
書謹空得書為慰可言也
潘六云司未得近問莫耶數小奴等計不日當有狀來
　　歐陽詢
吳君何當至　定須寄信意　　　　　未能平復極
欲知君等
　　柳公權
未即展豁尚増　　後使送徃耶
　　李邕
　　禇庭誨
　　薛稷
　　徐嶠之
　　陸柬之
近得告為慰上下無恙恙不得吳興近問懸心得藥書
散勢耿耿嘗也
　　薄紹之
知弟定欲　江參軍　薄紹之白
　
　
　法帖釋文卷四
欽定四庫全書
　法帖釋文巻五
　　　　　　　　　　　　宋　劉次莊　撰
　　蒼頡
　　夏禹
　　仲尼
　　史籕
　　李斯
　　程邈
　　宋儋
　　衛夫人
　　古法帖
兄子皆佳能數為也
　　隋朝帖
　　智果
奕奕皆有一種風氣　爽爽如有神力　豈須文譜范
懐約真書有分草書無功故知簡牘非易　志其名
李斯見重一時耶
　　何氏
吞聲飲氣不勞頓爾他便生異議速自詳答取竟勿滯
留也
去留深情故當所爾餘散軰停嵗積故切思歸三月下
旬還非賒冀叙不遥　路行乃寂絶傷心
　　蔡琰
我生之初尚無為我生之後漢祀衰
　　古法帖
孤不度德量力欲　義於天下而措術淺短遂至昌蹶
然至於今日志猶不息君謂計將安出
亮白董卓已來豪傑並起跨州連郡不可勝數曹操比
於袁紹則名微而衆寡故能剋紹以弱為強今日擁百
萬之衆協挾天子而令諸侯誠能不可與爭鋒也
　　右帖四前二具載王獻之帖中此不復釋後二帖
　　亦與獻之筆法同
　　懐素
右軍云吾真書過鍾而草故不減張僕以為真不如鍾
草不及張所為世之所重以其能懐素書之不足以為
道其言當不虚也
　　張旭
足下晚後不知疾痛如何深極憂難比也上下安之必
得發耶
得足下十五日問為慰僕前患差張旭書
　　古法帖
既移屋近西薔微援裏地成大寛援裏起小三架如步
廊政可一丈梁得使二家通出入作門閤也此屋之東
故應作墻直步廊一壁太單空園中彌宜移三間屋故
當不甚難重複粗盡圖如别耳
足下既有意適閒曠亦當惡暑耶遊矚疎數慰對告今
少吾今年病垂耳始小差大小㑹使疾惛忽移日耳每
毎深望逺言慰尚賒慨然𤣥過　之音介忽忽書復既
與直人理略絶何縁復有周旋理長史斷闊亦不減卿
唯公事時相瞻望耳吾面信遂至今不著不可解計至
故應必有香但不知好惡云何耳須得
　
　
　
　
　
　
　
　
　
　
　
　法帖釋文卷五
欽定四庫全書
　法帖釋文巻六
　　　　　　　　　　　　宋　劉次莊　撰
　　王羲之
適得書知足下問吾欲中治甚憒憒向宅上靜佳眠都
不知足下來一甚無意恨不蹔面王羲之
知欲東先期共至謝欲處云何欲行想忘耳過此如命
差涼君可不今日寔頋不遲面力知問王羲之
比奉對對兄以釋豈一汝不可言未知集聚日但有慨
歎各慎䕶前與㛐試求屏風遂不得答為也
奄至此禍情願不遂緬然永絶痛之深至情不能已况
汝豈可勝任柰何柰何無由叙哀悲酸
日月如馳㛐棄背再周去月穆　大祥奉瞻廓然永惟
悲摧情如切割汝亦増慕省疏酸感
兄靈柩垂至永惟崩慕痛貫心膂痛當柰何計
慈顔幽翳垂卅年而吾忽忽不知堪臨始終不發言㛐
絶當復柰何吾頃至忽忽比加下
省别具足下小大問為慰多分張念足下懸情武昌諸
子亦多逺宦足下兼懐並數問不老婦頃疾篤救命恒
憂慮餘粗平安知足下情至
旦夕都邑動靜清和想足下使還　　時州將桓公告
慰情企足下數使命也謝無奕外任數書問無他仁祖
日徃言尋悲酸如何可言
欲想㛐安和自下悉佳松上下至乖隔十八年復得一
集且悲且慰何指喻㛐疾至篤憂懐甚深穆松難為情
地自慰猶小差然故忽忽冀得涼漸和耳
諸從並數有問粗平安唯脩載在逺音問不數懸情司
州疾篤不果西公私可恨足下所云皆盡事勢吾無間
然諸問想足下别具不復一一
此諸賢粗可時見省甚為簡　逺須異多小患而吾疾
篤不得數為歎耳
宰相安和殷生無恙時面兄當宣兄懐　噉豆鼠傷如
佳今送能噉不
得足下旃罽胡桃藥二種知足下至戎鹽乃要也是服
食所須知足下謂須服食方囘近之未許吾此志知我
者希此有成言無縁見卿以當一笑
秋中感懐異雨冷足下各可耳胛風遂欲成患甚憂之
力知問王羲之頓首
又不能不痛熙孝　政爾復何於求之度政當求之内
事餘理不絶求之一條當有冀不信罔然前塗願乙乙
誨之以悟其心疾不退潜損亦當日深豈可以常理待
之此豈常憂不審食復何如云肌色可可所堪轉勝復
以此慰馳竦耳
吾有七皃一女皆同生婚娶以畢唯一小者尚未婚耳
過此一婚便得至彼今内外孫有十六人足慰目前足
下情至委曲故具示
省足下别疏具彼土山川諸竒揚雄蜀都左太冲三都
殊為不備悉彼故為多奇益令其遊目意足也可得果
當告卿求進少人足耳至時示意遲此期真以日為嵗
想足下鎮彼土未有動理耳要欲及卿在彼登汶領峨
眉而旋實不朽之盛事但言此心以馳於彼矣
云譙周有孫髙尚不出今為所在其人有以副此志不
令人依依足下具示
嚴君平司馬相如揚子雲皆有後不
夫人遂善平康也足下各可不冀行復面王羲之頓首
想小大悉佳蔡家賔至君情感益深唯當撥遣之耳知
足下散勢小差此慰無以為喻云氣力故爾復以胡怛
想散患得差餘當以漸消息耳
吾頃無一日佳衰老之弊日至夏不得有所噉而猶有
勞務甚劣
昨得熙廿六日書云患氣懸情
知足下連不快何爾耿耿善將適吾積羸困而下積日
不斷情慮尚深殊乏自力不能悉
小佳更致問一一適脩載書平安
羲之白奉告慰反側伏想比安和伯熊過見之悲酸大
都可耳惟垂心羲之平平一日白比具羲之白送此鯉
魚征與敬耶不在不乃邑邑不
月半哀悼兼至柰何柰何得告承復下懸耿至匆匆願
不具王羲之再拜
今遣鄉里人徃口言也行成旅以從是月也景風司至
星火殷宵伯趙鳴而載隂爽鳩習而揚武時可以升髙
逺望禮可以出宿餞行有詔具僚爰開祖
廿二日羲之報近得書即日又得永興書甚慰想在道
可耳吾疾故爾沉滯憂悴解日面近不具羲之報
四月二十三日羲之頓首昨書不悉君可不腫劇憂之
力遣不具
羲之頓首闊别稍久眷與時長寒嚴足下何如想清豫
耳披懐之暇復何致樂諸賢從就理當不疎吾之朽疾
日就羸頓加復風勞諸無意頼促膝未近東望慨然所
冀日月易得還期非逺耳深敬宜音問在數遇信怱遽
萬不一陳
旦極寒得示承夫人復小欬不善得眠助反側小爾復
進何藥念足下猶悚息卿可不吾昨暮復大吐小噉物
便爾旦來可耳知足下念王羲之頓首
卿與虞休意書有所問足下㫖為致誠答令㫖意致來
勿忘此意自決今以資嚴知小大疾患念勞心
四月五日羲之報建安靈柩至慈䕃幽絶垂卅年永惟
慕痛徹五内永酷柰何無由言昔臨紙摧哽羲之報
吾昨得一日一起腹中極調適無所為憂但顧情不可
言耳
侍中書書徐侯遂危篤恐無復冀深令人反側
敬豫乃成委頓令人深憂
適十五日問清和為慰復得南後問不想二庾速王
之始興奴長就令人邑邑想無所至耳還具示問追尋
傷悼但有痛心當柰何柰何得告慰之吾昨頻哀感便
欲不自勝舉旦復服散行之益頓乏推理皆如足下所
誨然吾老矣餘願未盡惟在子軰耳一旦哭之垂盡之
年將無復理此當何益冀小却漸消散耳省卿書但有
毁塞足下念顧言散所豁多也王羲之頓首
不得臨川問懸心不可言子嵩之子來數有使冀因得
間問示之
得袁二謝書具為慰袁生蹔至都已還未此生至到之
懐吾所也
想小大皆佳知賔猶爾耿耿想得夏節佳也念君勞心
賢姊大都轉差　故有時嘔食不已至足下年衰疾久
亦非可倉卒大都轉差為慰以大近不復服散常將陟
厘也此藥為益如君告
適太常司州鎮軍諸人廿五六書皆佳司州以為平復
此慶慶可言餘親親皆佳大奴以還吳也冀或見之
司州供給寥落去無期也不果者公私之望無理或復
是福得大等書慰心今因書也野數言疏平安定太宰
中郎
近因得里人書想至知故面腫耿耿今差不吾比日食
意如差而髀中故不差以此為至患至不可勞力數字
今弟知問耳
疾患差也念憂勞王羲之頓首
想弟必有過理得蹔寫懐若此不果役期欲難冀臨書
多歎吾不復堪事比成此書便大頓
廿日羲之頓首節日感歎深念君増傷灾雨君可也僕
可耳力數字王羲之頓首
定聼他母子哀此遂不還可令来也
適重熙書如此果爾乃甚可憂張平不立勢向河南者
不知諸侯何以當之熙表故未出不說說荀侯疾患想
當轉佳耳若熙自勉此一役當可言淺見實不見今時
兵任可處理
二謝在此近終日不同之此歎恨不得方囘知幸知幸
後問令人怛怛
　法帖釋文巻六
欽定四庫全書
　法帖釋文卷七
　　　　　　　　　　　　宋　劉次莊　撰
七月一日羲之白忽然秋月但有感歎信反得去月七
日書知足下故羸疾問觸者逺涉憂卿不可言吾故羸
乏力不具王羲之白
得都下九日書見桓公當陽去月九日書久當至洛但
運遲可憂耳蔡公遂委篤又加㿃下日數十行深可憂
慮得仁祖廿六日問疾更委篤深可憂當今人物眇然
而艱疾若此令人短氣
謝光禄亦垂命可憂念二朝奄忽傷人懐今年彫落可
哀歎
徂暑感懐深得書知足下故頓乏食差不耿耿吾故爾
耳未果為結力不具王羲之
月半念足下窮思深至不可居忍雨濕體氣各何如參
軍得針灸力不甚懸情當深寛割晴通省苦遣不具王
羲之白
長素差不懸耿小大佳也得敬豫九日問故進退　之
深知念許君與足下意政同但今非致言地甚勑勑亦
不知范生以居職未以卿示輙便及之吾尚不能惜小
節目但一開無解巳又亦終無能為益適足為煩瀆足
下呼爾不
每念長風不可居忍昨得其書既毁頓又復壯温深可
憂謝生多在山不復見且得書疾惡冷耿耿想數知問
雖得還不能數可歎
初月二日羲之頓首忽然今年感兼傷痛切心柰何柰
何念君哀窮不巳羲之皇恐
足下時事少可數來至人相尋下官吏不東西未委若
為言叙乖足下不返重遣信徃問願知心素
吾恠足下參朝少晚不審有何事情致使如然也王羲
之再拜
前從洛至此未及就彼參承願夫子勿悒悒矣當日縁
明府共飲遂闕問願足下莫見責羲之頓首
十一月廿七日羲之報得十四十八日二書知問為慰
寒切比各佳不念憂勞久懸情吾食至少劣劣力因謝
司馬書不具羲之報
十月七日羲之報前過足下所得其書想殊有勞弊然
叔兄子孫有數人足慰目前情至取答委曲故具示可
令必達以副此志且山川甚有形勢逺想慨然又出藥
精要有騐信次可致當大惠也從弟分别吾深憂慮卿
女轗軻想何可處差充喜言不多耳羲之
皇象草章㫖信送之勿三當付良信
逺婦疾猶爾其餘可耳今取書付想具
阮生何如此麤平安數絶問為慰
羲之白君晚可不想比果力不具王羲之
得逺嘉興書計今日必度喜遲可言足下至慰今有書
想足下有㫖信别告具之
云足下尚停數日半百餘里瞻望不得一見卿此何可
言足下疾苦晴便大熱　恒中至不易可得過夏不甚
憂卿還具示問
得告承長平未佳善得適適君如常也知有患者耿耿
念勞心食少勞甚頓還白不具王羲之再拜
足下小大佳也諸疾苦憂勞非一如何復得都下近問
不吾得敬和廿三日書無他重熙徃定為善謝二侯省
飛白乃致佳造次尋之乃欲窮本無論小進也稱此將
青於藍
知比得丹陽書甚慰乖離之歎當復可言尋答其書足
下反事復行便為索然良不可言此亦分耳遲面具具
太常故患胛灸俞體中可可耳僕射事己行以表讓
未知恕不未復司州㫖告懸竦鄱陽嵗使應有書而未
得
向亦得萬書委曲備悉使人慨然見足下乃悉知叔虎
剋昨發月半略必至未見勞參軍者
熱日更甚得書知足下不堪之同此無頼早且乗凉行
欲徃遲散也王羲之
知賢室委頓何以使爾甚助耿耿念勞心知得廿四問
亦得叔虎廿二日書云新年乃得發安石昨必欲剋潘
家欲剋廿五日也足下以語張令未前所經由足下近
如似欲見今送
七月六日羲之白多日不知問邑邑得二日書知足下
昨問耿耿今已佳也
期已至遲還具足下問耳當力東論道家無縁省苦但
有悲慨不得東此月問
信云舍子送别乃是北方物也何以欲此欲幾許
致此四紙飛白以為何似能學不
月未必徃遲見君無以為喻
鄉里人擇藥有發簡而得此藥者足下豈識之不乃
云服之令人仙不知誰能試者形色故小異莫與嘗見
者謝二侯
昨見君歡後無喻然未善悉想宿昔可耳脅中云何
一善消息值周轉勝也耿耿疾患小差與𢎞逺俱詣遲
共寫懐王羲之
承足下還來已久　欲參慰為染患不能得徃問眷仰
情深豈此委具一兩日少可尋冀言展若因行李願存
故舊今遇賢弟還得數張紙勞動幸不恠耳謹此代申
不具釋智永
　　此帖世多論為差誤盖
　　太宗皇帝取其書類右軍遂參列其間所以貴之
　　耳
　　太宗於草聖最為深妙乃特不曉此釋智永字
　　耶
雪候既不已寒甚盛冬平可苦患足下亦當不堪之轉
復知問王羲之
知逺比當造次遲見此子真以日為嵗足下得審問㫖
令吾
荀侯佳不未果就卿深企懐耳安好音信那可遇得歸
洛也計令解　懸休尋
知君當有分住者念處窮毒而復分乖尚可居情想反
理斷當
旦反想至所苦差不耿耿僕脚中不堪沈隂重痛不可
言不知何以治之憂深力不具王羲之頓首
深以自慰理有大斷其思豁之令盡足下勿乃憂之足
下殊當憂吾故具示問
晚復毒熱想足下所苦並以佳猶耿耿吾至頓劣異涼
意散力知問王羲之頓首
足下家極知無可將接為雨遂乃不復更諸弟兄問疾
深䕶之不具王羲之白耳
僕近脩小園子殊佳致果雜藥深可致懐也儻因行徃
希見比二處動靜故之常患馳情散騎㿈轉利慶慰姊
故諸惡反側永嘉至奉集欣喜無喻餘可耳得華直疏
故爾諸惡不差懸憂順何似未復慶等近消息懸心君
並何為耶此猶未得盡集理行大剋遲此無喻龍保等
平安也謝之甚遲見之
離不可居叔當西耶遲知問
知彼清晏嵗豐又所使有無鄉故是名處且山川形勢
乃爾何可以不遊目
朱仁處今何在徃得其書信遂不取答今因足下答其
書可令必達
愛為退臨書但有惆悵知足下行至吳念違
彼鹽井火井皆有不足下目見不為欲廣求異聞具示
足下今年政七十耶知體氣常佳此大慶也想復懃加
頥養吾年垂耳順推之人理得爾以為厚幸但恐前
路轉欲逼耳以爾要欲一遊目汶領非復常言足下但
當保䕶以俟此期勿謂虚言得果此縁一叚奇事也
　
　
　
　法帖釋文卷七
欽定四庫全書
　法帖釋文卷八
　　　　　　　　　　　　宋　劉次莊　撰
　　王羲之
羲之死罪小大悉以來未　不可懐未復諮誨問懸情
計賔命行應至遲卞公逺具承問妺極得散力以為至
慰期等故爾耳因縁不多白羲之死罪
不審定何日當北遇信復白遲承後問
伏想清和士人能佳適桓公十月末書為慰云所在荒
甚可憂殷生數問北事勢復云何想安西以至能數面
不或云頓歴陽爾耶無縁同為歎遲知問運民不可得
而要當得甚慮叛散
頓為此足勞人意八日羲之頓首多日不知君問得一
昨書知君安善為慰僕似小差而疲劇昨若耶觀望乃
苦輿上隠痛前後未有此也然一日一昔勞復不極以
此為慰耳力不
鄉里人樂著縣户今送其名可為領受君頃就轉佳不
僕自秋便不佳今故不善差頃還少噉脯又時噉麫亦
不以為佳亦自勞弊散係轉久此亦難以求泰不去人
問而欲求方外此或速弊皆如君言
便大熱足下晚可耳甚患此熱力不具王羲之上
此書因周常侍想必至
吾唯辨辨便知無復日也諸懐不可言知彼人已還吾之
猶有小小徃來不欲來者其野近當徃就之耳不大思
其方不見可久理而任之者悠然此可歎息得西問無
他想彼人甚平安此粗佳𤣥度來數日為慰
中郎女頗有所向不今時婚對自不可復得僕德意君
頗冷不大都此亦當在君耶發瘧比日疾患欲無頼未
面邑邑反不具王羲之
得書知問腫不差乏氣忽忽面近羲之報
足下各如常昨還殊頓匈中淡悶干嘔轉亂食不可強
疾髙難下治乃甚憂之力不具王羲之
得書知足下問吾既不佳賢内妹未差延期
須狼毒市求不可得足下或有者分三兩停須故示得
書知問吾夜來腹痛不堪見卿甚恨想行復來脩齡來
經日今在上虞月末當去重熙旦便西與别不不可不
知安所在未審時意云何甚今人耿耿
一昨得安西六月書無他無所知表亦復常言耳
闊轉久勞想豈舍知足下常得之卒未近縁如何足下
數令知問
十一月四日羲之白冬中感懐深始欲寒足下常疾何
如不得近問邑邑吾故苦心痛不得食　　　　虚頓
力及不具王羲之白
周益州送此笻竹杖卿尊長或須今送　不得執手此
恨何深足下各自愛數惠告臨書悵然
阮公故爾可憂時放恕大事今令速言何方守篤大灸
不得力而從事以至甚無計自必出唯須小佳鐵石今
出取救足下可復助旦令得通
家月末當至上虞妹亦俱去
此蒸濕難為人得示知足下故爾堪行想不成病耳吾
至無頼行剋王羲之頓首
不得西問耿耿
近令送此宅圖云可得卌畝爾者為佳可與水丘共行
視佳者決便當取問其賈謝生多在山下不復見且得
書疾惡冷耿耿想數知問雖得還不能數可歎不審比
出日集聚不一爾緬然恐東旋未期諸情罔飛白不能
乃佳意乃篤好此書至難或作復與卿
羲之白昨故遣書當不相遇知君還喜慰足下時行想
今善除猶耿耿僕時行以十一日而不保如比日便成
委頓今日猶當小勝不知能轉佳不積不卿至劣劣力
還不具王羲之白
不審復何似求日多少看未九日當採菊不至日欲其
行也但不知當晴不耳倫等還殊慰意増慨知足下疾
患小佳當惠縁想必能果遲此善散非直思想而已也
尋復有問足下以數示由為諸力不具
月半哀感柰何柰何念邑邑罔極之至不可居處比日
何似痺差不悒悒力知　王羲之頓首
知彼乃爾切切汝乃獨坐但有憂色懸逺不能得遣人
且吾無復久意果去當南視汝等也
一昨得安西六日書無他無所大說故不復付送讓都
共表亦復常言耳如見子書道嵩自必果今復與書督
之足下勑令至并與逺書也奉黄甘二百不計佳想故
得至耳船信不可得不知前者至不
尊夫人不和想小爾今以佳念累息卿佳不吾故劣劣
力知問王羲之敬問
日五期結極以大先師之言皆著推此言之無騐如此
事君當欲知故及宜停宅
先生適書亦小小不不能佳大都可耳
三月十六日羲之白一昨省不悉雨快君可不萬石轉
差也灸得力不不得後問懸悒不知懐君云當有㫖信
遲望其至僕劣劣故遣不具還具示王羲之
取卿女知耳為長史休種知何似耿耿
適欲遣書云得示知足下得涼以為佳甚慰知多疾患
念勞心吾故不欲食幾以為事恐不可久邑邑思面行故
果之王羲之
此郡之弊不謂頓至於此諸逋滯非復一條獨坐不知
何以為治自非常才所濟吾無故舍逸而就勞歎恨無
所復及耳夏人事請託亦所未忽小都冀得小差須日
當何理
　
　
　
　
　
　
　法帖釋文卷八
欽定四庫全書
　法帖釋文巻九
　　　　　　　　　　　　宋　劉次莊　撰
　　王獻之
相過終無復日悽切在心未嘗蹔掇一日臨坐目想勝
風但有感慟當復如何常謂人之相得古今洞盡此處
殆無恨于懐但痛神理與此而窮耳盡此感深殆無
處常恨況相遇之難而乖其所同省告不覺灌流既已
徃矣亦復何言獻之
諸舍復何如吾家多患憂面以問慰情不知可耳承永
嘉比復患下上下諸疾患乃爾燋馳豈可懐不審今復
何如㛐即平和耳貞夀不成病不鵞還慰姊意今已嘗
向發分張諸懐可言殊嘗復憂懸婢腹痛見差不劉家
疾患即差秀已還也
諸女無日事懸心阮新婦何日至慰姊目下
獻之死罪授衣諸感悲情伏惟哀慕兼慟痛毒難居見
徐隽并使君書承比極勝但承此㐫問當復大頓耳比
日憂馳無復意不審尊體云何脚及可痛氣得此哀號
何如先大惡時灸創特不堪此不乃為患眼食幾許使
君今地實難為識然所以為識政在此耳
獻之白奉别告承安和慶慰極冷不審尊體復何如獻
之比日如復小勝因夜行忽復下如欲作㿃今服藥盡
温燥理冀當可耳然異極都不得復小失和卿惡亦不
復得妄近生冷體氣頓至此令人絶歎行有佳酒便服
想彼悉佳汝復見諸女不此近下故爾耳
獻之白承姑比日復小進退其爾不得一極和憂懸猶
深不審以服散未必得力耳比驎相聞故云惡縁懐使
君數得書也
獻之白思戀觸事彌至獻之既欲過餘杭州將若比還
京必視之來月十左右便當發奉兄無復日比告何喻
願復盡珍重理獻之白
獻之白節過嵗終衆感纒心㐲惟同之奉月初告承極
不平復頭眼半體疹恒惡兄告說姊故殊黄瘦憂馳可
言寒切不審尊體復何如眠食轉進不氣力漸復先耳
遲復㫖告獻之故爾獻之
願餘上下安和知婢日夕疏慰意育故羸懸心倪比健
也適奉永嘉去月十二日動靜故常患不寜諸女無復
消息獻之
再拜夏節近感思深惟窮號崩絶不可忍處晴快不審
體中何似食噉復多少甚馳情不審諸舍復何如未復
西動靜不寜此多患反側願深寛勉故承問
思戀無徃不慰省告對之悲塞未知何日復得奉見何
以喻此心唯願盡珍重理遲此信反復知動靜
十二月廿七日具疏操之獻之再拜嵗盡無復日感思
兼懐不自勝兄亦同之柰何柰何奉十二日告承掾安
和慰馳情姊三兄諸患故爾不損憂馳情快不審尊體
並復何如遲復來告操之故平平已再復散冀得力獻
之亦惡憒勿謹拜疏不具操之等再拜
衛軍猶未平和而哀勞殊未得盡消息理常以不寜僕
射得散力甚慰表解臺職不知得恕不復冠軍告懸
企
獻之白兄靜息應佳何以復小惡耶伏想比消息理盡
轉勝耳礜石深是可疑事凡喜患散輙發癕勢為積
乃不易願復更思獻之唯頼消息内外極生冷而心腹
中恒無他此一事是差但疾源不除自不得佳論事當
隨宜思之也獻之姊性纒綿觸事殊當不可獻之方當
長愁耳
獻之白不謂鄱陽一門艱故至此追尋悲惋益不自勝
柰何柰何政坐視其滅盡使人悲熟頼子髙在此不爾
無可成獻之
阮新婦勉身得雄甚善散騎殊常喜也
雖奉對積年可以為盡日之歡常苦不盡觸頗之暢方
欲與姊極當年之足以之偕老豈謂乖别至此諸懐悵
塞實深當復何由日夕見姊耶俯仰悲咽實無已無已
唯常絶氣耳
夏日感思兼悼切割心懐痛當柰何柰何得思道書
慰意薄熱汝比各可不吾並故諸惡勞益勿勿獻之白
疏
獻之白思戀轉不可言瞻近而未得奉見但有歎塞遲
諸攸還具動靜獻之白
白東告具天寳疾患問何其倉卒乏子孫常欣倫早成
家以此娛上下豈謂奄失此女愍惜深至惻切心懐㛐
哀念當可為心情願不可保使人惋惋悲政常隨事豁
之耳嫂先積弊復有此痛心不審不乃惡不甚以憂馳
眠食復多少願遣無益盡消息理
吾十一日發吳興違逺兄姊感戀無喻慶等别不可
言比奉告故多患姊經感極頓憂馳益深適諮議十六
日告風疾故爾反側餘可行未東動靜不寜吾宜速吳
與丞别兄進猶戀罔勞亦極惡馳情二女晚生皆佳未
復華姜疏比來得直疏故惡故足當視華也汝兒女並
可不
廿九日獻之白昨遂不奉恨深體中復何如弟甚頓勿
勿不具獻之再拜
承服腎氣丸故以為佳獻之比服黄蓍甚勤平平耳亦
欲至十齋當可知
得書為慰吾先夜遂大得服湯酒諸治漸相故頓極難
勞知足下便去不得面别怏恨深保愛臨書増懐王獻
之
𤣥度時徃來以此為慰興公使適還數日具都下問人
情所憂良可歎息諸吳數問齡前來經日極為差云仁
祖欲請為軍司不知行不
慕容有易頼意耶
薄冷足下沈痼已經嵗月豈宜觸此寒耶人生禀氣各
有攸處想示消息
益部耆舊傳令送想催驅寫取了慎不可過淹留吾
去月從孫家求信次頓爾頻為亂反側餳大佳柳六惠
言餳可常餌亦覺有益耳
前告先以陳事意必是更有家信未知期說見德逺書
所致人耶何可足下今耶
鬱鬱澗底松離離山上苖以彼徑寸莖䕃此百尺條世
胄躡髙位英隽沈下僚
一月廿九日告仲宗奉世諸皃禍變無常黄門隕背哀
痛摧剥不自勝任柰何柰何及書感塞父姑告
念外甥欲問郗新婦更篤憂慮深
獻之白思戀轉不可言瞻近而未得奉見但有歎塞遲
諸信還具動承冦軍故爾不覺轉勝灸無所覺憂馳深
汝燋悚可耳
可必不耳企遲此大都如常秀順至慰意順心痛委頓
燋勞諸舎不能集㑹深哽塞仰料靜婢自常不和知從
事甚簡致此佳也
　
　法帖釋文卷九
欽定四庫全書
　法帖釋文卷十
　　　　　　　　　　　　宋　劉次莊　撰
　　王獻之
吾當託桓江州助汝吾此不辨得遣人船迎汝當具東
改枋三四吾小可者當自力無御迎汝故可得五六十
人小枋諸謝當有便是見今當語之大理盡此信還具
白胛痛可堪而以作書絶欲不可識
疾不退潜處當日深豈可以常理待之此豈常憂不審
食復何如肌色可可所堪轉勝復以此慰馳疎耳消息
亦不可不恒精以經心向秋冷疾下亦應防也獻之下
斷來恒患頭項痛復小爾耳
省前書故有集聚意當能果不足下小大佳不聞官前
逼遣足下甚急想以相體恕耳足下兄子以至廣州耶
當有得集理不念懸心也耳
近與鐵石共書令致之想久達不得君問以復經月懸
情豈可言頃更寒不適頗有時氣君頃各可耳遲㫖問
僕大都小佳然疾根聚在右髀脚重痛不得轉動左脚
又腫疾候極是不佳幸食眠意事為復可可冀非藏
病耳
知鐵石前徃快作樂諸君善處世一達於當年不復過
此僕端坐將百日為尸居解日耳不知那得一散懐何
其相思之深臨書意塞
𤣥度何來遲深足人憂懸耶常謂有理因祠監多感足
下事甚善然所造極難想足下每思先後公豈須言親
親不已意耳安石停此過半日猶得一宿何物喻之一
十當浦送近道所以致歎陽諸懐皃不可言且不復得
卿送有諸歎今此貪上道忽動小行多書夜十三四起
所去多又風不差脚更腫轉欲書疏自不可已唯絶歎
於人理耳二妹復平平昨來山不差靜政當還委曲前
書具想勝常也諸人悉何如承冠軍定入計今向逹都
汝奉見欣慶但恐停日不多耳慶等已至也鵞差不甚
懸心宜道尋去奴定西諸分張少言
新婦服地黄湯來似減眠食尚未佳憂懸不去心君等
前所論事想必及謝生未還何爾進退不可解吾當書
問也
鴨頭丸故不佳明當必集當與君相見
不審阿姨所患得差否極令懸惻想東陽諸妹當復平
安不審頃者情事漸差耶彼郡今載甚不能佳不知早
晚至當遂至郡深想望
斁奴此月唯省一書亦不足慰懐深悉足下情素耳七
月二日獻之白孫權據有江東以歴三世國險而民附
賢能為用斯可與為援而不可圖也益州天府之地髙
祖因之以成帝業荆州北據漢沔利盡南海西連巴蜀
東通吴㑹此用武之國而其不能治天所以資將軍將
軍既是帝室之胄信義著於四海來之大國誠難至也
鄱陽書停諸舍便有月未具散騎書知情至草草未
發遣奉去月問承婦等復不能差深憂慮耳
獻之白不審疾得損未極憂及更能出入未前書云至
於散情嫂疾苦療得所深喜慰想必為問敬和晚際似
差耶諸舎也能向諸弟各也
獻之白極熱敬惟府君此月内得書來時幾得問希此
消息極悶悶軍中復如何患膿不能潰意甚無頼君有
好藥必時復與府中多少極濟事也
承冠軍故爾不覺轉勝灸無所覺憂馳深汝燋悚可
言
服油得力更能噉數麫只五六日停也不至絶艱辛也
足下明當必果想即日如何深想憶
近奉阿姑告知平安極慰人意獻之遂不堪暑氣力恒
惙恐是惡風大都將息近似小却
白承舍内分違近豫遂就難以喻痛濟理獻之白
復面悲積蕃首以不佳耿耿僕近動散委頓雖轉折猶
惙然發止尚以未定日冀以言首力還不復耳
還此今有書何以至不知諸舎故多患念勞以今差也
得領軍書故在風丹陽書常疾動耿耿亦足得鄱陽近
書為慰丹陽疾者不果來甚悵悵
得西問不寢復云何令人邑邑具示
東家尚未欲下李參軍無政日有此議能自來此方寸
無使聞上極不妙之事獻之頓首
八月十九日具疏操之獻之再拜昨日諸願悉達奉奉
告慰馳心極冷不審尊體復何如操之創故不差常惡
亦故爾憒憒獻之昨來復下如欲作㿃殊乏極服石的
丸冀得力謹謹不具操之等再拜
獻之白不審尊體復何如昨夜眠多少願盡寛喻理憂
馳可復言若得消息者獻之嫂等承更惡不審頃痊復
不必須散時終得力耶此藥甚佳想姊舉體不能行履
服遂差安西且無恙府君屬有和稀久滯行路同人絶
得此心故當携其長㓜詣汝上下知彼駱驛有書示不
足以慰吾意耶冬間必欲至足下所居承使君明練不
謂漸有勝也君散集驟然其大都可耳吾止於月半間
耶
鄱陽歸鄉承脩東轉有理吾賢畢欲事必俟勝歡慰于
懐耶吾終權宜至承今年饑饉仰唯年支都乏絶不謂
乖又至於此耶吾脚尚未差極憂也
獻之等再拜不審海監諸舎上下動靜比復常憂之姊
告無他事崇虚劉道士鵞羣並復歸也獻之等當須
向彼謝之獻之等再拜
敬祖日夕還山隂與嚴使知聞頗多嵗月今屬天寒擬
適逺為當柰何柰何爾豈不令念姊逺路不能追求
耳
　　太宗皇帝嘗遣使購募古先帝王名臣墨帖集
　　為十卷淳化三年冬詔刋之後大臣登二府皆以
　　賜焉歐陽修云往時禁中火災焚其板或云尚
　　在但不賜元祐四年臣得本於前金部員外郎
　　臣呂和卿命工摹刻之後二年復取帖中草書
　　世所病讀者為釋文十巻並行於時所以上廣太
　　宗皇帝垂意訓示天下後世之學者耳元祐七年
　　五月十九日前承議郎臣劉次莊謹題
　　太宗皇帝深於草書嘗論之智永帖中矣真宗
　　皇帝亦善草聖仁宗皇帝喜飛白書飛白盖王羲
　　之以為難而不敢自以為善者仁宗皇帝乃獨善
　　之英宗皇帝最喜書儒臣王廣淵以書得侍從神
　　宗皇帝喜徐浩書熙寜元豐間天下化之臣為宗
　　正時聞先帝大喜鍾王書天下復將化之矣七月
　　八日臣次莊書
　
　
　
　
　
　
　法帖釋文卷十
