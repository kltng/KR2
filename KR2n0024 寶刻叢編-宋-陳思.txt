#+TITLE: 寶刻叢編-宋-陳思
#+DATE: 2016-06-11 12:22:42
#+SOURCE: github.com/kanripo/KR2n0024 master 5ccf59a1                
欽定四庫全書　　　　史部十四
　寶刻叢編　　　　　　　目錄類二(金石之屬/)
　　提要
　　　　(臣/)等謹案寶刻叢編二十卷宋陳思撰思臨
　　　　安人所著小字録前有結銜稱成忠郎緝熈
　　　　殿國史實録院秘書省蒐訪又有海棠譜自
　　　　序題開慶元年則理宗時人也是書蒐録古
　　　　碑以元豐九域志京府州縣為綱其石刻地
　　　　里之可考者按各路編纂未詳所在者附于
　　　　卷末兼採諸家辨証審定之語具著于下今
　　　　以元豐九域志及宋史地理志互相㕘核其
　　　　中改併地名往往未能畫一即卷内所載與
　　　　目録所題亦不盡相合如目稱鎮江而卷内
　　　　稱潤州目稱建康而卷内稱昇州之類不一
　　　　而足葢諸家著録多據古碑之舊額思所編
　　　　次又皆仍諸家之舊文故有是訛異至于所
　　　　引諸説不稱某書某集但稱其字如蔡君謨
　　　　王厚之之類又有但稱其别號如碧岫野人
　　　　養浩書室之類茫不知為何入者尤宋元坊
　　　　肆之陋習然當南北隔絶之日不得如歐趙
　　　　諸家多見拓夲而能紬繹前聞博考方志于
　　　　徵文攷獻之中寓補葺圖經之意其用力良
　　　　勤且宋時因志地而兼志碑刻者莫詳于王
　　　　象之輿地碑目而河淮以北概屬闕如惟是
　　　　書於諸道郡邑綱分目析沿革釐然較象之
　　　　特為賅備朱彞尊嘗欲取所引隸續諸條以
　　　　補原書二十一卷之闕今考所引如曽南豐
　　　　集古録施氏大觀帖總釋序集古後録諸道
　　　　石刻録復齋碑録京兆金石録訪碑録元豐
　　　　碑目資古紹志録諸種今皆散佚不傳猶藉
　　　　是以見崖畧又汝帖十二卷慈恩鴈塔唐人
　　　　題名十卷以及越州石氏帖目則他書所不
　　　　載而亦藉是書以覘其大凡亦可云有資考
　　　　証者矣鈔夲流傳第四卷京東北路第九卷
　　　　京兆府下十一卷亷鳯路河東路十二卷淮
　　　　南東路西路十六卷荆湖南路北路十七卷
　　　　成都路並已闕佚十五卷江南東路饒州以
　　　　下至江南西路亦佚其半十八卷梓州利州
　　　　路惟有渠巴文三州而錯入京東西路淮南
　　　　諸碑其餘亦多錯簡如魏三體石經遺字條
　　　　下文義未竟忽接石藏髙紳家紳死其子弟
　　　　以石質錢云云乃是王羲之書樂毅論跋語
　　　　傳寫者竄置于是朱彞尊經義考于刋石門
　　　　内魏石經條下引歐陽棐趙明誠藏高紳家
　　　　云云葢未詳究原書故沿其誤今一一釐正
　　　　其闕卷則無考補姑仍其舊焉乾隆四十六
　　　　年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　寶刻叢編卷一
　　　　　　　　　　　　　宋　陳思　撰
　　京畿
　　　東京
　　　　(開封府春秋時為衛陳鄭三國之境戰國時/屬魏秦属三州郡漢属陳留河南潁川淮陽)
　　　　(郡東漢改淮陽為國陳晉属陳留滎陽潁川/元魏属陳留許昌東魏分置開封郡兼立梁)
　　　　(州北齊罷開封郡周改梁州為汴州隋開皇/初罷陳留大業初罷汴州分入滎陽等郡唐)
　　　　(武徳四年復立汴州梁以周建國陞為東京/開封府後唐復為汴州宣武軍晉復陞為東)
　　　　(京開封府漢周及皇朝因之今縣十四丘開/封  祥符  尉氏  陳留  雍丘  封)
　　　　(中牟/東明)　(陽武/扶溝)　(酸棗/鄢陵)　(長垣/咸平)
石鼓文(互見鳯翔/)
　舊在岐陽孔子廟世傳周宣王刻石史籕書大觀中
　自鳯翔遷入辟雍後入保和殿(諸道石/刻錄)
　石鼓文初不見稱於前世至唐人始盛稱之而韋應
　物以為文王之鼓至宣王刻詩爾韓退之直以為宣
　王之鼓在今鳯翔孔子廟中鼔有十先時散棄于野
　鄭餘慶置于廟而亡其一皇祐四年向傳師求于民
　間得之十鼓乃足其文可見者四百六十五摩滅不
　可識者過半余所集錄文之古者莫先於此然其可
　疑者三四今世所有漢桓靈時碑往往尚在其距今
　未及千嵗大書深刻而摩滅者十猶八九此鼔按太
　史公年表自宣王共和元年至今嘉祐八年實千有
　九百一十四年鼓文細而刻淺理豈得存其可疑者
　一也其字古而有法其言與雅頌同文而詩書所傳
　之外三代文章真跡在者惟此而已然自漢以來博
　古好奇之士皆畧而不道此其可疑者二也隋氏蔵
　書最多其志所錄秦始皇刻石婆羅門外國書皆有
　而獨無石鼓遺近錄逺不宜如此此其可疑者三也
　前世傳記所載古逺奇怪之事類多虚誕而難信况
　傳記不載不知韋韓二君何據而知為文宣之鼓也
　隋唐古今書籍粗備豈當時猶有所見而今不見之
　耶然退之好古不妄者余姑取以為信爾至于字畫
　亦非史籕不能作也(集古/錄)
　歐陽文忠公以為今世所有漢桓靈時碑往往而在
　距今未及千載大書深刻而摩滅者十猶八九此鼓
　自宣王時至今實千有九百餘年鼓文細而刻淺理
　豈得存以此為可疑余觀秦以前碑刻如此鼔及詛
　楚文泰山秦篆皆麄石如今世以為碓臼者石性既
　堅頑難壞又不堪他用故能存至今漢以後碑碣石
　雖精好然亦易剥缺又往往為人取作柱礎之類葢
　古人用意深逺事事有理類如此况此文字畫奇古
　決非周以後所能到文忠公亦以謂非史籕不能作
　此論是也(金石/錄)
　歐公集古所錄其文可見者四百六十有三磨滅不
　可識者過半今資古所錄其文可見者四百七十有
　四磨滅不可識者十二三葢余先世所蔵本猶在集
　古之前也
　國朝崇寧中蔡京作辟雍取十鼓置講堂後余嘗見
　之辟雍廢徙置禁中而岐下有摹本殊失古意併錄
　之以見三代書蹤非後世摹冩所能及也(資古紹/志錄)
　石鼓十篇大抵為漁狩而作甲言漁乙丙丁戊己庚
　辛壬癸言狩乙癸言除道皆言為田狩而除道戊言
　策命諸臣己言享社而皆有事于田狩也辛言漁狩
　而歸也十篇而次以十日者後人之次也石鼔不見
　稱於前代至唐始出於岐陽先時散棄於野鄭餘慶
　取置於鳯翔之夫子廟堂而亡其一皇祐四年向傳
　師求於民間而得之十鼔於是乎足信知神異之物
　終自合耳大觀中致之辟廱後復取入保和殿經靖
　康之變未知其遷徙否世言石鼔者周宣王之所作
　葢本韓退之之歌也韋應物以為文王之鼔至宣王
　刻詩不知二公之言何所據見然前代皆患其文難
　讀樵今所得除漫滅之外字字可曉但其文不備故
　有得而成辭者有不得而成辭者焉然篆書之始大
　槩有三皇頡之後始用古文史籕之後始用大篆秦
　人之後始用小篆樵自續汗簡攷古尚書纂分音之
　韻作象類之書其於古今文字粗識變更觀此十篇
　皆是秦篆秦篆者小篆也簡近而易曉其間有可疑
　者若以也為殹以丞為丞之類是也及攷之銘器殹
　見於秦斤㞼見於秦權正如作越語者豈不知其人
　生於越作秦篆者豈不知其人生於秦乎秦篆本于
　籕籕本於古文石鼓之書間用古文者以篆書之所
　本也秦人雖創小篆實因古文籕書加減之取成類
　耳其不得而加減者用舊文也或曰石鼔固秦文也
　知為何代文乎曰秦自恵文稱王始皇稱帝今其文
　有曰嗣王有曰天子天子可謂帝亦可謂王故知此
　則恵文之後始皇之前所作也或曰文則爾也石鼓
　何義乎曰古人制器猶作字也必有所取象若尊若
　彛若爵之類是也皆是作鳥獸形而自其口注其受
　大者則取諸畜獸其受小者則取諸禽鳥先儒不達
　理於尊彛則妄造不適用之器而畫以鳥獸形爵雖
　象爵而又不適用宣和間所得地中之器為多故倣
　古而鑄祭器因以賜大臣其制作不類於常祀之器
　應知先儒之説多虛文也近陸氏所作禮象庶㡬於
　古乎其於禮圖固有間矣欵識之用則亦如是而取
　諸器物商人之識多以盤周人之識多以鼎盤鼎雖
　適用之器然為銘識之盤鼎不必適於用也但象其
　器之形耳石鼓之作殆此類也嗚呼鼎鬲逺矣世變
　風移石鼓者其立碑之漸與然觀今中原人所得地
　中之物多是盤鼎鐘鬲南粤人所得地中之物多是
　銅鼓其間有有文字者有無文字者然皆作鼔形此
　由其風俗之所用也南粤多銅錫故其鼔以銅岐周
　多美石故其鼔以石此又由其土之所出也或言楚
　蜀之地中間亦有得銅鼔者南粤與楚蜀北連岐雍
　豈其所習尚者多同與(鄭樵石/鼔音序)
　石鼓文周宣王之獵碣也唐自貞觀以來蘇勗李嗣
　真張懷瓘竇臮竇䝉徐浩咸以為史籕筆蹟虞世南
　歐陽詢禇遂良皆有墨妙之稱杜甫八分小篆歌叙
　歴代書亦厠之倉頡李斯之間其後韋應物韓愈稱
　述尤為稱至本朝歐陽脩作集古錄始設三疑以韋
　韓之説為無所考據後人因其疑而增廣之南渡之
　後有鄭樵者作釋音且為之序乃摘㞼殹二字以為
　見於秦斤秦權而指以為秦鼓偽劉詞臣馬定國以
　宇文泰嘗蒐岐陽而指以為後周物嗚呼二子固不
　足為石鼔重輕然近人稍有惑其説者故予不得不
　辨集古之一疑曰漢桓靈碑大書深刻磨滅十八九
　自宣王至今為尤逺鼓文細而刻淺理豈得存予謂
　碑刻之存亡係石質之美惡纂拓之多寡水火風雨
　之及與不及不可以年祀久近論也且如詛楚文刻
　於秦恵文王時去宣王為未逺而文細刻淺過於石
　鼓逺甚由始出於近嵗戕害所不及至無一字磨滅
　者顔真卿干祿字刻於大歴九年顯暴於世工人以
　為衣食業摹拓為多至開成四年纔六十六載而遽
　已訛闕由是言之年祀久近不足推其存亡無可疑
　者二疑以為自漢以來博古之士畧而不道三疑以
　謂隋世蔵書最多獨無此刻予謂金石遺文溷於瓦
　礫歴代湮没而後世始顯者為多三代彛器或得於
　近嵗其制度精妙有馬融鄭𤣥所不知者又詛楚文
　筆蹟髙妙世人無復異論而歴秦漢以來數千百年
　湮沉泉壤近嵗始出於人間不可謂不稱於前人不
　錄於隋氏而指為近世偽物也予意此鼔之刻雖載
　於傳記而經歴亂離散落草莽至唐之初文物稍盛
　好事者始加採錄乃復顯於世及觀蘇朂叙記尤喜
　余言之為得也則夫隋世之不錄又無足疑者况唐
　之文籍視今為甚備而學者不敢為臆説自貞觀以
　來諸公之説若出一人固不特起於韋韓也而韋應
　物又以為文王時鼓宣王刻詩言之如是之詳當時
　無一人非之傳記必有可考者矣小篆之作本於大
　篆丞殹二字見於秦器固無害况㞼字従山取山髙
　奉丞之義著在説文字體宜然非始於秦也唐初去
　宇文周為甚近事語尚在於長老耳使文帝鐫功勒
　成以告萬世豈細事哉宜時人共知之况蘇朂之祖
　邳公綽用事於周文物號令悉出其手豈得其賢子
　孫乃不知其祖之所作者乎嗚呼三代石刻存於世
　者壇山吉日癸巳刻與此耳而吉日癸巳無所考據
　獨此鼓昔人稱説如是之詳觀其字畫竒古足以追
　想三代遺風而學者因可以知篆𨽻之所自出好異
　者又附㑹異説而詆訾之亦已甚矣其鼓有十因其
　石之自然粗有鼓形字刻於其旁石質堅頑類今人
　為確磑者其初散在陳倉野中韓吏部為博士時請
　於祭酒欲以數槖駞輿致太學不從鄭餘慶始遷之
　鳳翔孔子廟經五代之亂又復散失本朝司馬池知
　鳳翔復輦至府學之門廡下而亡其一皇祐四年向
　傳師搜訪而足之大觀中歸於京師詔以金填其文
　以示貴重且絶模拓之患初致之辟廱後移入保和
　殿靖康之末保和珍異北去或傳濟河遇大風重不
　可致者皆棄之中流今其存亡特未可知則拓本留
　於世者宜與法書並蔵詎可輕議也㢤紹興己夘嵗
　予得此本於上庠喜而不寐手自装治成帙因取薛
　尚功鄭樵二音参校同異并考覈字書而是正之書
　於帙之後其不知者姑兩存之以俟博洽君子而質
　焉(復齋/碑錄)
　自周至戰國遺文見於金石者不過三數祐陵悉萃
　之保和寳䕶甚至用金填鼔文以絶模拓一旦干戈
　擾攘四海横流冺焉無復遺蹤良可哀歎(施宿石/鼔音䟦)
秦祀巫咸文(互見鳯翔/)
　舊在鳳翔府廨今歸御府秦以前遺蹟見於今者絶
　少此文出於近世而刻畫完好文詞字札奇古可喜
　　(金石/錄)
　秦篆俗謂之詛楚文葢楚兵來代而禱神之詞也首
　稱穆公與楚成王有盟好而楚王熊相倍十八世之
　約以世家推之楚自成王十八世而至頃襄王秦自
　穆公十八世而至惠文王惠文王末年與楚數相攻
　伐疑當時之所作也(集古/錄目)
　秦記巫咸文俗謂之詛楚文總二百二十六字滅及
　漫不可辨者三十四字以大沈乆湫文相参其滅完
　字適相補而以古文考之可盡讀云(葉石/林)
秦玉璽文
　元符中咸陽所獲傳國璽也初至京師執政以示故
　將作監李誡誡手自摹印之凢二本以其一見遺焉
　(金石/錄)
東方先生畫賛
　晉夏侯湛撰永和十二年書與王敬仁世以為王右
　軍書碑石舊在丁文簡家今在將作監官庫(諸道石/刻錄)
智永真草千文
　陳浮屠智永書字為真草相間末有唐虞世南小楷
　七十八字石在夏守贇太尉家(諸道石/刻錄)
　世傳為浮屠智永書考其字畫時有筆法不類者雜
　於其間疑其石有亡缺後人妄補足之雖識者覽之
　可以自擇然終汩其真遂去其偽者二百六十五字
　不以文不足為嫌也蔡君謨今世知書者猶云未能
　盡去也梁書言武帝得王羲之所書千字命周興嗣
　以韻次之今官法帖有漢章帝所書百餘字其言有
　海鹹河淡之類葢前世學書者多為此語不獨始於
　羲之也
　智永千文後七十八字虞世南所書言不成文乃信
　筆偶然耳其字畫精妙平生所書碑刻多矣皆莫及
　也豈矜持與不用意更有優劣耶(集古/錄)
　世傳智永書非也葢智永陳時人而此書虎字民字
　基字皆闕之以避唐諱乃明皇以後人所書不然筆
　法本出智永後來臨摹入石爾其間二十八行字畫
　不類葢舊本不完國初時人為補足(金石/録)
五言帝京篇
　唐太宗皇帝御製禇遂良行書貞觀十九年八月(金/石)
　(錄/)
唐窣堵波幢銘
　唐劉仲丘撰薛希昌八分書天寳四載七月立(金石/録)
唐懷素草書自敘
　僧懷素撰并書大歴十二年十月石在將作監(諸道/石刻)
　(録/)
題禹廟寳林二詩
　唐㑹稽内史徐浩撰并書無年月石在宋宣獻家(諸/道)
　(石刻/録)
唐東平王寫真院記
　唐李嵠撰大順元年立在相國寺(訪碑/録)
唐經蔵院西天應法禪師碑
　(諸道石/刻録)
淳化閣帖十卷
　太宗皇帝時嘗遣使者天下購募前賢真蹟集以為
　法帖十卷鏤板而蔵之每有大臣進登二府者則賜
　以一本其後不賜或傳板在御書院往時禁中火灾
　板被焚遂不復賜或云板今在但不賜爾故人間尤
　以官法帖為難得(集古/録)
　唐太宗購王逸少書使魏徵禇遂良定真偽我太宗
　購古今書而使王著辨精觕定為法帖此十卷是也
　其間一手偽帖大半甚者以千字文為漢章帝張旭
　為王子敬以俗人學智永為逸少如其間以子敬及
　真智永為逸少者猶不失為名帖余嘗於檢校太師
　李瑋第觀侍中王貽永所收晉帖一卷内武帝王戎
　謝安陸雲軰法若篆籕體若飛動著皆委而弗録獨
　取郄愔兩行入十卷中使人慨歎又劉孝孫處見柳
　公權所收䟦子敬送梨帖然於太宗卷中辨出乃以
　逸少一帖連在後而云又一帖不知為逸少也公權
　唐名家尚如此顧何議著今長安李氏所收逸少帖
　貞觀所收第一帖著名已非逸少真蹟餘可知矣獨
　未知徐璹(徐浩子/能刻書)所訪者何如耳余抱疾端憂養目
　文藝思而得之粗分真偽因䟦逐卷末以貽好事同
　志百年之後必有擊節賞我者余無富貴願獨好古
　人筆札每滌一硯展一軸不知疾雷之在傍而味可
　忌嘗思陶𢎞景願為主書史大是髙致一念不除行
　年四十恐死為蠧書魚入金題玉躞間游而不害元
　祐三年維陽倦㳺閣書(米元章䟦/秘閣法帖)
　淳化中内府既博訪古遺蹟時翰林侍書王著受詔
　緒正諸帖著雖號工草𨽻然初不深書學又昧古今
　故秘閣法帖十卷中瑤珉雜糅論次乖偽世多耳觀
　遂以莫辨故禮部郎米芾元章筆翰妙薦紳間在淮
　南幕府日嘗䟦卷尾作數百語頗有條流但概舉其
　目踈畧甚多故諸部中或偽蹟著甚而不覺者若李
　懷琳所作衛夫人書逸少闊别稍以帖之類有雖審
　其偽而譏評未當者若知伯英大令諸草帖為唐人
　書而不知乃書晉人帖語之類有譏評雖當主名昭
　然而不能辨者若以田疇字為非李斯書而不知乃
　李陽氷明州碑中字之類有誤著其主名者若以晉
　人章草諸葛亮傳中語遂以為亮書之類是也其餘
　舛錯尚多書家責能書者備故僕於元章慨然古語
　有之善書不鑒善鑒不書僕自㓜觀古帖至多雖毫
　墨積習未至而心悟神解時有所得故作法帖刋誤
　凡論真偽皆有據依使鍾王復生不易此評矣元章
　今已物故恨不示之後有髙識賞予知言大觀戊子
　嵗六月七日西都府院東齋序(黄伯思法/帖刋誤序)
秘閣續帖十卷
　元祐五年四月十三日秘書省請以秘閣所蔵墨蹟
　未經太宗朝摹刻者刋於石有㫖從之至建中靖國
　元年四月二十三日内出緡錢十五萬趣其工以八
　月旦日畢釐為十卷上之(本帖/䟦尾)
　崇寧丙戌嵗夏調官上都寓城南昭化坊李表伯舍
　旅食無事因假信安劉正夫賜本自摹凡十卷用桐
　紙六十枚凡再浹月乃竟晴窻潔几寂無塵慮從容
　墳郭纎㣲弗差苐此書當時緒次間有乖舛及第十
　卷文陋書惡姑因其舊弗刪除去惟此卷逸少諸子
　書中乃有𢎞白一帖(𢎞白一帖乃王方慶八代祖/見湖州墨妙亭王氏寶章集)書
　既惡甚語尤淺俗謬厠諸王間殊偽不倫故十卷中
　止去此一帖耳然第四卷中得四月三日問一帖尚
　可刪也(東觀/餘論)
大觀法帖十卷
　大觀初徽宗視淳化帖板已皴裂而王著一時標題
　多誤臨摹或失真詔出墨蹟更定彚次訂其筆意仍
　俾蔡京書簽及卷首刻石太清樓下(施氏大觀/帖總釋序)
孫過庭書譜
羲之十七帖
　大觀二年九月奉聖㫖摹勒刋石太清樓下(新/增)
　　　開封縣
漢邊韶碑
　蔡邕書在開封縣東北五里墓前(訪碑/録)
漢邊讓碑
　在開封縣東北五里墓前(訪碑/録)
漢董襲碑
　在開封縣東北八里墓側(訪碑/録)
　　　尉氏縣
漢西平令楊期碑
　在縣西南四十里三亭鄉楊萬村墓南二十步以唐
　武徳四年自南遷北此(缺/)
　然(寰宇/記)
唐右庶子于府君碑
　姪孺卿撰沙門重潤分書開元十年七月(復齊/碑録)
唐萊州刺史于府君碑
　撰人姓名缺沙門重潤分書開元十年七月(復齊/碑録)
唐靈巖寺碑
　唐李邕撰并書天寶元年立(諸道石/刻録)
唐靈州都督李公碑
　撰人姓名殘缺杜混元分書李公諱琳碑以天寶三
　載析木月立(金石/錄)
唐刺史封公徳政碑
　文字缺落惟餘首尾(訪碑/録)
唐征西大將軍楊僅碑
　在三亭鄉路中(訪碑/録)
晉阮籍碑
　在縣東四十五里阮臺鄉石馬村墓南二十步文字
　缺落惟首尾存(訪碑/録)
唐尉氏令李良清徳頌
　在縣衙公門外天寳五載立(訪碑/録)
唐立晉阮籍嘯䑓碑
　唐獨孤及撰在縣衙東南二十步籍每追遊名賢擕
　酌長嘯登此也(寰宇/記)
　　　陳留縣
漢丞相陳平碑
　在縣北二十里文字磨滅其額云漢丞相陳平之碑
　(訪碑/録)
漢大司農陳羣碑
　在縣北二十八里有碑篆文大司農陳羣墓(水/經)
魏河伯申碑
　在縣東北十五里(訪碑/録)
　　　雍丘縣
漢太尉髙峻碑
　在縣南五十里大善鄉墓下(訪碑/録)
漢執金吾髙褎碑
　在縣南五十里大善鄉墓下(訪碑/録)
魏征虜將軍南州刺史王思賢碑
　在縣北五十里義陽鄉墓下圖經云思賢名亮(訪碑/録)
　　　封丘縣
漢陳留太守程封碑
　在縣東二里墓下(訪碑/録)
魏隠士程仲碑
　程隠君墳在縣西南四里碑在墓下(訪碑/録)
　程仲字孔禮陳留封丘人有志行明帝青龍三年徵
　不起景初二年正始五年徵又不就晉武帝泰始二
　年卒封元鄉亭侯(寰宇/記)
魏節婦白氏碑
　晉咸寧二年建立白氏程仲妻也二碑同處(訪碑/録)
隋寳善寺碑
　大業中安鄉司功程式等同修佛像立此碑(訪碑/録)
徐州刺史寧逺將軍程超碑
　在縣西北十六里墓下(訪碑/録)
　　　中牟縣
魏太傅鍾繇碑
　在尉氏西北三十五里鍾城南三里其地今割屬中
　牟碑斷折文字磨滅(訪碑/録)
晉潘岳碑
　在縣西北七里平秩鄉墓側(訪碑/録)
東魏正覺寺重修佛殿記
　東魏武定四年建(訪碑/録)
北齊正覺寺重修佛殿記
　北齊天統三年建(訪碑/録)
唐立頴考叔廟碑
　唐王利用撰序劉彚銘李琚八分書開元二十九年
　嵗次辛巳嵗(復齋/碑録)
唐浦孝子碑
　唐崔稱撰屈突寘八分書孝子名季通與其父良瑗
　相繼有至行親喪皆廬墓大歷中宣慰使李季卿以
　聞有詔褒美墳壠祥符中
　章聖皇帝西祀汾隂過之詔有司封其墓且禁採樵
　云碑以大歴三年十月立(金石/録)
唐冲虛真人廟記
　唐劉三復撰李徳裕八分書太和元年十二月(金石/録)
列子觀題名
　唐李徳裕王起題名(訪碑/録)
中牟縣壁記
　(諸道石/刻錄)
　　　陽武縣
東魏征虜閻孝侯碑
　天平三年立(訪碑/録)
唐陽武縣令陶公復故縣記
　唐唐衢撰鄭乃中八分書據記縣圮毁二十五年宦
　吏寓于佛寺貞元己夘嵗縣令陶鍠修而復之後令
　李倫以貞元十九年立此碑(集古/録目)
　　　長垣縣
唐左驍衛大將軍翟仵碑
　在縣東南二十五里墓側永徽二年塟(訪碑/録)
唐戎州刺史董寶亮碑
　唐李儼撰張遂隆分書咸亨四年十月(金石/錄)
唐長垣令鄭諲清徳頌
　在本縣衙門内(訪碑/録)
　　　酸棗縣
魏酸棗令毌丘悦碑
　在酸棗廢縣内按其文名悦字抱僖魏正光三年任
　酸棗令民為立碑(訪碑/録)
唐建福寺三門頌成碑
　唐中書舍人盧蔵用按前華州鄭縣尉吳光壁集王
　羲之行書建福寺在滑州酸棗縣開元中寺僧增葺
　之并建三門初成故曰頌成碑以開元五年正月立
　(集古/錄目)
　　　東明縣
魏徐州刺史韓陵碑
　在縣南二十里(訪碑/錄)
　　　扶溝縣
漢國三老袁良碑
　碑為𨽻書不著書撰人名氏良字阜卿陳國扶樂人
　也歴議郎符節令嘗為三老其額曰國三老袁君碑
　碑以永建中立(集古/録目)
　漢故國三老袁君碑篆額在開封之扶溝袁君名良
　歴郎中謁者將作大匠丞相令廣陵太守議郎符節
　令國三老梁相以順帝永建六年二月戊辰卒其孫
　衛尉滂立此石滂以光和年中為相其作九卿當在
　靈帝之初水經云扶溝城北有袁梁碑云陳國扶樂
　人事與碑合惟水經誤以良為梁爾(𨽻/釋)
唐扶溝令馬公徳政頌
　唐崔灝撰分書姓名殘缺開元二十九年立馬公名
　光淑(金石/錄)
　　　鄢陵縣
漢故民吳公碑
　其額題漢故民吳公之碑碑云熹平元年十二月上
　旬吳公仲山少立名迹其他刻畫完好如新文詞頗
　拙陋書迹恠而不工然漢時石刻存者漸少而此碑
　特完(金石/錄)
　宣和中知鄢陵縣穆延年得之於民間碑無其名仲
　山其字也漢之仕者没有遺愛其州之民為之采石
　鑱銘則自稱曰故民吳公匿迹韜光不答聘召作碑
　者體其謙晦之操故以民稱之所謂故民者物故之
　民也其字畫(缺/)　　　　筆(𨽻/釋)
唐立漢文範先生陳君碑
　在鄢陵廟内裴延休文(訪碑/録)
　
　
　
　
　寶刻叢編卷一
欽定四庫全書
　寶刻叢編卷二
　　　　　　　　　　　　宋　陳思　撰
　　京東東路
　　　青州
　　　　(周為齊國秦置齊郡漢屬北海千乗後屬齊/國北海樂安兼置青州晉屬齊國濟南樂安)
　　　　(北海隋並廢之大業初復置北海郡唐武徳/四年曰青州天寶元年曰北海郡陞平盧軍)
　　　　(節度皇朝淳化五年改鎮海軍政和元年曰/齊郡今縣六  益都  夀光  臨朐  博興)
　　　　(千乗/)　(臨淄/)
後魏鄭道昭哀子詩
　延昌四年立(金石/録)
後魏宣武皇帝御講詩
　延昌四年(金石/録)
後魏堯廟碑
　正光元年八月(金石/録)
東魏張烈碑
　文字磨滅以事考之葢張烈也按北史列傳烈為家
　誡千餘言臨終勅子姪不聽求贈但勒家誡立碣而
　已即此碑是也其卒𦵏年月殘缺不可辨傳亦不載
　惟青州圖經稱卒於元象中云(金石/録)
東魏賈思同碑
　思同與其兄思伯後魏書皆有傳云青州益都人今
　其墓乃在夀光縣而思伯之碑亡矣興和二年五月
　立(金石/録)
北齊牟道志等造寺碑
　青州刺史牟道志功曹劉徽逺天保元年嵗次庚午
　六月己未朔二十九日丁亥建(復齋/碑録)
北齊臨淮王造像碑
　武平四年嵗次辛巳六月乙未朔二十七日辛酉建
　臨淮王者婁定逺也(復齋/碑録)
北齊常將軍廟碑
　在臨朐縣(諸道石/刻録)
唐雲門山投龍記
　唐北海大守趙居真撰序言天寶𤣥􁓶嵗下元日居
　真投金龍環壁於此山有瑞雲出洞中有聲云皇帝
　夀一萬一千一百嵗葢天寶中𤣥宗方崇尚道家之
　説以祈長年故當時諂䛕矯妄之徒皆稱述竒怪以
　阿其所好而居真遂刻之金石以重欺來世可謂愚
　矣碑字行書天寶中立(金石/録)
唐鶺鴒頌
　唐明皇撰并行書天寶中立(金/録)
　當皇祐至和之間余在廣陵有勅使黄元吉者以唐
　明皇自書鶺鴒頌本示余把玩乆之後二十年獲此
　石本於國子博士楊褎又三年來守青州始知刻石
　在故相沂公宅(集古/録)
唐龍興寺長明燈頌
　唐邵貞撰王則行書并篆額永泰元年五月(金石/録)
唐心經
　唐竇鞏書元祐二年十二月(金石/録)
唐幡竿頌
　唐竇鞏撰并書長慶四年十月立(金石/録)
　　　密州
　　　　(戰國時屬齊秦置瑯琊郡漢属瑯琊郡及髙/宻城陽二國後漢属瑯琊郡北海國晋属城)
　　　　(陽郡元魏属髙宻復置膠州隋開皇初郡廢/五年改膠州為宻州大業初復為髙宻郡唐)
　　　　(武徳五年曰宻州天寶元年曰髙宻郡皇朝/開寶五年陞安化軍節度今縣五  諸城)
　　　　(安丘/髙宻)　(莒縣/膠西)
秦瑯琊䑓刻石
　秦李斯篆書在諸城縣東南百四十里秦始皇二十
　八年南登瑯琊大樂之留三月乃徙黔首三萬户瑯
　琊䑓下復十二嵗作瑯琊䑓立石頌秦徳䑓基三層
　層髙三丈在瑯琊城東南十里上有始皇碑文字剥
　落(寰宇/記)
　秦始皇二十六年初并天下二十八年視巡東方海
　上登上瑯琊䑓出曰樂之忘歸徙黔首三萬家䑓下
　刻石頌秦徳焉二世元年復書其旁今頌詩亡矣其
　從臣姓名僅有存者二世詔書具在自始皇帝二十
　八年嵗在壬午至今熈寧九年丙辰凡千二百九十
　五年而蜀人蘇軾來守髙密得舊紙本於民間比今
　所見猶為完好知其存者磨滅無日矣而廬江文勛
　適以事至密勛好古善篆得李斯用筆意乃摹諸石
　置之超然䑓上夫秦雖無道然所立有絶人者文字
　之工世亦莫及皆不可廢後有君子得以覽觀焉(蘇東/坡)
　右秦瑯琊䑓刻石在今密州其頌詩亡矣獨從臣姓
　名及二世詔書尚存然亦殘缺熙寧中蘇翰林守密
　令廬江文勛模搨刻石從臣五大夫作夫夫秦山秦
　篆亦如此(金石/録)
漢安平相孫根碑
　碑云府君諱根字元石又云遷郸長雍奴令換元氏
　考城令諫議大夫拜議郎遷安平相年七十有一光
　和四年十二月乙巳卒(金石/録)
　漢故安平相孫君之碑𨽻額君名根嘗為諫大夫議
　郎謁者出宰四邑刺荆州相安平以靈帝光和四年
　卒此碑體髙而勢逸字(缺/)　　　　碑絶不類惟華
　山(缺/)
漢孫根碑隂
　碑隂云中軍督孫𤣥象孫彦龍大中孫者考舍人孫
　延叔等可辨者二百四十四人異姓纔十之一中軍
　督似非漢官又有大中十四人不知何官字畫苟且
　尚不及魏末諸刻殆類吳晉間下品書札爾似是孫
　根後裔多譜其名於上世之碑隂也(復齋/碑録)
漢孫嵩碑
　孫嵩字賔石碑在安丘縣南四十里墓前(寰宇/記)
漢王章碑
　在安丘縣西南四十里墓前(寰宇/記)
魏管寧碑
　管寧字㓜安東筦朱虚人也自黄初至青龍末徵命
　十至輿服四錫俱不應命碑在安丘縣西十二里墓
　前(寰宇/記)
魏邴原碑
　邴原朱虚人也碑在安丘縣北五十里墓前(寰宇/記)
東魏膠州刺史祖淮碑
　天平三年十月立碑云君膠州平昌安丘人也六世
　祖逖又云其卒贈膠州刺史按後魏永安中分青州
　置膠州刺史隋開皇五年改密州焉(金石/録)
隋大業造像碑
　在莒縣(諸道石/刻録)
唐寶願寺彌陀像碑
　無書撰人名氏字為八分書開元十三年正月之吉
　作頌在苢(復齊/碑録)
唐丈八佛靈迹記
唐龍興寺碑
唐净土院銘
　三碑並諸道石刻録
　　　齊州
　　　　(春秋戰國皆属齊秦属齊郡二漢属濟南平/原東郡晉属濟南郡領平夀下宻膠東即墨)
　　　　(祝阿五縣而以平夀為郡治宋為濟南郡兼/置兾州後魏改為濟州隋開皇初郡廢大業)
　　　　(初州廢置齊郡唐武徳/年曰臨淄郡五年曰濟)　(年曰齊州天寶元/郡皇朝治平二年)
　　　　(陞興徳軍今縣五/城  章丘  長清)　(歴城/臨邑)　(禹/)
漢趙相劉君碑
　碑云君諱衡字元宰濟南東平陵人也又云拜趙相
　在位三嵗拜議郎年五十有三以中平四年二月戊
　午卒其四月己酉𦵏其餘文字完好者尚多衡墓與
　碑在今歴城縣界中古平陵城傍墓前有石獸制作
　甚工云(金石/錄)
唐徐州都督房彦謙碑
　篆額唐李伯藥撰歐陽詢分書碑以貞觀五年辛卯
　三月庚申朔越一日辛酉立(復齋/碑録)
　彥謙𤣥齡父也在隋任司𨽻刺史出為涇陽令卒官
　不大顯而隋書立傳二千餘字葢修史時𤣥齡方為
　宰相故也在今章丘縣界中世頗罕傳碑隂具載彦
　謙歸𦵏恩禮儀物之盛太宗遇𤣥齡可謂厚矣(金石/録)
唐房𤣥齡神道碑
　唐禇遂良書在龍山鎮(訪碑/録)
　　　沂州
大周東鎮沂山碑
　房晉撰韓景陽八分書長安四年五月立(金石/録)
唐崔仁縱碑
　正書無書撰人名氏神龍二年立(金石/録)
唐脩東鎮沂山記
　唐范正則撰并八分書天寶元年二月(金石/録)
　　　登州
　　　　(春秋牟子國戰國属齊秦属齊郡二漢晉属/東萊郡元魏置東牟郡隋属東萊郡唐置登)
　　　　(州天寶元年曰東年郡今縣四/蓬萊  黄縣  牟平  文登)
秦之罘山刻石
　秦李斯篆圖經云在牟平縣西北九十里之罘西頂
　上(訪碑/録)
　凡二十一字文與史記所載二世詔同而不完或傳
　其文刻於片木麻温故學士得之於登州海上疑後
　人所傳模也(集古/録目)
　秦篆遺文纔二十一字云於乆逺也如後嗣焉成功
　盛徳臣去疾御史大夫臣徳其文與嶧山碑泰山刻
　石二世詔語同而字畫皆異惟泰山篆為真李斯篆
　爾此遺文者或云麻温故學士於登州海上得片木
　有此文豈杜甫所謂棗木傳刻肥失真者耶此論非
　是蓋杜甫指嶧山碑非此文明矣之罘在秦屬東萊
　今屬登州(金石/録)
後周秦始皇碑
　大象二年立在不夜城即今文登縣(訪碑/録)
田使君徳政碑
文登石橋記
蓬萊閣靈應碑
　三碑諸道石刻録
　　　萊州
　　　　(春秋為萊國戰國属齊秦属齊郡二漢為東/萊郡晉為東萊國宋為東萊郡後魏兼置光)
　　　　(州北齊後周皆因之隋開皇初郡廢五年改/州曰萊州大業初州廢置東萊郡唐武徳四)
　　　　(年曰萊州天寳元年曰東萊郡今縣/四掖縣  萊陽  膠水  即墨)
後魏鄭羲碑(二/)
　魏史列傳與此碑皆云羲滎陽開封人碑又云歸𦵏
　於滎陽石門東十三里三皇山之陽而碑乃在今萊
　州南山上磨崖刻之初余得羲碑於(缺/)　之南山其
　末有云上碑在直南二十里天柱山之陽此下碑也
　因遣人訪求在(缺/)　縣界中遂模得之羲之卒𦵏滎
　陽其子道昭永平中為光州刺史為其父磨(缺/)　刻
　二碑焉按地里書後魏皇興四年分青州置光州領
　東萊郡隋文帝時罷郡仍改光州為萊州云碑以永
　平四年立(金石/録)
後魏鄭道昭登雲峯山詩
　永平四年刻(金石/録)
後魏天柱山東堪石室銘
　鄭道昭撰永平四年(金石/録)
後魏鄭道昭碑
　(諸道石/刻録)
北齊雲峯小題記
　鄭述祖撰河清二年五月(金石/録)
北齊天柱山銘
　在今萊州膠水縣初後魏永平中鄭道昭為郡守名
　此山為天柱刻銘其上至北齊天統元年其子述祖
　繼守此邦復刻銘焉碑以天統元年五月立(金石/録)
唐膠水令徐公徳政頌
　唐王懷恵撰馮靈仙書開元十六年正月(金石/録)
　無慍(缺/)
　萊州刺史姚汭為買石立碑無競東萊人墓在掖縣
　界中(金石/録)
　　　濰州
　　　　(春秋戰國皆属齊秦属齊郡二漢為北海郡/晉為濟南國元魏復置北海郡北齊改郡曰)
　　　　(髙海隋開皇初郡廢十六年分置雄州大業/初州廢属北海郡唐初置濰州尋廢属青州)
　　　　(皇朝以青州北海縣置軍後陞為濰州政和/元年曰北海郡今縣三  北海  昌邑  昌)
　　　　(樂/)
漢逢童子碑并隂
　刻畫完好碑云童子諱盛字伯彌薄令之𤣥孫遂成
　君之曾孫安平君之孫五官掾之長子也其後題光
　和四年四月五日丁夘立舊在濰州昌邑縣近嵗移
　置郡中云
　逢童碑隂題云右家門生右縣中士大夫凡十三人
　有督郵􁥓敏賔􁥓后升司文叔盛姓字按􁥓與司文
　姓氏盡皆不載今誌於此(金石/録)
　(缺/)
　人家門生四人後二人刁真解子逢信伯䑓致和三
　年徐修之遷於倅治之墨妙亭(復齋/碑録)
漢涼州刺史魏元丕碑
　文字殘缺族系名氏皆不可考其粗可見者察孝廉
　除郎中尚書侍郎右丞卒於光和四年而其額題涼
　州刺史魏君碑(金石/録)
　漢故涼州刺史魏君之碑篆額碑損其名有其字曰
　元丕在朝為郎中尚書侍郎左右丞出刺涼州以靈
　帝光和四年卒故吏雲中守門生曹(缺/)
　
漢博士趙傅逢君神道(二/)
　在北海縣東二十里漢博士逢汾墳前雙石桂篆書
　(訪碑/録)
　漢逢府君墓石柱篆文云漢故博士趙傅逢府君神
　道唐李利渉編古命氏北海逢氏有名絲字子繡者
　為漢趙王傅其孫萌不仕王莽葢前漢時人今逢君
　北海人又為趙傅疑其是也而濰州圖經云北海縣
　有逢汾墓云汾好學以徳義聞徵為博士趙王傅卒
　門人執衰絰者數百𦵏於寒亭南四里今此篆文既
　不載其名皆莫可考然圖經所載逢君事首尾甚詳
　疑絲與汾兩人前後皆嘗為趙王傅未可知也故併
　載之以俟知者(金石/録)
漢外黄令徵試博士(缺/)
　篆書漢故外黄令徵試博士(缺/)　(復齋/碑録)
漢故瑯琊相王君神道
　篆文九字(復齋/碑録)
漢逢君殘碑
　諸道石刻録
東魏逢元彦造像碑
北齊造石像碑
　河清二年九月(金石/録)
唐陽城郡太守趙公奭碑
　唐馮用之撰韓擇木八分書衛包篆額天寶八載五
　月五日建在北海縣(復齋/碑録)
唐尊勝經石幢銘
　唐崔恁撰王士則八分書天寶九載六月(金石/録)
　　　淄州
　　　　(春秋戰國皆属齊秦属齊郡漢属濟南樂安/國後漢因之晉属樂安國後魏置東清河郡)
　　　　(北齊郡廢隋置淄州大業初州廢併入齊郡/唐武徳元年置淄州天寳元年曰淄州郡今)
　　　　(縣四/鄒平)　(淄川/髙苑)　(長山/)
魏孫炎碑
　在長山縣西南三十里長白山東并碑隂門徒姓名
　甘露五年立(訪碑/録)
魏孫炎妻碑(佚/)
唐城門樓頌
　滄海陸沈先生撰書人名缺開元十二年三月二十
　七日建
唐立鄭司農碑
　唐史承節撰雙思貞行書開元十三年正月立(金石/録)
唐開元寺碑
　唐淄州刺史李邕撰并書開元寺隋所建本名正等
　唐初改曰大雲中宗初沙門𤣥沼重修又改曰神龍
　寺𤣥宗親書額改為開元碑以開元二十八年七月
　立(集古/録目)
　碑初載於本寺後人移置郡廨敗屋下余為是州遷
　於便坐用木為欄楯以䕶之云(金石/録)
唐諡文宣王進封兖國公等詔
　唐𤣥宗開元二十七年詔追諡孔子為文宣王使三
　公持節策命陵廟加人洒掃封後嗣為文宣公正廟
　像南靣之位弟子東西列侍追封顔子為兖國公閔
　子等九人為侯曾子等六十七(缺/)
　
　
唐淄川郡述徳記并詩序
　記崔器撰序崔尚蔣渙王晃等撰詩李邕撰天寶十
　載九月立(復齊/碑録)
唐平盧節度薛平紀績述
　唐栢元封撰八分書無姓名篆額長慶三年三月(金/石)
　(録/)
唐醴泉寺誌公碑
　在鄒平縣長白山上(訪碑/録)
唐髙苑令袁仁徳政碑
　碑缺不見立石年月在本縣(訪碑/録)
唐裴行機徳政碑
　在髙苑縣(諸道石/刻録)
鄭司農碑
　崔潜撰分書無年月(諸道石/刻録)
唐餞小魏使君詩
唐劉思穆碑
顔神廟碑
　三碑諸道石刻録
周廣教院長老和尚碑
　　　淮陽軍
　　　　(春秋戰國属宋魯秦属薛郡漢属東海郡後/漢為下邳國晉宋因之梁為武州及下邳郡)
　　　　(後魏為東徐州後周為邳州隋開皇初郡廢/大業初州廢復属下邳郡唐置邳州後州廢)
　　　　(属泗州又属徐州皇朝置淮陽/軍今縣二  下邳  宿遷)
漢祝長嚴訢碑
　政和中下邳民耕地得之碑云惟漢中興夘金休烈
　和平元年嵗治東宫星屬角房月建朱鳥中吕之均
　萬物慈射又云伊歎嚴君訢字少通兆自楚莊祖考
　相承招命道術治嚴氏春秋馮氏章句又云㓜為郡
　掾史㑹稽諸暨尉烏程毗陵餘暨章安山陰長以病
　去官後為丹陽陵陽丞守春糓長舉孝廉遷東(缺/)
　侯相下邳祝長典牧十里所在若神其後有銘銘為
　五言頗殘缺難讀云(金石/録)
　山陰長陵陽丞春穀長東牟相祝長年六十九以威
　宗和平元年卒其云嵗治東宫星屬角房月建朱鳥
　中吕之均者謂庚寅四月也(𨽻/釋)
　(缺/)苔滿字土埋龜風雨銷(缺/)
　舊見無人知是蔡邕碑元祐中蘇邁書胡恭語謂此
　與劉寛碑同建詩為不誣予謂此固漢𨽻之上品似
　非中郎筆法(𨽻/續)
漢太尉陳球前碑
　漢故太尉陳公之碑篆額陳公名球字伯真下邳淮
　浦人三剖郡符五入卿寺再為三公靈帝光和二年
　卒(𨽻/釋)
　球有兩碑皆在下邳其一已殘缺此碑差完可考(金/石)
　(録/)
漢太尉陳球碑陰
　碑陰故吏故民凡四千人各有出錢之數陳公兩碑
　書法皆不精此則逺過之此碑惟存穿之下横兩列
　餘皆剥落矣水經云下邳陳球墓前有三碑是弟子
　管寧華歆等造此碑所見皆故吏故民而無管華姓
　名豈與劉寛碑相類其一則弟子所立乎陳公兩碑
　皆在淮陽莫適為先後趙氏但有一碑陰而水經謂
　墓有三碑似亦指碑陰為一也此碑有兩裂又與前
　　一碑同故(缺/)
　
　稍遷繁陽令太尉楊秉表球為零陵太守後累拜司
　空光和元年遷太尉坐曰蝕免復拜光禄大夫與司
　徒劉郃等謀誅宦官曹節等不果下獄死其卒時文
　字磨滅不可讀惟云年六十有二(集古/録)
　漢故太尉陳公之碑篆額公既不得其死門人或畏
　憚凶焰必不敢立石雙表也兩碑之前㡬二百字可
　讀其末則文字凋落如晨星相望豈其間葢有憤懟
　哀切之語後來益有所懼而剔之乎(𨽻/釋)
唐圯橋碑
　無書撰人名氏(諸道石/刻録)
　城東南有小沂水水上有橋楚人謂橋曰圯張良遇
　黄石公於下即此(輿地/記)
唐圯上圖賛
　唐李徳裕撰沈傳師正書永貞元年(諸道石/刻録)
唐圯上圖賛
　唐李徳裕撰齊推正書元和五年三月(金石/録)
　　京東西路
　　　南京
　　　　(應天府髙辛氏子閼伯所居商邱也周武王/封㣲子啟是為宋國戰國時齊楚魏滅之三)
　　　　(分其地秦置碭郡漢為梁國東漢晉因之元/魏為梁郡後周置梁州隋開皇初郡廢十六)
　　　　(年置宋州大業初州廢又為梁郡唐復為宋/州天寳元年曰睢陽郡梁號為宣武軍節度)
　　　　(後唐改歸徳軍皇朝景徳四年陞應天府大/中祥符七缺)
秦詛楚文
　余所蔵凡有三本其一祀巫咸舊在鳯翔府廨今歸
　御府此本是也其一祀大沈久湫蔵於南京蔡氐其
　一祀亞駝蔵於洛陽劉氏秦以前遺跡見於今者絶
　少此文皆出於近世而刻畫完好文詞字札竒古可
　喜元祐間張芸叟黄魯直皆以今文訓釋之然小有
　異同(金石/錄)
　治平中渭之耕者得之於朝那湫傍熈寧初蔡挺於
　正為渭帥乃徙置郡廨其辭正與巫咸文同而字體
　亦相類惟大沈久湫神名與後稱堯劑楚師巫咸文
　云克􁀙楚楚不同者二字葢亦當時同刻之文也(葉/石)
　(林/)
　碑蔵故樞副敏肅蔡公屋壁實熈寧戊申後七十一
　祀嵗在敦牂故第燔毁武畧大夫汶陽李伯祥來宰
　宋城雅好古文徙置郡廨屬予以嵗月紀於碑隂首
　夏戊午前府從事代郡畢造記葢紹興八年也(本碑/䟦尾)
漢山陽太守祝睦碑
　碑云君諱睦字元徳其下遂闕滅不能成文惟其官
　夀年月可見云賔於王庭除北海長史云云遷常山
　相山陽太守年六十有八延熹七年八月丁巳卒睦
　有二碑皆在今南京虞城縣此碑不見世次而後碑
　則頗完(集古/録)
　　　兖州
　　　　(襲慶府大都督府春秋戰國為魯邾二國之/境秦置薛郡二漢属魯國太山山陽郡晉属)
　　　　(魯郡山陽兼置兖州宋属魯郡太山髙平魏/后為晉郡北齊改為任城郡隋開皇三年郡)
　　　　(廢大業二年改兖州為魯郡唐武徳初克徐/圓朗復曰兖州天寳元年曰魯郡后陞太寧)
　　　　(軍節度周降防禦皇朝建隆元年復太寕軍/大中祥符元年陞都督府令縣七  瑕丘)
　　　　(奉符/仙源)　(泗水/莱蕪)　(龔邱/鄒縣)
秦泰山刻石并二世詔
　李斯篆在奉符縣泰山頂上(訪碑/録)
　小篆之法出於秦相李斯斯之相秦焚棄典籍遂欲
　滅先王之法而至已之所作則為萬世不可朽之計
　何其愚㢤按史記秦始皇帝行幸天下凡六刻石及
　　二世立又刻詔書於其傍今皆亡矣獨泰山頂上二
　世詔僅在所存僅十字耳今俗傳嶧山碑者史記不
　載又其字特差大不類泰山存者其本出於徐鉉又
　有别本出於夏竦家自唐封演已言嶧山碑非真而
　杜甫直謂棗木傳刻云余友人江休復謫官於奉符
　嘗自至泰山頂上視秦所刻石處云石頑不可鎸鑿
　不知當時何以刻也其四靣皆石無草木而野火不
　及故能若此之乆也然風雨所剥其存者纔數十字
　而已(集古/録)
　大中祥符嵗真宗皇帝東封此山兖州太守模本以
　獻凡四十餘字其後宋莒公模刻於石歐陽公載於
　集古録者皆同葢碑石為四面其三面稍磨滅故不
　傳世所見者特二世詔書數十字而已大觀間汶陽
　劉斯立親至泰山絶頂見碑四靣有字乃模以歸文
　雖殘缺皆首尾完具不可識者無㡬於是秦篆字本
　復傳世間矣碑既出斯立模其文刻石自為後序謂
　之泰山秦篆譜云(金石/録)
　史記載秦始皇帝及二世皆行幸郡縣立石刻辭今
　世傳泰山篆字可讀惟二世詔五十許字而始皇刻
　辭謂已亡莫可復見宋丞相莒公鎮東平日遣工就
　泰山摹倚墨本以慶歴戊子嵗别刻新石親作後序
　止有四十八字歐陽文忠公集古録亦言及人江鄰
　㡬守官奉符親到碑下纔有此數十字而已余以大
　觀二年春從二三鄉人登泰山宿絶頂首訪秦篆徘
　徊碑下其石埋植土中髙不過四五尺形制似方而
　非方四面廣狭皆不等因其自然不加磨礱所謂五
　十許字者在南面稍平處人常所撫搨故士大夫多
　得見之其三面猶殘缺蔽闇人不措意余審觀之隠
　隠有若字㾗刮摩垢蝕試令撫以紙墨漸若可辨自
　此益使加工撫之然終意其未也政和三年秋復宿
　嶽上親以氊推從事校之他本始為完善葢四面周
　圍悉有刻字總二十二行行十二字字從西南起以
　北東南為次西靣六行北面三行東面六行南面七
　行其末有制曰可三字復轉在西南稜上每行字數
　同而每面行數乃不同如此廣狭不等居然可見其
　十二行是始皇辭其十行是二世詞以史記證之文
　意皆具計其缺處字數適同於是泰山之篆遂成完
　篇宋歐陽二公初未嘗到惟憑工匠所説無(缺/)惟人
　多以二公為信故亦不復詳閲余既得墨本并得碑
　之形象制度以歸舊觀聞之多來訪問倦於屢報乃
　為此譜太凡篆字二百二十有二其可識者百四十
　有六今亦作篆字書之其毁缺及漫滅不可見者七
　十六以史記文足之註其下譜成猶壁間乆幽沉晦
　之迹今遂歴然秦至無義不足論然李斯小篆古今
　所師經千三百有餘嵗而復彰兹可尚也(河間劉/斯立)
秦嶧山碑
　在鄒縣山南二十里亦名鄒山秦始皇東行郡縣上
　鄒嶧山刻石頌秦徳李斯篆書(寰宇/記)
　始皇帝東廵羣臣頌徳之辭至二世時丞相李斯始
　以刻石今嶧山實無此碑而人家多有傳者各有所
　自來昔徐鉉在江南以小篆馳名鄭文寶其門人也
　嘗受學於鉉亦見稱於一時此本文寶云是鉉所摹
　文寳又言嘗親至嶧山訪秦碑莫獲遂以鉉所摹刻
　石於長安世多傳之(集古/録)
　唐封演聞見記載此碑云後魏大武帝登山使人排
　倒之然而歴代模拓之以為楷則邑人疲於供命聚
　薪其下因野火焚之由是殘缺不堪模冩然猶求者
　不已有縣宰取舊文勒於石碑之上置之縣廨今人
　間有嶧山碑者皆是新刻之本而杜甫直以為棗木
　傳刻者豈又有别本歟按史記二十八年始皇東行
　郡縣上鄒嶧山立石與魯諸儒生議刻石頌秦徳而
　其頌詩不載其他始皇登名山凡六刻石史記具載
　其詞而獨遺此文何哉然其文詞簡古非秦人不䏻
　為也秦時文字見於今者少此雖傳摹之餘然亦自
　可貴(金石/録)
漢居攝墳壇刻石二
　其一云上谷府卿墳壇其一云祝其卿墳壇皆居攝
　二年三月造上谷郡名祝其縣名不知所謂府卿與
　縣卿為何官葢自王莽居攝官名日易故史家不能
　盡紀也其曰墳壇者古未有土木像故為壇以祀之
　　兩漢時皆如此(金石/録)
漢孔徳讓碣
　葢其名已磨滅但云字徳讓者宣尼公二十世孫都
　尉君之子也仕歴郡諸曹吏年二十永興二年七月
　遭疾不禄碑在孔子墓林中永興孝桓帝王號也都
　尉者宙也(集古/録)
　漢𨽻不著書撰人名氏孔君名缺徳讓其字也孔子
　二十世孫仕至郡諸曹吏碑以永興中立在孔子墓
　林中(集古/録目)
　孔謙碣其名不甚可辨考孔氏譜得之所謂都尉君
　者太山都尉宙也孔融别傳云宙有七子融之次第
　六載於譜録者惟有謙之名見史晨碑
漢孔君墓碣
　在孔子墓林中其額題孔君之墓文已殘缺其前云
　元年乙未而元年上闕二字按東漢書自建武以後
　惟桓帝永夀元年嵗次乙未其他有三乙未皆非元
　年然則此碣所闕二字當為永夀也(金石/錄)
漢魯相韓勑造孔廟禮器碑
　碑云永夀二年嵗在涒灘霜月之靈皇極之日永夀
　桓帝年號也按爾雅云嵗在申曰涒灘桓帝永興三
　年正月戊申大赦改元永夀明年嵗次丙申日嵗在
　涒灘是矣霜月之靈皇極之日莫曉其義疑是九月
　五日(集古/録)
　漢𨽻不著書撰人名氏據碑孔子舅顔氏君魯親里
　并官聖妃后安樂里魯相河南京人韓勑字叔節復
　其里中繇役以尊孔子孔子廟舊嵗車見毁於秦項
　之際勑修立宅廟造爼豆瑟鼓之屬吏作二輿時桓
　帝永夀二年也(集古/録目)
漢韓勑碑隂題名
　自曲成侯王嵩二百河南成臯蘇漢明二百而下共
　六十二人孔彪孔宙皆在列中(復齋/碑録)
漢韓勑修孔廟後碑
　碑云皇漢帝元永夀三年青龍建酉(缺/)　　　升布
　天徳帝拜大臣曽曽𤣥𤣥云云末有府君諱勑字叔
　節等題名十一人闕里祖庭記有永夀三年韓勑修
　孔子墓碑在墓林中當是此碑(復齊/碑録)
　威宗永夀三年立其間云修飾舊宅改畫聖像立禮
　樂器車輿薦席墻屋壇井皆修廟事也其云謁廟拜
　墓謂孔墓也(𨽻/釋)
漢韓勑孔廟後碑隂
　碑隂凡五列所題士大夫可辨者七十人不名者八
　人漢人題名有稱徵試博士者此碑一人稱徵士葢
　聘召而不行者自第二至第五列以其後四行直書
　冡下復民姓名皆羣小也故不當律令後一行云永
　夀三年孔從事所立(𨽻/續)
漢韓勑孔廟後碑兩側題名
　兩題名廣不及尺長如其碑葢是刻於兩傍者趙氏
　録韓君後碑亦有隂豈即此耶或别有之也大中祥
　符年遣翰林待詔尹熈古書七十二賢賛有鐫記在
　其上又有知縣廟事孔子四十四代孫景同誌之文
　知此在孔林而為韓碑題名較然矣石之一有唐人
　李肱及慶歴中辛苦渝題識嵗月皆刻於漢字之上
　使古(缺/)　　　侵蝕吁可惜哉(𨽻/續)
漢泰山都尉孔宙碑
　碑云君諱宙字季將孔子十九世孫也年六十一延
　熹六年正月乙未以疾卒於家官閥甚簡又或殘缺
　不完但見其舉孝廉為郎遷元城令遂為泰山都尉
　爾(集古/錄)
　𨽻書不著書撰人名氏孔君名宙字季將孔子十九
　世孫後漢桓帝時為泰山都尉以疾致仕碑以延熹
　七年立(集古/録目)
　有漢泰山都尉孔君之碑篆額孔君名宙即融之父
　也歴郎中都昌長元城令泰山都尉威宗延熹六年
　正月卒碑以次年七月立(𨽻/釋)
漢孔宙碑隂
　碑殘缺其姓名邑里儘可見者纔六十二人共稱弟
　子者十人門生者四十三人故吏者八人
漢吳雄孔子廟置卒史碑
　𨽻書不著名氏其奏曰司徒雄司空戒言前魯相瑛
　言孔子廟褒成侯四時祠已即去有禮器無常人掌
　領乞置百石卒史出三家錢給饗禮元嘉三年奏制
　曰可司徒司空下魯相承書從事選年四十通經藝
　者永興元年相平等言司徒司空府除文學掾魯孔
　龢如牒并為賛刻於後吳雄河南人字李直趙戒成
　都人(缺/)　　　姓已字少卿平原髙唐人(集古/録目)
　漢碑在者多磨滅此碑幸完好可讀録之以見漢三
　　公奏事如此(集古/録)
　孔廟置守廟百石卒史孔龢碑無額在仙源縣威宗
　永興元年立碑載孔子十九世孫麟廉請置百石卒
　史一人掌廟中禮器魯相乙瑛書言之於朝司徒吳
　雄司空趙戒奏於上詔魯相選年四十以上通一經
　者為之時瑛已滿秩(缺/)　相平復以其事上於朝嘉
　祐中都守張稚圭按圖經云鍾繇書繇以魏太和四
　年卒去永興葢七十八年圖經所云非也(𨽻/釋)
　(缺/)
　
　到官謁孔子冢其他文字雖完皆不可次第魯相晨
　有兩碑皆在孔子廟中其一碑云臣䝉恩受任符守
　得在奎婁周孔舊寓又云臣以建寧元年到官其一
　碑云魯相河南史君諱晨字伯時從越騎校尉拜以
　建寧元年四月十一日戊子到官然則斯碑所載名
　晨者葢魯相史晨也(金石/録)
　漢故司空孔公文碑𨽻額闕里祖庭記云孔林有司
　空孔扶碑碑録云司農孔峡碑在仙源縣墓前建寧
　元年立農峡二字乃傳冩之訛其文上一半皆已淪
　缺僅存其下九行多者十有四字碑云孔子十九世
　孫則泰山都尉宙河東太守彪臨魯令僖之從昆弟
　也順宗紀陽嘉二年六月太常魯國孔扶為司空注
　云字仲淵次年十一月免詳此碑之辭乃司空當國
　時辟史晨之父為士曹屬東閣祭酒後三十有三年
　當靈帝建寧之元年晨自越騎校尉拜魯相以三月
　丙申受命四月戊午到官既謁見聖冡遂為司空公
　刻(缺/)　其文云五内慘惻霰然(缺/)　　　亡父見(缺/)
　　　　以示後昆葢是懷(缺/)　　　　非表阡納壙
　之文也趙氏以為魯相謁孔子文當是不見其額之
　故也(𨽻/續)
漢史晨祠孔廟奏銘
　魯相上尚書章其畧云建寧二年三月癸卯朔七日
　己酉魯相史晨長史臣謙頓首死罪上尚書臣晨頓
　首頓首死罪死罪臣以元年到官行秋饗飲酒泮宫
　復禮孔子宅而無公出海脯之祠臣輙依社稷出王
　家穀春秋行禮建寧靈帝年號也於此見漢制天子
　之尊其辭補頓首死罪而不敢斥至尊因尚書以致
　逹而已余家集録漢碑頗多亦有奏章患其磨滅獨
　斯碑首尾字備可見當時之制也(集古/録)
　魯相史晨祠孔廟奏銘靈帝建寧二年立按永興元
　年孔龢碑載呉雄奏用辟雍禮春秋饗孔廟出王家
　錢給大酒直距此終十有七年史晨復云到官秋饗
　無公出酒脯之祠至於自用俸錢乞依社稷出王家
　榖以共禋祀此葢有司崇奉不䖍旋踵廢革也孔龢
　碑中呉雄奏章則云奏雒陽宫此亦奏牘乃云上尚
　書者郡國異於朝廷不敢直達帝所因尚書以聞也
　(樊/毅)
　下民(缺/)　　　與此同
漢史晨饗孔廟後碑
　碑云魯相河南史晨字伯時從越騎校尉拜以建寧
　元年四月十一日戊子到官乃以今日拜孔子冡後
　有天授二年馬元貞題(復齊/碑録)
　前碑載奏請之章此碑叙饗禮之盛其補墻垣治瀆
　井種梓守冢皆在饗廟之後字畫亦大小不等葢史
　君孔林中事不一書也(𨽻/釋)
漢魯相謁孔廟殘碑
　文已殘缺碑云帝命英授俾相於魯吉日令辰欽謁
　(下/缺)存者八行共百七字兖州石氏題為駐蹕亭前新
　碑(復齊/碑録)
　首尾上下皆碎裂餘石纔有數行前有帝命筴授俾
　相於魯吉日令辰欽謁十四字又云春秋蒸嘗㡬以
　獲福葢是謁廟之文題為駐蹕亭前斷碑此亭葢在
　闕里趙氏著録有魯相謁孔子碑而無其説疑即此
　也(𨽻/釋)
漢博陵太守孔彪碑
　其名字磨滅不可見而世次官閥粗可考云孔子十
　九代孫潁川君之元子也舉孝㢘除郎中博昌長遭
　太守君憂服竟拜尚書侍郎治書御史博陵太守遷
　下邳相河東太守建寧四年(缺/)月卒其餘文字歴歴
　可讀以其斷絶處(缺/)　　難續故(缺/)　録然其終始
　畧可見矣(缺/)　　字皆亡為可惜也
　歐陽公云孔君名字磨滅不可見今此碑雖殘缺而
　名字尚可識云君諱彪字元上建寧四年七月卒(金/石)
　(録/)
　漢故博陵太守孔府君碑篆額孔君名彪歴郎中博
　昌長京府丞(京上/缺字)尚書侍郎治書御史博陵守下邳
　相河東守以靈帝建寧四年卒(𨽻/釋)
漢孔彪碑隂
　故吏司徒掾博陵安平崔烈字威考等十三人皆博
　陵人(復齊/碑録)
漢御史孔翊碑
　熹平元年立在冢前孔子十九世孫州舉孝㢘拜御
　史遷中牟洛陽令(闕里/記)
漢孔乗碑
　君諱乗字敬山修嚴氏春秋在孔子墓林中(闕里/記)
漢孔林殘碑
　篆書碑石中斷字畫磨滅不可讀(闕里/記)
漢御史大夫鄭宫碑
　在龔丘縣墓下(訪碑/録)
漢御史大夫卜式墓碑
　在奉符縣北二十五里(訪碑/録)
　(缺/)
　　　　　　　　　　　中侯尚書尚書僕射常山
　相山陽大守以威宗延熹七年卒(𨽻/釋)
漢山陽太守祝睦後碑
　前碑不知所立人名字兩碑所載官閥夀考年月悉
　同而此碑有立碑人名氏及睦氏世次云故吏王堂
　等竊聞下有述上之功臣有叙君之徳其餘文字亦
　完可讀(集古/録)
　漢𨽻不著書撰人名氏睦故吏王堂等所立其所叙
　述與前碑同(集古/録)
　漢故山陽太守祝君碑頌篆額與前碑皆在應食之
　逆數而上十月無甲子趙徳夫金石録識於目録之
　下云建寧二年六月然此碑其稍漫不可識者則十
　有四字其可識者三百十字而十月甲子又特全好
　無昏舛可信而不疑况是年六月一日辛未亦無甲
　子惟建寧三年十月乃正得甲子朔碑所謂其二年
　者元年之後二年也(集古/後録)
　
　
　
　
　
　寶刻叢編卷二
欽定四庫全書
　寳刻叢編卷三
　　　　　　　　　　　　　宋　陳思　撰
　　京西南路
　　　襄州
　　　　(春秋以來楚境秦南郡之北界二漢屬南陽/南郡魏置襄陽郡晉因之兼置荆州東晉置)
　　　　(雍州宋文帝割荆州置雍州後梁蕭詧都此/西魏改曰襄州隋開皇初郡廢大業初州廢)
　　　　(復置襄陽郡唐武徳四年曰襄州天寳元年/曰襄陽郡後為山南東道節度今縣六  襄)
　　　　(陽/城)　(鄧城/中廬)　(榖城/南障)　(宜/)
漢南陽太守秦君碑(互見鄧州/)
　在宜城(闕/)
　在今(闕/)　　之故(闕/)　　都也按漢紀中平三年二
　月江夏兵趙慈反殺南陽太守秦頡酈道元注水經
　云秦頡郡人以江夏都尉出為南陽太守卒於南陽
　還塟宜城余昔從事總幕奉饟荆楚道出古郡於荒
　烟落日弔所謂秦君冡者有碑巋然剥蝕殆盡徘徊
　其下親視臨搨僅得數十百字而止其額十大字曰
　漢故南陽太守秦君之碑其名字除拜俱不可攷天
　下碑録載秦君之碑有二一在宜城一在南陽惟碑
　首存歐趙二録止得碑首俱南陽本也余歴走邊郵
　四懷南陽之機探古索隠無所不到訪南陽之石無
　有矣惜哉(集古/後録)
漢荆州從事苑君碑
　漢故荆州從事苑君之碑篆額碑云君諱鎮字仲弓
　南陽人也碑殘缺不見立石年月(復齋/碑録)
漢築陽侯相景豹碑
　在榖城西一里文字磨滅(訪碑/録)
漢侍中王逸碑
　在宜城南三里(訪碑/録)
漢山陽太守碑
　在榖城縣北二十里(訪碑/録)
漢司徒掾梁君碑
　在榖城西四里建安二十七年立文字磨滅(訪碑/録)
　司徒掾梁君碑篆額惟存録碑二字碑録云襄州榖
　城有司徒掾梁君碑建安二十七年立此黄初前一
　年也豈吳人尚用漢歴乎否則誤字也梁君名休字
　元堅為郡五官掾歴郎中光禄主(缺一/字)辟司徒府掾
　拜新都令有𦵏年月而缺其所終太守趙君相與諡
　之曰貞文子銘詩以三言為文(𨽻/續)
漢郭先生碑
　不見書撰人名氏碑在襄州榖城縣界中其辭云先
　生諱輔字輔成又云年五十有二遇疾而終其文字
　古質蓋漢碑也其用鄉䣊字與漢婁夀碑同(集古/録)
　𨽻書不著書撰人名氏書字甚古盖漢碑也先生名
　輔字甫成荆州人碑在榖城縣(集古/録)
　集古録以為漢碑按後魏酈道元水經具載此碑云
　碑無年號不知何代人然則歐陽公何所據遂以為
　漢人乎余以字畫騐之疑魏晉時人所為既無歳月
　可考姑附于漢碑之末(金石/録)
　郭先生之碑𨽻額郭君名輔無歳月時代歐陽公以
　為漢碑趙以為魏晉字畫今碑有兩昭字晉人所諱
　疑此是魏刻(𨽻/釋)
魏襄陽太守劉府君碑
　魏故襄陽太守虎威將軍平都亭侯劉府君碑其字
　甚偉髙貴鄉公正元三年四月二十日辛丑建(復齋/碑録)
魏劉熹學生冡碑并隂
　在今榖城縣界中余為乾徳令時嘗以公事過榖城
　見數荒冡在草間傍有古碑傾側半埋土中問其村
　人為何人冡皆不能道而碑文磨滅不暇讀而去後
　數年在河北始集録古文思向所見榖城碑疑為漢
　碑求之又數年乃獲按襄州圗經云學生冡在縣東
　北水經云魏濟南劉熹字徳怡博學好古立碑載生
　徒百餘人其不終業而卒者𦵏于此號學生冡今碑
　雖殘缺而熹與生徒名字往往尚可見盖余昔所見
　乃學生冡而碑魏時碑也熹榖城令也(集古/録)
　𨽻書文字磨滅不完其間有稱大魏者又曰濟南劉
　熹字徳怡而最後有學生名百餘人并列其所授諸
　經襄州圗經曰熹常為榖城令學者多徃從之其受
　業未終而沒者悉𦵏之謂之學生冡此碑是也在榖
　城縣學生冡傍(集古/録目)
　魏學生塜碑在今襄州之榖城按鮑至南雍州記榖
　城榖伯綏之國其東北有學生冢冢有碑據酈道元
　水經注乃濟南劉熹字徳怡魏時宰縣雅好博古教
　學立碑載生徒不終業而卒者乾道初元春三月余
　督饟榖城撫得此墨本凡授尚書者二人授禮記者
　七人授孝經儀禮者各一人授左傳者六人授易者
　四人授詩者十七人各書州里姓氏字之而不名祭
　酒一人故吏二人生三十有八人童八人書姓字書
　名而不書里邑孔子作春秋視賢否為襃貶或以名
　或以字或書爵邑或不書豈亦春秋之法乎(集古/後録)
晉杜預碑
　在襄陽縣東九里峴山下(訪碑/録)
梁檀溪寺禪房碑
　梁信威主簿劉之􁁜序記室參軍鮑烱銘前輔國郡
　都曹參軍許璠書檀溪寺者東晉人張殷以宅所立
　咸安中沙門道安重建宋元嘉二十五年有西域浮
　屠又建禪房于池水之東其地逼隘梁天監四年勑
　别給池西之地移而立之碑于天監十一年四月立
　(集古/録目)
梁三絶碑
　劉孝儀文蕭子雲書普通三年立(諸道石/刻録)
梁重立羊祜墮淚碑
　梁大同中以舊碑殘缺再書而刻之碑隂具載其事今
　附于次(金石/錄)
　晉故使持節侍中太傅鉅平城侯羊公之碑篆額正
　書無姓名字畫亦類劉靈書年月同下碑(復齋/碑録)
　羊公墮淚碑不著書撰人名氏襄陽耆舊傳為李與
　初撰也梁大同十年雍州刺史以故碑闕落命别駕
　從事史劉伯推模立此本故碑一丈一尺開元間故
　碑尚無盖李翰林有龜頭剥落生莓苔之句今不存
　矣(集古/後録)
梁改墮淚碑
　劉之遴撰劉靈正書大同十年九月(金石/録)
梁平等刹下碑
梁興業寺碑
　庾元威撰(二碑諸道/石刻録)
周刺史豆盧公徳政碑
　在襄陽縣東三里(訪碑/録)
周襄州司馬陳府君徳政碑
　在襄陽縣西五里(訪碑/録)
後周故儀同陳毅誌
　保定五年癸未十二月辛邜朔十九日己酉立(復齋/碑録)
後周常樂寺浮圗碑
　周保定四年立記室曹胡達撰其辭云襄州刺史王
　秉字孝直建常樂寺塔七層其碑文作在開元寺塔
　院其文字書畫無過人者特以後周時碑文少見于
　世故存之(南豐集/古録)
大周鉅魏君之神道字
　在鄧城縣南十二里張相公墓前(訪碑/録)
隋興國寺碑并隂
　隋内史李徳林撰襄州祭酒從事丁道䕶書隋文帝
　父忠當魏周之際常將兵南定襄漢及文帝即位建
　此寺以祈福碑以開皇六年正月立(集古/録目)
　歐公常得啟法寺碑列於集古録中而于大學官楊
　襃處見興國寺碑以不得入録為恨今碑隂又有襄
　州鎮副總管桞止戈以下十八人姓名字畫尤完好
　歐陽公所未見也蔡君謨題其後云在杭州日坐客
　有曰小說稱丁貞永草永固知名丁何人也予謂道
　䕶豈其人耶按法書要録丁覘與智永同時人善𨽻
　書世稱丁貞永草非道䕶也(金石/録)
　興國寺在望楚山今為延慶寺(南豐集/古録)
　大興國寺銘李徳林撰丁道䕶書隋開皇間以襄州
　鳳林山鳳林寺為大興國寺至唐㑹昌五年武宗用
　道士趙歸貞説大毁佛寺復僧尼為民而寺廢懿宗
　朝州刺史蔣係請復寺為延慶寺從之建炎初寺為
　灰燼此碑獨巋然露立在今府城東南十里歐陽公
　頃嘗見墨本于學官楊君家欲求其本不知碑所在
　曾南豐謂延慶寺在望楚山非也城西南三里有山
　聳然曰尖山者其上可以見鄢城宋元嘉中武靈王
　駿更名望楚余登望楚屢矣鳥覩所為延慶者哉(集/古)
　(後/録)
　興國寺碑隂有桞止戈而下十八官姓名亦丁道䕶
　書蔡君謨題其後云杭州日坐有客曰小說稱丁貞
　永草永固知名丁何人也道䕶豈其人耶趙徳夫按
　法書要録曰非道䕶丁覘與智永同時世稱丁貞永
　章徳夫之言是矣余謂丁覘在時未必得此聲西臺
　既陷簡書湮散丁尋卒於維揚妙跡日為難得已而
　智永師盛以草書名江東然後人以永草配丁真也
　丁覘洪亭人梁孝元在荆州凡書記俱其筆當時尚
　為之語曰丁君十紙不敵王褒一字獨顔之推愛重
　而寳待之蕭子雲問典籖惠編曰君王賜書殊為佳
　乎姓名為誰編以覘對子雲嘆曰不為世所稱亦竒
　事事見顔氏家訓恐忘之聊附于此(集古/後録)
前陳伏波將軍陳詡墓誌
　周(碑缺/)撰開皇二十年十二月十八日𦵏(復齋/碑録)
隋啟法寺碑
　隋儀同三司周彪撰襄州從事丁道䕶書隋開皇初
　詔後周所毁佛寺皆復建之州人共造此寺刺史韋
　世康名之曰光福禪房後又改為啟法寺以仁夀二
　年十二月立并邑人趙勵等題名(集古/録目)
　此書兼後魏遺法與楊家本微異隋唐之交善書者
　衆皆出一法道䕶所得最多楊本開皇六年去此十
　七年書當益老亦稍縱也(蔡君/謨)
　蔡君謨博學君子也於書尤稱精鑒余所藏書未有
　不更其品目者其謂道䕶所書如此有大學官楊襃
　者喜収書家藏道䕶所書興國寺碑是梁貞明中人
　所藏君謨所謂楊家本者是也(集古/録)
　啟法寺碑開皇中立啟法寺今為龍興寺在襄陽城
　西(南豐集/古録)
　啟法寺碑仁夀二年建曾南豐以為開皇中立誤也
　道䕶之書見于世者獨興國寺碑與此碑爾二碑俱
　在襄州前年春訪碑于寺止得興國寺碑而啟法寺
　之碑無有此可珍也(集古/後録)
隋儒學碑
　大業二年立(諸道石/刻録)
唐襄州刺史鄒襄公張公瑾碑
　釋法琳撰蘇敬稚正書貞觀七年七月立襄陽圗經
　云碑今亡(復齋/碑録)
唐法門寺記
　無撰人名氏沈季範正書貞觀十一年二月十五日
　立(復齋/碑録)
隋處士羅靖誌
　處士以仁壽四年五月二十三日終夫人張氏於唐
　龍朔二十年終合𦵏於習池(復齋/碑録)
　襄陽有隋處士羅君墓誌曰君諱靖字禮襄陽廣昌
　人髙祖長卿齊饒州刺史曾祖𢎞智梁殿中將軍祖
　養父靖學優不仕有名當代碑字畫勁楷類禇河南
　然父子皆名靖為不可曉拓拔魏安同父名屈同之
　曽祖亦名屈祖孫同名常人無足言者但羅君不應
　爾也(容齋/隨筆)
　隋處士羅君碑字畫可喜而不載書人名氏初余至
　襄州刺史館余於州治之東地有木龕塵網如積掃
　滌而視之此碑也遂撫得之去年春余復有荆襄之
　行訪此碑則曰卒吏輩寳持不虔碎而棄之矣可謂
　不幸也昔林邑王楊邁死子咄立慕其父德改名楊
　邁昭穆兩世而一名余每笑嘆謂天下事何所不有
　今羅君之父名靖而羅君亦名靖殊不可曉羅君以
　仁壽四年卒夫人以龍朔二年𦵏自隋仁壽四年訖
　唐龍朔二年則夫人之守志盖五十有九年以壽終
　亦可尚矣(集古/後録)
華嚴寺西德義社浮圖銘
　儀鳯二年四月初八日立在鳯林山(復齋/碑録)
唐啟法寺金銅無量夀像碑
　唐張昌齡撰吳知禮分書永淳元年四月初八日建
　(復齋/碑録)
唐孔子廟堂碑
　唐于敬之撰正書無姓名垂拱元年立其前題魯大
　司冦贈太師宣尼父孔丘廟堂碑銘春秋之法或書
　字或書名皆所以寓褒貶意今敬之為孔子廟碑而
　斥其名何哉(金石/録)
唐襄州刺史封公碑
　撰人姓名殘缺宋之愻正書垂撰拱元年十月立字
　書頗佳之愻之問弟也(金石/録)
大周静貞觀碑
　何彥光撰正書無姓名登封元年二月立(金石/録)
唐尹仁恕妻章夫人墓誌
　正書無書撰人名氏題云三代孝子尹府君妻韋夫
　人墓誌開元二年十一月立(復齋/碑録)
唐遍學寺碑
　唐黄門侍即韋承慶撰太子詹事越國公鍾紹京書
　將仕即阮𢎞靖建禪院于遍學寺以開元二年立此
　碑(集古/録目)
　承慶有詞學張易之敗時承慶以付記方待罪衆推
　令草赦書承慶援筆而成衆壯之紹京景龍中以苑
　總監從討韋氏有功性嗜書家蔵王羲之獻之禇遂
　良書至数十百卷以善書直鳯閣武后時榜諸宮殿
　眀堂及銘九鼎皆紹京書也其字畫妍媚遵勁有法
　誠少與為比然今所見特此碑尚完尤為可愛也遍
　學寺於宇文周為常樂寺於今為開元寺(南豐集/古録)
　唐韋承慶撰鍾紹京書按書苑紹京者鍾繇十五世
　孫按姓纂繇弟演演孫雅雅五代孫韜韜孫寵寵曾
　孫法威生紹京乃鍾演十五世孫繇十五世之姪孫
　耳武后時題諸宮殿眀堂及洛九鼎俱紹京筆當時
　呼為小鍾景龍間以誅韋氏拜中書今朝廷稱其功
　勲忠鯁筆翰為三絕明皇在藩邸愛重其書及即天
　子位復拜户部尚書太子詹事此碑開元二年立(集/古)
　(後/録)
唐楚觀德政碑
　唐賈昇撰僧湛然分書開元八年立在硯山(復齋/碑録)
唐御製孔子廟堂􁆒
　開元十一年八月四日(諸道石/刻録)
唐刺史靳恒遺愛頌并陰
　唐張九齡撰高慈正書開元十一年立碑陰述羣宫
　陪靳使君登峴山紀文(復齋/碑録)
唐韓公井記
　不著書人名氏八分大書三字曰韓公井其記真書
　舊傳井有靈人不敢汲唐採訪使韓公酌而飲之由
　是汲者無患故以為名韓公名朝宗碑以開元中立
　在宜城(集古/録目)
　開元二十二年初置十道採訪使朝宗以襄州刺史
　兼山南東道採訪使襄州南楚故城有昭王井傳言
　汲者死行人雖渇困不敢視朝宗移書諭神自是飲
　者無恙人更號韓公井楚故城今謂之故牆由梁太
　祖父烈祖名盛當時避之故至今猶然此記今移在
　羣廨中(南豐集/古錄)
唐庫狄履溫遺愛頌
　唐周擇從撰蕭誠書天寳三載正月(金石/録)
　襄陽令河南庫狄君遺愛頌天寳中周擇從撰蕭誠
　書䂖已中斷僅存其半云名履溫峙之後按北史庫
　狄峙傳其先遼東人段四碑之苗裔以避難變姓庫
　狄(集古/後録)
唐尹仁恕文并旌表記
　不著書撰人名氏闕文凡十二字曰大唐孝子四葉
　旌表尹仁恕闕其後有記仁恕曾祖養伯字嗣宗祖
　怦字忠父慕先字冬筠仁恕字南金皆以孝行被旌
　表
唐尹氏孝德記
　唐吏部尚書同中書門下三品張柬之撰不著書人
　名怦字守忠襄陽人事親居喪皆以孝稱貞觀龍朔
　中再有詔襃美旌表門閭碑以天寳五年立(集古/録目)
　襄陽尹氏世以孝聞天下嗣宗生怦怦生慕先慕先
　生仁恕一門四闕而此記又張柬之作忠臣孝子萃
　此一碑可尊也(集古/後録)
唐放生池碑
　唐襄陽太守山南東道採訪使李憕撰為八分不著
　名氏憕以城下漢水為放生池立此銘不著年月(集/古)
　(録/目)
唐放生池石柱銘
　不著書撰人名氏天寳十載李憕為襄陽太守父老
　李君秀等請以襄陽臨溪兩縣江水近城者為放生
　池止人漁釣立石柱於東西境上以表之因以君秀
　等狀州符刻於柱上(集古/録目)
　放生池唐世處處有之王者仁澤及於草木昆蟲使
　一物必遂其生而不為私惠也易大𫝊曰庖犧氏之
　王也能通神明之德以類萬物之情作結繩而為網
　罟以佃以漁葢言其始教民取物資生而為萬世之
　利此所以為聖人也浮圖氏之說乃謂殺者有罪而
　放生得福苟其言則庖犧氏遂為人間之聖人地下
　之罪人也(集古/録目)
唐襄陽牧衛玠遺愛頌
　唐李邕撰蕭誠書天寳中立(訪碑/録)
唐襄陽牧獨孤册遺愛頌
　唐李邕撰蕭誠行書天寳中立(金石/録)
　唐江夏太守李邕撰蘭陵蕭誠書府君名册字伯謀
　河南人嘗為襄州刺史此碑襄人所立也石為四面
　其兩面剝缺不可讀不知所立年月(集古/録目)
　蕭誠書世多有而此尤佳碑在峴山亭下碑為四面
　而一面最完今人家所傳止有一面而余所得有二
　面故其一面頗有訛闕也府君諱册字伯謀河南人
　也(集古/錄)
唐襄陽令盧僎德政碑
　唐太子正字閻寛撰伊闕縣尉集賢院待制史惟則
　八分書僎字手成范陽人為襄州長史此盖去思碑
　也碑字多殘缺不見所立年月(集古/録目)
　唐襄陽令盧君政碑天寳中立(金石/錄)
唐王粲石井欄記
　魏侍中王粲故宅在㐮陽其石欄至唐猶存上元二
　年山南節度使來􁋟移之於刺史官舍叅謀甄濟撰
　記判官彭朝儀書上元二年七月立(集古/錄目)
　甄濟者韓愈所謂陽瘖避職卒不汚祿山父子事者
　也其文得之為可喜而朝儀書尤善皆可喜者也(南/豐)
　(集古/錄)
唐廣習池記
　唐盧允中撰大厯二年立(訪碑/録)
唐襄州新學記
　唐盧羣撰羅讓書貞元五年六月建碑陰題山南東
　道節度嗣曹王臯等十三人名衘(復齋/碑錄)
唐漢陽王張柬之碑
　唐李邕撰瞿令問八分書貞元十二年十一月立(金/石)
　(錄/)
唐王粲石井欄又記
　唐上元二年來􁋟移之州治立石作記貞元十七年
　于頔為節度又為之記掌書記胡証八分後又題記
　頔進封燕公隨軍屈賁貞元十七年六月立(集古/錄目)
唐修劉景升廟記
　唐盧羣撰正書無姓名無立石年月(訪碑/錄)
唐孟浩然碑
　唐樊澤撰正書無姓名無立石年月(金石/錄)
　唐處士孟君墓碑按唐史浩然襄陽人卒於開元之
　末樊澤為節度使乃刻碑鳯林山南封寵其墓余嘗
　親拜墓下碑劖兩面其一面極磨滅首行有江南風
　景四字墨工為之江南風景碑多不模傳余反復研
　味乃同一碑爾遂語諸人其後得全碑者自余始此
　碑樊澤撰不載書人姓名襄陽耆舊傳謂亦樊澤書
　其間可與言詩及詩語樂和詩字俱從㫖從寺此字
　於他書無所見獨見於此聊記之(集古/後錄)
唐樊成公遺愛頌
　唐中書舍人平章事李絳撰太子少保鄭餘慶書襄
　州刺史山南東道節度使袁滋篆額滋以憲宗時鎮
　山南言改故貞元中節度使樊澤在州有善政請立
　遺愛碑絳奉勅撰澤字安時南陽人後於荆南節度
　諡曰成碑以元和八年十二月立(集古/錄目)
　碑云相國賈公時鎮漢南以公為行軍司馬明年召
　賈公公代其鎮賈公者賈耽也初耽以德宗在梁使
　澤奏事俄有急詔以澤代耽大將張獻甫曰天子播
　越行軍以公命問行在乃反利公土地可謂事人不
　忠矣軍中不平請為公殺之耽曰是何謂也朝廷有
　命即為師矣碑稱銘書始下而人情悅毁譽之不可
　以為信如此(集古/後錄)
唐絳州長史李君夫人京兆杜氏墓誌
　從弟宣猷撰大和五年葬于襄陽明年厝于習池後
　記李公諱齊用大和九年卒祔于夫人塋孫亞夫記
　(復齋/碑錄)
唐文宣王廟記
　唐裴度撰崔倬書盧宏宣篆額大和六年四月(金石/録)
唐王粲石井欄别記
　唐㑹昌二年節度使盧鈞復理粲舊井别作新石欄
　而記之前武功縣尉李掖書(集石/錄目)
唐創修五道將軍記
　唐朱泳撰無書人名氏㑹昌三年七月(復齋/碑錄)
唐修興國寺舍利塔銘
　唐魏子仲述㑹昌四年二月建(復齋/碑錄)
唐漢江神廟記
　唐孟珏記正書無姓名㑹昌六年八月立(復齋/碑錄)
唐三聖蘭若鏡燈記
　唐楊知逺撰屈師穆八分書并右文篆額大中五年
　七月建(復齋/碑錄)
唐立蜀相武卿忠武侯諸葛公碑
　唐李景譲撰正書無名氏篆額大中十年三月建(復/齋)
　(碑/錄)
唐延慶院記并碑陰勅牒
　唐蔣係撰魏修正書咸通三年八月立碑陰勅牒二
　咸通二年趙韜正書(復齋/碑錄)
唐尊勝經
　咸通七年五月(諸道石/刻錄)
唐徐商德政碑
　唐李隲撰李曉𨽻書并篆額咸通六年十二月建(復/齋)
　(碑/錄)
唐延慶院經蔵銘
　唐趙璘撰裴光遠八分書并篆額咸通九年六月建
　(復齋/碑錄)
唐義亭記
　唐劉盧白撰裴光逺正書篆額咸通九年六月立(復/齋)
　(碑/錄)
唐聞喜亭記
　唐趙璘撰咸通十一年四月五日作亭(復齋/碑錄)
唐新剏池臺六詠
　唐裴坦撰正書無名氏咸通十一年立刻於聞喜亭
　記碑陰(復齋/碑錄)
唐雲麾將軍宋戎墓誌
　從孫程撰劉虔古書并篆額咸通十一年八月(復齋/碑錄)
唐社稷壇記
　唐容管經畧推官皮日休撰國子監缺學博士裴光
　逺八分山南東道節度使裴坦新修州之社稷壇以
　咸通十二年刻此記(集古/錄目)
唐山南東道左押衙韓玫誌
　正書無書撰人名氏乾符己亥九月(復齋/碑錄)
唐新立鎮南將軍劉表廟碑
　唐陵州刺史劉推撰并書劉表字景升山陽高平人
　後漢末為荆州牧僖宗時山南東道節度使劉巨容
　自稱裔孫碑以廣明二年立(集古/錄目)
唐劉表碑陰
　碑陰劉巨容題記與廟碑同巨容􁀙立廟因以墓側
　搆水亭為遊宴之所沃記表僚屬蒯越韓嵩等及蜀
　先主在荆州事迹未有表所作山道口亭銘刻在廟
　碑之陰(集古/錄目)
唐改封武威王新廟記
　唐徐礪撰正書無名氏篆額光化二年六月立在襄
　陽縣(諸道古/刻錄)
唐淮安王趙公祠堂記
　無建碑之嵗月又不載其名氏莫詳為誰余疑趙德
　諲即其人也按唐書德諲傳初從秦宗權為右將以
　討黄巢功授申州刺史而碑云大冦作二京陷公始
　為義陽郡即申州也又按光啟元年秦宗權陷襄州
　以德諲為山南東道節度留後文德元年德諲以襄
　州降以德諲為忠義軍節度使宗權平和中書令封
　淮安郡王遷拜次序與此碑所書俱合碑又云今令
　公功業不虧於舊日榮更顯於昔日今令公者其子
　中書令正凝正凝以天祐元年封楚王此碑葢立於
　龍紀之後天祐之前故正稱為令公也(集古/録)
後梁重建鼓角楼記
　鄭勞謙撰正書無名氏開元二年十二月(復齋/碑録)
梁修峴山亭記
　無書撰人名字篆額貞明二年十一月(諸道石/刻録)
晉卧龍山武靈王學業堂記
　李光圖撰正書無名字篆額天福三年七月記(復齋/碑録)
通州石固尉鄧荗誌
　毛元素撰無立石年月(復齋/碑錄)
梁將軍碑
　在榖城縣北二十里(訪碑/録)
節度使梁崇義碑
　在襄陽縣東二里(訪碑/錄)
大將軍席肅公之神道
陳仁稜書彌陁經
延慶院重修法堂記
韓思復碑
道德經幢
　五碑諸道石刻錄
　　　鄧州
　　　　(春秋時申鄧二國之地戰國屬韓自後屬楚/秦置南陽郡二漢因之晉屬南陽國又順陽)
　　　　(義陽二國之境宋齊為南陽郡後魏兼置荆/州西魏置重南陽郡唐武徳二年曰鄧州天)
　　　　(寳元年曰南陽郡梁陞為宣化節度後唐改/曰威勝周改曰武勝今縣五  掖縣  南陽)
　　　　(内鄉/順陽)　(淅州/)
漢張平子前後殘三碑
　漢崔子玉撰并書其刻石為二本一在南陽一在向
　城天聖中有右班殿直趙球者知南陽縣事因治縣
　廨毁馬臺得一石有文騐之乃斯銘也遂龕於㕔事
　之壁其文至凡百君子而止其後半亡矣其在向城
　者今尚書屯田員外郎謝景初得其半於向城之野
　自凡百君子已上其前半亡矣今以二本相補續其
　文遂復完而闕其最後四字然則昔人為二本者不
　為無意矣唐寳歴中有徐方囘者别得二十一字去
　是銘最後文疑球所得南陽石之半亡者爾今不復
　見則又亡矣惜哉(集古/錄)
　小篆世傳崔子玉撰并書衡字平子南陽西鄂人仕
　漢至河間相碑有二一在今鄧州南陽縣自凡百君
　子以上亡其半一在縣之向城村自凡百君子以上
　亡之今以二本相續而文遂完文章篆畫撫向城之
　本而勒之南陽更為横卷用便卷舒耳非如杜元凱
　兩碑之謂也(集古/後録)
漢司空宗俱碑
　碑云公諱俱字伯儷南陽安衆人也而其額題漢司
　空宗公之碑碑已殘缺不成文理而官秩名字鄉里
　特完可考故詳錄之(金石/錄)
　漢司空宗公碑篆額碑之文皆已殘缺惟名字郡邑
　父祖獨存而官秩尚可見宗公名俱以察孝亷為城
　門候歴郎中議郎五官中郎將越騎校尉汝南太守
　少府太僕太常遂拜司空范史(缺/)紀建寧三年七月
　太宗常俱為司空熹平(缺/)
漢司空宗俱碑陰
　宗俱碑陰額上六大篆曰門生立碑人名正碑甚刓
　滅碑背所損却不多上下凡四横書其人郡邑名字
　畧無推稱當是門生未筮仕者故吏不應無碑不傳
　於後世爾(𨽻/續)
漢宗資墓天禄辟邪字
　在宗資墓前石獸膞上按後漢書宗資南陽安衆人
　也今墓在鄧州南陽界中墓前有二石獸刻其膞上
　一曰天禄一曰辟邪(集古/錄)
　篆書四字後漢宗資墓前有二石獸刻其膞上各三
　字在鄧州南陽縣界中
漢圉令趙君碑
　其額題漢故圉令趙君之碑而最後題初平元年十
　二月二十八日立碑已訛缺名字皆不可考(金石/録)
　漢故圉令趙君之碑𨽻額名字俱缺趙君所歴二邑
　其一惟存新字而滅其下文其卒以靈帝中平五年
　又二年獻帝初平元年立此碑(𨽻/釋)
漢南陽太守秦君碑
　題云漢故南陽太守秦君之碑秦君不知為何人亦
　不著書人名氏其碑皆漫滅不可讀獨此篆完曰漢
　故南陽太守秦君之碑在南陽縣(集古/録目)
　文字已磨滅惟其額十大字尚完好故名字嵗月皆
　莫可考按後漢書靈帝紀中平三年二月江夏兵趙
　慈反殺南陽太守秦頡或云此即頡碑也然酈道元
　水經注載頡墓與碑皆在宜城此碑乃在南陽或是
　郡人所立德政頌爾(金石/錄)
　歐趙皆云文已磨滅惟存其額十大篆予所得者猶
　有九十餘字其後有孝亷十二人上計掾吏五人題
　名水經云宜城有南陽太守秦頡墓墓前有二碑頡
　郡人也以江夏都尉為南陽守道過宜城見一家東
　向頡駐車視之曰此可作冢後頡卒於南陽喪還至
　此車不肯進故吏因市此宅𦵏之則知此為秦頡碑
　也其間有光和三年字葢是述其前事天下碑錄云
　碑在宜城熹平年立非也(𨽻/釋)
漢蜀郡屬國都尉王君神道
　在南陽題云漢故蜀郡屬國都尉王君神道封陌按
　酈道元注水經淯水南道側有二石樓制作精妙題
　云蜀郡太守姓王字子雅南陽西鄂人(缺/)
　出(缺/)
　向城令張璿之撰孝女雙石樓記所書與水經注合
　惟水經誤以都尉為太守耳璿之記唐天寳七年建
　(金石/錄)
魏横海將軍吕君碑
　魏故横海將軍章陵太守都鄉侯吕君之碑篆額吕
　君名字皆刓剥以黄初二年卒魏𨽻之佳者惟鍾梁
　之碑四君范式碑則又次之此刻差勝賈逵劉熹爾
　(𨽻/釋)
　碑云君諱朗字義先博望人也其先四岳出自炎帝
　年六十有一黄初二年正月薨夏侯湛撰郡吏楊向
　勒銘碑在南陽縣
晉張平子碑陰頌
　晉南陽相夏侯湛撰𨽻書不著名氏湛因行縣至西
　鄂過衡墓刻此頌於碑陰(集古/錄目)
西魏持節征東將軍景宣頌
　大統十年七月初二日甲申建(復齋/碑錄)
　西魏征東將軍景宣碑石已破剥失其姓字其額云
　大魏持節征征下缺碑云君名景宣宣下又缺又云
　拜征持節征東將軍南陽太太下又缺當是持節征
　東將軍南陽太守故南陽立此碑也其(缺/)
　甲大同十年即西魏大統十年也此為大統無疑余
　故標其目曰西魏征東將軍景宣碑(集古/錄目)
東魏崇先寺記
　碑無歲月不知何時所立建此寺者隴西君君上滅
　一字其官為持節假撫軍將軍鎮逺將軍諫議大夫
　新野鎮將帯新野太守當郡漢廣兩郡大都督令以
　盧辨所作九命考之撫軍將軍大都督八命鎮逺將
　軍諫議大夫正六命又考新野郡在漢為縣晉大康
　中為侯國至惠帝始分南陽立新野郡齊永㤗元年
　魏孝文攻圍新野太守劉忌死之地入於魏惟漢廣
　郡求之於史無所得今南陽平氏有徐史君碑稱興
　和三年拜撫軍將軍南雍川刺史在漢廣置立州鎮
　其陰又有漢廣太守郡丞郡功曹等数人興和静帝
　年號此君疑亦當時人也(集古/後錄)
東魏徐穆之碑
　武定元年立在南陽縣(諸道石/刻錄)
唐南陽令鄧慈豐山堰記
　前南陽尉劉單撰幷書永徽三年正月十五日立(復/齋)
　(碑/錄)
唐開新野縣
唐立五羖大夫碣
　不著撰人名氏唐人鄭璉書據碑因過五羖大夫墓
　作此銘以開元二十三年六月立(集占/錄目)
　按寰宇記南陽縣西南七里有五羖大夫墓墓有碣
　即此碣也南陽故申伯之國楚文王滅申以為縣秦
　昭襄王使白起戍楚取郢即其地為南陽郡改縣曰
　宛五羖大夫宛人仕虞為大夫晉獻公滅虞虜之以
　媵於秦後亡走宛楚人執之繆公贈以羖羊之皮五
　授之國政故稱五羖碑云大夫姓百里名奚諸侯受
　封地方百里因氏焉莫知孰是(集古/後錄)
唐令長新誡
　開元中縣令徐抗所刻太室山人劉飛書在穰縣(集/古)
　(錄/目)
唐釋縣令勅
　唐南陽新野令李伯豫行書天寳六年十月建(復齋/碑錄)
唐孝女雙石樓記
　唐南城令張璿之撰正書姓名殘缺天寳七年三月
　(金石/錄)
唐南陽縣㕔西墉記
　唐徐方囘撰幷分書大中十一年立(訪碑/錄)
　方囘云寳應中為南陽令得崔子玉所作平子銘末二
　十一字闞於㕔之西墉按今西鄂石本末句見在方
　囘所得乃南陽半石之末也今又亡矣惜哉(集古/錄)
　歐陽公云方囘寳應中為南陽令得平子銘末二十
　一字闞於㕔之西墉頃余至南陽親摸此記記後别
　有小篆曰朝議即前行楚州寳應縣徐方囘大中十
　年冬領此縣十一年立此記寳應昔肅宗以楚州獻
　寳玉因以元年為寳應元年更楚之安宜為寳應縣
　自寳應紀元至大中十年相去實九十五年方囘大
　中十年始領南陽縣事所謂寳應中為南陽令歐陽
　公覽碑誤矣(集古/後錄)
　　　隨州
　　　　(春秋隨國戰國屬楚秦屬南陽郡二漢因之/晉屬義陽郡惠帝置隨郡宋齊因之西魏置)
　　　　(幷州後改曰隨州隋開皇中郡廢大業初州/廢置漢東郡唐武德二年曰隨州天寳三年)
　　　　(曰漢東郡皇朝乾德五年陞崇義軍節度太/平興國元年改崇信軍今縣三  隨縣  唐)
　　　　(城/)　(棗陽/)
漠舜子巷義井殘碑
　舜子巷義井碑凡二十三行行三十七字石理皴剥
　僅有五十餘字依約可辨其間有光和三年字知為
　漢碑也碑在隨之舜子巷元祐丁夘年郡守許覺之
　始徙於後圃識其陰云五大夫秦爵也秦距(闕/)
　　　漢東故物
菩提逹磨碑
圓覺大師塔碑
　三碑諸道石刻錄
(闕/)
　韓秀榮八分書(訪碑/錄)
唐静塞軍使張公碑
　無書寫人姓名及年月(訪碑/錄)
　
　
　
　
　
　
　
　
　
　
　寳刻叢編卷三
欽定四庫全書
　寳刻叢編卷四
　　　　　　　　　　　　　宋　陳思　撰
　　京西北路
　　　西京
　　　　河南府
後漢熹平石經
　自書丹使工鐫刻今所存諸經字體各不同雖邕能
　分善𨽻兼備衆體但文字之多恐非一人可辨史云
　邕與堂谿典楊賜馬日磾張馴韓説單颺等正定諸經
　今公羊論語之後惟堂谿日磾二人姓名尚存别有
　趙䧕劉𢎞張文蘇陵傅禎左立孫表数人竊意其間
　必有同時揮毫者予詳玩遺字公羊詩書儀禮又在
　論語上識者當能别之(並𨽻/釋)
魏三體石經遺字
　古文篆𨽻三體凡八百二十九字後漢熹平中校定
　五經使蔡邕以三體書
唐竇將軍墓誌
　不著書撰人名氏將軍河南人唐大穆皇后之族官
　至右屯衛將軍碑以神龍二年立今其文字缺滅將
　軍之名字皆不可見矣(集古/録目)
唐黄門監盧懷慎碑
　唐禮部尚書蘇頲撰𤣥宗八分懷慎字懷慎范
　陽人官至黄門監諡曰文成碑以開元八年立(集/古)
　(録/)
唐歙州刺史郭茂貞碑
　唐賀知章撰八八書姓名殘缺開元二十年十月(金/石)
　(録/)
唐賜中岳隠士司徒巨源手詔
　唐眀皇詔并謝表開元二十二年立在龍門(訪/碑)
　(録/)
唐龍門西龕石像碑
　唐張九齡撰分書姓名缺開元中立(金石/録)
唐令長新誡
　開元二十四年二月五日(諸道石/刻録)
　唐𤣥宗御製初𤣥宗擇令長一百六十三人又自製
　新誡宰相裴耀卿等請令集賢院善書者書以賜之
　其後諸縣往往刻石(集古/録目)
唐鄂州刺史盧府君碑
　唐李邕撰幷書天寳元年二月(金石/錄)
唐郇國公李君碑
　季子適撰史惟則篆書天寳四年九月(金石/錄)
唐陳留尉劉飛造像記
　唐史惟則八分書天寳九年十二月立按封演聞見
　記云𤣥宗嘗幸驪山登朝元閣命羣臣賦詩正字劉
　飛詩最清拔特蒙激賞右相李林甫怒飛不先呈己
　出為一尉而卒今此記有云頃校文金殿賡歌栢梁
　叨沐錦衣之賜遂有長沙之役如此則演所記為不
　誣矣記在龍門山字畫甚工而世頗罕傳(金石/録)
唐龍門觀音像記
　唐陶翰撰徐浩正書天寳中立(金石/録)
唐贈秘書監程文英碑
　唐北海太守李邕撰黄門侍郎張廷珪八分文英字
　文繹廣平人仕至桂州都督府長史贈秘書監碑以
　大歴七年五月立(集古/録目)
唐程文英碑隂贈告并重立碑記
　男程皓記程廪正書大歴七年五月十五日立在龍
　門(復齋/碑錄)
唐右金吾衛將軍兼建碑
　碑缺碑側有大歴八年遷塟(訪碑/錄)
唐辨正禪師塔銘
　唐太僕少卿鄭權規撰氾水縣令徐峴書并篆額禪
　師名崇一姓任氏濟源人𤣥宗時詔舉天下高僧四
　十九人分主諸寺禪師居東都天官寺後移居善興
　寺代宗親書院額曰法寳嚴持院德宗時賜諡辨正
　碑以貞元十年立在龍門(集古/錄目)
　徐峴書誠能行筆而少意思也往時石曼卿屢稱峴
　書曼卿多得顔栁筆其書與峴不類而遠過之不知
　何故喜峴書也余當曼卿在時稱猶未見峴書但聞
　其所稱曼卿没已乆始得此書遂録之爾(集古/錄)
唐宣武節度董晉碑
　唐中書舍人權得輿撰皇太子侍書殿中丞玉丕書
　晉字渾成河東虞郷人官至宣武節度使碑以貞元
　十五年立(集古/録目)
唐靈珍禪師塔銘
　唐徐峴撰幷正書元和八年八月(金石/錄)
唐散騎常侍黎公碑
　嗣子(名/缺)書大和中立(訪碑/錄)
唐香山寺碑
　唐白居易撰(諸道石/刻録)
唐修香山寺詩三十韻
　唐白居易撰賀拔惎書(訪碑/録)
唐醉吟先生傳
　唐白居易撰譚邠正書大中五年四月(金石/録)
唐八節灘詩并龍門二十韻
　唐白居易撰(訪碑/録)
唐白居易碑
　唐李商隠撰譚邠書大中五年四月(金石/録)
唐醉吟先生白公西北巖石碣
　樂天自著墓碣也白敏中書㑹昌六年十一月立(復/齋)
　(碑/録)
唐濳溪記
　唐杜宣猷撰正書無姓名咸通八年十月立濳溪在
　洛陽龍門山側地有溪谷之勝舊為宰相李藩别墅
　宣猷購得之加葺治焉(金石/録)
唐斛斯府君碑
　唐蘇頲撰梁昇卿八分書(訪碑/録)
唐廣志律師塔銘
　(諸道石/刻錄)
唐楊州都督薛公碑
　韓秀榮八分書(訪碑/録)
唐左丞暢悅碑
　(闕/)
　　　洛陽縣
漢太尉劉寛故吏碑
　漢𨽻不著書撰人名氏寛字文饒宏農華隂人靈帝時官太
　尉封逯鄉侯諡曰昭烈此碑故吏李謙等所立(集古/録目)
　寛有兩碑皆在洛陽上東門外官道傍此碑據藝文
　類聚乃桓麟撰後碑不知何人所為然字體則同也
　(金石/録)
　碑云君諱寛字文饒宏農華陰人也中平二年二月
　丁夘薨夏四月庚戍𦵏故吏李謙等立碑(復齋/碑録)
　(闕/)　　　　　　　　　逯鄉(闕/)　　　　　碑篆
　額劉公名寛其父崎為順帝司徒寛事靈帝兩為太
　尉通四載以中平二年卒故吏李謙等立此碑又有
　門生一碑皆在洛陽上東門外兩碑遣文頗相犯字
　畫又不相逺所叙歴官行事多與本傳合(𨽻/釋)
　漢太尉劉文饒碑一故吏李謙等立一門生商苞等
　立一在今西都上東門外官道之上洛陽尉射圃中
　近世好事者亭以覆之目其亭為寳刻葢以是碑為
　蔡中郎書故名焉二碑陰各有題名唐湖城公劉爽
　修碑記亦存焉予官洛五年每過上東必徘徊碑下
　想文饒之高風玩中郎之妙楷與歐陽信本之觀索
　靖書碑坐卧不能去何以異云因令工椎拓二碑及
　陰文裝為三帙而時觀之(東觀/餘論)
漢劉寛故吏題名
　寛碑有二具故吏門生各立其一也此題名在故吏
　所立之碑陰寛以中平二年卒至唐咸亨元年其裔
　孫湖城公爽以歲久皆仆於野為再立之并記其世
　序(集古/録)
　寛兩碑皆有陰唐咸亨中碑仆於野其裔孫周王記
　室參軍爽字元爽重為建立寛以中平二(闕/)
　十七人三河九十一人與其後八郡(闕/)　　　者三
　輔六十五人磨滅之字什五六郡(闕/)　　餘人可辨
　則什二三劉公兩碑俱有陰此則(闕/)生之陰也其字
　畫剛勁法度森嚴與石經公羊詩書相軋(𨽻/續)
漢太尉劉寛神道二
　其一曰漢太尉劉公諱寛字文饒其一曰漢太尉車
　騎將軍特進昭烈侯劉公神道各有一螭蟠屈乎其
　上而下作獸面如彛鼎間饕餮之象當是時雙闕所
　刻字法與正碑相類圖畫則㣲拙不及王稚子沈新
　豐之精也劉公𦵏於洛非僻
唐福先寺塔題名
　唐石洪撰王仲舒書元和四年(訪碑/錄)
　韓退之與石洪等題名在洛陽福先寺乃同遊者所
　書爾(金石/錄)
唐昇𤣥劉先生碑
　唐刑部侍郎馮宿撰右司郎中栁公權書翰林待詔
　唐𤣥度篆額先生名從政河南緱氏人居東都𤣥真
　宫敬宗師事之加檢校光禄大夫及先生之號碑以
　大和七年四月立二碑一在東都一在長安(集古/録目)
唐經陰符經序
　唐刑部尚書鄭澣撰序翰林學士桞公權書内供奉
　道士孫文杲刻以開成二年七月立在西京苑雍家
　經已殘缺所存者數十字(集古/録目)
　唐世碑碣顔桞二家書最多而筆法往往不同分權
　書髙重碑余特愛模者不失其真鋒鋩皆在至於陰
　符經序而蔡君謨以為桞書之最精者云善藏筆鋒
　與余之說正相反然君謨書擅當世其論必精故為
　誌之
　余自皇祐中得公權所書陰符經序遂求其經云石
　已亡矣常意必有藏於人間者求之十餘年莫可得
　治平三年有鐫工張景儒忽以此遺余家小吏遽録
　之信乎余所謂物常聚於所好也(並集/古録)
唐照公塔銘
　唐太子少傅分司東都白居易撰劉禹錫為秘書監
　分司東都時書照公名神照姓張氏蜀州青城人居
　東都奉國寺碑以開成三年立(集古/録目)
唐𤣥度十體書
　唐翰林待詔沔王友唐𤣥度書凡古文大篆八分小
　篆飛帛倒薤散𨽻懸針鳥書垂露十體并各叙其所
　起刻石有二一在故相宋公家一在太常少卿李丕
　緒家同出一本而傳摹小異(集古/録目)
唐福先寺題名
　唐河陽三城節度使韋隩題大中十二年(集古/録目)
楊凝式長壽華嚴院東壁詩
　少師此詩本題於西都長壽寺華嚴院東壁僕近歲
　官洛因覽宋次道三川官下記知之亟往觀焉墨蹤
　石本皆不復存院僧云三十年前有士人寓是院數
　歲及徙居他郡壁與石亦弗之見豈非好事者負之
　而趨乎今忽得此殊可欣也(東觀/餘論)
楊凝式題名并詩
　不著年月凝式時為太子賓客又其一稱歲在癸丑
　者周廣順二年也又有詩二首凝式時為太子少師
　按凝式當晉天福初為太子賓客其分司為少師在
　漢乾祐中石在洛陽人家(集古/録目)
　洛人好楊凝式少師書信可傳寳但自唐中世以来漢晉書
　法不傳如凝式輩所祖述者不逺㑹稽父子筆法似不如是
　洛人得楊真蹟夸詡以為希世珍所謂子誠齊人耳(東觀/餘論)
金剛經
　其字體類徐浩書一云屈賁書(訪碑/録)
如筠禪師碑
　唐楊逺書(訪碑/錄)
尊勝經幢
　梵書(訪碑/錄)
心經幢子
　篆書(訪碑/錄)
廣愛寺碑
　訪碑録
　　　壽安縣
唐甘棠館記
　唐壽安尉蕭昕撰大理評事史鎬八分書盧璟篆額
　甘棠館者前縣令李公字退思所立此碑大厯十一
　年縣令李總所建又有重刻碑記貞元八年縣令李
　嗣刻並往還此館題名者十六人附於後(集古/録目)
唐甘棠館題名
　唐人題名始終貞元大中之間自司勲員外郎薛存
　誠至東都留守韋夏卿凡數十人(集古/録目)
　自唐德宗貞元以來止於㑹昌文字多已磨滅惟髙
　元裕韋夏卿所書尚可讀甚矣人之好名也其功德
　之盛固已書竹帛刻金石以垂不朽矣至於登髙望
　逺行旅往來慨然寓興於一時亦以勒其姓名留於
　山石非徒徘徊俯仰以自悲其身世亦欲來者想見其
　風流夏卿所記留連感愴意不淺也故余於集古每
　得前世題名未嘗不錄者憫夫人之甚好名也(集古/録)
唐東都留守李憕碑
　唐中書舎人李紓撰洪州刺史沈傳師書商州防禦
　隨軍儲彧篆額憕隴西成紀人官至禮部尚書東都
　留守禄山叛攻東都城陷死之追贈太尉諡曰忠懿
　碑以大厯四年立(集古/録目)
　唐贈太尉李憕碑文宗時立(金石/録)
唐崔能神道碑
　唐兵部侍郎李宗閔撰能弟檢校吏部尚書判東都
　尚書省從書户部尚書胡証篆額能字子才清河東
　武城人官至嶺南節度觀察使贈禮部尚書碑以長
　慶三年立(集古/録目)
唐淮南節度崔從碑
　唐翰林學士蔣伸撰權知太子少傅栁公權書從字
　子義清河東武城人官至淮南節度副大使贈司空
　諡曰貞碑以大中八年立(集古/録目)
　　　福昌縣
唐榖州刺史裴君清德頌(并陰/)
　正書無書撰人姓名永徽五年三月立(金石/録)
　裴君名律師碑篆書題額云大唐榖州刺史裴公德
　政之碑按隋書義寧二年以新安縣置新安郡唐武
　德元年曰穀州貞觀元年徙穀州治澠池六年徙治
　福昌顯慶二年州廢以福昌永寧長水屬洛州(復齋/碑錄)
周福昌令張公頌
　前鳯閣舎人薛稷撰不著書人名氏考其字書疑亦
　薛稷所書也張君漢相蒼之二十九世孫武后時自
　福昌令徙為洛陽令而福昌人為之立此碑張君名
　及立石年月皆剥缺不可辨(集古/錄目)
　周福昌令張君清德頌大足元年九月立(金石/録)
　　　伊陽縣
唐監察御史李希倩碑
　唐李邕撰梁昇卿八分書徐浩篆額天寳二年四月
　(金石/録)
唐乘真禪師靈塔碑
　唐長子主簿王雄風撰胡霈然書并篆額禪師姓麻
　氏陸渾人景龍二年為陸渾山圖以獻中宗自書寺
　名曰兠率以賜之及其卒衛尉卿崔從禮之妻李氏
　得其舍利起塔而藏之碑以天寳七年八月立(集古/録目)
唐元魯山墓碣
　唐監察御史李華撰太子太師顔真卿書(闕/)院學
　士李陽冰篆額魯山名德秀字紫芝河南人常為魯
　山令碑以建中四年秋立(集古/錄目)
唐平泉山居詩
　唐李德裕撰并八分書開成五年(金石/録)
　唐李德裕撰平泉者德裕山居之所也其間多得四
　方奇草異木名花怪石而置之因總為之記其在平
　泉及歴守宜春金陵至於為相有平泉詩凡六十七
　首同以刻石皆𨽻書又有臨池榻記凡數十字篆書
　皆不著名氏(集古/録目)
　讀山居詩見文饒夢寐不忘於平泉而終不得少償
　其志者人事固多如此也余聞釋子有云出家是大
　丈夫事葢勇决者人之所難也而文饒詩亦云自是
　功髙臨盡處禍來名滅不由人者誠哉是言也(集古/録)
唐平泉草木記
　唐李德裕撰并分書開成五年(金石/録)
　德裕處富貴招權利而好奇貪得之心不已至或疲
　弊精神於草木斯其所以敗也其遺戒有云壞一草
　一木者非吾子孫此又近乎愚矣(集古/録)
唐檢校户部尚書髙重碑
　姪元裕撰栁公權正書㑹昌四年十月
　　　清河縣
周伊州刺史衛府尹碑
　彭元覺撰趙楚英書天授二年立(訪碑/録)
周蘭陵縣君蕭夫人碑
　長安二年(訪碑/録)
周杭州刺史李公碑
　郜恭書(訪碑/録)
唐襄城令贈魏州刺史李公碑
　薛稷書(訪碑/録)
唐散騎常侍贈侍中趙郡成公碑
　唐薛稷書撰(訪碑/録)
唐幽州都督孫公碑
　唐徐彥伯撰開元二年(訪碑/録)
唐左僕射太子少保徐國公劉公碑
　　撰寫人缺開元三年(訪碑/録)
唐懷州刺史陶大舉碑
　唐姚崇撰徐嶠之書開元八年(金石/錄)
唐易州遂城令康府君碑
　唐沈淮南撰徐誥書開元九年十月(金石/録)
唐工郜侍郎趙國公碑
　撰寫人缺開元十一年(訪碑/錄)
唐贈羽林大將軍泉君碑
　據通志泉君碑有二皆在西京一云後魏大將軍贈
　并州大都督泉府君碑無撰書人名氏年月一云左
　右衛大將軍衛尉正卿卞國公贈羽林大將軍泉君
　碑與此官同
　長子隠叙蘇晉銘彭杲書仲子靖題額開元十五年
　二月立泉君者髙麗葢蘇文之孫泉南生之子也髙
　宗時與南生同歸朝仕至衛尉卿(金石/録)
唐岷州刺史王君碑
　唐李邕撰梁昇卿分書元行冲題額開元十五年立
　(訪碑/録)
唐桂州都督李公碑
　唐李峴撰張乾䕶書并刻開元十八年(訪碑/録)
唐陳州刺史陶公碑
　唐姚奕撰序張昇銘徐浩書開元二十年(訪碑/録)
唐工部侍郎李景伯碑
　從子訥撰梁昇卿分書開元二十五年(訪碑/録)
唐荆州都督府長史孫公碑
　唐張嘉貞撰子庭飄書開元二十六年(訪碑/録)
唐興州司馬王府君碑
　唐郭子晉撰趙崇德行書天寳元年二月(金石/録)
唐盧州司馬劉府君碑
　唐梁獻撰天寳七年(訪碑/録)
唐宋州虞城令李府君碑
　唐盧州重撰胡霈然書并題額天寳九年(訪碑/録)
唐京兆杜夫人碑
　唐翟頲撰徐浩正書天寳十一年十月(金石/録)
唐贈太僕卿韋公碑
　天寳十三年立(訪碑/録)
唐裴公碑
　唐崔造撰韓秀弼書大歴十四年(訪碑/録)
唐贈左僕射嗣曹王戢碑
　唐趙贊撰行書無姓名貞元四年七月(金石/録)
唐長安尉王之咸碑
　唐于邵撰韓秀榮八分書貞元十年正月(金石/録)
唐太子中允范陽盧府君碑
　唐于邵撰鄭餘慶書(訪碑/録)
唐清河崔公碑
　書撰人缺貞元二十一年立(訪碑/録)
唐歙州刺史盧瑗碑
　裴度撰裴璘正書元和元年(金石/録)
唐惠林寺題名
　唐韓愈書元和四年閠三月(金石/錄)
唐惠林寺新修軒廊記
　元和十一年(訪碑/錄)
唐著作郎權公碑
　唐趙贊撰序鄭絪銘鄭餘慶分書元和十四年立(訪/碑)
　(録/)
唐散騎常侍裴公碑
　唐盧術文鄭還古正書開成五年四月(金石/録)
唐舍人裴公改葬碑
　唐馬曙書撰大中七年立(訪碑/録)
唐王有方碑
　唐李邕撰并書(訪碑/録)
唐睦州刺史王君碑
　唐史惟則分書(訪碑/錄)
唐中書侍郎孫公碑
　撰寫人及年月并缺(訪碑/録)
唐右衛大將軍泉府君碑
　唐劉應道撰王知敬書年月缺(訪碑/録)
唐太原尹唐公碑
　唐嵩陽觀主盧曉八分書(訪碑/録)
唐諫議大夫溫府君碑
　唐牛僧孺撰裴潾書(訪碑/録)
唐惠林寺碑
　唐李景讓撰(訪碑/錄)
唐崔府君碑
　唐崔融撰(訪碑/録)
唐崔𢎞禮碑
　唐白居易撰并書(訪碑/錄)
唐太子賔客孔府君碑
　撰寫人缺歳次丙午立(訪碑/錄)
唐平陽敬府君碑
唐刑部尚書鄭絪碑
惠林寺佛殿記(永淳三年/)
　三碑諸道石刻錄
　
　
　
　
　
　
　
　
　
　
　
　
　寳刻叢編卷四
欽定四庫全書
　寳刻叢編卷五
　　　　　　　　　　　　　宋　陳思　撰
　　京西北路下
　　　許州
　　　　(春秋許國戰國屬轉秦置潁川郡漢髙帝為/韓國㝷復故後漢因之魏晉並為潁川郡後)
　　　　(魏亦同東魏改曰鄭州後周曰許州隋開皇/初郡廢大業初州廢復置潁川郡唐武德四)
　　　　(年曰許州天壽元年曰潁川郡後陞忠武軍/節度梁改為匡國軍唐滅梁復曰忠武皇朝)
　　　　(元豐三年陞潁昌府崇寧四年建為南輔今/縣七  長社  郾城  陽翟  長葛  臨潁)
　　　　(舞陽/郟縣)
漢郭禧前碑
　文字殘缺所存才百許字共可見者公諱禧字君房
　而已禧郭躬從孫也郭氏世為陽翟人自躬以下皆
　葬陽翟其墓尚存今此碑缺處猶有陳留扶溝字疑
　禧嘗寓居是邑其卒也返葬故鄉而漢書注遂以為
　扶溝人恐誤(金石/録)
　太尉郭禧斷碑篆額所存其上一段字畫方勁前後
　数行僅有數十字可認其中彊半剥落篆額亦然首
　行却有郭君名字禧以靈帝建寧三年為太尉光和
　二年薨(𨽻/續)
漢郭禧碑陰
　其首有四大字云故吏人名其下列故吏密張立度
　成匽師張協子通雒陽李蒼子考故民河南陰德紀
　信以下凡百餘人字畫完好者甚多筆法淳古可愛
　(金石/録)
漢郭禧後碑
　碑殘缺尤甚其畧可辨者惟光和二年夏五月甲寅
　大中大夫故太尉郭公薨而其額題漢故太尉郭公
　神道字畫尚完(金石/録)
漢丹陽太守郭旻碑
　碑云君諱旻字巨公有周之裔也又云俾守丹陽為
　政四年以公事去官年過耳順寢疾􁡠頺延熹元年
　卒三載禮闋諸子已刻墓道之銘矣而碑石狹小加
　有瑕瘢後十餘年當孝靈光和之二年其從子五原
　太守鴻因𦵏太尉公遂與其孫范不改舊文重立此
　碑今石中有裂文子在越時纔得其上一段後一紀
　尤延之持節江東以其下一半相贈合而為一遂成
　全碑(𨽻/續)
漢文範先生陳仲弓碑
　其額題云漢文範先生陳仲弓之碑碑文字已漫滅
　蔡邕字畫見於今者絶少故雖漫滅之餘尤為可惜
　按邕集仲弓三碑皆邕撰其一碑云中平三年秋八
　月丙子卒而三碑皆云春秋八十有三後漢書仲弓
　傳以為中平四年八十四卒於蒙者傳疑誤(金石/録)
　漢文範先生陳仲弓之銘篆額兩行額下有穿穿下
　數行僅存最上一字獨醇字瞭然可識前一行者其
　右從月又前一行彷彿是君字蔡中郎為仲弓作三
　碑其第二碑有含光醇德之句前有徵士陳君但相
　去差逺中間無從月者疑此非中郎所作趙氏有仲
　弓殘碑以校集本凡改定數字豈即此碑乎(𨽻/續)
漢陳仲弓碑陰
　碑陰故吏姓名多已刓缺蔡邕小字八分惟此與石
　經遺字爾石經字畫謹嚴而此碑陰尤放逸可愛(金/石)
　(録/)
漢陳度碑
　文字殘缺不完其畧可識者云君諱度字妙髙陳國
　相人而最後題中平四年九月二十日己丑立(金/録)石
　君名度字妙髙陳國柘人靈帝中平二年卒又二年
　立碑此刻大半紊碎所存僅二百字少成句讀其中
　並無官稱郡國志陳國有柘縣苦縣沛國有相縣苦
　在春秋時曰相趙氏認柘作相誤也(𨽻/續)
漢司空掾陳寔碑
　碑已殘缺不可辨惟其首八大字尚完字畫奇偉在
　頴川陳太丘墓側按後漢書太丘傳載二子紀諶紀
　為大鴻臚諶不著其為何官惟劉孝標注世説引海
　内先賢傳曰諶字季方寔少子也司空掾公車徵不
　􁂗蚤卒然則斯碑豈非陳諶碑乎(金石/録)
　漢故司空掾陳君碑篆額蔡中郎所作第三碑也此
　碑僅有前七十字下文盡皆不存中郎作太丘第一
　碑云春秋八十三中平三年卒漢史誤作四年此碑
　作五年者乃豫牧立碑之年也趙氏跋云文已殘缺
　不可辨惟八篆額字畫竒偉引世說注太丘次子諶
　嘗以司空掾召謂此是陳諶之碑殊不知碑中自有
　大丘姓名其文又在蔡邕集葢不能認碑故有斯誤
　(𨽻/續)
漢河南尹蘇府君碑額
　漢故河南尹蘇府君碑在許州道傍碑無文詞惟此
　十字其額爾(金石/録)
漢尚書左僕射荀公碑
　在長社縣東北七里冢前文字磨滅(訪碑/録)
魏公卿上尊號奏
　唐賢多傳為梁鵠書今人或謂非鵠也乃鍾繇書爾
　未知孰是(集古/録)
　不著書撰人名氏與受禪壇記同漢既禪位文帝未
　受魏相國安樂侯華歆等上表勸進(闕/)　公卿將軍
　上尊號奏篆額相傳以為鍾繇書其中有大理東武
　亭侯臣繇者乃其人也當時内外前後勸進之辭不
　一此葢其最後一章碑自造於華裔字之誤石理皴
　剥字跡晻昩今世所傳者多是前一段爾(𨽻/釋)
魏尊號奏碑陰
　碑云陛下即位光昭文德以翊武功勤恤民隠視者
　如傷凡十行刻於碑陰葢尊號奏文多不能盡故刋
　於碑陰以足知非别碑也石埋皴剥世多不傳𨽻釋
　載自造華裔字之後石埋皴剥字跡晻昩謂此碑也
　(復齋/碑録)
魏受禪表
　世傳為梁鵠書而顏真卿又以為鍾繇書莫知孰是
　(集古/録)
　𨽻書不著書撰人名氏世傳以為鍾繇書或以為梁
　鵠書魏文帝黃初元年為壇於繁昌以受漢禪碑不
　著所立年月在魏文帝廟中(集古/録目)
　繁昌縣城内有三臺時人謂之繁昌臺壇前有二碑
　魏文帝受禪於此自壇而降曰舜禹之事吾知之矣
　故其石銘曰遂於繁昌築靈壇也於後其碑六字生
　金論者以為司馬金行故曹氏六世遷魏而事晉(水/經)
　魏受禪表篆額在許昌亦曰鍾繇書所謂表者葢表
　揭其事非奏表之表也水經云繁昌城内有三臺人
　謂之繁昌臺壇前二碑其後六字生金論者以為司
　馬金行故曹氏六世遷魏而事晉此葢附㑹符命之
　誤也(𨽻/釋)
　魏受禪表王朗文梁鵠書鍾繇鐫字謂之三絶(劉禹/錫嘉)
　(話/)
　廷康元年獻皇帝詔張愔持節持璽綬禪位於魏丕
　即築壇受禪頋羣臣曰舜禹之事吾知之矣乃立二
　碑此其一也碑後六字生金論者以為司馬金行故
　曹氏六世遷魏而事晉嘉話録云此碑王朗文梁鵠
　書鍾繇鐫時稱三絶書斷則謂元常八分入妙魏受
　禪碑為最直言鍾元常未知孰是近時士大夫學𨽻
　者多學此碑余謂捨石經而學此碑如學畫虎此可
　與知音者道(集古/後錄)
晉議郎陳先生碑
　𨽻書不著書撰人名氏碑字斷缺其可見者曰延頴
　川許昌人不知其為名與字也其額曰晉故議郎陳
　先生碑元康二年門生君含等立(集古/録)
晉尉氏令陳君碑
　𨽻書今碑石殘缺不可悉考其可見者曰字道臧太
　尉掾之小子其額曰晉尉氏令陳君碑以此知其官
　及姓氏也(集古/錄目)
東魏造石碑
　不著書撰人名氏陽翟郡防境大都督石文達等為
　太守敬曦造像記以武定七年立(集古/録目)
北齊赫連府君清徳頌
　據北史列傳子悅為鄭州刺史郡人請為立碑詔許
　之碑所載亦同而碑乃在今許昌者按隋書地里志
　潁川郡舊置潁川東魏改曰鄭州後周改曰許川(金/石)
　(録/)
唐題度人經變相
　予家舊藏唐閻立本畫靈寳度人經變禇遂良題字
　惜其歲久湮滅將失傳獨字畫僅可模刻以貽好事
　云元祐戊辰仲冬韓城范正思記(本碑/跋)
唐文蕩律師塔碑
　唐前河南告成尉盧奐撰著作郎魏栖梧書律師姓
　藥氏河南密縣人開元十三年十月弟子一智為之
　建塔立此碑在陽翟縣(集古/録目)
唐立舞陽侯祠堂碑
　唐校書郎王利器撰集賢院待制史惟則八分前京
　兆府司録徐浩篆額舞陽令張紫陽䓁修廟記也碑
　以天寳二年二月立在舞陽縣(集古/錄目)
唐讀樊丞相傳詩
　唐河陰陰尉鄭炅之撰安定胡霈然分書不著年月
　(集古/録目)
唐頴陽觀碑
　唐張粲撰史惟則分書天寳五年七月立(金石/録)
唐陳太丘祖德碑
　系孫兼撰序伾撰銘伾子膺書天寳九載十一月立
　(金石/録)
唐善財寺碑
　唐史惟則分書在陽翟縣(訪碑/録)
唐立漢黄公廟碑(在陽/翟)
　唐李翰撰張從申行書李陽冰篆額建中三月立(金/石)
　(錄/)
唐張敬因碑
　唐顏真卿撰并書在許州臨潁縣民田中慶厯初有
　知此碑者稍稍往摹之民家患其踐田稼遂擊碎之
　余在滁陽聞而遣人往求之得其殘缺者為七段矣
　其文不可次弟獨其名氏存焉曰君諱敬因南陽人
　也其字畫尤竒甚可惜也(集古/録)
　敬因南陽西鄂人子匡濟為淮西節度使追贈敬因
　和州刺史此碑埋没已乆慶厯初縣民耕出之逺近
　聞者争往摹搨村民厭苦其擾遂擊碎之今在者數
　段耳人猶模之故其文不完真卿官爵及立碑年月
　則皆亡矣(集古/録目)
唐陽翟縣㕔壁記
　唐許堯佐撰吳宗冉書元和十四年五月(金石/録)
唐令長新誡
　唐𤣥宗御製太和九年縣令李易簡建鄭宗冉書此
　本無𤣥宗勅書而别有勅語乃當時召新除令長賜
　食於朝堂而遣之叮嚀慰勉之言也在舞縣(集古/録目)
唐陽翟縣水亭記
　唐魏庾撰并書大中五年五月(金石/録)
唐陽翟縣新石橋記
　唐崔周衡書(訪碑/録)
唐立舞陽侯樊君碑堂記
　裴頴撰唐長孺八分書(諸道石/刻録)
唐石橋記
　崔周衡書在陽翟縣(訪碑/錄)
　　　鄭州
　　　　(秦屬三川郡二漢及魏屬河南郡晉置滎陽/郡後魏為東恒農郡東魏置廣武郡後周置)
　　　　(鄭州隋開皇十六年曰營州煬帝初復為鄭/州尋廢置滎陽郡唐正觀元年州廢自武牢)
　　　　(移鄭州治此天寶元年曰滎陽郡皇朝景祐/元年號奉寧節度崇寧四年建為西輔今縣)
　　　　(六/)　(管城/原武)　(榮陽/滎澤)　(新鄭/密縣)
晉右將軍鄭烈碑
　不著書撰人名氏字為𨽻書烈字休林滎陽人官至
　兖州刺史輕車將軍拜平莞侯拜議郎卒贈右軍将
　軍諡曰僖故吏殿中監申楊等立此碑以太康四年
　立(集古/錄)
　碑云君諱烈字休林又云曾祖先生皇祖徵君顯考
　將作大匠實有茂德載在國策烈晉史無傳以碑考
　之嘗為文帝參佐武帝時仕為兖州刺史封東莞男
　以疾徵拜議郎卒於太康二年追贈右軍將軍諡曰
　僖侯云(金石/錄)
　晉故右軍將軍平莞僖侯鄭府君之碑𨽻額鄭君名
　烈滎陽人仕於晉初至兖州刺史輕車將軍召拜議
　郎以太康二年八月卒故吏申楊等立此碑四年之
　七月也鄭君所封其上一平字則曉然可識下一字
　則微有缺損小歐陽謂之平莞侯趙氏以為東莞則
　誤也晉縣亦無平莞非郷名即亭名也予嘗以魏末
　至晉末𨽻字無可取者晚獲此碑其勁健方格顧後
　絶配若雜置漢刻中未易甄别
隋鄭州刺史李淵造石像記
　大業二年三月造在滎陽縣(訪碑/録)
唐髙宗造像記
　大業二年三月(金石/錄)
周立漢太尉紀信碑
　盧藏用撰并八分書長安二年七月立(金石/録)
唐陽武縣李行忠佛堂記
　無撰人姓名唐李固徽書景雲元年十一月建(復齋/碑録)
唐商州刺史歐陽琟碑
　唐顏真卿撰并書琟字琟渤海人仕至商州刺史武
　關防禦使去官不仕而終碑以大厯十年十月立(集/古)
　(録/目)
唐京河水門記
　唐秘書省校書郎直史館韋處厚撰處士唐衢八分
　鄭州刺史李少和引京水注於管城之北為石水門
　以節其出入元和五年正月立此碑(集古/録目)
唐無量寺多寳塔碑
　唐裴度撰王凝行書元和十二年二月立在新鄭縣
　(復齋/碑録)
唐大海寺王像碑
　唐張仲方撰韓齊中分書并篆額長慶四年正月立
　(復齋/碑錄)
縣令馬公德政頌
　(諸道石/刻録)
　　　滑州
　　　　(春秋時屬衛戰國時亦屬衛其西境屬魏秦/屬東郡二漢因之晉為陳留濮陽二國宋武)
　　　　(帝平河南置兖州以為邊鎮後魏置東郡隋/置祀州後為滑州又改為兖州後復為東郡)
　　　　(唐後為滑州天寳元年更名靈昌郡大厯七/年陞義成軍復故而改靈昌曰靈河皇朝太)
　　　　(平興國四年改武成軍今縣/三  白馬  韋城  胙城)
後周大像碑
　不著書撰人名氏碑文為對隅述事不明又但稱延
　壽公而無姓名今以北史考之周大象二年尉遲逈
　兵起於鄴分遣部將所在攻下城邑東郡太守延壽
　公于仲文棄郡奔關中拜(闕/)　還擊逈軍取梁郡敗
　其將檀讓於武成碑(闕/)　羅於金鄉與此碑同葢文
　仲紀功碑也大象二年立(集古/録目)
　宇文氏之事迹無足采者惟其字畫不俗亦有取焉
　翫物以志憂者惟怪竒變態真偽相雜使覽者自擇
　則可以忘倦焉故余於集古所録者愽矣(集古/録)
隋儀同府叅軍黄山碑
　不著書撰人名氏山字子岳荆州江夏人仕至儀同
　孔仲衡府叅軍碑以大業九年立(集古/録目)
隋舎利塔碑
　正書篆額(諸道石/刻録)
周黄羅刹碑
　唐秦王府學士虞世南撰不著書人名氏羅刹東郡
　胙縣人周末尉遲逈兵起羅刹聚衆擊之授(碑/缺)軍總
　管碑以武德八年十月立(集古/錄目)
　羅刹仕周為行軍總管其子君漢唐初為將有功武
　徳中為父追立此碑(金石/録)
唐黃君漢碑
　唐東宫左庶子李伯藥撰不著書人名氏君漢字景
　雲東郡胙縣人羅刹之子唐初官至夔州都督封虢
　國公碑以貞觀六年立(集古/録目)
唐匡城令鄭府君碑
　唐校書郎吳先壁撰前國子進士李惟恕書滑州匡
　城令鄭諲去思頌德之碑也諲字叔敬滎陽開封人
　碑以景龍中立(集古/録目)
唐滑臺銘
　唐李季卿撰令狐彰行書永泰元年正月(金石/録)
唐滑臺記
　唐崔粲撰永泰元年(諸道石/刻録)
唐令狐彰開河碑
　唐中書侍郎平章事元載撰尚書吏部侍郎徐浩書
　并篆額先是河至酸棗瀕縣而東歳失河道尚書右
　僕射霍國公令狐彰聞之碑以大厯八年正月立(新/増)
唐清臺新驛記
　唐滑亳節度使李勉撰李陽冰篆勉使同州别駕裴
　萬增廣驛舍以大厯九年八月立此碑於驛中(集古/録目)
　李陽冰篆在今滑州驛中其陰有銘曰斯去千載冰
　生唐時冰今又去後來者誰後千載有人吾不知之
　後千載無人當盡於斯嗚呼郡人為吾寳之不知作
　者為誰然賈躭嘗為李騰序說文字源盛稱陽冰此
　記躭為滑州刺史因見斯記而稱之耳陽冰所書世
　固多有可愛者不獨斯記也(集古/録)
　唐李勉撰李陽冰篆其陰有銘歐陽公云不知作者
　為誰余嘗考之乃舒元輿玉筯篆志後贊也其文載
　於唐文粹反元輿集中歐陽公偶未嘗見之耳(金石/録)
唐滑臺新驛記
　裴(名/缺)八分書(金石/録)
唐滑州新井銘
　唐賈躭撰徐璹正書李騰篆額貞元五年九月(金石/録)
唐說文字源
　唐義成單節度使賈耽撰序前楊府户曹叅軍徐璹
　書秘書少監李陽冰重修漢許慎說文字源陽冰從
　子檢校祠部員外郎騰篆凡五百四十字碑以貞元
　五年十月立(集古/録目)
唐眀皇送李邕赴滑州詩
　唐栢元封行書元和五年十月(金石/録)
唐李元素二州慰思述
　唐義成軍節度鄭滑等州觀察李元素二州慰思述
　庾承宣撰唐衢分書并篆額元和中立(復齋/碑錄)
唐義成節度李聽德政碑
　唐宋中錫奉勅撰待詔侯丕奉勅正書太和三年八
　月建(復齋/碑録)
唐節堂記
　唐劉三復撰李德裕分書太和四年五月(金石/録)
唐秋日登樓望贊皇山詩
　唐李德裕撰并分書太和四年八月(金石/録)
唐李德裕德政碑
　唐賈餗奉勅撰歸融奉勅分書太和六年八月立(復/齋)
　(碑/録)
唐李德修堯祠記
　唐白敏中撰開成二年立(訪碑/録)
　堯祠在州西南二十里漢劉盆子所立唐寳厯中節
　度使李聽祈雨有應重修立記(寰宇/記)
　　　孟州
　　　　(春秋戰國皆屬周自漢晉至隋皆屬河内郡/唐顯慶三年割屬河南府建中二年乃以河)
　　　　(南之河陽河陰濟源温四縣租稅入河陽三/城使又以氾水軍賦益之㑹昌三年遂以此)
　　　　(五縣為孟州今縣六/濟源  氾水  河陰)　(河陽/王屋)　(温縣/)
漢成臯令任伯嗣碑
　其首已殘缺其可見者云字伯嗣南陽編人也又云
　延熹五年以築陽相遷來臨縣其後歴叙政績又云
　遷君桂陽碑在今氾水縣氾水在漢為成臯此碑葢
　成臯令德政頌爾後漢書桓帝紀延熹八年有桂陽
　太守任􁀮以此碑校之歲月相符又名與字協知其
　名𦙍也(金石/録)
漢任伯嗣碑陰
　大觀初獲此碑置於氾水輦運司廨舍壁間余聞其
　陰有字因托人諷邑官破壁出之遂得此本葢漢碑
　有陰者十七八世多棄而不録爾(金石/録)
後漢北軍中候郭君碑
　緒枝葉雲布列在川郡又云復辟司徒拜北軍中候
　年六十有六建寧四年九月丙子卒(集古/錄)
　漢故北軍中候郭君碑篆額郭君字仲竒嘗為司𨽻
　中都官從事辟將軍府宰比陽建寧四年九月卒五
　年三月葬(復齋/碑録)
漢司𨽻從事郭究碑
　漢𨽻不著書撰人名氏究字長(碑/缺)汲人也官至司𨽻
　從事碑以中平元年立(集古/録目)
　碑云君諱究汲人也元城君之孫雒陽令之適歴至
　簿督郵五官掾功曹守令長辟司𨽻從事部郡都官
　春秋二十八而卒中平元年歲在甲子三月而葬(集/古)
　(録/)
　漢故司𨽻從事郭君碑篆額郭君名究仕郡諸曹吏
　辟從事年二十八而卒靈帝中平元年葬(𨽻/釋)
漢郎中郭君碑
　漢郎中郭君之碑𨽻額名字皆缺文辭亦有可句者
　其云惠兄仲犀又云元兄維世而有為人後者為之
　子之文盖郭君以兄之子為後也郭仲竒碑嘗有惠
　兄之稱此碑復爾仲犀者若非仲竒之伯則其同族
　也(𨽻/釋)
隋梁公堰紀功碑
　在河陰縣西二十里本漢平帝汴河决壤至明帝永
　平十二年乃令王景理渠堤其後通塞各計朝代隋
　開皇七年使梁睿增修古堰遏河入汴立碑紀功(寰/宇)
　(記/)
唐等慈寺碑
　唐秘書少監顔師古奉勅撰不著書人名氏初太宗
　東伐王世允竇建德來救破之於氾水及即位有詔
　嘗破敵之處皆建寺以為戰死者資福此其一也碑
　以貞觀二年立(集古/録目)
　其寺在鄭州氾水唐太宗破王世允竇建德乃於其
　戰處建寺云為陣亡士薦福唐初用兵破賊處多大
　抵皆造寺此其一也(集古/録)
唐紀功碑
　唐高宗撰并行書飛白題額顯慶四年八月在氾水
　(金石/録)
唐修敬寺旭禪師碑
　無書撰人名氏禪師姓趙氏絳州稷山人碑以萬歲
　通天二年立在河陽(集古/録目)
唐明皇過氾水詩
　開元十三年十月(諸道石/刻録)
唐重修梁公堰碑
　唐氾水主簿趙居貞撰縣令王象書梁公堰者隋開
　皇中華陽梁睿所修故以為名依山鑿堰以道河水
　通運路中間改其舊制别起渠口當河衝立石柱以
　釃水既成遽填塞不能通開元十五年勅將作大匠
　范安復其故迹作此銘碑以開元十五年二月立(集/古)
　(録/目)
唐令長新誡
　唐開元中縣令馮宴所刻後歲久以為柱礎寳厯二
　年縣令崔潾移置於縣廨(集古/録目)
唐濟源令李造遺愛頌
　唐中書舍人梁陟撰監察御史集賢院修撰徐浩書
　李公名造唐之宗室自濟源令入為(闕/)此頌濟源
　册立碑以開元二十六年十一月立(集古/録目)
唐淄川令裴大智碑
　唐滑州刺史李邕撰司(缺/)員外郎蕭誠書大智河東
　人官至淄川縣令碑以開元十九年十一月立在濟
　源(集古/録目)
　蕭誠以書知名當時今碑刻傳於世者頗少人集録
　所得纔數本爾然字畫筆法多不同疑模刻之有工
　拙惟此碑及獨孤册碑字體同而最佳(集古/録)
唐小魯真人仙解謡
　唐魯國清撰進士陳錫書真人名成字和光年八歲
　及其兄希言皆為道士於奉仙宫此碑止有其半不
　見所終及立石年月在濟源(集古/録目)
唐開梁公堰頌
　唐祁順之撰徐浩分書并篆額天寳六年七月立(金/石)
　(録/)
唐開梁公堰碑陰記
　唐平致和撰并正書天寳六載七月立(金石/録)
唐貞一先生廟碣
　唐左威衛録事叅軍衛慿撰右監門衛兵曹叅軍薛
　希昌八分貞一先生者道士司馬子微也字承禎法
　號道德又自號白雲先生明皇置陽臺宫於王屋山
　以處之追諡貞一其從子綱因所居立以為廟碑無
　所立年月在王屋縣(集古/録目)
　唐貞一先生廟碣天寳六年七月立(金石/録)
唐濟源令房琯遺愛頌
　唐監察御史平冽撰河陽縣令徐浩書房公名琯清
　河人嘗為濟源令冽作頌時琯為給事中碑以天寳
　七年二月立(集古/録目)
唐宴濟瀆碑
　唐逹奚珣撰薛希昌分書天寳中立(金石/録)
唐濟瀆廟祭器銘
　唐濟源縣令張洪撰八分書不著名氏濟源有北海
　祠壇故四時祠祀必取祭器於河南沈幣雙舫亦以
　沁河渡口船為之往返勞弊是時大風拔木洪因取
　以為祭器雙舫及雜用之物碑以貞元十三年立(集/古)
　(録/目)
唐重修李造遺愛碑記
　唐髙後規撰髙從彦正書貞元二十一年立(金石/録)
唐韓文公送愿歸盤谷序
　韓愈撰盤谷在孟州濟源貞元中縣令刻石於其側
　令姓崔其名浹今已磨滅(集古/録)
　正書無姓名貞元中刻石(金石/録)
唐韓文公題名
　唐都官員外郎韓愈元和四年題在濟源(集古/録目)
唐房琯碑陰記
　唐石洪撰兵部郎中鄭權書房琯有遺愛碑在濟源
　元和六年琯從祖子式以河南尹奉詔祠濟源洪等
　刻此記於碑陰(集古/錄目)
唐濟祠亭并詩
　濟源有三淵當祠下俗謂之海縣令房琯初立亭於
　北海上以為祠神之所元和九年縣令李朝陽廣其
　制度作記并詩記朝陽之子蟠撰詩李朝陽撰裴潾
　書鄭冠篆額(集古/録目)
唐濟祠西海新亭記
　唐房琯立亭於北海上李朝陽為之記而西海之地
　故為民家所有縣令王源逈取之以立亭又作西海
　新亭記鳯翔節度推官侯雲章撰濟源令章行質書
　鄭冠篆額碑以長慶二年立(集古/録目)
唐嶺南節度鄭權碑
　唐陜川大都督府長史庾承宣撰萬年縣令姚尚書
　字復道滎陽人官至嶺南節度使碑以寳厯二年立
　(集古/錄目)
　姚尚書筆力精勁雖唐人工於書者多而及此者亦
　少惜其不傳於世而今人莫有知者惟余以集録之
　博得此而已(集古/録)
唐司馬子微記
　唐王屋令崔運撰道士張宏眀書大和三年刻在王
　屋縣(集古/録目)
唐司馬子微坐忘論
　唐白雲先生撰道士張宏明書大和三年女道士桞
　凝然趙景𤣥刻石并凝然所為銘同刻後又有篆書
　曰盧同髙常嚴固元和五年凡十字碑在王屋(集古/録目)
唐白樂天遊濟源詩
　正書大和五年九月馮宿詩附(金石/録)
唐白樂天遊王屋山詩
　唐白居易撰道士張宏明正書大和六年十月題(復/齋)
　(碑/録)
唐高瑀神道詩
　唐司徒侍中東都留守裴度撰河南尹鄭幹書瑀字
　乾亮渤海修人官至忠武軍節度使贈司空碑以大
　和八年立(集古/録目)
唐李石神道碑
　唐東都留守李德裕撰工部侍郎桞公權書碑文殘
　缺名氏皆不可見考其世系事迹知為李石碑也碑
　以大中中立在河陰(集古/録目)
　余家集録顔栁書尤多惟碑石不完者則其字尤佳
　非字之然也譬夫金玉埋没於泥滓時時發見其一
　二則粲然在目特為可喜爾(集古/録)
唐睿宗賜白雲先生書
　唐賜白雲先生勅三𤣥宗勅并送别詩各一陽臺宫
　畵壁奏狀并答勅乾元元年禁山廟採樵勅三大中
　八年王屋主簿韓抗書以刻石(集古/録目)
唐孔岑父碑
　唐太子少傅鄭絪撰前大理少卿桞知微書府君名
　岑父字次翁魯國鄒人官至著作佐郎子戣戢皆顯
　貴贈岑父司空碑以咸通十二年立在河陰(集古/録目)
　唐贈司空孔岑父碑咸通十一年正月立(金石/録)
温縣造文宣王廟記
　李建正書篆額(諸道石/刻録)
　　　蔡州
　　　　(春秋時屬沈蔡戰國屬楚魏秦屬潁川郡漢/置汝南郡後漢及魏晉皆因之宋及後魏兼)
　　　　(置豫州以為重鎮東魏置行臺後周置總管/府後改曰舒州尋復曰豫州復改曰蔡州隋)
　　　　(開皇初郡廢大業初天寳後置汝南郡唐武/德三年曰豫州天寳元年曰汝南郡寳應元)
　　　　(年改曰蔡州皇朝景祐二年陞淮康軍節度/今縣十  汝陽  上蔡  新蔡  褒信)
　　　　(平輿/確山)　(遂陽/貞陽)　(新息/西平)
漢永樂少府賈君闕
　漢故永樂少府將作賈君之闕碑為篆書而將作下
　二字缺不可識(集古/録目)
　按漢書桓帝母孝崇匽皇后居永樂宫和平元年詔
　置太僕少府如長樂故事又按漢官儀長樂少府以
　宦者為之則賈者盖亦宦者也(金石/録)
隋午夘寺碑
　開皇十年五月八日息州刺史梁洋建(復齋/碑録)
隋梁洋建塔表德政碑
　不著書撰人名氏隋息州叅軍裴玉䓁為刺史梁洋
　建塔以表德政碑以開皇十一年立在新息縣(集古/録目)
　在今蔡州新息縣隋開皇十一年叅軍裴玉與州人
　為息州刺史梁洋建寳塔表德政碑按隋書志後周
　於新息置息州大業中州廢(集古/録)
唐豫州刺史狄梁公碑
　唐元通禮撰黨復書貞元三年重立(訪碑/録)
唐平淮西碑
　唐段文昌撰陸邳分書并篆額元和十四年十二月
　建(復齋/碑録)
唐溵州刺史高承簡德政碑
　唐王起撰裴潾書長慶中立按唐書地里志元和十
　二年以郾城上蔡西平遂平四縣置溵州長慶元年
　州廢今碑後題長慶而其下殘缺當為元年葢是年
　州遂廢矣髙公名承簡崇文之子為裴度牙將後至
　邠寧節度唐史有傳
　　　陳州
　　　　(秦屬潁川郡二漢屬淮陽國汝南郡後漢因/之晉屬梁國汝南郡後魏置陳郡及北楊州)
　　　　(北齊改為信州隋為陳州後置淮陽郡唐為/陳州晉開運二年置鎮安軍節度漢初軍廢)
　　　　(周廣政二年復之今縣五華宛丘/項城  商水  南頓  西)
漢封觀碑
　在項城縣墓前(訪碑/録)
魏賈逵碑
　𨽻書不著書撰人名氏逵字安道河東襄陵人魏明
　帝時官至建威將軍豫州刺史故從事吳康等立此
　碑(集古/録目)
　魏故建威將軍豫州刺史陽里亭侯賈君之碑篆額
　在項城縣本廟内(訪碑/録)
唐龍興寺碑
　唐兵部侍郎修文館學士張說撰吏部侍郎修文館
　學士盧藏用八分中宗初復位天下州郡皆置龍興
　寺一所此碑以景龍四年五月立(集古/録目)
唐龍興寺碑陰
　唐薛融書檢校陳州刺史韓琦等題名凡五十六人
　又有僧惠明等題名十六人别體書不著名氏(集古/録目)
唐大雲寺講堂記
　唐李邕撰并書開元十一年(諸道石/刻録)
唐八卦壇碑
　在宛丘縣北一里即伏羲於蔡水得龜因畫八卦之
　壇舊有長史張濟賢之文後刺史李邕除舊文換新
　文刻之(寰宇/記)
唐伏羲廟碑
　唐孫郡撰趙榖書并題額光化中立(訪碑/録)
唐開元寺講堂記
　唐盧中敏書(諸道石/刻録)
魏文廟碑
　李勲文(諸道石/刻録)
　　　潁州
　　　　(春秋時為胡國及楚地秦為潁川郡地二漢/屬汝南郡魏置汝陰郡晉因之後魏置潁川)
　　　　(郡隋亦為潁川復為汝陰郡唐為潁川皇朝/元豐二年陞順昌軍節度今縣四  汝陰)
　　　　(萬夀/沈丘)　(潁上/)
唐顔黙殘碑
　初潁川人家以其石為馬臺皇祐中王囘深甫之弟
　冏容季見而識其為顏書因摹本以傳深甫為文以
　記之黙仕晉為汝陰太守故大厯中魯公追建此碑
　於汝陰(金石/録)
唐張龍公廟碑
　唐澶人趙耕撰不著書人名氏龍公名路斯與妻子
　言已與蓼人鄭祥逺皆龍也某日當戰令諸子助戰
　以絳綃繫鬛為別祥逺敗死公與九子皆化為龍土
　人為之立廟潁川刺史王敬堯又增大之碑以乾寧
　元年立在潁上縣百社村(集古/録目)
　趙耕撰碑云君諱路斯潁上百社人也隋初明經登
　第景龍中為宣城令夫人關州石氏生九子公罷令
　歸每夕出自戍至丑歸常體冷且濕石氏異而詢之
　公曰吾龍也蓼人鄭祥逺亦龍也騎白牛據吾池自
　謂鄭公池吾屢與戰未勝明日取决可令吾子挾弓
　矢射之繫鬛以青綃者鄭也絳綃者吾也子遂射中
　青綃鄭怒東北去投合肥西山死今龍穴山是也由
　是公與九子俱復為龍亦謂可怪矣余嘗以事至百
　社村過其祠下見其林木陰蔚池水窈然誠異物之
　所托歳時禱雨屢獲其應汝陰人尤以為神也(集古/録目)
　　　汝州
　　　　(戰國屬韓秦屬三川郡二漢屬河南潁川郡/魏晉屬河南襄城郡後魏屬汝北魯陽郡東)
　　　　(魏置北荆川後周改曰和州隋初置伊川煬/帝初改為汝州後廢州以其地屬襄城潁川)
　　　　(二郡唐為汝州天寶元年曰臨汝郡今縣五/梁縣  襄城  葉縣  魯山  龍興)
漢吉成侯州輔碑
　犨縣􁑃水南有漢中常侍長樂太僕吉成侯州苞冢
　冢前有碑墓西枕岡城開四門門有兩石獸墳傾墓
　毁碑獸淪移人有掘出一獸猶全不破甚髙壯頭去
　地凡一丈許作制甚工左膞上刻作辟邪字自安帝
　没於桓后(水經/注)
　名字已殘缺其額題云漢故中常侍長樂太僕吉成
　侯州君之銘此碑載當時詔書有云其封輔為葉吉
　成侯以此知其名輔而酈道元注水經云􁑃水南有
　漢中常侍長樂太僕吉成侯州包冢冢前有碑其詞
　云六帝四后是諮是諏今騐其文實有此語獨以輔
　為苞葢水經之誤(金石/録)
　漢故中常侍長樂太僕吉成侯州君之銘篆額州君
　名輔為小黄門大宫今復拜小黄門歴藏府令謁者
　令中尚方令中常侍黄門令長樂太僕大長秋封葉
　吉成侯以威宗永壽二年十二月卒此碑叙其歴事
　六帝四后詳瞻有史法與漢代他碑體格絶不同(𨽻/釋)
漢吉成侯州輔碑陰
　州輔碑陰自漢陽太守而下四十有九人其八人稱
　邑曰冠軍曰宛曰章陵曰新陽曰比陽曰魯陽皆南
　陽之邑也餘人惟延篤有傳乃南陽犨人則不稱邑
　者犨之人也碑云鄉人姻族相與刋石則又知輔為
　犨縣人也(𨽻/釋)
漢州輔墓石獸膞字
　酈道元注水經云州君墓有兩石獸已淪没人有掘
　出一獸猶全不破甚高壯頭去地丈許制作甚工左
　膞上刻作辟邪字余初得州君墓碑又覽水經所載
　意此字猶存㑹故人董之明守官汝潁間因托訪求
　之踰年持以見寄其一辟邪道元所見也其一乃天
　禄字差大皆完好可喜之明又云天禄近歲為村民
　所毁辟邪雖存然字盡已殘缺難辨此葢十年前邑
　人所藏今不可復得矣(金石/録)
漢都郷正街彈碑
　在汝州界故昆陽城中文字磨滅不可考究其歳月
　　略可見葢中平二年正月而其額題都郷正街彈碑
　　莫知為何碑也(金石/録)
　都郷正街彈碑𨽻額靈帝中平二年立次有張芭社
　則題名數人(𨽻/釋)
唐獨孤哲祭葉公文
　正書無名氏乾封二年十一月立在葉縣(復齋/碑録)
唐温湯碑
　在梁縣西四十里唐聖厯三年正月則天駕幸今有
　碑石斷折(寰宇/記)
唐則天幸流杯亭宴詩
　唐麟臺丞殷仲容書武后聖厯三年幸汝州宴飲於
　州南流杯亭與羣臣分韻賦詩武后御製及梁王三
　思等凡七首平章事李嶠為序以久視元年九月刻
　石碑後没於汝水中貞元五年刺史陸長源軰出之
　有記在碑陰字為八分書(集古/録目)
　唐武后乆視元年幸汝州温湯羣臣應制詩也李嶠
　序殷仲容書開元中汝水壞其碑亭碑亦沉没貞元
　中陸長源為刺史以為嶠序仲容書絶代之寳也乃
　為之造亭立碑自記其事於碑陰武氏亂唐毒流天
　下其遺蹟宜為唐氏所棄而長源當時賢者區區於
　此何哉然余又録之者時以仲容書爾是以君子患
　乎多愛(集古/録)
　在梁縣城南三十里唐則天嘗與侍臣姚元崇蘇頲
　武三思薛耀等遊晏賦詩(寰宇/記)
唐葉縣令宋公遺愛頌
　唐呉師道撰正書無姓名神龍三年五月(金石/録)
唐廣成子廟碑
　崆峒山在梁縣西南四十里有廣成子廟即黄帝問
　道於廣成子之所唐開元二年汝州刺史充本州防
　禦使盧貞立碑(寰宇/記)
唐王仙公廟記
　唐岑拘撰叅軍高重明書仙公者漢葉縣令王喬也
　縣人舊以姓名稱其廟唐葉令史惟清改曰仙公碑
　　以開元二十五年刻在葉縣(集古/録目)
唐宋公神道碑
　唐中書舍人遜狄撰河南府陽翟縣尉集賢校理御
　書史惟則八分宋公名字缺亡而碑不著其郷里官
　至廷州刺史碑以天寳四年立在梁縣(集古/録目)
唐汝州刺史李深遺愛頌
　撰人名缺韓秀弼分書大厯十二年三月立(金石/録)
唐容州都督元結碑
　唐湖州刺史顔魯公撰并書元結字次山官至容州
　都督本管經略使碑以大厯中立在魯山縣(集古/録目)
　唐自大宗致治之盛幾乎三代之隆而惟文章獨不
　能革五國之弊既久而後韓栁之徒出葢習俗難變
　而文章之變體又難也次山當開元天寳時獨作古
　文其筆力雄健意氣超拔不減韓之徒也可謂特立
　之士哉(集古/録)
唐流杯亭詩碑陰記
　唐陸長源撰八分書無姓名貞元五年立附(金石/録)
唐復黄陂記
　唐前郷貢進士侯喜撰不著書人名氏汝州有三十
　六陂黄陂為最大自隋始築至唐開元中數復廢缺
　貞元十八年刺史盧䖍築而復之碑以元和三年立
　(集古/録目)
　黄陂在今汝州汝州有三十六陂黄陂最大溉田千
　頃始作於隋記云至貞元辛未刺史盧䖍始復之辛
　未貞元七年也碑以元和三年建(集古/録)
唐龍興寺碑
　正書無書撰人名氏寳歴二年五月(復齋/碑録)
唐元魯山琴臺記
　唐汝州魯山縣令宋整撰不著書人名氏琴臺者故
　縣令元德秀之所立整葺其頺毁以大中八年正月
　立此記在魯山(集古/録目)
唐商餘操
　唐蘇預撰韓擇交八分書預友元結隠居教授於商
　餘之肥溪預為作此辭預時為河南令自號中行子
　碑不載刻石年月在魯山縣(集古/録目)
魯陽公墓四字
　在魯山縣露山東北五里墓上石碑有魯陽公墓四
　字(寰宇/記)
後周文宣王廟記
　縣令郭忠恕撰并書按圖史忠恕為漢相陰公從事
　周祖徴為周易博士國初貶乾州司户大宗朝復任
　國子主簿流登州卒不載其嘗為縣令也記云縣在
　汝水之汭嵩山之陽不知其為何縣最後題甲寅四
　月十五日建葢周世宗乾德元年也或云此記在汝
　州界中(金石/録)
汝帖十二巻
　􁁉來汝踰年吏民習其踈拙不甚諉以事閉閤蕭然
　奉親之外獨念棄日偶得三代而下訖於五季字書
　百姓冠以倉頡奇古篆籕𨽻草真行之法略具用十
　二石刻置坐嘯堂壁其論世正名於治亂之際君子
　小人之分每致意焉識者謂之筆史葢使小學家流
　因以摶古知義不特區區近筆硯而已大觀三年八
　月上丁敷陽王􁁉記􁁉字輔道(本/跋)
　頃在洛中聞汝州新鐫諸帖謂之汝刻其名已弗典
　矣意謂其彚擇必佳及見之乃大不然雜取法帖續
　帖中所有者時載之又珉王開簉不能辨也此猶亡
　害至其集古帖及碑中字萃為偽帖并以一帖省其
　文别為帖語及强名者甚多稍識詩者便可别之如
　以逸少帖春秋輙為患不得北軍問逺近清和等語
　乃摘取北軍逺近春秋等字集為一帖强為王衍書
　以續帖中諸縣故佳字强名為王楨之書(楨之字公/幹徽之子)
　取汝州東漢州韓碑中數字强名為蔡中郎書取衛
　州魏州文弔此千文中數行强名為崔浩書如北齊
　碑便目為温子昇後魏碑便目為沈法㑹如此者甚
　多且如弔比干文魏孝文作而崔浩之死在太武時
　乃目為浩書其不稽古如此至若張華帖内雜以寳
　章集中王慈字薛稷帖中雜以法帖内子敬字皆集
　成之字意全不相屬取王筠帖中和南清豫一帖(疑/有)
　(闕/文)如是者不可具載幸世尚多古帖極有未傳者自
　可刻具全篇何必區區作偽以誤後學但貽識者嗤
　笑耳汝州既以石十餘刻之而越州復傳其本又刻
　之二州之石殘可弔也信知識真者少何足云云(東/觀)
　(餘/論)
　
　
　
　
　寳刻叢編卷五
欽定四庫全書
　寳刻叢編卷六
　　　　　　　　　　　　　宋　陳思　撰
　　河北東路
　　　北京
　　　　(大名府春秋時屬晉衞戰國屬衛二漢屬魏/郡東郡清河魏文帝分置陽平郡晉因之宋)
　　　　(文帝置東陽平郡元魏因之後周大象二年/置魏州隋大業初置武陽郡唐武徳四年平)
　　　　(竇建徳改置魏州龍朔二年更名冀州咸亨/三年復曰魏州天保元年曰魏郡自代宗後)
　　　　(為田承嗣史憲誠何進滔羅洪信所據曰大/名府置天雄軍五代皆因之至梁罷大名後)
　　　　(唐曰興唐晉曰廣晉漢周復曰大名皇朝慶/厯十年陞為北京今縣十一  元城  莘縣)
　　　　(清内黄城成安澤魏縣平舘陶氏臨/    宗    夏    清    冠)
漢冀州從事郭君碑
　名字已殘缺其額題曰冀州從事郭君之碑碑云其
　先出高辛興自於周又云光和二年終三年十月塟
　(金石/録)
　故冀州從事郭君碑𨽻額之字曖昧者甚鮮獨首行
　刋剥故不得其名字郭君厯郡諸曹掾史主簿督郵
　五官掾功曹故總謂之從事以光和二年卒(𨽻續/)
漢貝丘長博陵崔伯言碑
漢北海苑孟興碑
　二碑在臨清縣東南十五里貝丘城文字磨滅(寰宇/記)
後魏聖智寺碑
　在内黄縣東北四十里永熈三年沙門遂偘造(訪碑/録)
隋賈君英浮圖碑
　開皇十二年七月(金石/録)
隋願力寺雙七級浮圖銘
　仁夀三年正月(金石/録)
隋舍利石函盖記
　在府城龍興寺中(訪碑/録)
唐宗城令薛寳積徳政碑
　永徽二年立(訪碑/録)
唐宗城令王紹業去思碑
　永淳二年立(訪碑/録)
唐處士郭武墓誌
　聖厯三年立在冠氏縣衙(訪碑/録)
唐善達法師碑
　唐郭庭誨撰任遺祚正書開元五年七月建立元城
　(復齋/碑録)
唐魏州刺史狄仁傑生祠碑
　唐李邕撰張庭珪八分開元十年十一月(金石/録)
唐左羽林郎造釋迦像碑
　在冠氏縣崇明寺内開元二十二年立(訪碑/録)
唐館陶令徐君遺愛碑
　唐張孚受撰朱瑗八分書開元二十四年十月(金石/録)
唐尊勝陀羅尼經幢
　在府城開元寺唐盧重元分書開元中立(金石/録)
相衞山川寺廟名録
　在府城開元中立(訪碑/録)
唐魏太守苗晉卿徳政碑
　唐王維撰天寳七年立(訪碑/録)
唐開元寺新建三門樓碑
　封演撰八分書大厯十三年七月(金石/録)
唐魏博節度田承嗣徳政碑
　唐營田副使裴伉撰楊志方書(訪碑/録)
唐觀音寺碑
　在府城内李贊撰王立伯書元和二年立(訪碑/録)
唐魏博節度田緒遺愛碑
　唐裴垍撰張和靖書元和六年二月立政和中與栁
　公權所書何進滔徳政碑俱為大名尹所毁(金石/録)
唐狄梁公祠堂碑
　唐馮宿撰胡証正書并篆額元和中立(復齋/碑録)
　在魏縣東南四里梁公為魏州刺史百姓立祠祀焉
　(寰宇/記)
唐宗城令衡知全徳政碑
　在夲縣長慶二年立(訪碑/録)
唐開元寺新修法華院記
　在府城内開元寺張若撰李系正書長慶四年建(訪/碑)
　(録/)
唐新修隆興寺碑
　在府城内李輈撰崔弁書張肱篆額寳厯二年立(訪/碑)
　(錄/)
唐開元寺碑
　在府城内李輈撰崔弁書太和元年立(訪碑/録)
唐開元寺修功徳記
　在府城内李輈撰崔弁書張肱篆額太和丁未嵗立
　(訪碑/録)
唐何進滔徳政碑
　唐翰林承㫖兼侍書工部侍郎栁公權撰并書翰林
　待詔梁五府司馬唐元度篆額進滔文宗時為魏博
　節度使文宗詔公權等為撰徳政碑以開成五年正
　月立有碑樓尚存(集古/録目)
　進滔唐書有傳開成五年立其高數丈制度甚閎偉
　在今河北都轉運使公廨園中(集古/録)
　進滔事迹固無足取而公權書法為世模楷此碑尤
　為雄偉政和中大名尹建言磨去舊文别刋新製好
　古者為之嘆惜(金石/録)
唐觀音寺陀羅尼經幢記
　㑹昌四年(訪碑/録)
唐觀音寺舍利㙮碑
　裴磵撰并書篆天祐二年(訪碑/録)
唐華陰令杜仲智徳政碑
　在本縣(訪碑/録)
唐贈太尉上黨公碑
　在華陰縣西三十里(訪碑/録)
唐前南樂縣令鄭信臣碑
　(訪碑/録)
唐願力寺碑
　在洹水鎮南四十里(訪碑/録)
唐䕶法寺碑
　在館陶縣北四里(訪碑/録)
唐文宣王廟碑
　在館陶(訪碑/録)
唐韓王碑
　在華陰西南二十里(訪碑/録)
　　　澶州
　　　　(開徳府春秋時屬衛國秦置東郡二漢屬東/魏二郡晉屬濮陽國頓丘郡隋屬東武陽二)
　　　　(郡唐屬澶濮魏三州晉天福中移濮陽於澶/州南郭為治所九年陞鎮寕軍節度皇朝大)
　　　　(觀元年陞開徳府崇寧四年建為北輔今縣/七  濮陽  觀城  臨河  清豐  衞南)
　　　　(朝城/南樂)
漢冀州從事張表碑
　漢𨽻不著書撰人名氏君諱表字人異嘗為冀州從
　事後去官不仕而終建寧元年立(集古/録目)
　碑云君諱表字元異而文為韻語叙其官閥不甚詳
　但云春秋六十四以建寧元年三月癸巳寝疾而終
　(集古/録)
　漢故冀州從事張君碑篆額張君名表靈帝建寧元
　年卒此碑皆作四言韻語(𨽻/釋)
　碑云君諱表字元異系帝高辛爰暨后稷又云春秋
　六十四以建寧元年三月終其年十有一月丙寅葬
　(復齋/碑録)
漢劉班碑
　在衞南縣西墓下(訪碑/録)
東魏東平太守劉霸碑
　孝静天光元年四月立在衛南(金石/録)
北齊楚陽太守張樂碑
　在衛南縣西北二十五里徳昌中塟(訪碑/録)
大周濮陽縣丈八像碑
　行書無書撰人名氏聖厯三年七月立(金石/録)
唐衛南縣令房公徳政碑
　在本縣周昇撰唐澄書(訪碑/録)
　　　瀛州
　　　　(河間府春秋時屬晋戰國時屬趙秦屬上谷/郡漢屬涿郡後漢為河間國晉因之後魏為)
　　　　(河間郡孝文帝置瀛州隋廢郡而州如故大/業初州廢置河間郡唐為瀛州皇朝大觀二)
　　　　(年陞河間府瀛海軍節度/今縣二  河間  樂壽)
後魏車騎大將軍邢巒碑
　巒字山賔碑以延昌三年甲子十月建(復齋/碑録)
隋文儒先生劉炫碑
　大業元年立(金石/録)
唐贈左僕射李紹立碑
　唐石庭規撰康保允正書并篆額大順三年四月立
　(復齋/碑録)
　　　冀州
　　　　(春秋時屬晉戰國時屬趙秦屬鉅鹿郡漢置/信都國景帝改為廣川宣帝復故漢明帝更)
　　　　(名樂安安帝改曰安平復兼置兾州晉因之/後魏為長樂郡兼置冀州北齊後周皆因之)
　　　　(隋初郡廢而冀州如故大業初州廢復置信/都郡唐為兾州皇朝慶厯八年陞武安軍節)
　　　　(度今領縣四/高唐  堂邑)　(聊城/博平)
唐崔慎碑
　唐紫微侍郎蘇頲撰慎孫太常博士瑨八分書慎字
　行謹博陵安平人官至滄州蘓湖令其子曄字元暐
　神龍中為中書令封博令郡王追贈慎幽州刺史碑
　以開元三年立(集古/録目)
　　　棣州
　　　　(春秋戰國皆屬齊秦属齊郡漢屬渤海平原/千乗郡後漢屬北海平原郡樂安國晋屬樂)
　　　　(安樂陵二郡隋初屬棣州後属渤海郡唐武/徳三年置棣州天寳元年曰樂安郡今縣三)
　　　　(河厭次信滴/    陽)
北齊宋僧奴為父造像碑
　在滴河縣界(訪碑/録)
北齊武平仲造像碑
　不著書撰人姓名(諸道石/刻録)
樂安郡孫敬僧造彌陀像銘
　細字無書人姓名(諸道石/刻録)
　　　莫州
　　　　(漢為鄚縣屬涿郡後漢屬河間國晉因之隋/屬河間郡唐武徳四年屬蒲州貞觀元年屬)
　　　　(瀛州景雲二年置鄚州開元十年以篆體/鄭鄚文相類更名莫州今縣一  任丘)
西魏岐州刺史王毅碑
　大統九年十月立(金石/録)
唐瀛州任丘令王君徳政碑
　唐崔融撰八分書無姓名儀鳯元年(金石/録)
大周上柱國平州司馬馮道墓誌
　在任丘縣界如意元年立(訪碑/録)
唐長豐縣興城碑
　沙門邈文八分書無姓名開元二十二年十二月(金/石)
　(録/)
唐御註孝經雙石幢記
　唐楊諫撰劉景亷八分書開元二十七年九月(金石/録)
唐文安郡任丘令王君清徳頌
　唐傅衡之撰崔琦正書天寳八年正月(金石/録)
唐刺史劉君徳政碑
　不著書撰人名氏(諸道石/刻録)
　　　霸州
　　　　(漢屬渤海郡後漢屬廣陽國河間郡晉屬燕/國章武後屬河間燕郡隋屬河間涿郡唐屬)
　　　　(幽州莫州晉時入於契丹周克復之置霸州/皇朝政和三年為永清軍今縣二  文安)
　　　　(大/城)
唐張仁憲神道碑
　唐幽州節度掌書記李儉撰幽州節度叅軍蔡陵八
　分書并篆額仁憲字(缺/)　官至太子中允其孫仲武
　為盧龍節度使追贈仁憲為工部尚書碑以大中二
　年立在文安縣(集古/録目)
　　　徳州
　　　　(春秋戰國皆屬齊秦屬齊郡漢置平原郡後/漢因之晉為平原國宋屬平原郡後魏後周)
　　　　(皆因之隋初置徳州後復為平原郡唐為徳/州天寳元年曰平原郡今縣二徳安  平原)
唐長壽寺舍利碑
　𨽻書不著書撰人名氏隋文帝仁壽中内出舍利寘
　於三河郡之長壽道塲藏以金棺石函唐初詔選名
　僧三十人居之齊王元吉造丈八大像于寺中碑以
　武徳六年五月立(集古/録目)
　碑武徳中建而所述乃隋事也其事蹟文辭皆所不
　取録其書耳
唐東方朔廟碑
　唐栁令譽撰行書無姓名開元十九年三月立(金石/錄)
唐東方先生畫贊
　晉散騎常侍夏侯湛撰唐平原太守顔真卿書初開
　元八年徳州刺史韓思復以贊刻于朔廟後真卿為
　太守文已殘缺遂以天寳十三年十二月重立此碑
　(集古/録目)
唐東方先生畫贊碑陰記
　唐顔真卿撰并書及題額真卿既易舊碑因記其事
　迹年月刻在畫贊之隂(集古/録目)
　　河北西路
　　　真定府
　　　　(春秋時屬鮮虞為晉所滅戰國屬趙秦屬鉅/鹿郡漢高帝置恒山郡後避文帝名改曰常)
　　　　(山亦屬真定國東漢屬常山國魏晉復為郡/元魏因之後周兼立恒州隋開皇初郡廢大)
　　　　(業初州廢復立常山郡唐武徳初復曰恒州/後陞為成徳軍節度元和十五年避穆宗諱)
　　　　(曰鎮州五代時曰真定府梁以諱改曰武順/唐復曰成徳晋曰順徳漢復曰成徳周及皇)
　　　　(朝因之今縣九鹿真定山槀城唐欒城壽元/氏  井陘  獲    平    行    靈)
漢江三公山碑(集古録作/北嶽碑)
　𨽻書不著書撰人名氏文字磨滅者多不可悉考其
　中間有稱光和四年元氏左尉上郡暐者其意若暐
　祖父因選舉而立此銘以報神貺(集古/録目)
　文字殘缺尤甚其隠隠可見者光和四年以此知為
　漢碑爾其文斷續不可次序盖多言珪幣牲酒黍稷
　豐穰等事似是禱賽之文(集古/録)
　歐公集古録有此嶽碑文字殘缺尤甚其可見者曰
　光和四年以此知為漢碑爾余嘗託人於北嶽訪求
　前代刻石幾盡獨無漢碑今此碑所書事與集古所
　載皆同又光和四年立惟其額題曰三公之碑而集
　古以為北嶽碑豈歐陽公未嘗見其額乎三公者山
　名其事亦載于白石神君與無極山碑三山皆在真
　定元氏(金石/録)
　三公之碑頴額兩旁又有封龍君靈山君六𨽻字頗
　大盖封龍與靈山是兩山之名掲其神於額之旁者
　即是配食三公之祠此碑光和四年左尉樊子義立
　頌頃者先公大師以使事為北方所留紹興癸亥年
　政地王次翁使至燕先公隔垣墻與驛中人語為覘
　者所得賴副留守高吉祥之力脱縲紲而歸予之出
　疆也高之子嗣先相廷勞以先世之故並轡殊從容
　嘗諉其訪尋中原古刻云北人所不好市無粥碑者
　及道過真定顧瞻名山三嘆而已(𨽻/釋)
漢無極山碑
　無極山碑篆額此山與三公山封龍山靈山白石山
　皆在元氏男子盖高范遷援三公龍靈有請于太常
　乞官給珪璧四時祀具詔從之吏更造廟宇而立此
　碑靈帝光和四年也(隸/釋)
漢白石神君碑
　白石神君碑篆額靈帝光和六年立前二年葢高等
　援三公封龍靈山請於朝為無極山得法食至是恒
　山相馮廵元氏今王翊復具無石本末求依無極為
　比朝廷聼許遂開拓殿宇琢石勒碑漢人分𨽻固有
　不工者或拙或怪皆有古意此碑雖布置整齊略無
　漢字纎毫氣骨全與魏晉間碑相若雖有光和紀年
　或後人用舊文再刻者爾(𨽻/釋)
漢八都神壇廟碑
　在元氏縣西北二十里廟壇上光和中立(訪碑/録)
晉北嶽祠堂頌
　泰始六年二月(金石/錄)
北齊造珉題名
　在府城内奉思寺二門上天保七年立(訪碑/録)
北齊恒山義七級碑
　不著書撰人名氏七級者浮圖也義者蓋邑人為衆
　所造若義井也碑首題云慕容儀同麴常山義七級
　之碑據碑文常山太守綦連公以天保九年造浮圖
　其後慕容樂麴顯貴相繼為大守而增葺之也綦連
　公不知其名(集古/録目)
　不著書撰人名氏文辭聲偶而甚怪書字頗合古法
　其碑首題云慕容儀同麴常山義七級之
　碑其文云常山太守綦連公以天保九年為國敬造
　七級浮圖一區至天統年間以太守慕容樂及新除
　常山太守麴顯貴(缺/)　　石子和等増成之蓋北齊
　時碑也(集古/録)
北齊定州刺史賈念碑
　在元氏縣界
隋龍藏寺碑
　齊開府叅軍張公禮撰不著書人名氏隋威公世子
　恒州刺史鄂國公金城上孝􁀙(仙作/)奉敕率州民萬
　人共立此寺碑首題曰鄂國公為國勸造龍藏寺碑
　以開皇六年立寺今廢碑在真定府門下(集古/録目)
　齊開府長兼行叅軍九門張公禮撰不著書撰人名
　氏字畫遒勁有歐虞之體碑云太師上柱國大威公
　之世子左威衞將軍上開府儀同三司使持節恒州
　諸軍事恒州刺史鄂國公金城王孝仙奉敕勸奬州
　人一萬共造此寺其述孝仙云世業重於金張噐識
　逾於許郭然北齊周隋諸史不見其父子名氏不知
　何人也(集古/錄)
隋九門令李康清徳碑
　不著書撰人名氏碑為𨽻書康字和(缺/)隴西狄道人
　氏隋為冠軍將軍大中帥都督恒州九門令縣民張
　老生等為之頌徳以開皇十一年二月立(集古/録目)
　不著書撰人名氏文為聲偶而字畫奇崛遒勁康隴
　西狄道人也其碑首題云大隋冠軍將軍大中帥都
　督恒州九門縣令隴西李君清徳頌予在河北時遣
　人於廢九門縣城中得此碑字多訛缺其後題十一
　年嵗在辛亥大將軍在酉二月癸丑朔十二日甲子
　建年生有二字訛闕不可識按隋書開皇十一年嵗
　在辛亥其二字乃開皇也大將軍在酉之説出於陰
　陽家前史不載而此碑見之(集古/錄)
隋恒嶽寺舍利塔碑
　𨽻書不著書撰人名氏隋文帝仁壽元年建舍利塔
　於恒嶽寺詔吏民皆行道七日人施十錢又自冩帝
　形像於寺中大業元年長史張果等立碑(集古/録目)
隋九門令鉗耳府君清徳碑
　不著書撰人名氏鉗耳君名文徹本出於西戎後為
　華陰朝邑人隋煬帝時為恒州九門令遷梁州司馬
　將去縣民刻石頌徳碑以大業六年立在廢九門縣
　中(集古/録目)
　不著書人名氏字畫有非歐虞之學不能
隋井陘令邢光乗清徳頌
　不著立碑年月(諸道石/刻録)
唐鎮嶽靈仙寺碑
　唐薛收撰正書無姓名貞觀元年立(金石/録)
唐大理卿郎頴碑
　唐中書侍郎李伯藥撰前驃騎大將軍宋才書頴字
　楚之厯任隋唐至大理卿柱國恒山公致仕卒諡曰
　平碑以貞觀五年十月立在府北郎氏墓林中(集古/録目)
平公官屬題名
　不著書人名氏平公頴也凡柱國府僚佐故吏長史
　司馬掾屬叅軍曲(缺/)人恒山公府國官國令大農常
　侍侍郎國尉典尉舍人城局廟長學官長食官長丞
　厩牧長丞典府長丞親事百三十餘人在頴碑隂(集/古)
　(録/目)
隋尚書左丞郎茂碑
　唐宗正卿李伯藥撰幽州人張師丘書平公孫餘令
　題額茂字蔚之常山新市人平公頴弟也仕隋至太
　常上卿尚書左丞終於廬陵太守碑貞觀五年十一
　月立在府北郎氏墓林中(集古/録)
唐鹿泉縣尉皇哲(缺/)頌
　在獲鹿龍朔二年立(訪碑/録)
唐九門縣西浮圖碑
　唐前應詔四科舉董行思撰清河傅徳(缺/)　　宗時
　縣人於慧炬寺因隋浮圖故基而重立其碑額題曰
　九門縣合鄉城人等為國造浮圖即以上元三年立
　(集古/録目)
唐欒城縣孫氏紀族碑
　在欒城縣極果寺内孫福善撰孫仲杲書儀鳯三年
　立(訪碑/録)
唐恒嶽嶺路銘
　唐深澤縣處士張克雋撰恒嶺處士碑(缺/)書高宗調
　露中用兵於突厥恒州長史(碑不/著名)披山刋木構橋梁
　以通運路路由北嶽故以嶽嶺為名碑以調露二年
　二月立(集古/録目)
唐開業寺碑
　唐李尚一撰蘓文舉書開業寺者後魏司徒李裔所
　立謂之隠覺寺周廢佛法以寺賜裔孫祖元隋初復
　立為寺貞觀中賜名開業碑以開耀二年二月立(集/古)
　(録/目)
唐陶雲徳政碑
　唐申州録事張義感撰不著書人名氏雲字(缺/)舉河
　南伊闕人高宗時為恒州刺史碑以(缺/)　三年立在
　真定府牙門下(集古/録目)
　予為河北轉運使至真定見碑仆在府牙門下埋地
　中命工掘出立於廡下字為行書頗為妍麗而不著
　書者姓名惜哉(集古/録)
唐八都壇記
　碑首題曰八都壇神君實録八都者蓋其時有封龍
　等八山為壇都(一作/神)望而祭之因壇立廟以為名唐
　刺史馮義縣令蕭倓等禱雨有應率人修其廟而為
　之記因列時人姓名於後撰述者自稱元質而不著
　姓亦無書人名氏碑以垂拱三年立(集古/録目)
　撰人名元質不見其姓又不著書人名氏其字畫亦
　可愛碑首題云大唐八都壇神君之實録其文云都
　望八山之始壇也此地名山封龍之類有八因壇立
　廟遂為號焉封龍山在今鎮州其餘七山不見其名
　又云漢光和中有碑而今亡此碑垂拱三年立(集古/録)
唐北嶽廟君碑
　唐韋虛心撰陳懷志行書開元九年三月(金石/録)
唐真定令桞令譽記徳碑
　唐裴伉撰并分書開元十二年立(金石/録)
唐北嶽碑
　唐張嘉真撰并書開元十五年四月(金石/録)
唐欒城縣孫陽施石䑓銘
　在平山縣趙僎撰并行書開元丁夘歲
唐北嶽真君碑
　唐房鳯撰八分書無姓名開元二十年正月(缺/)子立
　(復齋/碑録)
唐北嶽恒山碑
　釋邈詞釋曠書開元二十一年八月(金石/録)
唐白鹿泉神君祠碑
　唐韋濟撰裴伉分書開元二十四年三月立在獲鹿
　(諸道石/刻録)
唐元氏令龎履溫清徳頌
　唐邵混之撰蔡有鄰分書開元二十四年九月(金石/録)
唐真定令杜望之遺愛碑
　唐李琚撰并分書開元二十五年(金石/録)
唐封北嶽安天王碑銘
　唐李筌撰戴千齡分書篆額天寳七年五月二十五
　日建(復齋/碑録)
唐欒城令劉沔遺愛頌
　在夲縣鄭彶撰趙舍書大厯五年(訪碑/録)
唐慧觧寺三門樓讚
　唐李宥撰周籝金行書大厯十二年六月鐫刻在府
　内開元寺三門石柱上(訪碑/録)
唐僧道源發願文
　唐前恒冀等州觀察判官王洽撰試金吾(缺/)　曹叅
　軍王承規集王羲之書并篆額道源恒(缺/)開元寺僧
　也常發願禮大佛名及誦藏經成(缺/)軍步軍使王士
　良等為立此碑貞元十四年正月刻(集古/録目)
唐范希朝謁北嶽廟記
　元和五年河東節度使范希朝討鎮州過北嶽廟題
　記(集古/録目)
唐鹿泉胡祠文
　唐來復撰并書寳厯二年四月立在獲鹿(復齋/碑録)
　　　相州
　　　　(春秋時屬晉戰國時屬魏後屬趙秦屬邯郸/二漢為魏郡曹公為魏王都此晉亦為魏郡)
　　　　(後趙石季龍前燕慕容雋皆都之後魏置相/州及魏北齊又都焉改為清都尹後周復置)
　　　　(相州及魏郡隋初郡廢大業初州廢復置魏/郡唐為相州天寳元年曰鄴郡後屬天雄軍)
　　　　(節度梁分置昭徳軍而天雄軍亂遂入於晉/莊宗滅梁復屬天雄晉高祖置彰徳軍今縣)
　　　　(四漳安陽慮湯隂/臨    林)
魏甄皇后識坐板函
　文昭皇后識坐板函八字紹聖丙子年鄴民耕地得
　一綠石匣廣八寸有半長倍之厚三之一鹿項笏頭
　蓋其上有此八字魏文帝甄皇氏神坐前之物也故
　嘉興守林衡之父時為相之銘漳之模得之其字乃
　魏𨽻之工者傳於世既鮮故士大夫罕見魏史黄初
　中塟甄夫人於鄴州帝以母氏之故追上尊諡别立
　寝廟此乃明帝時所刻者(𨽻/續)
魏張文商碑
　在湯陰西百步(訪碑/録)
偽趙西門豹祠殿基記
　記云偽趙建武六年嵗在庚子七月庚寅造西門祠
　殿基(金石/録)
東魏定國寺浮圖碑
　在安陽縣東魏遷鄴高丞相以南臺為相國寺作磚
　浮圖極高其文即温子昇撰(寰宇/記)
東魏韓陵碑
　在安陽縣東北十七里東魏丞相高歡破尒朱兆兄
　弟於此山下仍立碑即溫子昇之詞陳尚書陳陵嘗
　北使鄴讀韓陵碑愛其才麗手自録之歸陳士人問
　陵北朝人物如何曰惟韓陵片碑爾(寰宇/記)
北齊立門君碑
　在鄴縣今(臨/漳)鄴城故事云西門豹為令造築溝渠决
　漳水以溉民田因是户口豐饒天下被澤僕射魏收
　為立此碑(寰宇/記)
　魏文侯七年始封此地以西門豹為鄴令民不敢欺
　至襄王時史起為鄴令引漳水溉鄴仍襲其用(輿地/記)
北齊都達禪師塔銘
　天保九年(諸道石/刻録)
隋臨漳令趙君清徳頌
　開皇六年(金石/録)
唐刺史許圉師徳政碑
　正書無書撰人姓氏乾封二年立(金石/録)
唐立周太師尉遲公廟碑
　唐前華州鄭縣尉閻伯璵撰序秘書省校書郎顔真
　卿撰銘蔡有鄰𨽻書逈字居羅代人仕周為相州總
　管周末隋文帝秉政逈舉兵不克而死唐武徳中改
　塟復其封爵開元二十六年相州刺史張嘉祐為之
　立廟建碑以開元二十八年正月立(集古/録目)
唐尉遲公廟碑陰
　唐孫士良撰蔡有隣八分書開元二十六年二月立
　(金石/録)
唐林慮縣記
　正書無撰人姓名天寳六載(金石/録)
銅雀䑓碑
　在安陽(諸道石/刻録)
唐林慮縣造寺碑
總持寺碑
鄴縣修定寺碑
　分書(三碑諸道/石刻録)
　　　定州
　　　　(中山府戰國初為中山國後為魏所并後又/屬趙秦屬上谷鉅鹿二郡漢高帝置中山郡)
　　　　(景帝三年改為國後漢晉皆因之後燕慕容/垂移都於此置中山尹後魏為中山郡兼置)
　　　　(安州唐改為定州陞義武軍節度皇朝太平/興國元年改定武軍政和三年改中山府中)
　　　　(山郡今縣七望安喜新無極北曲/陽  唐縣    都    樂    平)
漢上谷太守張􁛨碑
　在安喜縣東六里(訪碑/録)
漢孝子王立碑
　安喜縣
蘭亭序
　唐何延年謂右軍永和中與太原孫承公四十有一
　人脩禊揮毫製序用蠶繭紙鼠鬚筆遒媚勁健絶代
　更無凡三百二十四字有重者皆具别體就中之字
　有二十許變轉悉異遂無同者如有神助及醒後他
　日再書數十百本終不及此余謂神助及醒後更書
　數十百本無如者恐此言過矣右軍他書豈減禊帖
　但此帖字數比他書最多若千文千錦卷舒展玩無
　不滿人意者軫在心目不可忘非若其他尺牘數行
　數十字如寸錦片玉玩之易盡也(高宗御製/朝墨志)
　蘭亭修禊序世所傳本尤多而皆不同盖唐數家所
　臨也其轉相傳模實真彌逺然時時猶有可喜處豈
　筆法或得其一二耶想其真蹟宜何如也哉世言真
　本塟在昭陵唐末之亂昭陵為溫韜所發其所藏書
　畫皆剔取其金玉而棄之於是魏晉以來諸賢墨蹟
　遂復流落於人間太宗皇帝時購募所得集以為法
　帖十卷俾模傳之數以分賜近臣今公卿家所有法
　帖是也然獨蘭亭真本亡矣故不得列於法帖以傳
　今予所得皆人家舊所藏者雖筆畫不同聊并列之
　以見其各有所得至於真偽優劣覧者當自擇焉其
　前一本流俗所傳不記其所得其二得於殿中丞王
　廣淵其三得於故相王沂公家又有别本在定州民
　家二家各自有石較其本纎毫不異故不復録其四
　得於三司蔡給事君謨也所傳本不出乎此其或更
　有所未傳更俟博采(集古/録)
　右軍褉帖叙草號稱最得意書宋齊以來藏在秘府
　士大夫間未聞稱述豈未經大盜兵火時蓋有墨蹟
　在蘭亭右者及蕭氏字文焚蕩之餘千不存一永師
　晚出所見妙蹟惟有蘭亭故為虞禇􁩰道之所以太
　宗求之百方期於必得其後公私相盜今竟失之書
　家晚得定武本蓋彷彿存古人筆意耳
　此文自唐明皇得真蹟刻之學士院人間不得復見
　朱梁簒竊輦至汴都耶律徳光破石晉此刻度河契
　丹既歸與輜重棄之殺狐林後置之州治遂人定本
　(碧岫野人/趙秷仲古)
　定武蘭亭叙石刻世稱善本宣和中從仕中山訪詢
　故老以謂石晉之末契丹自中原輦載寳貨圖書而
　北至真定徳光死漢祖起太原永康自立而歸與其
　祖母交兵於國棄此石於中山慶厯中土人李學究
　者得之不以視人韓忠獻之守定武也李生始以墨
　本獻公公堅索李乃瘞之地中别刻石本以示公又
　一紀李生即世其子乃出石散模售人每本須錢一
　千由是好事者争取之其後李氏子負官緡無從取
　償時景文守定乃以公帑金代輸之因取其石匣藏
　於庫非貴逰交舊不可得也熈寧間薛師正出牧其
　子紹彭又刻别本者留之中山易古刻携歸長安大
　觀中詔取其石置宣和殿人間不復見矣(養浩/書室)
　定武郡齋舊有蘭亭石刻為薛師正之子紹彭易去
　世之所傳多矣宣和初其弟嗣昌獻於天上徽宗命
　龕置睿思東閣之壁自是人間不復得靖康之亂凡
　尚方奇尤卓絶之珍悉為金人輦歸彼國獨此石棄
　而不取建炎初高宗駐蹕廣陵宗澤汝林居守東都
　見之遷騎疾馳進行在所曽未逾月大駕幸浙失於
　倉猝之際紹興中向子固叔堅師淮南宻㫖令搜訪
　之叔堅㝠索不獲其後堅遭䑓評以謂窮尋窖藏金
　寳至于廣掘地土蓋由此焉叔堅之子淔端叔語余
　如是物之顯晦有時未知何辰當復出耶紹熈壬子
　夏余覔官修門與順伯劇談偶及順伯云此一段事
　世所未聞當為我識之所得舊本之左因遂書之斯
　碑所用紙竹豈非所謂模打者歟(王明/清)
　此帖世傳以為右軍得意書世間石刻無慮數十百
　本而共推定武本以為冠諸家辨别真贗其説不一
　或以為薛紹彭刻石易舊本歸其家鑱去湍流帯右
　天五字今世所存本此五字不全者薛氏舊物也又
　仰字如針眼殊字如蟹爪列字如丁形凡有此者皆
　望風以為真而未嘗確然辨其帖之所以善所以不
　善者夫世之所以貴定武者以其鐫刻精好不失右
　軍筆意而已非以其能為針眼為蟹爪為丁形也使
　其能得其筆意雖無此三者不害為善本况此三者
　皆可以人力為而其筆意非真能者未易辨今不求
　其本而區區焉眭目於其末此相馬而惟記其驪黄
　牝牡豈不為九方臯所笑乎山谷論此帖以為無一
　字一筆不可人意摹冩或失真意肥瘐亦自成妍要
　各存之以心㑹其妙處此能觀書者也(曾槃並蘭/亭博議)
後魏刺史崔亮頌
　不著書撰人名氏其額曰定州刺史崔使君至化之
　頌使君名亮字敬儒齊國磐陽人長史馮時等立此
　碑碑石漫滅亡其年月(集古/録目)
　題云魏鎮北將軍定州刺史崔使君至化之頌蓋亮
　嘗為定州既去郡人立此碑頌徳爾神龜三年正月
　建(金石/録)
魏中山太守常通碑
　在府城西北三里(訪碑/録)
隋正解寺碑
　隋隨昌劉鼎卿撰不著書人名氏寺本後魏宣武帝
　以七廟所立謂之七帝寺至周被廢隋文帝時復興
　佛法定州贊治崔子石捨以為寺賜名正解碑以開
　皇十二年四月立(集古/録目)
隋高陽郡隆聖道場碑
　隋虞世基撰并書周建徳六年隋高祖擁旄於此至
　大業九年伐叛海東旋師有詔改為高陽郡記王業
　之所興設隆聖道塲為高祖祈福大業九年十二月
　立此碑(輿地/碑記)
隋七祖堂記
　無書撰人名氏(諸道石/刻録)
唐正解寺碑
　唐李伯藥撰分書無姓名貞觀四年正月(金石/録)
唐施石䑓銘
　唐趙僎撰并行書開元十五年立(金石/録)
唐盧舍那珉像碑
　唐趙僎撰蔡有隣八分書珉像定州刺史張嘉貞所
　造碑以開元十六年二月立(集古/録目)
唐文宣王廟記
　唐盧肇撰并正書大中十三年八月(金石/録)
唐定州録事王君頌
　無書撰人名氏(諸道石/刻録)
隋文帝舍利塔碑
　隋李伯藥撰書人名缺不可辨文帝仁夀中所起舍
　利塔銘也碑以大業五年四月立(集古/録目)
唐栢仁令鄭君紀徳碑
　唐李羲仲正書無姓名聖厯三年十一月立(金石/録)
唐曹溪能大師碑
　唐蔡有鄰書(諸道石/刻録)
唐能大師碑
　唐兵部侍即宋鼎撰河南陽翟縣丞史惟則八分書
　能大師姓盧氏南海新興人居新興之曹溪天寳七
　年其弟子神㑹建碑於鉅鹿郡之開元寺(集古/録目)
　曹溪能大師碑天寳十一載二月立(金石/録)
唐相宋璟碑
　唐撫州刺史顏真卿撰并書璟字子(缺/)邢州南和人
　官至尚書右丞相封廣平公諡曰文貞碑以大厯七
　年九月璟孫儼追建(集古/録目)
唐宋璟碑陰
　唐顏真卿撰正書無姓名大厯十一年三月立附(金/石)
　録
漳河神壇碑
　在沙河縣西北七十一里湯山(寰宇/記)
　　　懷州
　　　　(戰國時屬魏秦屬山川郡項羽立司馬卭為/殷王都此漢初殷國尋更名河内郡郡後漢)
　　　　(因之晉分屬汲郡後魏置懷州燕置河内郡/隋初郡廢而懷州如故煬帝初州廢置河内)
　　　　(郡唐為懷州天寳初曰河内郡/今縣三  河内  武陟  修武)
漢李固碑
　在山陽城内(訪碑/録)
西晉光禄勲尚凱碑
　永康元年十二月立碑云君諱凱字士伯河内山陽
　人也後云累遷河西尹春秋六十有八元康九年四
　月甲子薨追贈光禄勲(金石/録)
後魏孔子廟碑并祭文
　不著書撰人名氏孔子北適趙聞鳴犢見殺而還晉
　人思之立廟於其地後魏太和中懷州刺史如清龍
　使河内太守達頭素和增葺立記又有延興四年祭
　文稱太上皇帝告宣尼之靈者文成帝也(集古/録目)
　文詞事實皆不足采其書亦非佳獨其字畫多異故
　特録之以備廣覽(集古/録)
　文詞頗古質可喜云孔子欲北從趙鞅聞殺鳴犢遂
　䄈車而返及其沒也晉人思之於大行嶺南為之立
　廟焉記太和元年立其額又有延興四年太上皇帝
　祭孔子文者孝文之父獻文帝也(金石/録)
後魏定鼎碑(金石録作/御射碑)
　不著書撰人名氏後魏鎮遠將軍通直散騎常侍復
　馥書宣武帝講武於洹衛之間命近臣馳射帝發矢
　逺及里餘侍中崔光等請為銘記之其首曰定鼎遷
　中之十年俗因謂之定鼎碑以景明三年十月立(集/古)
　(録/目)
　流俗謂之定鼎碑景明魏宣武年號也碑云定鼎遷
　中之十年按魏孝文以太和十七年遷都洛陽至景
　明三年蓋十年矣(集古/録)
　按北史及魏書宣武紀景明三年十月庚子帝射御
　弧矢射逺及一百五十步羣臣勒銘於射所即此碑
　也(金名/録)
後魏神龜造像碑
　後魏恒嵩撰不著書人名氏河内縣民造石碑像記
　題名者數十人三十皆稱侍佛碑以神龜三年立(集/古)
　(録/目)
　余所集録目隋以前碑誌皆未嘗輒棄者以其時有
　所取於其間也然患其文詞鄙淺又言皆浮屠然獨
　取其字畫往往工妙惟後魏北齊差劣而又字法多
　異不知其何從而得之遂與諸家相戾亦意其外人
　昧於學問而所傳訛謬爾然録之以資廣覽也此碑
　字畫時時遒勁尤可佳也神龜孝明年號(集古/録)
北齊崇因寺碑
　陸義撰姚淑八分書皇建二年三月(金石/録)
周大雲寺碑
　唐太子中舍人賈膺福撰并書夲隋文帝所立謂之
　長夀武后改曰大雲碑以大足元年五月立(集古/録)
　賈膺福撰并八分書筆法精妙可喜按舊唐史武后
　鑄九鼎圖山川物象命上書人賈膺福薛昌容李元
　振鍾紹京等分題之紹京之書世固多有膺福筆迹
　雖僅存然世亦未有稱其能者如昌容等書遂不復
　見以此知士之所以自著於不朽者果在徳而不在
　藝也(金石/録)
周大雲寺碑陰
　蕭懷素正書長安二年立(諸道石/刻録)
唐孔子贊并碑陰記
　唐文林郎武盡禮書據碑稱其先君嘗為懷州刺史
　作此賛後為州録事叅軍而刻之然不書其姓也并
　盡禮所作記述漢以來追贈孔子官爵孔子裔孫元
　寳等重葺祠宇修立舊碑并賛皆刻於碑陰(集古/録目)
　唐孔子賛撰人姓名殘缺武盡禮正書景龍二年立
　(金石/録)
唐寧照寺鍾銘
　唐居士武承泰撰文林郎武盡禮書寺僧初鑄大鍾
　以景龍三年立此銘(集古/録目)
　武盡禮筆法精勁當時宜自名家而唐人未有稱之
　見於文字者豈其工書如盡禮者往往皆是特今人
　罕及爾余毎得唐人書未嘗不嘆今人之廢學也(集古/録)
唐明皇御註道徳經
　唐元宗書注皇太子紹及慶王琮等奉敕書初開元
　二十四年𤣥宗已注道徳經道門威儀司馬秀等奏
　請兩京及天下應修官齊等州造立石䑓刋勒經注
　(集古/録目)
唐羣臣立道徳經䑓奏答
　唐元宗注經成詔道士司馬秀等請立經䑓奏謝批
　答及皇太子紹慶王琮等十八人列名皆刻於經臺
　(集古/録目)
唐令長新誡
　在河内唐元宗御製初唐元宗擇令長一百六十三
　人又自製新誡宰相裴耀卿等請令集賢院善書者
　書以賜之其後諸縣往各以刻石(集古/録目)
唐太子太師裴休神道碑
　唐宣武節度副大使(碑缺不/見其姓)處晦撰右散騎常侍(缺/)
　　　碑以咸通八年立(集古/録目)
　　　衞州
　　　　(戰國時屬魏秦屬三川二漢屬河内郡魏置/朝歌郡晉改為汲郡後魏因之東魏置義州)
　　　　(後周改為衞州又置修武郡隋初郡廢煬帝/初州廢復置汲郡唐為衞州天寳元年曰汲)
　　　　(郡今縣四/嘉  新都)　(汲縣/共城)　(獲/)
殷比干墓四字
　殷比干墓四字在今衞州比干墓上世傳孔子書然
　𨽻書始于秦非孔子書必矣字畫古勁其漢人書乎
　(石公/弼)
　水經云朝歌縣牧野比干塜前有石銘𨽻云殷大夫
　比干之墓今已中折不知誰人所誌大觀中㑹稽石
　國佐有此四字比水經又闕其三字書清勁乃東都
　威靈時人所書者碑如歐趙皆未之見(𨽻/續)
漢故原武典農高府君之神道
　在汲縣東北五十里二石柱上(寰宇/記)
晉立齊太公廟碑
　其畧云太公望者此縣人晉室受命四海一家太康
　二年縣之西偏有盗發塜而得竹䇿之書此碑乃汲
　縣令盧無忌立後題太康十年三月(金石/録)
後魏弔比干文
　文為𨽻書不著名氏據碑稱遷中之元載北届衞壤
　覩比干之墓内弔之而其額曰皇帝弔殷比干文然
　則後魏太和中孝文帝之所作也碑以太和十八年
　十一月立
　碑首殘缺惟元載字可識其下云嵗御次平閹荗望
　舒㑹于星紀十有四日日惟甲申按爾雅云嵗在戍
　曰閹茂又鄭康成注月令仲冬者日月㑹於星紀後
　魏書孝文以太和十八年十一月甲申經比干墓親
　為弔文樹碑而刋之是嵗甲戌其説皆合(金石/録)
後魏弔比干文碑陰
　碑陰盡紀侍從羣臣官爵姓名(金石/録)
後魏造五級浮圖碑
　不著書撰人名氏後魏汲郡朝歌雍城里人張醜和
　等共造五級浮圖以正光二年刻石其後有比丘僧
　題名(集古/録目)
東魏石像記
　武定四年建(訪碑/録)
東魏石像碑
　後魏鎮西將軍亷侯李道於汲縣置立堂宇鐫石為
　老子像而祠之在共城武定十年立(寰宇/記)
北齊造像碑
　天保九年嵗次戊寅二月八日魯思明敬造(訪碑/録)
唐贈比干詔
　唐薛純陁八分書貞觀十九年二月(金石/録)
顧村佛堂碑
　在共城路南字畫頗古無年月(訪碑/録)
周百泉陂碑
尊勝陁羅尼幢子
香嚴寺華嚴經壁
唐共城令碑
班氏先宗碑
　五碑諸道石刻録
　　　濬州
　　　　(政和五年改通利軍為濬/州縣二  衛縣  黎陽)
漢張公神碑
　在通利軍黎陽縣界其口鎮(訪碑/録)
　𨽻書不著書撰人名氏字多訛缺雖事迹粗可見而
　不復成文其間有銘詞凡二首漢朝歌長鄭彬以和
　平元年為張公立碑於廟又為監黎陽營謁者李君
　作歌九章同刻其後有李君等題名亦訛缺不可辨
　矣在黎陽(集古/録目)
　張公神碑𨽻額在黎陽威宗和平元年立碑云朝歌
　長鄭彬為張公建闕作碑銘勒神懿監黎陽營謁者
　李君好鄭之文既徹俸佐工又作歌九章刻之石皴
　剥不明僅能辨其梗概其辭依倣離騷頗亦遒雅可
　觀然不知張公是何神也(釋/𨽻)
　　　洺州
　　　　(春秋屬晉戰國屬趙秦屬邯鄲郡漢置廣平/國後漢國廢為鉅鹿郡之西郡魏置廣平郡)
　　　　(晉及後魏皆因之後周置洺州隋大業初置/武安郡唐為洺州天寳元年曰廣平郡今縣)
　　　　(五/㤙)　(永年/雞澤)　(肥鄉/曲周)　(平/)
漢淳于長夏承碑
　碑云君諱承字仲兖東萊府君之孫太尉掾之中子
　中郎將弟也又云年五十有六建寧三年六月癸巳
　淹疾卒官碑在洺州元祐間因治河堤得於土壤中
　建寧靈帝時年號也距今千嵗矣而刻畫完好如新
　余家所藏漢碑二百餘卷獨此碑最完(金石/録)
　漢北海淳于長夏君碑篆額元祐中洺州治河堤始
　得之夏君名承仕郡為主簿督郵至冀州從事四府
　舉辟除淳于長靈帝建寕三年卒此碑字體頗奇怪
　唐人蓋所祖述漢字有八分有𨽻其學中絶不可分
　别梁庾元威作書論載𨽻有十餘種曰芝英𨽻花草
　𨽻鐘鼎𨽻龍虎𨽻鳯魚𨽻麒麟𨽻仙人𨽻科斗𨽻雲
　𨽻蟲𨽻龜𨽻鸞𨽻此碑蓋其間之一體(𨽻釋/)
魏大長秋㳺述碑并陰
　碑云君諱述字庶祖廣平任人也晉太始十年九月
　乙丑卒咸寧三年九月甲子造(復齋/碑録)
唐昭福寺碑
　在永年縣西南十里洺水南唐貞觀四年立岑文本
　祠(寰宇/記)
唐高匡墓誌
　不著書撰人名氏匡字才仁滄州渤海人碑以乾封
　二年立夲朝嘉祐中永年令石起得之於洺州乾明
　僧舍(集古/録目)
　　　深州
　　　　(春秋時屬晉戰國屬魏秦屬鉅鹿郡漢屬信/都國後漢屬安平國魏晋為博陵國後魏北)
　　　　(齊後周為博陵郡隋開皇初郡廢十六年置/深州大業初廢屬博陵郡唐武徳四年置深)
　　　　(州貞觀十七年州廢先天二年復置天寳元/年曰饒陽郡今縣五  静安  束鹿  安平)
　　　　(武饒陽/  强)
隋敬族碑
　(諸道石/刻録)
唐武强令梁胙徳政碑
　撰人名缺劉元明正書垂拱元年四月立(金石/録)
武强令王公徳政碑
　在本縣(訪碑/録)
　　　磁州
　　　　(春秋時屬晉戰國屬趙秦屬邯鄲郡漢屬魏/郡趙國後漢因之晉屬廣平郡隋屬武安魏)
　　　　(二郡漢置磁州天祐三年以磁慈聲相近更/名惠州後唐復故名後曰滏陽郡今縣三)
　　　　(滏陽武邯/鄲    安)
東魏太尉高翻碑
　翻齊獻武王歡之叔父也碑後題建立嵗月文字殘
　缺惟齊魏無字可辨又云嵗次己未按東魏孝静以
　元象二年十二月改元興和是年嵗次己未此碑蓋
　元象二年建也(金石/録)
　在州城南門外五星村民家元象二年立碑題北齊
　臨清王假黄鉞高翻碑(訪碑/録)
唐日愛寺碑
　唐何榮光書開元二十六年立(訪碑/録)
唐罔極寺大行禪師元徳幢銘
　在邯鄲縣韓覃撰并書(訪碑/録)
　韓覃撰并行書開元二十六年二月(金石/録)
唐大行禪師義方訓
　唐何榮光行書開元二十六年二月(金石/録)
唐登叢臺懷古賦
　唐嚴浚撰蔡有鄰分書開元二十七年秋立(金石/録)
唐瑶臺寺律和尚塔銘
　在滏陽縣(訪碑/録)
唐洺州司馬龎承宗碑
　在邯鄲縣(訪碑/録)
唐崔府君廟頌
　在州城敷靈朝内(訪碑/銘)
唐崔府君墓誌
　在同前處(訪碑/録)
　　　祁州
　　　　(春秋時屬晉戰國時屬魏二漢屬中山國晉/屬博陵國元魏北齊後周隋屬博陵郡唐屬)
　　　　(定州景福二年置祁州於無極縣皇朝景徳/元年徙治蒲陰今縣三蒲陰鼓城  深澤)
魏立漢劉盆子碑
　在深澤縣正始二年立(訪碑/録)
魏元成碑
　在深澤縣墳側正始五年立(訪碑/録)
唐大忍寺門樓碑
　沙門釋某撰裴杭八分書開元十八年立(金石/録)
唐大思寺門樓碑
　唐楊邈撰裴抗書開元二十一年立(金石/録)
　　　趙州
　　　　(春秋時屬晉戰國屬趙秦屬邯鄲郡漢屬恒/山鉅鹿郡後漢因之兼置漢州晉為趙國後)
　　　　(魏為趙郡明帝兼置殷州北齊改為趙州隋/改為欒州後復為趙郡唐為趙州天寶元年)
　　　　(曰趙郡皇朝崇寜四年陞慶源軍節度今縣/五  平棘  寧晉  臨城  隆平  高邑)
周穆王吉日癸巳
　刻石曰吉日癸巳在今贊皇壇山上壇山在縣南十
　三里穆天子傳云穆天子登贊皇山以望臨城置壇
　此山遂以為名癸巳誌其日也圖經所載如此而又
　别有四望山者云是穆王所登山據穆天子傳云登
　山不言刻石然字畫亦奇怪土人謂壇山為馬蹬山
　以其字形類也慶厯中宋尚書祁在鎮陽遣人於壇
　山摹此字而趙州守將武臣也遽命工鑿山取其字
　龕於州廨之壁聞者為之嘆惜也(集古/録)
　世傳周穆王書按穆王時所用皆古文科斗書此字
　筆畫反類小篆又穆天子傳史記諸書皆不載以此
　疑其非是姑録之以待識者(金石/録)
　穆王登贊皇山以望臨城置壇此山謂之壇山圖經
　云吉日癸巳誌其日也皇祐五年武臣李忠祐為守
　命工鑿取其字以别石加灰補之俾方正上題書目
　癸巳之記龕之州廨(復齋/碑録)
　唐以前無所傳聞而世定以為穆王書自宋景文祁
　發之且以穆天子傳為証耳然字畫奇古信非秦漢
　以後遺迹余始至汝南同年生林虙為河北提舉學
　事亟往求之虙見寄纔兩月復以書報曰此字近詔
　取藏禁中不可復得矣此書初在贊皇山中後武人
　為守鑿山取之好事者常為歎息今乃得輦置近嚴
　則前日未為不幸然余求之稍緩幾遂失之故今尤
　為可珍也(葉石/林)
　諸家所記皆言在趙州州廨石林䟦乃以政和五年
　歸内府矣其說為信因録之以廣異聞
漢光武碑
　漢章帝北廵至高邑光武亦即位於此有石壇壇有
　珪頭碑即帝建在高邑(寰宇/記)
耿球碑
　在平棘縣宋子故城袁紹立師宜官書(寰宇/記)
晉太尉楊駿墓誌
　在寧晉縣北十里駿武帝后之父也(寰宇/記)
偽趙横山神李君碑
　碑陰所記凡二百五十三人晉咸寧中建(金石/録)
後魏張善碑
　不著書撰人名氏善字碑缺趙郡平棘人隠居學佛
　老之説召拜輔國將軍辭而不受碑以大延四年立
　(集古/録目)
東魏趙貴碑
　不著書撰人名氏貴南鉅鹿癭陶人仕東魏至本郡
　太守贈殷刺史碑以天平二年立(集古/録目)
隋造龍華浮圖碑
　不著書撰人名氏趙郡平棘人范氏等共造浮圖以
　開皇七年立此碑在平棘(集古/録目)
隋欒州使君江夏徐公碑
　郝士威撰侯彥直分書大業二年丙寅七月十五日
　立在汶州石橋前(復齋/碑録)
唐癭陶令李懷仁清徳頌
　正書無書撰人姓名永徽元年立(金石/録)
唐立漢光武皇帝廟碑
　唐李雲撰虞規行書開元十九年十月立(金石/録)
唐立漢光武即位壇碑
　王預撰行書開元二十二年四月(金石/録)
唐令長新誡
　明皇御製開元二十四年二月(諸道石/刻録)
唐石橋記
　唐張嘉貞撰桞識書(訪碑/録)
唐李氏三祖堂記
　唐李雲卿撰在高邑之北道傍(諸道石/刻録)
趙郡開元寺經樓銘
　僧楚瓊行書篆額(諸道石/刻録)
刺史王公徳政碑
　(諸道石/刻録)
唐立漢世祖祠記
　唐張邈撰梁遊楚分書天寳二年四月(金石/録)
唐聰明山神祠記
　唐張造撰正書無姓名大厯七年立(金石/録)
唐聰明山銘
　唐洪經綸撰張沔分書建中元年六月立(金石/録)
唐禱聰明山記
　唐洺州刺史盧瑣撰不著書人名氏昭義軍節度使
　盧從史禱於聰明山禱作此記從史并其官屬皆題
　名於後以元和七年七月立(集古/録目)
唐獨孤守忠碑
　唐韋承慶撰栁濟物書(諸道石/刻録)
唐滄州三河鎮將昭武校尉張徳誌
　在永年(元豐/碑目)
張邕碑
　(諸道石/刻録)
　　　安肅軍
　　　　(自五代以上地里與易州同皇朝太平興國/六年置静戎軍景徳元年改為安肅軍今縣)
　　　　(一/肅)　(安/)
漢左伯桃碑
　在安肅縣西十五里墓前(訪碑/録)
　　　廣信軍
　　　　(自五代以上地里與易州同皇朝太平興國/六年置威虜軍景徳元年改為廣信軍今縣)
　　　　(一/城)　(遂/)
唐夢真容勑
　唐趙履信記蘇靈芝行書并篆額開元二十九年六
　月一日立本朝天聖六年重摹(復齋/碑録)
金剛經
　山及多譯(諸道石/刻録)
　　　順安軍
　　　　(自唐以上地里與瀛州同如意元年析河間/縣置武興神龍元年更名唐興星雲二年屬)
　　　　(莫州五代時屬瀛州後廢皇朝太平興國七/年以廢唐興縣地置唐興寨淳化三年陞為)
　　　　(順安軍今縣/一  髙陽)
唐高陽實諦寺碑
　撰人姓名缺蘇靈芝行書開元二十六年六月(金石/録)
　　河北路化外州
　　　幽州
　　　　(大都督武王封召公奭於燕都此及秦滅燕/以為上谷郡漢高帝分立燕國昭帝元鳯元)
　　　　(年為廣陽郡武帝太始元年更為國東漢建/武中併入上谷郡永平八年復立為郡兼立)
　　　　(幽州魏晉為燕國前燕慕容雋初都其地元/魏立幽州及燕郡北齊置東北道行臺後周)
　　　　(平齊置總管府隋開皇初郡廢大業初府廢/立涿郡唐武徳元年為幽州天寳元年曰范)
　　　　(陽郡陞為盧龍軍領縣九清荆縣次幽都鄉/廣平  潞縣  武清  永    安    良)
　　　　(平昌/)
唐逰擊將軍薛侯彦碑
　唐趙含撰并行書開元十八年正月立(金石/録)
唐雲麾將軍李秀碑
　唐李邕撰并行書天寳元載正月立唐明皇以天寳
　三年改年為載今此碑元年立而稱載何哉(金石/録)
唐復舜廟頌
　唐韋稔撰顔頵正書并篆額貞元十二年閏八月(金石/録)
　　　易州
　　　　(厯代地里與幽州同秦屬上谷郡漢屬涿郡/魏屬范陽郡晉屬范陽國元魏復屬范陽郡)
　　　　(隋開皇初立易州及黎郡尋廢大業初州廢/立上谷郡唐為易州天寶元年曰上谷郡領)
　　　　(縣四滿易縣五淶/水    城    回)
唐鐵像碑
　唐王端撰蘇靈芝行書開元二十七年立(金石/録)
唐易州刺史田琬徳政碑
　唐中書侍郎集賢院學士徐安貞撰蘇靈芝書琬字
　正勤自易州刺史遷為安西都䕶此易州人所立徳
　政碑也以開元二十八年十月立(集古/録目)
唐侯臺記
　唐前在監門率府兵曹叅軍梁徳裕撰蘓靈芝書候
　臺者古燕國望雲氣之所也後人因其故址立臺以
　備逰宴易州刺史郭明肅于其四壁書為郭隗劇辛
　孝子烈婦等像碑以開元九年十月立(集古/録目)
　
　
　
　
　
　
　
　寳刻叢編卷六
欽定四庫全書
　寶刻叢編卷七
　　　　　　　　　　　　　宋　陳思　撰
　陜西永興軍路一
　　京兆府上
　　　(京兆府本周室所居謂之宗周平王東遷地入/於秦至孝公徙都焉始皇置内史漢二年為渭)
　　　(南郡髙帝都此九年復為内史武帝大初元年/更為京兆尹王莽既敗更始赤眉相繼據之後)
　　　(漢都洛陽仍以此為京兆尹魏改尹為太守晉/改京兆郡兼置雍州愍帝亦都之帝為劉曜苻)
　　　(堅姚興所據後魏亦為京兆郡兼置雍州後周/復為京兆尹隋初置雍州後改為京兆郡唐初)
　　　(為雍州開元元年改為京兆府後周隋唐皆為/帝都昭宗遷洛廢為祐國軍梁初改為京兆府)
　　　(大安佑國軍曰永平後唐復為西缺/軍漢改曰永興軍今缺)　(為晉昌/)
　(蔡邕石經遺字/鍾繇墓田丙舍)　　　　(鍾繇力命表記/王右軍蘭亭)
　(黄庭經遺字像贊/東方先生画)　　　(海字樂毅論洛神賦/獻之十三行)
　(晉賢書曹娥碑/歐陽詢書心經)　　　　(集王書筆陣圖/玉枕尊勝咒)
　(禇遂良小字隂符/禇遂良度人經變)　　　(禇遂良草隂符經/虞世南破邪論序)
　(顔魯公寒食帖/顔魯公祭伯文)　　　　(顔魯公論座位帖/顔魯公祭姪文)
　　(魯公馬伏波帖/公權清净經)　　　(顔魯公鹿脯帖/栁公權消災經)
　(栁公權泥甚帖/白樂天詩簡)
秘閣續帖十蘭亭續帖六卷
　在州學
　　　長安縣
魏二像碑
　不著書撰人名氏題曰魏平西將軍太原太守王府
　君釋迦彌勒二像碑府君名備字道賔太原人嘗有
　遺誡使刻石立像於其墓前其子洛州長史聿始造
　二像立此碑(集古/錄目)
後魏普賢寺丈八石像碑(并/陰)
　無書撰人名氏孝昌三年立(京兆金/石録)
隋寧逺將軍裴文基墓誌
　開皇十年(京兆金/石錄)
隋信行禪師傳法碑
　僧法綝撰開皇十四年正月(京兆金/石錄)
唐化度寺淨名法師舍利塔碑
　唐裴𤣥證撰武徳三年(京兆金/石錄)
唐建大和宫碑
　武徳八年(京兆金/石錄)
唐逸民正議大夫裴𤣥證碑
　正書無書撰人姓名貞觀八年正月(金石/錄)
唐曹敬業妻瑯琊郡君吕氏誌
　顯慶元年(京兆金/石錄)
唐宏福寺辨法師碑
　唐秘書丞李儼撰洋州司户薛純陁書法師名機字
　辨姓張氏南陽人為宏福寺沙門碑以長慶三年八
　月立(集古/錄目)
　純陁唐太宗時人其書有筆法其遒勁精悍不减吾
　家蘭亭意其當時必為知名士而今世人無知者余
　家集錄可謂博矣所得純陁書祇此而已(集古/錄)
　歐陽公集古錄云純陁太宗時人其書有筆法意其
　當時必為知名士而今世人罕知者然亦不傳於世
　余按法書要錄云薛純陁學歐草微傷肥鈍亦通之
　亞也然則純陁當時真知名矣余又得純陁八分書
　比干詔盖歐公所未見也薛純陁同時有薛純唐太
　宗命書砥柱銘筆法與純陁絶相類疑即一人蓋唐
　初時人名姓多如此耳(金石/錄)
唐洺州武安郡司馬劉仁㑹墓誌
　顯慶三年(京兆金/石錄)
唐上宫傅氏塔額記
　唐殷脩榮撰乾封元年(京兆金/石錄)
唐大總持寺木塔記
　乾封元年(京兆金/石錄)
唐𢎞農楊凱之墓誌
　乾封三年(京兆金/石錄)
唐西明寺上座道宣律師舍利塔記
　唐郝文㑹撰並正書乾封三年(京兆金/石錄)
唐司農寺主簿梁幹碑
　唐王知隠撰暢整正書咸亨元年(京兆金/石錄)
唐左武衛將軍曹敬業碑
　咸亨元年(京兆金/石錄)
唐翠微寺道瑩法師塔碑
　唐張巨源撰王忱書咸亨五年(京兆金/石錄)
唐雍王友禇遂賢墓誌
　唐孟利貞撰上元三年(京兆金/石錄)
唐顔氏妻孫夫人墓誌
　唐孟利貞撰上元三年(京兆金/石錄)
唐慈恩寺善導禪師塔碑
　僧義成撰李振芳正書永隆二年(京兆金/石錄)
唐幽貞逸人王真修墓碑
　僧彦悰撰僧惠暕書垂拱二年(京兆金/石錄)
唐慈恩寺神昉法師塔銘
　唐武三思撰正書無姓名證聖元年五月(金石/錄)
唐邠州三水丞梁師敬墓碣
　唐薛曜撰暢整書證聖二年(京兆金/石錄)
周化度寺道感法師塔銘
　唐殷祚撰并正書萬嵗通天二年八月十五日建(復/齋)
　(碑/錄)
唐三洞觀女冠劉芬提墓誌
　萬嵗通天二年(京兆金/石錄)
唐左武衛將軍張公墓誌
　神功元年(京兆金/石錄)
唐崇聖寺曇遂法師碑
　唐薦福寺譯經沙門波崙撰前鳳州録事袁元悊書
　法師姓魏氏鉅鹿曲陽人髙宗儀鳳中初建崇聖寺
　召法師居之其後自斷支體刳心腹以食百獸而死
　碑以長安元年立(集古/錄目)
唐東明觀道士茹法師碑
　長安四年立(京兆金/石錄)
唐興善寺真器禪師塔碑
　僧波崙撰大足元年立(京兆金/石錄)
唐信行禪師碑
　唐越王貞撰張廷珪八分書武后時立(金石/錄)
唐信行禪師興教碑
　唐越王貞撰中書舍人薛稷書扵禪師事迹無所叙
　述但為稱美之辭而已謂之興教碑以神龍二年八
　月立(集古/錄目)
唐駙馬都尉武承訓乳母張夫人墓誌
　神龍二年(京兆金/石錄)
唐尚衣奉御楊正道碑
　神龍三年(京兆金/石錄)
唐襄州義清縣令梁琛墓誌
　神龍三年(京兆金/石錄)
唐𤣥通大居士張萬回墓誌
　唐崔湜奉勅撰正書無姓名太極元年十二月(金石/錄)
唐鎮國大將軍柴紹碑
唐將作監韋愿碑
唐梁郡太守韋贊碑
唐雍州刺史韋珍碑
　四碑京兆石刻錄
唐京兆府渭南縣居士嚴思實塔銘
　正書無書撰人開元二年立(京兆金/石錄)
唐知内侍省内侍王瓘墓誌
　僧法興撰并書開元二年(京兆金/石錄)
唐贈吏部尚書襄武公李泌碑
　唐李迥秀撰并書開元三年立(京兆金/石錄)
唐涇陽太一寺法海禪師塔銘
　利法師撰僧静藏書開元三年(京兆金/石錄)
唐西崇福寺懐素律師碑
　唐國子司業崔融撰安國寺沙門行敦集王羲之書
　懐素西崇福寺僧也姓范氏長安人碑以開元六年
　二月立(集古/錄目)
唐𤣥都觀碑
　開元六年(京兆金/石錄)
唐右監門衛將軍安思恭碑
　唐蘇詵撰陳少平書開元六年(京兆金/石錄)
唐太子左庶子韋維碑
　唐汝州刺史崔日用撰國子監丞郭謙光八分書維
　字文紀京兆杜陵人官至太子左庶子碑以開元六
　年立(集古/錄目)
唐𤣥都觀主尹尊師碑
　唐裴子餘撰郭謙光八分書開元八年四月立謙光
　八分初不見稱於唐人獨歐陽公盛稱之所謂不減
　韓蔡史李四家余因訪求久之得崔敬嗣及此碑著
　錄焉(金石/錄)
唐温國寺静泰法師塔銘
　唐吕向撰劉懐信書開元十二年八月立(金石/錄)
唐左監門衛將軍趙元亨碑
　唐張説撰崔庭玉書開元十七年立(京兆金/石錄)
唐慈恩寺惠教禪師塔銘
　唐賀蘭欽明撰開元十七年立(京兆金/石錄)
唐内侍省楊公碑
　唐吕向撰李思銓行書開元十八年(京兆金/石錄)
唐愛州刺史徐元貴碑
　唐鍾紹京撰并行書開元二十年五月(金石/錄)
唐職方郎中韋知人碑
　唐梁陟撰馬極正書族子若訥篆額開元二十年(京/兆)
　(金石/錄)
唐右監門衛上將軍黎景仁碑
　唐張九齡撰崔庭玉書開元二十一年立(京兆金/石錄)
唐宣義郎王已墓誌
　唐張九齡撰崔庭玉行書開元二十一年(京兆金/石錄)
唐(缺/)刹寺崇行禪師塔銘
　開元二十二年(京兆金/石錄)
唐萬回神迹記
　唐右散騎常侍徐彦伯撰太子右内率府錄事參軍
　集賢院學士史惟則八分書萬回號人姓張氏據記
　沙門𤣥奘嘗西遊天竺有寺空其一室問其人曰是
　僧方生於中聞其號萬回盖自此而往者萬回矣萬
　回言語悲喜不常如狂者所為多異髙宗延之禁中
　中宗號之曰𤣥通大居士封法雲公𤣥宗為營居室
　於醴泉里後追贈司徒封號國公碑以開元二十五
　年萬回弟子沙門還源所立
　此碑徐彦伯撰其事固可怪矣𤣥宗英偉之主彦伯
　當時名臣也而君臣相與尊寵稱述如此欲使庸愚
　之人不信不惑其可得乎
唐萬回神迹碑隂記
　唐楊伯成撰并贊史惟則八分書并篆額開元二十
　五年仲夏十有五日戊子記(復齋/碑錄)
唐西明寺上座智逺律師塔銘
　唐前進士(缺/)彦珍撰集賢院書手陳瓌書律師姓睦
　氏趙郡人為長安西明寺臨壇上座碑以開元二十
　五年立(集古/錄目)
唐長安令㕔食堂記
　唐李朏撰羅希奭分書衛包篆額開元二十八年(訪/碑)
　(錄/)
唐左散騎常侍尹愔碑
　唐吳鞏撰韓擇木分書開元二十八年(京兆金/石錄)
唐左賢王阿史那毗伽特勒碑
　唐賀蘭進明撰李旻正書開元二十九年(京兆金/石錄)
唐贈司農卿李元絃碑
　唐韓休撰陸去泰分書開元中立(京兆金/石錄)
唐大興善寺一行禪師真贊
　唐徐浩撰并正書開元中立(京兆金/石錄)
唐西明寺主惠景法師塔銘
　唐何榮撰并行書天寶元年(京兆金/石錄)
唐長安令韋堅德政頌
　唐梁涉撰吕向行書天寶元年(京兆金/石錄)
唐慈恩寺道進律師塔銘
　唐髙參撰僧法亮書天寶四年(京兆金/石錄)
唐一切道師元傾和尚碑
　僧崇業撰僧智僊書天寶五年六月(京兆金/石錄)
唐福聖寺建陁羅尼經讚石柱
　唐紀欣之撰并書天寶五年(京兆金/石錄)
唐贈東平太守章仇𤣥素碑
　唐韋述撰蔡有鄰八分書天寶七年立(諸道石/刻錄)
唐太原尹韋湊碑
　族子韋述撰韓擇木分書天寶九年(京兆金/石錄)
唐内常侍陳文叔碑
　唐李邕撰劉奏行書天寶九年十一月(京兆金/石錄)
唐户部尚書章仇兼瓊碑
　唐檢校倉部郎中馮用之撰左衛率府兵曹叅軍集
　賢院待制蔡有鄰八分書兼瓊字兼瓊魯郡任城人
　官至户部尚書殿中監諡曰忠碑以天寶十年立(集/古)
　(錄/目)
唐棣王琰墓誌
　唐王齊同撰韓擇木分書天寶十年二月(金石/錄)
唐陕州元從内常侍張公先廟碑
　唐李康撰成軻書天寶十年(京兆金/石錄)
唐𤣥都觀碑隂記
　道士裴朏撰道士盧曉八分書天寶十年(京兆金/石錄)
唐醴泉寺惠劔禪師塔銘
　僧超霞撰孔光書天寶十二年(京兆金/石錄)
唐慕容承初碑
　唐泉隠撰田頴書顧戒奢篆額至徳二年(京兆金/石錄)
唐贈潞州都督桑如珪碑
　唐陳翊撰張少悌正書永泰元年(京兆金/石錄)
唐居士張知順碑
　永泰二年(京兆金/石錄)
唐香爐銘
　唐劉朝正書大厯二年(京兆金/石錄)
唐贈太尉吴令珪碑
　唐裴士淹撰張少悌正書大厯六年立在香爐銘後
　(京兆金/石錄)
唐再修隋信行禪師塔碑(并碑隂/批答)
　唐于益奉勅撰翰林待詔張楚昭奉為皇帝施手書
　碑為行書韓擇木奉勅題額碑以大厯八年閏三月
　建(復齋/碑録)
　碑隂批答僧義真正書大厯六年(京兆金/石錄)
唐化度寺上座光教禪師諡號勅
　大厯十一年并僧大濟表批答(京兆金/石録)
唐化度寺普寂禪師光教塔銘
　僧圓照撰大厯十一年(京兆金/石錄)
唐太保昭武公李抱玉碑
　唐中書侍郎平章事楊維奉勅撰刑部尚書顔真卿
　奉勅書昭武河西武威人本姓安後姓李氏肅宗所
　賜也初名重璋後名抱玉𤣥宗所改也代宗時終於
　河西隴右副元帥同平章事凉國公追贈太保諡曰
　昭武碑以太厯十二年五月立(集古/録目)
　碑隂祭文韓雲卿撰子自正正書大厯十三年(京兆/金石)
　(錄/)
唐並覺寺持律比丘心印記
　唐大厯十三年正月二十七日甲戌于上都西長安
　縣承平鄉刻記(復齋/碑錄)
唐贈司徒吴絢碑
　唐張庭珪書大厯中立(京兆金/石錄)
唐少府監贈兵部侍郎李自正碑(抱王/子)
　唐朱巨川撰韓秀弼書并篆建中元年(京兆金/石錄)
唐給事中劉迥墓誌
　唐梁蕭撰建中元　(京兆金/石錄)
唐贈左僕射裴儆碑
　從姪次元撰皇甫閲正書并篆建中二年(京兆金/石錄)
唐沙門佛藏等上表并代宗批答
　建中二年(訪碑/錄)
唐同官記
　建中二年立(訪碑/錄)
唐花蕚樓記
　唐徐浩正書(京兆金/石録)
唐三藏和尚不空碑
　唐御史大夫嚴郢撰彭王傅徐浩書不(缺/)　人居長
　安興善寺自𤣥宗以来謂之(缺/)　　時加開府儀同
　三司肅國公賜號(缺/)　　　追贈司空加號大辨正
　廣智(缺/)　　　建中二年十一月立(集古/錄目)
　自明皇以後職官不勝其濫下至佛氏老子之徒皆
　享髙爵重祿故不空始為大鴻臚封之肅國公既没
　又贈司空嗚呼名器之輕一至於此昔舜命禹作司
　空與是異矣(金石/錄)
唐贈祕書監蕭晉妻陸氏墓誌
　唐李胄撰貞元元年(京兆金/石錄)
唐樗里子墓碣
　唐獨孤寔撰張誼行書貞元三年立(金石/錄)
唐樗里子碣
　唐鄭路撰鄭公誼行書(京兆金/石錄)
唐河中尹渾瑊賀表
　唐顔防書并徳宗批答貞元四年(諸道石/刻錄)
唐麟徳殿宴羣臣詩
　唐徳宗撰皇太子誦行書貞元四年六月(金石/錄)
唐冬日集藏用上人院詩序
　唐程浩撰序王涓詩吳通微行書貞元四年(復齋/碑錄)
唐㑹稽郡王康日知墓誌
　唐李紓撰李彛正書貞元五年十二月
唐佛頂尊勝陁羅尼經石柱
　僧道秀書貞元六年(京兆金/石錄)
唐貞元七年同官記
　唐韓秀弼分書(訪碑/錄)
唐陸齊望妻滎陽縣君鄭氏墓誌
　唐陸贄撰貞元七年(京兆金/石錄)
唐無量夀經
　沙門法昭行書在遺教經隂貞元八年(金石/錄)
唐潁州别駕王初墓誌
　唐河南主簿馬紹昌撰通王府諮議隂冬曦書初字
　泰初新豐人官至潁州别駕碑以貞元八年立(集古/錄)
長安令題名記
　貞元八年(諸道石/刻錄)
唐千手眼大慈陁羅尼經
　僧法昭書貞元九年(京兆金/石錄)
唐臨汝太守贈秘書監郇國公韋斌碑
　唐王維撰僧元真書貞元九年(訪碑/錄)
唐蜀州錄事參軍韋徵墓誌
　弟曽撰貞元九年(訪碑/錄)
唐太子賔客李翼碑
　唐于邵撰子執鈞書子正鈞篆額貞元十年立(京兆/金石)
　(錄/)
唐兵部郎中韋晊墓誌
　唐宇文邈撰正書無姓名貞元十一年二月立(金石/錄)
唐太子賔客韋光裔碑
　唐馮抗撰歸登書并篆額貞元十一年(京兆金/石錄)
唐無垢淨先和尚塔碑
　貞元十一年(京兆金/石錄)
唐陁羅尼真言
　貞元十一年(京兆金/石錄)
唐贈常侍徐君妻魯郡太夫人髙氏誌
　從姪徐繼初撰從姪徐崟行書貞元十四年立(京兆金/石錄)
唐尚書省郎官題名石記
　唐許孟容撰後序劉寛夫𨽻書貞元十五年(京兆金/石錄)
唐左僕射李晉碑
　唐李紓撰楊同恕書貞元十五年(京兆金/石錄)
唐化度寺三堦院尊勝陁羅尼經石柱
　唐方琬撰贊序并書貞元十六年(京兆金/石錄)
唐贈太保裴郜墓誌
　唐辛秘書貞元十八年(京兆金/石錄)
唐晉州長史楊瑗墓誌
　唐孫佋撰荀頴正書貞元十九年八月
唐成德節度王武俊先廟碑
　唐鄭贊撰崔公餘行書太子誦題額貞元十九年(京/兆)
　(金石/錄)
唐光定寺惠日禪師塔銘
　唐孫藏器撰并正書貞元二十年
唐大理寺直贈太師蕭恪誌
　唐吕温撰貞元二十年(京兆金/石錄)
唐著作郎崔九言碑
唐廣南節度韋元禮碑
唐京兆尹左僕射吴讓碑
唐内侍省内侍張國朝碑
唐隴州刺史李敬和碑
唐雲麾將軍哥舒曜碑
唐髙平郡王霍璿碑
唐諸道兵馬副元帥哥舒贊碑
唐知内侍省虢國公楊𤣥逺碑
唐贈左僕射裴次元碑
唐贈陕州都督牛元翼碑
唐涇原軍内府局令夏侯志寧碑
唐輔國大將軍渾元忠碑
　十三碑京兆金石錄
唐宣武節度昭徳郡王劉全諒碑
　唐楊於陵撰徐藏器書(京兆金/石錄)
唐千福寺楚金禪師碑
　唐紫閣山草堂寺沙門飛錫(缺/)
　學士吳通微書楚金姓程氏長安(缺/)
　中建多寶塔于千福寺𤣥宗夢聞其(缺/)
　之徳宗時中人竇文場言楚金其師也
　諡乃諡曰大圓碑以貞元二十一年七月立(集古/録目)
唐贈越州都督符元亮碑
　不著書撰人名氏其字畫栁公權書也元亮字也闕
　其名而不書仕唐至左神䇿軍將軍贈越州都督碑
　以貞元中立(集古/錄目)
唐贈太子太保顔杲卿碑
　從弟真卿撰外姪盧佐元書大厯九年魯公書建至
　貞元十八年傾倒石折元和元年十月孫男証重建
　立(復齋/碑錄)
　元和中舊石刓缺其甥盧佐元重書而刻之(金石/錄)
唐内侍張尚進碑
　薛釗撰邢義行書并篆額元和三年(京兆金/石錄)
唐寶刹寺佛頂尊勝陁羅尼經石柱
　唐元長楚撰贊序周仲諲書元和三年(京兆金/石錄)
唐刑部侍郎劉伯芻碑
　唐段文昌撰沈傳師正書元和三年(京兆金/石錄)
唐常州司倉陳𤣥志妻張淑墓誌
　唐韋涇撰并正書元和四年(京兆金/石錄)
唐同州刺史顔防墓誌
　唐胡証撰并書元和四年
唐左僕射裴倩碑
　唐權徳輿撰張𢎞靖正書胡証篆額元和四年(京兆/金石)
　(錄/)
唐左僕射魏國元靖公賈耽墓誌
　唐權徳輿撰鄭餘慶書元和四年(京兆金/石錄)
唐贈尚書左僕射賈琰碑
　子耽撰并書(京兆金/石錄)
唐贈太尉魏國元靖公賈耽碑
　唐鄭餘慶撰并正書元和五年五月(金石/錄)
唐杜佑郊居記
　唐太常卿權徳輿撰正書不著姓名元和五年八月
　(集古/錄目)
唐王處士引水記
　唐大理卿武少儀撰與郊居記皆一體(缺/)　　名氏
　杜佑有池泉在長安杜曲處士王易(缺/)　佑鑿石引
　泉為瀑水碑以元和五年立(集古/錄目)
唐杜佑莊居記
　佑自撰沈傳師正書元和五年十月(金石/錄)
唐昭懿公主碑
　唐諫議大夫孟簡撰權知吏部郎中皇甫鎛書公主
　代宗之女諱昇平字昇平出嫁左散騎常侍郭曖號
　昇平大長公主道贈號國諡曰昭懿碑以元和六年
　立(集古/錄目)
　公主代宗女也號昇平公主嫁郭氏今此碑乃云諱
　昇平斯莫可曉也(集古/錄)
唐青龍寺佛頂尊勝真言碑
　唐曹昉正書元和六年(京兆金/石錄)
唐青龍寺大悲陀羅尼咒
　元和六年(諸道石/刻錄)
唐心經碑
　元和六年李文成建(諸道石/刻錄)
唐開府儀同三司張庭芝墓誌
　唐邵居敬撰元和七年(京兆金/石錄)
唐杜佑賔佐記
　唐司徒平章事杜佑不著書人名氏(缺/)　　　　前
　後賔佐其首曰今相國中書侍郎趙國(缺/)　公者李
　吉甫也其餘凡八十餘人碑以元和(缺/)年立(集古/録目)
唐新修尚書省記
　唐許孟容撰序鄭餘慶正書袁滋篆額元和八年正
　月(金石/錄)
唐尚書省石幢記
　唐胡証撰八分書元和八年二月(金石/錄)
唐魏博節度田𢎞正家廟碑
　唐比部郎中史館脩撰韓愈撰諫議大夫胡証八分
　書并篆額憲宗時魏博節度田𢎞正始以六州歸于
　朝廷詔追贈其父母立廟祭三世勅愈為之記碑以
　元和八年十一月立(集古/錄)
唐樂善寺處道和尚塔銘
　唐歸登撰并行書篆額元和八年(訪碑/錄)
唐知内侍省贈開府劉貞亮碑
　唐歸登撰王伯良書元和九年(京兆金/石錄)
唐建國寺華嚴經品石柱
　僧智藏正書元和十年(諸道石/刻錄)
唐于頔先廟記
　唐禮部尚書同中書門下平章事權徳輿撰兵部侍
　郎歸登八分書并篆額元和中頔位至司空平章事
　以品得立廟祠其髙祖郫令徳威以下為四室碑以
　元和十一年立(集古/録目)
唐建後周逍遥公韋夐曬書臺銘
　唐令狐楚撰并書元和十二年(京光金/石錄)
唐衛州刺史李公妻馬氏墓誌
　元和十三年(京兆金/石錄)
唐佛頂尊勝陁羅尼經
　僧智嚴正書元和十三年(京兆金/石錄)
唐荘嚴寺大慧禪師塔碑銘
　唐歸登撰并書元和十四年(京兆金/石錄)
唐贈揚州大都督蕭昕碑
　唐孟簡撰并書賀拔恕篆額元和十四年(京兆金/石録)
唐太清宫宿齊寄張𢎞靖詩
　唐令狐楚撰正書無名元和十四年(京兆金/石錄)
唐段文昌妻武氏墓誌
　唐段文昌撰男斯立正書元和十四年(京兆金/石錄)
唐内常侍劉光珍墓誌
　唐郭叔瑜撰長慶元年(京兆金/石錄)
唐邠國公梁守謙功徳碑
　唐楊承和撰并書陸邳篆額長慶二年(京兆金/石錄)
唐王涯先廟殘記
　唐劉禹錫撰長慶四年(京兆金/石錄)
唐内侍省内給事崔談晉碑
　唐李懷撰僧景麟正書并篆額長慶九年(京兆金/石錄)
唐總持寺大果禪師藏山和尚塔銘
　唐于敖撰李隨正書太和元年(京兆金/石錄)
唐左威衛將軍李藏用碑
　唐禮部侍郎翰林學士王源中撰翰林待詔唐𤣥度
　篆額唐𤣥序集王羲之書藏用宦者也字師貞隴西
　成紀人官至冠軍大將軍左威衛大將軍知内侍省
　隴西郡開國公碑以太和四年立(集古/錄目)
　𤣥度以書自名於一時其筆法柔弱非復前人之體
　而流俗妄稱借之爾故存之以俟識者(集古/錄)
唐贈太子少保何文悊碑
　唐王源中撰劉禹錫正書陳脩古篆額太和四年八
　月立(金石/錄)
唐游擊將軍許給墓誌
　唐張漢夫撰并書太和六年(京兆金/石錄)
唐開府儀同三司崔守誠碑
　許康佐撰唐𤣥度分書并篆額太和九年(諸道石/刻録)
唐遊𤣥都觀詩
　唐劉禹錫撰并書太和十年(京兆金/石錄)
唐知内侍省崔談峻夀堂碑
　唐許康佑撰唐𤣥序行書唐𤣥度篆額太和中立(京/兆)
　(金石/錄)
唐長安縣水達亭記
　太和中立(京兆金/石錄)
唐涇州節度朱叔夜墓誌
　從姪景𤣥撰并正書開成四年(京兆金/石錄)
唐長安令李敬方祈兩題名記
　開成五年(京兆金/石錄)
唐脩漢未央宫碑
　唐裴素撰朱玘行書元伯貞篆額㑹昌二年十一月
　六日建(復齋/碑錄)
唐化度寺三堦院尊勝陁羅尼經石柱
　僧惟則撰序并書㑹昌二年(京兆金/石錄)
唐武威郡王贈太傅李載義碑
　唐裴璟撰栁公權正書篆額㑹昌五年(京兆金/石錄)
唐贈司徒趙郡貞孝公李絳先廟碑
　唐裴度撰韓欣正書并篆額大中元年(京兆金/石錄)
唐内常侍成叔貞碑
　唐鄭戎撰并書篆額大中二年(京兆金/石錄)
唐贈内侍王巨鏞碑
　唐劉瑑撰毛文庾書并篆額大中三年(京兆金/石錄)
唐平盧節度孫公妻滎陽郡君鄭氏墓誌
　唐任繕撰大中四年(京兆金/石錄)
唐慈恩寺善導和尚塔銘
　僧志遇撰并書大中五年(京兆金/石録)
唐千福寺重建章資師傅教碑
　唐朱景𤣥撰朱玘行書大中五年(京兆金/石錄)
　(缺/)
　唐崔彦魯撰栁仲年書大中十三年(京兆金/石錄)
唐少府監丞楊滌妻張氏墓誌
　滌自撰并正書行書銘大中十三年五月(金石/錄)
唐安國寺模西明寺金剛經
　唐栁公權正書大中十三年六月(金石/錄)
唐崇聖寺佛牙寶塔碑
　唐忠武軍節度判官監察御史内供奉孫朴撰檢校
　太子賔客濮王府司馬王君平書據碑髙宗儀鳳中
　始建崇聖寺于京師武宗廢佛法寺亦被毁宣宗初
　復以太平坊之温國寺為崇聖寺崇聖舊寺所藏佛
　牙者顯慶中沙門道宣得之於神人至此建塔以奉
　之碑無所立年月(集古/錄)
　唐崇聖寺佛牙碑大中中立(金石/錄)
唐磻溪廟碑并詩二
　唐監察御史張翔撰并後序右驍衛將軍兼侍御史
　髙駢書磻溪詩二首其一京兆府渭南縣尉鄭諴撰
　其一前進士潘緯撰皆駢書初翔以大厯中作銘駢
　以咸通二年刻(集古/錄目)
　駢為將嘗立戰功威惠著于蠻蜀筆硯固非其所事然
　書非工字亦不俗盖其明爽豪雋終異庸人至其惑
　妖人吕用之諸葛殷等信其左道以冀長年乃騎木
　鶴而習凌虛仙去之勢此至愚下品皆知為可笑而
　駢為之惟恐不至者何哉葢其貪心已動于内故邪
　説可誘於外内貪外誘則其何所不為哉(集古/錄)
唐贈太尉㑹稽郡公康志睦碑
　唐韋瓘撰歸融正書楊述篆額咸通二年(京兆金/石錄)
唐襄州刺史薛係先廟碑
　唐鄭處晦撰栁公權正書咸通二年(訪碑/錄)
唐内謁者監崔公先廟碑
　唐權璩撰張元正書并篆額咸通二年(京兆金/石錄)
唐聖夀寺上座惠靈和尚塔銘
　唐薛琮撰咸通四年(京兆金/石錄)
唐贈内侍周景齊碑
　唐栁仲年撰并書篆額咸通十年(京兆金/石錄)
唐右司郎中裴􁀙墓誌
　姪質撰咸通十二年(京兆金/石錄)
唐浙東觀察判官裴□妻蕭煥墓誌
　唐裴􁀙撰咸通十二年(京兆金/石錄)
唐右神䇿軍碑
　唐盧説撰韓遂安書董懐篆額咸通中立(京兆金/石錄)
唐左僕射康承訓碑
　唐狄渠撰任表正書廣明元年庚子五月十九日壬
　申建(復齋/碑錄)
唐左監門衛將軍宋匡業碑
　唐吳融撰閻湘書光化元年(京兆金/石錄)
慈恩雁塔唐賢題名十卷
　慈恩寺本隋無漏寺故地髙宗在春宫為文徳皇后
　復置故以名之永徽三年沙門𤣥奘自西域歸始扵
　寺西建雁塔其後頽圯至長安中乃復更造南對玉
　案霧簷諸峯東枕曲江北與大明宫丹鳳門端若引
　繩氣象雄偉甲於天下杜詩所謂泰山忽碎破涇渭
　不可求盖言其髙逺如此自神龍以來進士登科皆
　錫燕江上題名塔下由是遂為故事五季寺廢惟雁
　塔巋然獨存有僧連芳始葺新之塔之内外皆以塗
　塈唐人題字不復可見元豐間塔再火鄉人王正叔
　始見畫壁斷裂自剗刮甃甓得題名數十乃錄以歸
　屢白好事者使刻石建今踰四十年卒不果宣和戊
　戌察讎書東觀偶與同年栁伯和談及此擊節悵然
　明年伯和出使咸秦暇日率同僚登絶頂始命盡剗
　斷壁而所得尤富皆前此未之見者又俾刋者李知
　常知本摹搨隨其斷缺不復敢増益一字時正叔隠
　居里中素工書法廼屬以法第標目分十卷刻於塔
　之西南隅於是一代竒蹟爛然在目先是㑹昌中宰
　相李徳裕自以不由科第深貶進士始罷宴集向之
　題名削除殆盡故今所序獨詩人逸士與公卿貴游
　子弟為多夫晉賢真蹟流傳至唐官禇私勝幾數千
　卷自歐虞禇薛而下皆宗之當時士人咸以不能書
　為恥以今題名攷視其間縱復敧斜至鋒藏筆勁氣
　格髙𤣥皆有江左遺風國朝士大夫必題識其側欲俾
　來者䕶持而皂𨽻庸人輙以俗書汚漫其上於是汲
　水滌之新墨盡去舊畫宛然乃知唐人於字學非特
　㸃曳盡工至於筆墨亦復精妙如此伯和好古博學
　邁往不羣聞其成也為之喜而不寐見諉序引輙以
　所聞見者列之碑首云宣和庚子九月望日少陵樊
　察仲恕序一字廉卿(本碑/序)
　唐人登科燕集曲江題名雁塔一代之榮觀當時士
　風以不得與為深恨國朝錫燕瓊林立碑太平興國
　寺乃用唐之遺典故凡歌詩啟叙紀述同年契者引
　雁塔為故事雁塔在長安南曲江西慈恩寺樂天所
　謂曲江院裏題名處是也塔成於顯慶間距今幾五
　百年堅完如新壁間磗上字墨猶存四方士大夫自
　非身嘗登覽盖莫之見世亦未有摹刻以傳者宣和
　庚子城以漕事使關中公餘與同僚訪古周覽㙮上
　層層見之字畫遒麗俱有楷法全榜無幾而名卿韙
　人留記姓字嵗月者倍多乃得善工李知常等俾盡
　摹刻於石託隠士王正叔㸃校編次同年樊仲恕冠
　以叙引正叔好古博學通六書法仲恕髙才鉅筆有
　聞於時是書當借重以傳其詳見於叙云宣和庚子
　十月朔大名栁城伯和題(本碑/跋)
　
　
　
　
　
　
　
　
　
　
　
　
　
　寶刻叢編巻七
欽定四庫全書
　寳刻叢編卷八
　　　　　　　　　　　　　宋　陳思　撰
　陕西永興軍路二
　　京兆府中
　　　萬年縣
西魏雍州刺史長孫穉碑
　大統二年(京兆金/石録)
後周韋孝寛碑
　不著書撰人名氏孝寛字孝寛京兆杜陵人仕周至
　相州總管封鄖國公贈雍州牧諡曰襄碑以大象二
　年立(集古/錄目)
隋張光墓誌
　細書不著書撰人名氏周保定二年薨夫人姚氏隋
　開皇十三年薨仁夀元年八月十一日合𦵏於雍州
　天興縣(復齋/碑錄)
隋持節大將軍正義愍公豆盧毓碑
　正書大業三年(京兆金/石錄)
隋皇甫誕墓誌
　不著書撰人名氏大業三年十月十日遷𦵏扵天興
　縣(復齋/碑錄)
隋檢校黄門侍郎旦墓誌
　正書大業四年(京兆金/石錄)
隋姚辨墓誌
　隋内史舍人虞世基撰太常博士歐陽詢書恭公名
　辨字思辨武威人官至左屯衛大將軍諡曰恭碑以
　大業七年十月立(集古/錄目)
隋左僕射元夀碑
　隋虞世基撰歐陽詢正書大業八年正月(金石/錄)
隋齊郡太守元整墓誌
　大業九年(京兆金/石錄)
隋光祿卿徐寔墓誌
　大業九年(京兆金/石錄)
隋内史令鄭譯碑
　大業十年(京兆金/石錄)
唐楚哀王稚詮碑
　唐歐陽詢撰并分書王名稚詮字集𢎞髙祖之子也
　隋大業末髙祖兵起於太原王在京師見殺髙祖輔
　政追封楚公諡曰哀武徳初進爵為王碑不著所立
　之年歐陽公時為給事中(集古/錄目)
唐中書令延安靖公竇威碑
　于志寧撰武徳九年(京兆金/石錄)
唐鄭孝王亮墓誌
　正書細字無書撰人姓名開皇元年薨唐贈鄭王子
　淮安王神道以貞觀二年七月改𦵏於萬年縣(復齋/碑錄)
隋𢎞義明公皇甫誕碑
　隋太子左庶子于志寧撰歐陽詢書誕字𤣥憲安定
　朝那人隋文帝末年為并州總管府長史漢王諒
　誕不從見殺追贈柱國封𢎞義公諡曰明(集古/録目)
　誕以仁夀四年卒貞觀中其子無逸追建(金石/録)
周大宗伯唐瑾碑
　唐于志寧撰歐陽詢正書瑾以後周天和四年薨貞
　觀中其孫皎所立
唐少府監梁璡墓誌
　貞觀十一年八月二十一日合葬夫人元氏於萬年
　少陵景原(復齋/碑錄)
唐益州長史郭福善碑
　碑首殘缺不見書撰人名氏福善字福善太原晉陽
　人唐初官至益州都督府長史謚曰慎碑以貞觀十
　二年立(集古/錄目)
唐荆州長史杜隆碑
　貞觀十四年立(京兆金/石錄)
唐相州刺史侯莫陳肅碑
　正書無書撰人姓名貞觀二十一年(金石/錄)
唐工部尚書晉昌郡王碑
　唐于志寧撰歐陽詢書貞觀中立(京兆金/石錄)
唐贈司空長孫晟碑
　李伯藥撰貞觀中立(京兆金/石錄)
唐永興公虞世南先廟碑
　貞觀中立(京兆金/石錄)
唐司空王仁佑碑
　唐于志寧撰于立政正書永徽二年立(京兆金/石錄)
唐太常少卿鄭元璹碑
　永徽二年立(京兆金/石錄)
唐贈荆州刺史尹惠碑
　唐蘇詵撰郭謙光分馬永徽三年立(京兆金/石錄)
唐三藏聖教序記
　唐太宗御製序髙宗御製記中書令禇遂良書永徽
　四年十月刻又有一本在同州者序記同為一石字
　畫並同而刻石在此本後十年疑摹本也(集古/錄目)
唐戸部尚書楊纂碑
　唐令狐徳棻撰郭廣敬正書永徽六年(京兆金/石錄)
唐贈蒲州刺史栁則碑
　唐來濟撰永徽中立(京兆金/石錄)
唐乞伏士斡墓誌
　正書無書撰人姓名顯慶三年三月(金石/錄)
唐監門衛將軍段葉碑
　唐劉延佑撰孫師範書龍朔元年(京兆金/石錄)
唐司禮少常伯辛良碑
　唐李儼撰蕭權正書龍朔三年嵗次癸亥二月己酉
　朔立(復齋/碑錄)
唐右金吾衛大將軍韓孝成墓誌
　乾封二年(京兆金/石錄)
唐王屋縣令崔公碑
　唐歐陽植正書乾封二年(京兆金/石錄)
唐夏州都督姜協碑
　唐司禮少常伯李安期撰豫王府屬直𢎞文館髙正
　臣書協字夀秦州上邽人官至夏州都督碑以乾封
　二年立(集古/錄目)
唐信安縣主墓誌
　總章三年(京兆金/石錄)
唐脩寳應寺記
　唐員(缺/)撰僧智清書咸亨元年(京兆金/石錄)
唐徳州刺史李公碑
　唐武琦正書咸亨二年(京兆金/石錄)
唐贈秦州都督韋琨碑
　唐許敬宗撰虞昶行書咸亨四年(京兆金/石錄)
唐金剛般若經碑
　咸亨四年(京兆金/石錄)
唐荘嚴寺行䖍法師碑
　唐許彦伯撰高正臣書上元元年戌九月十五日辛
　酉建(復齋/碑錄)
唐慈恩寺大法師基公碑
　唐李義撰沙門正演正書永淳元年十二月四日立
　(復齋/碑錄)
唐進士高挺璠造石佛像記
　光宅元年(京兆金/石錄)
唐懐州司兵參軍魏載墓誌
　唐湖州司倉髙嶠撰不著書人名氏載鉅鹿曲陽人
　魏文正公之孫叔玉之子官至懐州司兵參軍坐事
　流死嶺南碑以垂拱四年立(集古/錄目)
唐揚州都督趙道興碑
　唐李至逺撰永昌元年立(京兆金/石錄)
周宣州涇縣令竇孝禮墓誌
　天授三年正月六日(復齋/碑錄)
唐金剛般若經石柱
　唐梁思彦撰僧元裕書長夀二年(京兆金/石錄)
唐雅州名山縣令李文義墓誌
　唐顔令伯撰孫謩正書長夀三年(京兆金/石錄)
周永和故寺碑
　薦福寺譯經大徳神英撰朝議郎晉州洪洞縣丞(缺/)敬
　元書聖厯二年七月十五日建(新/増)
唐崔敬嗣墓誌
　行書無書撰人姓名長安三年十月(金石/錄)
唐濮州長史蕭珪碑
　唐員半千撰次子令臣正書大定元年四月立(金石/錄)
唐工部尚書姚璹碑
　弟􁅻撰歐陽植正書神龍二年景年四月二十三日
　景申(復齋/碑錄)
唐贈光州都督蘇瓘碑
　唐嚴識𤣥撰正書景龍四年(京兆金/石錄)
唐贈益州都督王美暢碑
　唐禮部尚書昭文館學士薛稷撰并書美暢字通理
　太原祁人官至潤州刺史其女為睿宗徳妃景雲中
　追贈美暢至益州都督碑以景雲二年七月立(集古/錄目)
唐并州長史崔敬嗣碑
　唐檢校祕書丞兼昭文館學士胡皓撰國子監太學
　助教郭謙光八分書敬嗣字奉先博陵安平人官至
　并州大都督府長史碑以景雲二年九月立(集古/錄目)
　崔氏為唐名族而敬嗣不顯皓為昭文館學士然亦
　無聞其事實文辭皆不足多采而余錄之者以謙光
　書也其字畫筆法不减韓蔡李史四家而名獨不著
　此余屢以為歎也(集古/錄)
唐鄭州刺史王思恭碑
　唐李振撰并正書景雲二年(金石/錄)
唐荷恩寺碑
　唐裴耀卿撰序顔温之銘景雲三年(京兆金/石錄)
唐贈廣州大都督成王仁碑
　唐侍郎岑羲撰岐王府參軍魏思禮書仁字千里後
　改以字為名唐太宗之孫吴王恪之子官至益廣二
　州都督封成王神龍三年與節愍太子同誅武三思
　敗死先天二年妃慕容氏為立此碑(集古/錄目)
唐太僕少卿天水郡王僖碑
　唐蘇晉撰魏思禮正書先天二年(京兆金/石錄)
唐嗣荆王元逖碑
　唐陶亷撰先天二年(京兆金/石錄)
唐洪州刺史王守真碑
　唐賀遂涉撰崔璹書先天二年(京兆金/石錄)
唐黄門侍郎薛稷碑
唐荆南節度使袁滋先廟碑
唐荆州刺史高榮郎碑
唐果州刺史徐孝徳碑
唐滄州别駕高審行墓誌
　五碑京兆金石錄
唐豫州刺史魏叔瑜碑
　唐荆州大都督府長史燕國公張説撰叔瑜次子安
　州都督華書叔瑜字思瓘鉅鹿下曲陽人太尉鄭文
　貞公之子官至豫州刺史碑以開元六年五月立(集/古)
　(錄/目)
唐趙州癭陶縣主簿蕭希顔墓誌
　開元十一年(京兆金/石錄)
唐瀘州刺史康𤣥辨墓誌
　唐王羡門撰子晉書開元十二年(京兆金/石錄)
唐一行禪師㙮碑
　唐明皇撰并八分書一行本姓張氏名遂後為沙門
　諡曰大慧碑以開元十六年立(集古/錄目)
唐張説題𤣥宗御書記
　唐集賢院學士張説題𤣥宗所書碑御製御書字并
　年月記及模勒刻字人姓名後有開元十六年將幸
　温泉親詣大慧禪師塔所口勅檢校立碑使朱敬宣
　所記然則説所題者禪師塔碑也(集古/錄目)
唐龍池頌
　唐張説撰(京兆金/石錄)
唐凉州都督王君奐碑
　唐張説撰𤣥宗分書并題額開元十七年(京兆金/石錄)
唐濮州刺史陳忠墓誌
　開元十八年(京兆金/石録)
唐廣州都督馮君衡碑
　唐尚書左丞相張説撰中書令鍾紹京書君衡長樂
　人子力士為冠軍大將軍追贈君衡廣州都督碑以
　開元十八年立(集古/録目)
唐贈吏部尚書蕭灌碑
　唐尚書左丞相張説撰梁昇卿八分書明皇八分題
　額府君名灌字𤣥茂南梁蕭詧之後仕至渝州長史
　子嵩為尚書令贈府君吏部尚書碑以開元十八年
　五月立(集古/録目)
唐贈虢州刺史楊厯碑
　唐陳州刺史李邕撰序厯義男前中書令鍾紹京撰
　銘并書厯字晊本姓蘇氏其子思朂為官者姓楊氏
　因亦改厯姓開元中朂為輔國大將軍贈厯虢州刺
　史碑以開元十九年立其後具載厯義姪高力士義
　男王守麟等官爵(集古/錄目)
　題云義男光禄大夫前中書令上柱國越國公太子
　右諭徳潁州鍾紹京撰銘并書厯中官楊思朂父也
　紹京出於胥吏無他才能特以夤縁附㑹致位宰相
　固無足道者然屈於閹䜿至以父事之而又著之金
　石略無愧恥亦甚矣書之可以為後来之戒(金石/録)
唐誠節公馮昭泰碑
　唐祿王洽撰中書舍人内供奉梁昇卿八分書昭泰
　字遇聖仕至括州刺史諡曰誠後以其子紹烈贈為
　工部尚書此其寢廟碑也𤣥宗親為題額加諡誠節
　碑以開元二十一年立(集古/錄目)
唐請立馮公碑表
　昭泰子紹正等請立廟碑表梁并卿八分書并墨詔
　同刻散騎常侍陸堅題額(集古/録目)
　墨詔答馮紹正表梁昇卿八分書開元二十一年(京/兆)
　(金石/錄)
唐海州東海令皇甫齊參墓誌
　開元二十三年(京兆金/石録)
唐太僕少卿杜元道碑
　唐韋述撰子昆吾書裴耀卿題諱殷承業書額開元
　二十四年(京兆金/石錄)
唐右武衛大將軍趙侍賔碑
　唐梁涉撰吴承嗣行書開元二十六年(京兆金/石錄)
唐綿州司功參軍張𢎞度墓誌
　開元二十七年(京兆金/石錄)
唐太子賔客龎承宗碑
　唐蘇頲撰梁昇卿八分書衛包篆額開元二十八年
　八月(金石/録)
唐右威衛將軍髙廣濟碑
　唐梁渉撰序高力士撰銘并行書開元二十八年(京/兆)
　(金石/錄)
唐邠州刺史韋鈞碑
　唐韓休撰杜昆吾分書并篆額開元二十八年(京兆/金石)
　(録/)
唐右驍衛大將軍范安及碑
　唐韋述撰吴承嗣書開元二十八年(京兆金/石錄)
唐嘉州刺史髙君墓誌
　唐員半千撰子謙書開元中刻(京兆金/石録)
唐延安縣主幽堂碑
　唐王光庭撰于經野正書開元中立(金石/錄)
唐河東郡君裴夫人墓誌
　不著書撰人名氏左衛中郎李從一之妻封河東郡
　君碑以天寳四年立(集古/録目)
唐玉真公主仙居臺碑
　唐山人韓休撰八分書不著名氏天寳二年勅玉真
　公主投龍五老山常居此䑓碑以天寳四年立(集古/錄目)
唐左武衛大將軍杜元恭墓誌
　姪昆吾撰天寳五年(京兆金/石錄)
唐太原王四娘塔銘
　道士裴炫撰張少悌書天寳六年六月(京兆金/石錄)
唐開元寺淨土院石燈臺贊
　唐張鶴撰傅如玉書天寳六年六月(京兆金/石録)
唐贈兵部尚書楊𤣥琰碑
　唐𤣥宗御製并八分書太子亨題額天寶六年立(京/兆)
　(金石/錄)
唐青城縣令曹琳墓誌
　唐張漸撰陳續正書天寳六年(京兆金/石錄)
唐贈太子少保顔維貞碑
　唐陸據撰蔡有隣八分書天寳六年六月(金石/錄)
唐禮部尚書徐筠碑
　唐陶輸撰蔡有鄰書天寳九年(京兆金/石錄)
唐京兆尹王鉷墓誌
　唐常衮撰史惟則八分書天寳十年(京兆金/石録)
唐贈吏部尚書楊銛碑
　太子亨撰并行書及篆額天寳十二年(京兆金/石錄)
唐右驍衛將軍劉仲奬碑
　唐王卓撰僧智詮書天寳十二年(京兆金/石錄)
唐内常侍王智預修塔銘
　唐趙侍賔撰劉秦書天寶十二年(京兆金/石錄)
唐廬江郡司馬劉踐言墓誌
　唐許益撰韓之行書天寳十二年(京兆金/石錄)
唐貞順皇后武氏碑
　唐𤣥宗御製御書字為八分皇太子亨題貞順皇后
　姓武氏晉陽人終扵惠妃追冊諡曰貞順碑以天寶
　十二年四月立(集古/録目)
唐贈坊州刺史韋餘慶碑
　唐徐浩八分書天寶十三年(諸道石/刻録)
唐太華觀女冠李尊師塔銘
　唐韓法撰劉秦行書天寶十三年(京兆金/石錄)
唐興唐寺金字大般若經藏銘
　唐張垍撰李仙行書天寶中立(京兆金/石錄)
唐興唐寺石經藏贊
　石經藏者唐開元中長安興唐寺僧所立東都馬寺
　王嗣安為序𨽻書無名氏禮尚席預等為贊其間蔡
　有鄰八分書者二顧誡奢真書者一翰林待詔張芬
　八分書者三其餘三人闕亡姓名又其餘皆不著書
　人名氏或作者所自書也碑以天寳中立(集古/録目)
　石經藏贊皆其作者自書而八分者數家惟蔡有鄰
　名重當時余家集録有鄰書頗多皆不若此贊故尤
　寶之(集古/錄)
唐贈太保郭敬之碑
　唐侍中苗晉卿撰中書侍郎平章事蕭華書敬之字
　敬之華州鄭縣人仕至夀州刺史以子子儀追贈太
　保碑以肅宗元年建寅月立(集古/錄目)
唐玉真公主墓誌
　唐王縉撰姪粲行書肅宗元年建巳月十二日葬萬
　年縣寧安里鳳栖原(復齋/碑錄)
　公主睿宗女也法號無上真字𤣥𤣥天寳中更賜號
　曰持盈(金石/錄)
唐贈媫妤河内董氏墓誌
　唐常衮撰至徳元年(京兆金/石録)
唐贈左僕射辛陟碑
　唐李行姪允正書上元元年(京兆金/石錄)
唐楚州司馬贈中書侍郎蕭華墓誌
　唐盧光逺撰杜鴻漸正書寶應元年(京兆金/石錄)
唐贈太子賔客田道生碑
　唐于益撰摯宗行書并篆額永泰元年(京兆金/石録)
唐郭敬之碑隂子孫題名
　唐王縉撰徐浩分書永泰元年(京兆金/石錄)
唐承天皇帝子新平郡王儼墓誌
　唐常衮撰永泰元年(京兆金/石録)
唐太子太傅庾光先碑
　唐徐浩撰史惟則書永泰二年(京兆金/石錄)
唐興唐寺𤣥偘法師碑
　無撰人名氏顔真卿書(訪碑/錄)
唐注大乗起信論
　馬鳴菩薩造杜鴻漸注徐浩八分書(京兆金/石錄)
唐贈代州都督辛浩墓誌
　唐成朝秀撰韓秀實八分書大厯元年(京兆金/石錄)
唐吏部侍郎王延昌碑
　唐兵部郎中邵説撰廣州都督徐浩八分書延昌京
　兆人官至吏部侍郎集賢院待制碑以大厯三年立
　(集古/錄目)
唐郭子儀夫人涼國李氏碑
　唐韓雲卿撰史惟則八分書碑文詞頗簡古而字畫
　工妙可喜或云碑今亡矣故世罕傳雲卿乃退之叔
　父科書後記所謂大厯中以文詞獨行中朝者碑以
　大厯三年五月立(金石/錄)
唐贈鄆州刺史張大詢碑
　唐于益撰從姪彦之書大厯四年(京兆金/石錄)
唐富平尉顔喬卿碣
　弟直卿撰并書大厯四年四月立石在長安世頗罕
　傳或云其石今亡矣有朝士劉繹如者汶陽人家藏
　漢唐石刻四百卷以余集錄闕此碣也輟以見贈(金/石)
　錄
唐贈太尉辛雲京碑
　唐元載撰史惟則分書并篆額大厯四年(京兆金/石錄)
唐贈太尉衛國文憲公杜鴻漸墓誌
　唐楊炎撰徐浩正書大厯五年(京兆金/石録)
唐楊思朂妻虢國夫人南宫氏碑
　唐陶翰撰子楚玉行書大厯五年(京兆金/石錄)
唐贈太尉裴冕碑
　唐元載撰吴通微行書大厯五年(金石/錄)
唐代宗賜建法和尚塔額碑
　唐蘇源明撰段光獻行書大厯六年(京兆/石錄)金
唐滎陽鄭氏墓誌
　唐李益撰大厯六年(京兆金/石錄)
唐太子少傅辛惟謙碑
　唐邵説撰張少悌書大厯七年(京兆金/石錄)
唐左監門衛大將軍劉光朝碑
　唐李端撰張煥書大厯八年(京兆金/石錄)
唐贈工部尚書郝王碑(京兆金石/録作庭玉)
　唐吏部侍郎楊炎撰前卑州都督府長史翰林待詔
　韓秀實八分書王太原厭次人也官至河西隴右副
　元帥封安邊郡王碑以大厯九年立(集古/錄目)
唐𤣥宗子贈太傅信王珵墓誌
　唐常衮撰張少悌正書大厯九年(京兆金/石錄)
唐肅宗女和政公主碑
　唐顔真卿撰吴通微行書大厯十一年(京兆金/石錄)
唐汝州刺史蕭淑墓誌
　唐裴郁撰吴通微書大厯十二年(京兆金/石錄)
唐梓州刺史杜濟碑
　唐顔真卿撰并正書大厯十二年十一月(金石/錄)
　魯公之書列於石者多矣而有精有粗雖他人皆莫
　可及然在其一家自有優劣余意傳模鐫刻之有工
　拙也而此碑字畫遒勁豈傳刻不失其真者皆若是
　歟碑以殘缺銓次不能成其文第錄其字法爾(集古/錄)
唐梓州刺史杜濟墓誌
　唐刑部尚書顔真卿撰字畫亦類真卿而不著名濟
　字應物京兆杜陵人官至梓州刺史碑以大厯十二
　年十一月立(集古/錄目)
　但云顔真卿撰而不云書然其筆法非魯公不能為
　也盖世頗以為非顔氏書更俟識者辨之(集古/錄)
　碑但云顔魯公撰而不云書歐陽公以謂非魯公不
　能為也余觀此誌字畫竒偉決非他人可到(金石/錄)
唐霍國夫人王氏碑
　唐中書侍郎平章事楊綰撰右散騎常侍蕭所書夫
　人姓王氏郭子儀之妻碑以大厯十三年立(集古/錄目)
唐贈司徒扶風郡王馬璘碑
　唐常衮撰大厯十三年(京兆金/石錄)
唐𤣥宗賢妃盧氏墓誌
　唐顔真卿撰吴通微書大厯中立(京兆金/石錄)
唐贈太尉杜鴻漸碑
　唐中書侍郎平章事元載撰門下侍郎平章事王縉
　書鴻漸京兆杜陵人位至門下侍郎平章事衛國公
　贈太尉諡文獻碑以代宗初立不載年月(集古/錄目)
　唐贈太尉杜鴻漸碑建中二年立(京兆金/石錄)
唐貞順皇后武氏碑隂紀
　從子武就撰王膺行書建中二年(京兆金/石錄)
唐觀無量夀經
　僧道秀書建中三年十月(京兆金/石錄)
唐贈左散騎常侍路太一碑
　唐獨孤良弼撰并書建中四年(京兆金/石錄)
唐避朱泚莎鎮石壁題名
　唐李巽正書建中四年(京兆金/石錄)
唐龍首寺㑹覺法師塔碑
　唐韓休撰劉朝正書張珍題額建中四年(京兆金/石録)
唐勝業寺尊勝陀羅尼經
　建中四年僧宗珍立石(京兆金/石錄)
唐咸宜公主碑
　唐鄜坊節度掌書記武元衡撰蘇州常熟縣令袁中
　孚書將作少監集賢院學士李陽冰篆額公主𤣥宗
　之第十八女降秘書監崔嵩碑以興元元年立(集古/録目)
唐贈司空尚可孤碑
　唐鄭雲逵撰并行書貞元二年(京兆金/石録)
唐工部尚書辛京杲碑
　唐李竦撰韓秀榮八分書貞元六年七月(金石/錄)
唐内侍員外魚智誠墓誌
　貞元六年(京兆金/石録)
唐相州刺李孟犨碑
　子軫撰孫艮鈞八分書子翌篆額貞元八年立(京兆/金石)
　(錄/)
唐代宗子僖王墓誌
　唐鄭德𤣥撰孫藏器正書元和二年(京兆金/石録)
唐贈左僕射劉公碑
　唐吕温撰載少平行書元和四年(京兆金/石錄)
唐國子助教薛公達墓誌
　唐韓愈撰正書無姓名元和四年閏三月(金石/録)
唐江西觀察使韋丹墓誌
　唐韓愈撰元和五年(京兆金/石錄)
唐河中監軍内常侍楊明義先廟碑
　唐韋宗卿撰鄭絪行書元和六年(京兆金/石録)
唐集賢校賢昭應縣尉石洪墓誌
　唐韓愈撰元和六年(京兆金/石錄)
唐左散騎常侍路應碑
　唐韓愈撰鄭餘慶正書元和七年十月(金石/錄)
唐江西觀察使韋丹碑
　元和七年(京兆金/石錄)
唐贈司空令狐承簡碑
　子楚撰并書元和七年(京兆金/石錄)
唐贈左監門衛將軍劉希果碑
　唐李益撰從姪佐時行書元和七年(京兆金/石錄)
唐章敬寺碑
　唐吴通微撰毛伯良書元和七年(京兆金/石錄)
唐慈恩寺梵夾經記
　唐武庭秀撰周仲諲書元和八年(京兆金/石錄)
唐興州節度裴玢碑
　唐裴度撰劉遵古行書元和九年十一月立碑以斷
　裂其姓氏摩滅不可識云公諱玢字連城以事考之
　盖裴玢也玢元和中為興元節度使以疾歸朝卒(金/石)
　(録/)
唐贈兵部尚書王用碑
　唐韓愈撰元和十一年(京兆金/石録)
唐贈太傅岐國公杜佑碑
　唐李吉甫撰張𢎞靖書袁滋篆額元和十二年(京兆金/石錄)
唐高崇文妻楚國夫人陳氏碑
　唐段文昌撰張肅書段全緯篆額元和十二年(京兆金/石録)
唐贈左武衛上將軍彭獻忠碑
　唐張仲素撰郭叔瑜書王遂篆額元和十二年(京兆金/石録)
唐章敬寺百巖大師碑
　唐興元尹山南西道節度使權徳輿撰尚書右僕射
　鄭餘慶書大師名懐暉嘗居太行百巖寺因以為號
　碑以元和十三年(集古/録目)
唐栁州刺史栁宗元墓誌
　唐韓愈撰沈傳師正書元和十五年(京兆金/石錄)
唐刑部侍郎歸融碑
　男登撰行書元和中立(京兆金/石錄)
唐贈右僕射辛珌碑
　唐牛僧孺撰陳諫正書元和中立(金石/錄)
唐南平郡威武王髙崇文碑
唐贈南平郡威武王髙崇文司徒册文
唐祭髙崇文文
　三碑元和中立(京兆金/石錄)
唐岐國安簡公杜佑墓誌
　唐權徳輿撰沈傳師正書(京兆金/石錄)
唐宫苑閒廏使駙馬都尉郭銛墓誌
　唐沈亞之撰沈傳師正書長慶二年(京兆金/石錄)
唐石州刺史酒泉郡王康公碑
　唐吴鏻撰長慶二年(京兆金/石錄)
唐左武衛將軍劉徳惠碑
　唐嚴綬撰劉繼元書陸邳篆額長慶二年(京兆金/石錄)
唐山南節度韋綬碑
　唐中書侍郎平章事牛僧孺撰給事中子敖書綬字
　子章京兆人官至山南西道節度使碑以長慶三年
　立(集古/録)
唐贈太尉司徒中書令韓𢎞碑
　唐韓退之撰長慶三年(京兆金/石錄)
唐兵部郎中郭晤碑
　唐陸邳𨽻書長慶四年(京兆金/石錄)
唐贈開府儀同三司王𢎞規碑
　唐李徳裕撰侯丕正書太和元年(京兆金/石錄)
唐崔羣先廟碑
　唐武昌軍節度使牛僧孺撰起居郎劉寛夫𨽻書并
　篆額憲宗元和十四年羣方為中書侍郎平章事詔
　立廟於京師崇業里追贈其父全部郎中稹為左僕
　射及其祖懐州刺史朝曽祖夀州刺史湛三室廟既
　成詔以羊豕助奠太常出博士佐禮至文宗太和二
　年八月立此碑(集古/錄目)
唐太清宫道藏經目錄碑
　唐秦守正書趙盈篆額太和二年(京兆金/石錄)
唐令狐楚先廟碑
　唐禮部郎中集賢院學士劉禹錫撰并書太和初楚
　為宣武節度使始立家廟於京師通濟里碑以太和
　三年立(集古/錄目)
唐贈吏部尚書楊𤣥琰碑
　唐牛僧孺撰楊敬之書太和三年(京兆金/石錄)
唐贈左散騎常侍裴義碑
　太和三年(京兆金/石錄)
唐章敬寺百巖大師靈塔碑
　唐汴州刺史宣武節度副大使令狐楚撰吏部尚書
　鄭絪書大師以元和中詔至京師章敬寺長慶初令
　狐楚請賜諡及塔名曰宣教碑以太和三年立(集古/錄目)
唐贈右武衛大將軍駱奉先碑
　唐朱景𤣥撰唐𤣥度分書篆額太和五年(京兆金/石錄)
唐内侍梁守謙乞寫興唐寺藏經表
　太和六年(京兆金/石錄)
唐六譯金剛經
　唐右威衛上將軍知内侍省楊承和刪集楊翺撰序
　初承和以分書經刻於上都興唐寺文宗詔取其本
　使待詔唐𤣥度集王羲之書翰林學士鄭覃等六人
　為贊刻石以太和六年春立(集古/錄目)
唐殿中侍御史韋翃墓誌
　唐劉禹錫撰裴休正書太和六年正月(金/錄)石
唐贈司空王潛碑
　唐李宗閔撰崔蠡正書王無悔篆額太和六年(京兆金/石錄)
唐右領軍衛將軍馬存亮碑
　唐李徳裕撰太和七年(京兆金/石錄)
唐散騎常侍張昔墓誌
　唐馮宿撰正書無姓名太和七年四月(金石/錄)
唐内謁者張忠政碑
　唐卜炎撰從姪模書太和九年(京兆金/石錄)
唐内侍少監第五從直碑
　唐袁郁撰朱玘行書毛伯貞篆額開成元年立(京兆金/石錄)
唐内侍省贈特進王延義碑
　楊明篆額開成二年(京兆金/石錄)
唐華嚴寺法順大師碑
　唐許康佐撰并正書開成二年(京兆金/石錄)
唐循州司馬杜元頴妻裴氏墓誌
　婿韋慤撰并正書開成三年(京兆金/石錄)
唐淮南監軍韋元素碑
　唐丁居誨撰栁公權正書開成三年七月(金石/錄)
唐贈兵部尚書李有裕碑
　唐中書舍人李景讓撰工部侍郎知制誥栁公權書
　有裕字綽夫幽州北平人官至衛尉卿碑以開成四
　年立(集古/錄目)
唐三藏法師𤣥奘塔碑隂
　唐劉軻撰僧建初行書開成四年(京兆金/石錄)
唐憲宗女荘淑大長公主碑
　唐杜牧撰栁公權正書開成四年(京兆金/石錄)
唐徳宗女憲穆公主碑
　唐栁公權正書(京兆金/石錄)
唐贈左散騎常侍李惟直碑
　唐栁正亮撰并書鄭綬篆額開成五年(京兆金/石錄)
唐安國寺東禪院没賀舍利傳碑
　唐都官員外郎崔璹撰正書無姓名初開元中國城
　西偏産異豕或謂文殊之化身常嬉逰於市市人圍
　繞争以餅餌投之後死於市市吏劉守嗣等焚之獲
　舍利遂歸藏於安國寺立此傳碑以開成五年十月
　立(新/増)
唐内侍郗士榮碑
　唐嚴厚本撰朱玘行書㑹昌三年(京兆金/石錄)
唐左神䇿紀聖徳碑
　唐翰林學士承㫖崔鉉撰散騎常侍集賢殿學士栁
　公權書集賢直院徐方平篆額武宗嘗幸神䇿軍勞
　閲軍士兼統三軍上將軍仇士良請為碑以紀聖徳
　鉉等奉勅書撰碑以㑹昌三年立(集古/録目)
唐户部郎中裴纘墓誌
　唐韋綜撰李景章正書并篆額㑹昌三年(京兆金/石錄)
唐昊天觀碑
　唐王起撰栁公權書徐方平篆額㑹昌三年十月(京/兆)
　(金石/錄)
唐華嚴寺文琬法師塔碑
　唐許景讓撰僧潛鱗書㑹昌三年(京兆金/石録)
唐贈開府儀同三司田紹宗墓誌
　唐吕讓撰侯湘行書毛伯貞篆額大中元年刻(京兆金/石錄)
唐贈太尉牛僧孺碑
　唐河陽三城節度使李珏撰右散騎常侍栁公權書
　并篆額僧孺字思黯隴西狄道人厯相穆敬文三宗
　武宗朝自山南節度使貶為循州長史宣宗初終於
　太子少師分司東都碑以大中二年十月立(集古/錄目)
唐贈太尉牛僧孺墓誌
　唐杜牧撰栁公權正書大中四年(京兆金/石錄)
唐晉光王寺碑
　唐李邕撰栁公權書大中四年立(金石/錄)
　碑云僧伽以景龍四年三月入滅扵京孝和皇帝申
　弟子之禮百官四部哀送國門甚哉中宗之陋也佞
　佛之流謂武宗奮然除去浮圖法用是不永今中宗
　奉僧伽可謂至矣後三月竟棄天下其又何言(集古/錄目)
唐内侍監仇士良碑
　唐鄭薫撰朱玘行書毛伯貞篆額大中五年立(京兆金/石錄)
唐安國寺經藏院碑
　唐鄭薫撰安景之行書(京兆金/石錄)
唐刑部尚書庾承憲墓誌
　第四男道滋撰長男存讓書大中六年(京兆金/石錄)
唐掖庭局令劉榮璨碑
　唐栁公權撰并書篆額大中六年(京兆金/石錄)
唐嶺南節度韋正貫碑
　唐翰林學士中書舍人蕭鄴撰左散騎常侍栁公權
　書正貫字公理京兆杜陵人官至嶺南節度使碑以
　大中六年立(集古/録目)
唐内常侍康約言碑
　唐左散騎常侍栁公權撰并書約言宦者也字寡辭
　貝州人位至河東監軍使内侍省内謁者監贈内常
　侍碑以大中七年二月立(京兆金/石錄)
唐䕶國寺觀音院記
　唐段成式撰栁公權書大中七年(京兆金/石錄)
唐順宗女濮陽長公主碑
　唐栁公權撰并正書大中九年(京兆金/石錄)
唐宣宗女齊國恭懐公主碑
　唐董景仁書毛伯貞篆額大中九年(京兆金/石錄)
唐贈太子少保胡洙妻曹氏墓誌
　唐王自牧撰殷𤣥珪正書大中十年(京兆金/石錄)
唐興唐寺碑
　撰人姓名殘缺李衮正書大中十年(金石/錄)
唐贈太尉蕭俛墓誌
　唐蕭鄴撰大中十一年(京兆金/石錄)
唐章敬寺佉照和尚塔銘
　僧鏡霜述并書大中十三年(京兆金/石錄)
唐宣宗幸華嚴寺賜宗寔以下詩
　大中十二年(京兆金/石錄)
唐兵部尚書盧綸碑
　唐盧言撰崔倬書大中十三年七月立(金石/錄)
唐贈司空史憲忠碑
　唐裴坦撰李從誨正書葉泳篆額咸通三年立(京兆金/石錄)
唐言和尚塔碑
　唐張君卿撰于𤣥素行書咸通三年(京兆金/石錄)
唐六譯金剛經殘碑
　唐楊翔撰序八分書(京兆金/石録)
　唐蓋巨源八分書咸通四年六月(金石/錄)
唐法順和尚吉祥泉碑
　唐裴處權撰裴延嗣書咸通六年(京兆金/石錄)
唐國子助教温庭筠墓誌
　弟庭皓撰咸通七年(京兆金/石錄)
唐般若心經記
　唐麴魯正書咸通八年(京兆金/石錄)
唐掖庭局丞田公逺碑
　唐李騭撰張宗厚書咸通九年(京兆金/石錄)
唐振武節度使髙𢎞碑
　唐河東節度使鄭從讜撰右諌議大夫張鐸書𢎞字
　大受渤海人官至振武麟勝等州節度使碑以咸通
　十一年立(集古/錄目)
唐懿宗女衛國文懿公主碑
　唐韋保衡撰栁仲年正書并篆額咸通十一年二月
　(京兆金/石錄)
唐懿宗惠安王太后墓文
　唐蕭寘撰栁仲年正書(京兆金/石錄)
唐内侍楊公碑
　唐張揚撰董景仁書咸通十二年(京兆金/石錄)
唐安國寺鐘銘
　唐韋蟾撰張宗厚正書咸通十四年(京兆金/石錄)
唐僖宗賜澄衿寺額碑
　唐張同撰崔厚正書乾符三年(京兆金/石錄)
唐興善寺普照大師碑
　唐給事中張同撰禮部侍郎崔厚書大師名智慧輪
　姓丁氏京兆杜陵人善西域咒法咸通中賜號遍覺
　大師所居曰大教注頂院僖宗初諡普照大師塔曰
　彰化碑以乾符四年立(集古/錄目)
唐贈特進段居木碑
　唐崔蟾撰張宗厚正書并篆額乾符四年(京兆金/石錄)
唐十善業道要略碑
　唐裴休撰李郁篆額乾符四年(京兆金/石錄)
唐佛本行詩
　僧飛錫撰李𢎞源正書乾符四年(京兆金/石錄)
唐贈太尉中書令貞孝公蕭倣墓誌
　唐令狐綯撰王繹書乾符五年(京兆金/石錄)
唐贈特進韋徳鈞碑
　唐王徽撰孫知誨書廣明元年(京兆金/石錄)
唐佛頂尊勝陀羅尼經
　唐鄭𢎞升書廣明元年(京兆金/石錄)
唐開元寺修塔記
　僧法諲撰并正書廣明二年(京兆金/石錄)
唐蔡州新蔡令蕭澤墓誌
　男璹行書中和元年(京兆金/石錄)
唐贈禮部尚書蕭廪墓誌
　唐鄭璘撰文徳元年(京兆金/石錄)
唐廣濟大師含真和尚舍利塔碑
　唐盧光濟撰髙騭正書光化二年(京兆金/石錄)
唐移毗盧佛記
　唐秦韜玉撰盧朋龜正書鄭𢎞業書名銜李輝篆額
　(京兆金/石錄)
資聖寺愍律師碑
義福寺法顯禪師碑
崇敬寺尼安定公主塔銘
報聖寺幡竿記
昭徳寺鐘銘
　六碑京兆金石錄
　　　鄠縣
隋建靈山寺碑
　大業中建在縣南十里(京兆金/石錄)
唐修文宣王廟碑
　唐樂坤撰寶應二年(京兆金/石錄)
唐復縣記
　唐中書舍人于郡撰祠部員外郎侍御史張璪八分
　書并篆額代宗之初吐蕃數宼京輔使李抱玉屯兵
　備之其禆將何徳願以陳鄭兵屯鄠縣長史寄寓佛
　寺徳宗即位詔徳願移屯鳳翔復鄠縣如故碑以建
　中二年立(集古/錄目)
唐修昆明池堰記
　唐京兆尹韓臯撰京兆府法曹參軍徐瑱書徳宗貞
　元十三年詔除昆明池税許民漁將以京兆尹韓臯
　為使截交河立堰引澧水注之於池復漢故迹以貞
　元十四年刻此銘(集古/錄目)
唐復縣記碑隂
　唐徐元弼撰竇含章書寶厯元年(京兆金/石録)
唐翰林院新樓記
　唐韋表微撰鄭澣書唐𤣥度篆額太和元年十二月
　(諸道石/刻錄)
唐靈際山大定寺李先生碑
　唐蘇或撰王登書武宗㑹昌六年(京兆金/石錄)
唐圭峰定慧禪師傳法碑
　唐中書侍郎兼户部尚書平章事裴休撰并書工部
　尚書栁公權篆額禪師姓何氏名宗宻果州西充人
　居圭峰山宣宗追謚曰定慧碑以大中九年正月立
　(集古/錄目)
　裴休撰并書其文辭事跡無足採而其字法世所重
　也故錄之云(集古/錄)
唐悟真寺五言詩
　唐王縉撰(京兆金/石錄)
唐泗州和尚記
　唐崔幹撰(京兆金/石錄)
法主和尚塔碑
　僧迥斌撰丘光道書(諸道石/刻錄)
　　　藍田縣
唐楚金和尚塔記
　開元十六年立(京兆金/石錄)
唐石門湯泉記
　唐太子通事舍人李幼卿撰太僕寺主簿文學直集
　賢殿修書院衛包八分書并篆額唐初有沙門空藏
　者居藍田山中方大雪山谷中有氣上蒸發石而湯
　泉出其下開元中勅給事中楊(碑不/著名)營緝之増多其
　室宇立此碑(集古/錄目)
　唐楊公修石門湯泉碑天寶八年立(京兆金/石錄)
唐空寂寺大福和尚碑
　唐陸海撰僧惟髙書寶應二年(京兆金/石錄)
唐門下侍郎王縉碑
　唐李行撰從姪(缺/)書建中三年(京兆金/石錄)
唐尚書右丞王維碑
　唐庾承宣撰鄭絪書貞元三年(京兆金/石錄)
唐魏博節度田布碑
　唐陕州大都督府長史陕虢觀察使庾承宣撰前鄉
　貢進士吕價書布字敦禮官至魏博節度使碑以長
　慶四年立(集古/錄目)
歸義寺大智禪師碑
　(諸道石/刻錄)
　　　咸陽縣
後魏賀拔岳碑
　不著書撰人名氏拔岳桑乾馬邑人也後魏末為雍
　州刺史都督三雍二華二十州諸軍事諡曰武壯碑
　以永熈三年正月立(集古/錄目)
後魏建丈八石像記
　恭帝武成二年(諸道石/刻錄)
後周贈太保吳國武公尉遲(缺/)碑
　天和四年(京兆金/石錄)
後周柱國康國忠公王雄碑
　保定四年(京兆金/石錄)
後周靈州刺史胡歸徳碑
　天和六年十一月(金石/錄)
隋開府儀同三司崔𢎞安墓誌
　開皇十五年(京兆金/石錄)
隋車騎將軍盧瞻墓誌
　開皇十六年十一月(金石/錄)
隋開府儀同三司賈義墓誌
　開皇十八年薨以仁夀元年二月十八日瘞於咸陽
　縣(復/碑)
隋大將軍晉原公梁恭墓誌
　仁夀元年十月(金石/錄)
隋大將軍安陽肅公姜濟墓誌
　正書不著書人名氏公諱濟字彭子定州博陵人仕
　至開府儀同三司左領軍大將軍大業元年四月薨於
　私第以三年十月𦵏於京兆郡(碑缺/)縣平陵鄉(新/増)
隋上儀同楊縉墓誌
　許善心撰序虞世基製銘世以為歐陽詢書年月殘
　缺(復齋/碑錄)
隋兵部尚書段文振碑
　處士潘徽撰歐陽詢八分書文振字元起隴西姑臧
　人仕隋位至兵部尚書龍崗郡公贈右僕射諡曰襄
　碑不著所立年月(集古/錄目)
　隋段文振碑大業八年立(京兆金/石錄)
隋桂州總管侯莫陳頴墓誌
　正書不著書撰人名氏君諱頴字遵道彭城人大業
　六年為南海太守九年十月薨於郡治以唐武徳八
　年七月遷𦵏於雍州咸陽縣(新/増)
唐丹州刺史肅恭公張崇碑
　唐歐陽詢書首尾殘缺其可見者云公諱崇字平髙
　碑以貞觀八年十一月立(金石/錄)
唐明州刺史獨孤延夀碑
　唐于志寧撰禇遂良書君諱某字延夀而其名殘缺
　不可辨延夀陁子也碑以貞觀十九年八月立(金石/錄)
唐遂寧郡公楊達碑
　不著書撰人名氏遂寧郡公姓楊氏名達字叔荘𢎞
　農華隂人隋之宗室煬帝世官至納言封遂寧郡公
　諡曰懿唐武后其外孫也顯慶元年追贈左僕射仍
　為立碑(集古/錄目)
　正書無書撰人姓名顯慶元年立達觀王雄弟也煬
　帝時官至納言卒贈吏部尚書唐顯慶中以武后外
　祖父加贈左僕射官為之立碑(金石/錄)
唐代國夫人開佛窟碑
　唐陳國重撰韓處約書碑稱佛窟者當漢初有氣如
　煙雲出于其間漢髙祖為之立廟後漢永平中釋教
　既至中國改廟曰太平寺周改名曰大乗武帝時被
　毁至唐代國夫人楊氏復開而立之碑以顯慶二年
　立(集古/錄目)
唐姑臧郡太夫人郁久閭氏碑
　唐許敬宗撰殷仲容八分書顯慶四年八月立(金石/錄)
唐司農少卿竇遜墓誌
　唐賀遂亮撰龍朔二年(京兆金/石錄)
唐西明寺忍辱闍黎塔銘
　僧靈瓚撰暢正書麟徳二年(京兆金/石錄)
唐司元太常伯竇𤣥碑
　唐李儼撰姪節正書乾封元年十一月(金石/錄)
唐左武衛大將軍邢國公碑
　咸亨四年(京兆金/石錄)
唐贈秦州都督竇彦章碑
　唐劉禕之撰儀鳳二年(京兆金/石錄)
唐寧州刺史氏仁執碑
　載初元年(京兆金/石錄)
唐冠軍大將軍楊公碑
　唐蘇味道撰姪芝珪正書長夀元年十月(金石/錄)
唐丹州刺史蕭宗道碑
　唐員半千撰蔡有鄰八分書久視元年(京兆金/石錄)
唐則天母孝明皇后楊氏碑
　唐武三思撰相王旦正書長安二年六月(金石/錄)
唐建後周并州總管宇文舉碑
　唐盧思道撰楊略書碑云君諱舉字神舉神龍二年
　十月其曽孫敞追建(金石/錄)
唐沛國節義夫人鄭氏塔碑
　唐岑義撰魏紹書景龍三年立(京兆金/石錄)
唐太子中舍人楊承源碑
　唐孟獻忠撰集王羲之禇遂良歐陽詢等諸家書承
　源字嗣本𢎞農華隂人仕至太子典郎追贈太子中
　舍人碑以景龍三年十月立(集古/錄)
唐睿宗昭儀晉昌唐氏碑
　景雲中立(京兆金/石錄)
唐左鷹揚衛大將軍契苾明碑
　先天元年(京兆金/石錄)
唐髙安長公主碑
　唐蘇頲撰蘇詵𨽻書開元六年(京兆金/石錄)
唐夔州都督王公碑
　唐邢(缺/)撰陸堅書開元六年(京兆金/石錄)
唐贈司空竇希瑊碑
　唐著作佐郎李湛然撰陕王府司馬魏華書希瑊字
　美玉扶風平陵人位至太子少傅贈司空碑以開元
　六年十月立(集古/錄目)
唐寧州司馬閻公夫人武倩墓誌
　開元六年(京兆金/石錄)
唐處士臧君旌徳碑
　開元十五年(諸道石/刻錄)
唐秘書監王珣墓誌
　唐韓休撰馬極書開元十六年(金石/錄)
唐贈夔州都督王方翼碑
　唐張説撰陸堅八分書元冲行篆額開元十六年十
　月(京兆金/石錄)
唐沁州刺史馮仁碑
　唐崔尚撰郭謙光書開元二十二年(京兆金/石録)
唐襄陽縣主武氏墓誌
　開元二十六年(京兆金/石錄)
唐贈幽州刺史元懐景碑
　唐皇甫彬撰正書開元二十八年二月(金/錄)石
唐諫議大夫李公妻焦夫人墓誌
　唐王勃撰并書開元中立(京兆金/石錄)
唐駙馬都尉豆盧建碑
　唐衛尉卿駙馬都尉張垍撰諸王侍書榮王府司馬
　韓擇木八分書并額建字立言河南人尚𤣥宗女建
　平公主位至太僕卿駙馬都尉碑以天寶三年七月
　立(集古/錄目)
唐梓潼太守竇履温碑
　唐李之芳撰天寶四年(京兆金/石錄)
唐贈太常卿張義方碑
　唐張謐正書天寶九年(京兆金/石錄)
唐禮部尚書徐南美碑
　唐大理評事陶翰撰翰林待詔左衛率府兵曹參軍
　蔡有鄰八分書徐筠字南美東海人也垂拱中官至
　禮部尚書碑以天寶九年立(集古/錄目)
唐河東郡夫人薛氏碑
　唐房綰撰王曽八分書天寶九年二月(京兆金/石錄)
唐贈汝南太守郭慎微碑
　族弟汭撰顧誡奢分書天寶中立(京兆金/石錄)
唐鄭陳節度使彭元曜墓誌
　唐李潮撰并八分書乾元二年十一月(金石/錄)
唐承天皇帝墓文
　常衮撰徐浩書代宗大厯二年(諸道石/刻錄)
唐太子賔客冀國靖公竇希球碑
　唐裴耀卿撰姪臯行書大厯七年正月一日立(復齋/碑錄)
唐潁川郡夫人陳氏墓誌
　唐張奢撰韓秀弼八分書貞元十八年七月(金石/錄)
唐焦兟碑
　從弟郁撰朱獻任行書貞元十八年七月(金石/錄)
唐元稹妻韋氏墓誌
　韓愈撰沈傳師正書元和四年(諸道石/刻錄)
唐涪陵郡王焦伯瑜碑
　唐邢叔度撰孫藏器行書元和十四年(京兆金/石錄)
唐太子賔客杜信碑
　杜信自撰男師古書姪師仁篆額元和十四年(京兆金/石錄)
唐武昌軍節度使元稹碑
　唐白居易撰元和中立(金石/錄)
唐監察御史王叔雅妻薛瓌墓誌
　唐薛公幹撰長慶三年(京兆金/石錄)
唐淄王傅元錫碑
　唐中書侍郎平章事李宗閔撰翰林學士承㫖工部
　侍郎栁公權書錫字君貺河南人代王什翼犍十四
　世孫位至淄王傅贈尚書右僕射碑以開成四年七
　月立(集古/錄目)
唐贈司空崔慎由墓誌
　咸通中刻(京兆金/石錄)
唐武寧軍書記王戩妻李氏墓誌
　唐王戩撰并正書乾符三年(京兆金/石錄)
　
　
　
　
　寶刻叢編卷八
欽定四庫全書
　寶刻叢編卷九
　　　　　　　　　　　　宋　陳思　撰
　陜西永興軍路三
　　京兆府下
隋西平太守上官政墓誌
　大業六年三月(金石/)
隋王威猛墓誌
　不著書撰人名字威猛字繼叔琅琊海曲人官至候
　衛虎賁郎將碑以大業中立(集古/錄目)
隋神武肅公紇豆陵墓誌
　不著年月(京兆金/石錄)
唐贈司空杜如晦碑
　唐虞世基撰八分書無姓名騐其字畫盖歐陽詢書
　也碑以貞觀四年立(金石/錄)
唐晉州刺史裴藝碑
　唐上官儀撰正書姓名殘缺貞觀二十三年立(金石/錄)
　唐上官儀撰禇遂良書(京兆金/石錄)
陳張慧湛墓誌
　不著書撰人名氏慧湛字彦沈涿鹿郡范陽人仕陳
　至南平王諮議叅軍碑以唐貞觀二十三年立(集古/錄目)
　陳隋之間字書之法極扵精妙而文章頽壊至於鄙
　俚豈其時俗弊薄士遺其本而逐其末乎予家集錄
　所見頗多自開皇仁夀而後至𤣥宗已前碑碣所刻
　往往不减歐虞而多不著名氏如鉗耳君清德頌或
　有名而其人不顯如丁道䕶之類不可勝數也慧湛
　陳人至唐太宗時始改𦵏爾其銘刻字畫遒勁有法
　翫之忘倦惜乎不知為何人書也(集古/録)
唐駙馬都尉蕭銑碑
　貞觀中立(京兆金/石錄)
唐贈太常卿禇亮碑
　書撰人名氏皆缺文為𨽻書亮字希明河南陽翟人
　仕唐至散騎常侍𢎞文館學士贈太常卿八分書無
　書撰人姓名年月殘缺髙宗時立(金石/錄)
唐贈太尉房𤣥齡碑
　碑缺不見書撰人名氏考其字畫禇遂良書也𤣥齡
　字喬清河人唐初官至司空梁國公贈太尉諡曰文
　昭碑以貞觀中立碑缺不見年月(集古/錄目)
唐昭陵刻石文
　唐太宗御製歐陽詢八分書貞觀十年刻太宗為文
　徳皇后立其文載於實錄今石刻已磨滅故世頗罕
　傳其略可見者有云無金玉之寶玩用之物木馬偶
　人有形而已欲使盜賊息心存亡無異又云俯視漢
　家諸陵猶如蟻垤皆被穿窬今營此陵制度卑狭用
　功省少望與天地相畢永無後患其言非不丁寧切
　至也然竟不免温韜之禍太宗英武聰明過人甚逺
　而於此眷眷不忘何哉以此知死生之際能超然無
　累者賢哲之所難也(金石/錄)
唐昭陵六馬贊
　唐歐陽詢八分書初太宗以文徳皇后之塟自為文
　刻石於昭陵又琢石象平生征伐所乗六馬為贊刻
　之皆歐陽詢八分書世或以為殷仲容書非是至諸
　降將名氏乃仲容書耳(金石/錄)
唐昭陵四降王名
　唐殷仲容書貞觀十年(金石/錄)
唐右僕射温彦博碑
　唐中書侍郎岑文本撰𢎞文館學士歐陽詢書温虞
　公名彦博字大臨太原人太宗時官至尚書右僕射
　封虞國公謚曰恭碑以貞觀十一年立(集古/錄目)
唐贈潭州都督楊仁恭碑
　貞觀十三年立(京兆金/石錄)
唐贈徐州都督秦瓊碑
　唐許敬宗撰貞觀十三年(京兆金/石錄)
唐太宗尚服宗道墓誌
　貞觀十四年立(京兆金/石錄)
唐揚州都督段志𤣥碑
　正書無書撰姓名貞觀十六年立碑云君諱某字志
　𤣥而其名已殘缺然史初不載其名也
唐贈司空魏鄭公碑
　唐太宗御製并書徴字𤣥成鉅鹿曲陽人位至太子
　太師贈司空謚曰文貞碑以貞觀十七年正月立(集/古)
　(錄/目)
唐瑶臺寺碑
　唐許敬宗撰諸葛思楨正書貞觀十八年立(金石/錄)
唐中書令贈廣州都督岑文本碑
　貞觀十八年(京兆金/石錄)
唐秦州都督姜確碑
　唐于志寧撰僧智辨正書貞觀十九年十月立(金石/錄)
唐髙士㢘塋兆記
　唐衛尉卿許敬宗撰趙模書髙儉字士㢘溺海蓨人
　官至尚書右僕射申國公贈司徒諡曰文獻碑以貞
　觀二十一年立(集古/錄目)
　趙模書字畫甚工盖貞觀中太宗命臨蘭亭序者碑
　年月殘缺髙宗時立(金石/錄)
唐贈太常卿孔頴達碑
　唐太子左庶子于志寧撰不著書人名氏頴達字冲
　逺冀州衛水人官至太子左庶子國子祭酒封曲阜
　公諡曰憲碑以貞觀二十一年立(集古/錄目)
　世傳虞世南書據碑云頴達卒於貞觀二十二年世
　南之亡久矣然騐其筆法葢當時善書者規摹世南
　而為者也(金石/錄)
　孔祭酒碑世傳虞永興書者非也冲逺之沒乃後伯
　施十年豈非當時學永興法書者耶然筆遒媚亦自
　可珍(東觀/餘論)
唐駙馬都尉楊師道碑
　貞觀二十一年(京兆金/石錄)
唐長廣長公主墓誌
　正書無書撰人姓名貞觀二十二年十一月(金石/錄)
唐巢王元吉女文安縣主墓誌
　(缺/)
　
　文字殘缺其可讀處以唐史校之無甚異同惟收之
　卒諡曰懿而史不書爾永徽六年八月立(金石/録)
唐魏州刺史王波利碑
　不著書撰人名氏忠公姓王氏名濤字波利越嶲卭
　都人仕唐為内給事官至魏州刺史真定縣公諡曰
　忠碑以永徽中立(集古/錄目)
唐贈荆州都督張公瑾碑
　僧法琳撰蘇敬書永徽中立(京兆金/石錄)
唐贈幽州都督長孫敞碑
　永徽中立(京兆金/石錄)
唐贈荆州都督長孫順徳碑
　永徽中立(京兆金/石錄)
唐安南都䕶姜簡碑
　永徽中立(京兆金/石錄)
唐太子少師崔敦禮碑
　唐尚書左僕射于志寧撰太常少卿于立政書敦禮
　博陵人位至太子少師侍中中書令固安縣公諡曰
　昭據唐書敦禮字安上而此碑曰君諱安上字敦禮
　又曰本名元禮武徳二年勅改為敦禮前後自相乖
　誤當以敦禮為正碑以顯慶元年十月立(集古/錄目)
唐贈吏部尚書閻讓碑
　顯慶元年立(京兆金/石錄)
唐贈禮部尚書張後𦙍碑
　唐李義甫撰正書無姓名顯慶三年三月立在昭陵
　(復齋/碑錄)
唐贈司徒李靖碑
　唐侍中許敬宗撰直𢎞文館王知敬書靖字藥師隴
　西成紀人官至右僕射衛國公贈司徒謚曰景武碑
　以顯慶三年五月立(集古/錄目)
唐金吾衛大將軍梁敏碑
　唐暢整書顯慶三年(京兆金/石錄)
唐贈司徒尉遲恭碑
　唐中書舍人許敬宗撰不著書人名氏恭字敬徳河
　南洛陽人官至開府儀同三司鄂國公贈司徒并州
　都督謚曰忠武碑以顯慶四年三月立(集古/錄目)
唐蘭陵長公主碑
　唐吏部尚書兼知中書門下事李義府撰慶州刺史
　駙馬都尉竇懐哲書公主名淑字麗真太宗之第十
　九女碑以顯慶四年十月立在百城寺中(集古/錄目)
唐贈荆州都督張仁貴碑
　顯慶中立(京兆金/石錄)
唐贈禮部尚書永興懿公虞世南碑
唐駙馬都尉寧逺將軍程宏亮碑
唐駙馬都尉唐義識碑
唐駙馬都尉長孫曦碑
唐駙馬都尉兖州都督竇懐哲碑
唐駙馬都尉工部尚書祀國公段倫碑
唐駙馬都尉王大禮碑
唐駙馬都尉劉𤣥懿碑
唐駙馬都尉韋正舉碑
唐駙馬都尉獨孤湛碑
唐駙馬都尉史仁表碑
唐駙馬都尉王恭碑
唐户部尚書房仁裕碑
唐殿中監唐嘉㑹碑
唐光禄卿姜逵碑
唐金州刺史盧貞松碑
唐寧州刺史賈義節碑
唐輔國大將軍嘉國公周仁䕶碑
唐原州都督李正朝碑
唐大將軍雁門公梁建方碑
唐大將軍周國公鄭仁泰碑
唐大將軍芮國公豆盧行業碑
唐輔國大將軍史奕碑
唐左監門衛大將軍賀拔儼碑
唐輔國大將軍阿思那徳昌碑
唐大將軍可汗阿思那步真碑
唐開府髙陽郡恭公許敬宗碑
唐尉遲寶琪碑
　二十九碑並京兆金石錄
唐趙國太妃楊氏碑
　唐李儼撰暢整書(京兆金/石錄)
唐冠軍將軍許洛仁碑
　龍朔二年(京兆金/石錄)
唐驃騎將軍乙速孤晟碑
　正書無書撰人姓名麟徳元年二月(金石/錄)
唐清河公主碑
　唐李儼撰暢整書麟徳元年十月(金石/錄)
唐盧國公程知節碑
　唐侍中中書令行右相許敬宗撰暢整書知節字義
　貞濟川東阿人官至鎮軍大將軍贈驃騎大將軍碑
　以麟徳二年十月立在昭陵(集古/錄目)
唐鄭國夫人武氏碑
　唐司列少常伯李安期撰前戎衛兵曹參軍殷仲容
　八分書夫人名順字(碑/缺)則太原受陽人武后之妹司
　衛卿賀蘭安石之妻封韓國夫人追贈鄭國碑以乾
　封三年立(集古/錄目)
唐衛州刺史蕭業墓誌
　總章二年(京兆金/石錄)
唐司衛卿尉遲寶琳碑
　唐侍中中書令行右相許敬宗撰膳部員外郎直𢎞
　文館王知敬書寶琳字元瑜敬徳之子位至司衛卿
　碑以咸亨元年正月立(集古/錄目)
唐贈司空并州都督趙王福碑
　咸亨元年(金石/錄)
唐駙馬都尉房州刺史薛瓘碑
唐吏部尚書馬載忠碑
唐贈益州都督馬王愔碑
　三碑咸亨中立(京兆金/石錄)
唐髙唐公馬周碑
　唐許敬宗撰殷仲容八分書上元元年十月十六日
　建(復齋/碑錄)
唐駙馬都尉營州都督周道務碑
　上元二年(京兆金/石錄)
唐駙馬都尉周道務加上柱國告(缺/)
唐贈太常卿韋縝神道碑
　唐獨孤及撰顔真卿書寶應二年立(京兆金/石錄)
唐贈太保郭敬之廟碑
　唐刑部尚書顔真卿撰并書代宗御題額敬之華隂
　鄭縣人官至夀州刺史肅宗乾元初以子子儀故追
　贈太保此其廟碑也以廣徳三年五月立(集古/錄目)
唐贈華州刺史顔顯甫碑
　孫男真卿撰并書永泰二年(京兆金/石錄)
唐西明寺令暉令皎二禪師塔銘
　唐趙惎撰并正書
唐李氏遷先塋記
　從子陽氷篆嗣子季卿撰大厯二年
唐李氏三墳記
　唐李季卿撰李陽氷篆書季卿改塟(缺/)　安郡户曹
　參軍曜卿字華金城尉叔卿(缺/)　邑簿春卿字榮凡
　三墳碑以大厯二年立(金石/錄)
　李氏三昆季墳記於曜卿春卿載其有平日集獨叔
　卿缺然為且卒句云吏不敢而止而疑其碑不全屢
　於好古刻君子求觀與所藏無異後獲全盛時所藏
　舊本於叔卿卒章更不敢之下乃有十數字刻畫斕
　斑尚可識其字止云有文集若干卷遂與三卿同始
　知墨本以字漫滅量工惜紙墨耳(新/増)
唐梁州都督贈太尉裴冕墓誌
　唐程浩撰并正書史惟則篆額大厯四年薨大厯五
　年二月立(復齋/碑錄)
唐尚書省郎官石記
　蕭良童書大厯四年(諸道石/刻錄)
唐薦福寺臨壇大徳戒律師碑
　唐韓雲卿撰韓擇木分書史惟則(缺/)　　　　年立
　(諸道石/刻錄)
唐顔杲卿殘碑
　唐顔真卿撰并書大厯九年
唐凈度堂五十二菩薩名號碑
　大厯九年(京兆金/石錄)
唐淨土堂五十二菩薩讃
　大歴十二年(京兆金/石錄)
唐太常少卿辛浩墓誌
　唐成朝秀撰韓秀實分書大厯十三年(京兆金/石錄)
唐贈司徒馬璘新廟碑
　唐禮部郎中程浩撰吏部尚書顔真卿書太守中允
　翰林待詔韓秀實分書題額馬璘字仁傑扶風安建
　人官至四鎮北庭涇原節度使贈司徒碑以大厯十
　四年七月立(集古/錄目)
唐司天監徐府君妻河東郡君苻氏𦵏記
　長慶三年(京兆金/石録)
唐翰林學士院新樓記
　唐韋表微撰鄭澣正書唐𤣥度篆額太和元年十二
　月(諸道石/刻錄)
唐沈傳師沈述師題名記
　太和二年(京兆金/石錄)
唐楊承和塔隂文
　唐右威衛上將軍知内侍省楊承和(缺/)
　詔唐𤣥度篆塔承和所造也此文(缺/)
　欲以浮圖之法死則焚而藏之(缺/)
　不知其人(缺/)　　　太和三年十月立
唐贈鴻臚卿魯仲瑜墓誌
　唐頼棐撰姚南仲行書乾元二年(缺/)
唐開業寺主崇絢法師碑
　唐扶風司馬裴法撰南京開元(缺/)　　　　驃騎大
　將軍髙力士題額崇絢姓趙氏(缺/)開元寺主碑以乾
　元二年立(集古/錄目)
唐國子司業顔允南碑
　寶應元年立在使㕔(京兆金/石錄)
　碑不見其首尾其字畫與所叙述蓋真卿所撰并書
　其兄允南之碑也(集古/錄目)
　諡曰康碑以貞觀中立(集古/錄目)
　(缺/)
　文字磨滅斷續不可考究惟其名字僅存其後題脩
　國史河南公而名姓殘缺者禇遂良也碑髙宗時立(金石/錄)
唐駙馬都尉豆盧懐讓碑
　永徽元年(京兆金/石錄)
唐贈并州都督豆盧寛碑
　唐門下侍郎李義甫撰正書不著名氏寛氏(缺/)恕位
　至光祿大夫封茂國公贈并州都督諡曰定碑以永
　徽中立在昭陵(集古/錄目)
　唐光祿大夫豆盧寛碑永徽元年五月立(金石/錄)
唐太常卿薛収碑
　唐于志寧撰書人不著名氏収位至天䇿府記室太
　常卿定州刺史諡曰獻碑多漫滅志寧官爵収字及
　鄉里𦵏之年月皆不可見(集古/錄目)
　(缺/)
　唐李商隠撰栁公權細書大中元年(復齋/碑錄)
唐李公夫人武功蘇氏墓誌
　從弟滌撰栁公權細書夫人蘇味道孫女李泳妻也
　(復齋/碑錄)
唐殿中省尚衣奉御蔣洞幽墓誌
　唐任吉撰朱玘書大中元年(復齋/碑錄)
唐宥州刺史李𢎞本墓誌
　唐杜祕撰張行周正書大中元年(京兆金/石錄)
唐安國寺産業記
　僧正言撰大中五年刻於大達法師碑隂(京兆金/石錄)
唐大中復寺勅
　(缺/)
　
　
　
　
　寶刻叢編卷九
欽定四庫全書
　寳刻叢編卷十
　　　　　　　　　　　　宋　陳思　撰
　　陜西永興軍路下
　　　河中府
唐蒲州刺史裴寛徳政碑
　唐趙良噐撰韓擇木分書開元二十四年(訪碑/録)
唐贈文部郎中薛悌碑
　唐國子司業蘇預撰武部郎中徐浩八分悌長盧人
　中宗時為雍州司兵叅軍坐魏元忠流死袁州天寳
　中子伯連為咸寧令追贈悌文部郎中(集古/録目)
　唐薛悌碑天寳十三載二月(金石/録)
唐𤣥宗登逍遥詩
　唐𤣥宗御製并分書太常卿姜皎書年月蒲州刺史
　王璵以詩刻石請御書碑額袁一蒲州刺史顔真卿
　書答詔肅宗書以乾元元年立(集古/録目)
唐王公城河中頌
　陳翃傳盧耿正書上元元年十月(金石/録)
唐萬泉令裴千鈞徳政碑
　唐蕭嵩正書皇太子已下題
　　　陜州
唐禹廟題名
　唐陜州别駕崔頴等題名字為八分不著名氏開元
　二十五年刻(集古/録目)
唐禹廟頌
　唐龍門令吕延祚撰楚順八分書開元中刻於漢宗
　季方禹廟題名之上(𨽻/續)
唐砥柱山名
　唐魏徵撰薛純書(諸道石/刻録)
　在硤石縣唐貞觀十二年太宗東巡臨幸於此今有
　魏徴所製碑銘(寰宇/記)
唐獨孤府君頌德碑
　唐硤石尉孟缺休撰桃林主簿盧元珪書
　碑今缺府君名不可見其字曰思思下又缺一字河
　南洛陽人給事中元愷之子為陜州桃林令入為水
　部員外郎桃林人立此碑以頌德據唐書表元愷二
　子曰思荘思行而亦不著名此不知其為誰也碑以
　調露二年立(集古/錄目)
府元府君德政碑
　不著書撰人名氏府君名思哲字知仁河南洛陽人
　以絳都夏縣令卒於官縣人右監門校尉陰神義等
　為立碑以頌德以調露二年立在夏縣(集古/錄目)
周石柱銘
　唐陜州刺史(碑缺/)撰八分書不著名氏(缺/)
　柱者相傳以為周召分陜所立以别地(缺/)
　著所刻年月騐其字武后時(缺/)
　等題名(集古/録目)
唐楊𤣥琰碑
　唐崔沔撰梁昇卿八分書開元六年四月
唐萬回法師碑
　唐徐堅撰行書無姓名開元十年閏五月(金石/録)
唐立關龍逢碑
　在靈寶縣西南七里唐太宗東巡致祭開元十三年
　立碑舎人呉鞏之詞(寰宇/記)
唐刺史盧奐㕔事贊
　唐𤣥宗御製御書帝西幸遇陜府至奐㕔事題賛於
　其壁奐以刻石并謝表批答附於後
　　　延州
　　　　(中都督延安府屬上郡漢初為翟國尋復為/上郡後漢因之漢末羌胡缺        户口)
　　　　(流散郡縣廢焉後魏置東夏州西魏改曰延/州置總管府隋置延安郡唐復為延州梁號)
　　　　(忠義軍後唐改曰彰武皇朝陞延安府今縣/七  膚施  延川  延長  門山  臨真)
　　　　(敷政/甘泉)
唐石像文并隂
　唐延州别駕唐琰撰不著書人名氏顯慶中琰之祖
　季卿為延州刺史造石龕立三佛像開元中琰復為
　州别駕加以鐫飾以開元二十七年立此碑并碑隂
　題名(集古/錄目)
　　　同州
　　　　(戰國時屬秦魏秦屬内史項羽分屬塞國漢/高帝置河上郡景帝分為左内史武帝改為)
　　　　(左馮翊東漢因之魏除左字但為馮翊郡晉/及元魏皆因之兼置華州西魏改曰同州隋)
　　　　(初郡廢大業州廢復置馮翊郡唐武徳元年/曰同州天寳元曰馮翊郡梁曰忠武軍皇朝)
　　　　(太平興國七年陞定國軍今縣六城馮翊/澄城  朝邑  郃陽  白水  韓)
後周河瀆廟碑
　後周車騎大將軍王褒撰車騎大將軍趙文淵奉勅
　書字為𨽻體初北齊天綂十六年周文帝請立四瀆
　廟於華山郡使郡守楊子昕營建武帝朝晉公䕶東
　政廟在其封内又增修之而立此碑以天和二年十
　月立(集古/錄目)
隋興國寺碑
　李徳林文張孝徵書開皇四年(訪碑/錄)
唐無量壽佛大像碑
　不著書撰人名氏唐興國寺沙門道宗造無量夀佛
　大像未成而卒其徒智常成之貞觀十年同州刺史
　隴西郡王博又為立此碑(集古/錄目)
唐三藏聖教序記
　序唐太宗御製記高宗御製中書令禇遂良書永徽
　四年刻在永興今此本序記同為一石字畫並同而
　刻石在永興本後十年疑模本也龍朔三年六月立
　(集古/錄目)
唐河瀆紀瑞頌
　唐崔禹錫撰王崇敬分書先天元年立(金石/錄)
唐河侯新祠頌
　唐奉崇撰王晏行書開元九年四月立碑云河伯姓
　馮名夷字公子潼鄉華隂人也(金石/録)
唐同州别駕崔禹傳
　唐權倕撰黨撫八分書開元二十五年春(金石/録)
唐洛祠志
　行書無書撰人名氏天寳六年三月立(金石/録)
唐鄭預注心經
　正書無姓名天寳元年四月(金石/録)
　不著書人名氏疑預自書蓋開元天寳之間書體類
　此者數家如𢷬練石韓公井記洛祠志皆一體而皆
　不見名氏此經字體不減三記而注尤精勁(集古/録目)
唐阿那寺碑
　韓休撰僧閒秘書大歴二年立在澄城縣(訪碑/録)
唐贈太常卿王仁忠碑
　唐江夏太守李邕撰都水使者集賢殿學士史惟則
　八分書仁忠字揖初太原人位至左千牛衛將軍永
　㤗中以子崟贈太常卿碑以大歴三亡其姓名仕後
　魏至衛大將軍贈侍中司空碑以正光四年立(集古/錄目)
邑義一千人造像記
　正光五年四月(金石/錄)
孟思文等造像碑
　正光六年四月(金石/録)
房雲淵等造像記
　莊帝永安三年十月(金石/錄)
斛斯疋碑
　不著書撰人名字疋字貸敦河南洛陽人仕後魏至
　驃騎大將軍贈侍中司徒謚武昭碑以永熙二年立
　(集古/錄目)
御史臺雙塔頌
　永熙二年(金石/錄)
大鴻臚卿鄭𦙍伯碑
　無立石年月(金石/錄)
　　　華州
漢􁒭彰長斷碑
　在華陰已斷裂惟存下一段故其姓名皆亡矣所可
　見者假除百石遷補任尉假印綬守廣平夏曲陽令
　斥彰長熹平二年秋七月寢疾不豫最後題熹平六
　年十月九日辛酉造(金石/録)
　斥彰長田君斷碑所存其下一段與趙氏所藏者同
　文雖半亡遺字一一明白碑云其先高祖時以吏二
　千石自齊臨淄徙關中祖興先為執金吾弟䬃漁陽
　太守孫布光武中興云云史記高祖徙貴族齊田氏
　關中後漢傳朔方人田䬃引兵至單于庭迎盧芳入
　塞帝記建武七年盧芳所置朔方太守田䬃舉城降
　則斥彰蓋諸田之後碑云二年七月卒而缺其年名
　未有立碑歲月始知物故在熹平年但斥彰非所終
　之官趙氏强名姑仍其舊碑中字札嫵媚甚類華租
　華山亭碑書之者好用奇字(𨽻/續)
漢樊毅西嶽華山亭碑
　𨽻書不著書撰人名氏據碑漢光和元年𢎞農太守
　河南河南樊毅字仲徳初至郡親祠西嶽以其齋室
　逼窄使縣令朐忍先讜繕治之明年正月己夘而就
　立此碑(集古/錄目)
漢樊毅修西嶽廟復民賦碑
　𨽻書不著名氏漢𢎞農太守樊毅上尚書表也毅使
　從事荀班華陰令先讜繕治嶽廟并復華下十里民
　田租口筭以其事表上光和二年也碑久堙沒唐興
　元元年華隂令盧倣求得而為之記八分書於碑末
　在華嶽廟中(集古/録目)
　碑云光和二年十二月庚午朔十三日壬午𢎞農太
　守臣毅頓首死罪上尚書臣以去元年十一月到官
　其十二月奉祠西嶽華山省視廟舎及齋衣祭噐率
　皆久逺有垢臣以神嶽至尊宜加恭肅輒遣行事荀
　班與華隂令先讜以漸繕治成就之又曰讜言縣當
　孔道加奉尊嶽一歲四祠養牲百日或有請雨齋禱
　役費兼倍小民不堪有饑寒之窘乞差諸賦復華下
　十里以内民租田口臣輒聽盡力宣奉詔書思惟惠
　利此碑粗完故錄其首尾臣毅者樊毅也(集古/錄目)
　樊毅乞復華下民租田口筭狀此碑全載光和二年
　壬午奏牘别無他祠善毅到郡即遣官屬繕治廟宇
　縣令以地當孔道一歲四祠有養牲之費調發之勞
　故為華下十里之内希匄恩恤雖不同孔廟卒史碑
　併載朝廷施行語案後碑云上奏復賦克厭帝心則
　知已從其請矣碑後有唐興元中縣令盧倣題字云
　碑在廟北隟地沒於荒榛時方徙之縣治云(𨽻/釋)
漢樊毅修華嶽碑
　𨽻書不著書撰人名氏漢光和二年華陰太守樊毅
　修嶽祠記也并唐貞元三年檢校太子庶子董叔經
　等十五人題名附(集古/録目)
　華嶽有樊毅之碑三華亭及華租碑皆云祠事在元
　年季冬華亭碑云繕治就緒在二年正月此碑叙始
　祠乃在二年十月與前碑不同前碑以午年季冬己
　巳齋祠至來春己夘一旬之内工役已就則所修者
　散齋外亭爾蓋是以次整治工役相繼至未年之冬
　衆作咸畢十月之祠乃是次年再舉此云役不干時
　而功已著蓋欲美其速成故不引午年之祭也(𨽻/釋)
漢殽阬君神祠碑
　漢𨽻不著書撰人名氏中條山有石堤樹谷當湧溢
　為患故立殽阬泄其水注之於渭自前漢時立廟以
　祠之其後阬稍陻塞廟亦毁廢後漢鄭縣令裴華字君
　光復浚阬立廟碑以光和四年六月立并縣丞夏龔
　等題名者六十三人在鄭縣(集古/錄目)
　慶歴中樞宻直學士施昌言為陜西都轉運使為余
　模此本云碑文已磨滅初不可辨以麵填其刻稍尋
　其㸃畫命工鐫治之乃可讀漢碑今在者類多磨滅
　不完故斯碑歴歴可見也惟裴華姓名為鄉人鑱去
　矣殽阬所以蓄泄水患光和中華為鄭縣令始修復
　之事見水經及華州圖經殽阬君祠今謂之五部神
　廟其像有石堤西戍樹谷五樓先生東臺御史王翦
　將軍皆莫曉其義(集古/錄)
　歐陽公集古錄云殽阬君祠今謂之五部神廟其像
　有石堤西戍樹谷五樓先生東臺御史王翦將軍莫
　曉其義今此碑有云石堤樹谷為通商雒又云前世
　通吏利民興貴有御史大夫將軍牧伯故為立祠以
　報其功乃知石堤樹谷御史將軍之號自漢以來有
　之流俗相傳其所從來逺矣而水經云鄭縣城南山
　北有五部神廟廟前有碑光和四年鄭縣令河東裴
　華字君先立又知五部神自齊魏間已有此號矣(金/石)
　(錄/)
　殽阬君神祠之碑銘篆額在鄭縣靈帝光和四年縣
　令裴華字君先立碑無縣令姓名据水經得之殽有
　二陵古稱地險蓋山阜高深雨盛水集有阬以儲之
　則可以疏泄既注而無湓溢之患自魏晉以來謂之
　五部神廟歐陽嘗託部使者模此碑命工以麵填其
　刻而鐫刻之始可讀云廟有石堤西戍樹谷五樓先
　生東臺御史王翦將軍之像莫可曉今碑云石堤樹
　谷南通商雒當是有石為堤有水為谷後人因以名
　其神碑云前世通吏利民興貴有御史大夫將軍牧
　伯故為立祠考其文意蓋謂前世阬不湮塞水泉通
　利地産人物有至御史將軍牧伯之貴者後人不考
　亦以名其神爾碑之末有題名六十六人云有秩長
　安知其皆長安人也(𨽻/釋)
漢殽阬君神祠碑陰
　碑陰題名三百四十二人其磨滅不可見者三十餘
　字小而勁漢𨽻之神品也前碑之後曰有秩者六十
　餘人在碑之隂則無秩可知矣(𨽻/釋)
　碑陰縣吏及鄉人題名其完好可識者二百餘人磨
　滅者又百餘人小字淳勁可喜(金石/錄)
漢華嶽廟碑
　在華陰漢鎮逺將軍段煨更修之碑黄門侍郎張昶
　書魏文帝與鍾繇各於碑陰刻二十字此碑垂名海
　内(寰宇/記)
漢沛相楊君碑
　漢故沛相楊君之碑篆額碑缺不知其名髣髴有富
　波君字按楊震碑云長子牧富波侯相牧子統金城
　太守沛相則知此為楊綂碑也順帝以其忠臣之苗
　特召為郎歴常山長史􁙿為府丞鮦陽侯相金城太
　守車騎將軍從事議郎五官中郎將沛相以靈帝建
　寧元年立故吏戴條等共立此碑(𨽻/釋)
漢沛相楊君碑陰
　楊氏世葬閿鄉墓側皆有碑(闕/)
　集錄皆得之乃太尉沛相高(闕/)
　陰者不知為何人碑文字殘(闕/)
　滅其一其在者十四人(集古/錄目)
　楊統碑隂凡十五人不稱郡皆(闕/)
漢高陽令楊君碑
　漢𨽻不著書撰人名氏首尾不完不見名字據碑嘗
　為高陽令最後為善(缺/)侯相而碑額但曰高陽令楊
　君碑據楊震碑髙陽令名著震孫也(集古/録目)
　首尾不完而文字尚可識云司𨽻從事定穎侯相最
　後為善(缺/)侯相蓋其中間嘗為高陽令而碑首不書
　最後官者不詳其義也按楊震碑高陽令著震孫也
　(集古/錄)
　漢故高陽令楊君之碑篆額楊君名著太尉震之孫
　常山相讓之子碑缺其名得之於震碑仕歴司𨽻從
　事議郎高陽令思善侯相年五十三而卒石損立其
　年(集古/錄目)
漢高陽令楊君碑陰
　不著書人名氏碑首尾不完今可見者四十餘人各
　有所出錢數楊氏數世皆葬閿鄉此碑有稱後公門
　生者有稱沛君門生者不知何碑之隂也後公義不
　可知沛君所謂沛相者也
　首尾不完今可見者四十餘人楊震子孫葬閿鄉者
　數世碑多殘缺此不知為何人碑陰其後有云右後
　公門生又云右沛君門生沛君疑是沛相者自有碑
　而亡其名字矣後公亦不知為何人也(集古/錄)
　歐陽公云余家集錄得楊震墓域中漢碑四震及沛
　相繁陽高陽令碑并得碑陰題名然得時參錯不知
　為何碑之陰也集公所有余盡得之又各以碑陰附
　於碑後其曰懷陵園令蔣禧字武仲者沛相碑陰也
　其曰故吏故民故功曹史故門下佐者繁陽令碑陰
　也其曰右後公門生右沛君門生者高陽令碑陰也
　(金石/錄)
　楊著碑陰其間有沛君門生者沛相綂也後公門生
　者太尉秉也楊震拜於前故以秉為後沛君者著之
　從兄後公者著之季父後公之薨其猶子繁陽君委
　榮而投紱高陽君以沛相之喪亦棄官而歸一門孝
　義如此宜其門人事之如一代石立表無彼此之分
　非皆著之門生也故不名(𨽻/釋)
漢繁陽令楊君碑
　漢𨽻不著書撰人名氏殘缺不完不見其(闕/)其可
　見者曰富波君之小子據楊震碑富波相名牧震之
　子也碑以熹平中立(集古/錄)
　首尾不完文字磨滅可識者四百三十字不可識者
　六十一字碑云君遭叔父太尉薨又云富波君之子
　也按漢書楊震子牧為富波相君乃牧子也叔父太
　尉者秉也惜其名字磨滅不可見矣(集古/録)
　漢故繁陽令楊君之碑銘篆額逸其名楊君者太尉
　震之孫富波侯相牧之子太尉秉之猶子沛相綂之
　親昆弟高陽令著之從昆弟也自郎中除右都侯繁
　陽令以靈帝熹平三年卒(𨽻/釋)
漢繁陽令楊君碑陰
　𨽻書凡故吏故民處士等百有餘人(集古/録目)
漢司徒劉奇碑
　在華陰(諸道石/刻録)
漢劉黨碑
　在華陰墓下文字磨滅(諸道石/刻錄)
晉王猛碑
　在華陰縣東八十里(寰宇/記)
後魏大代華嶽廟碑
　不著撰人名氏後魏鎮西將軍略陽公侍郎劉𤣥明
　書大延中改立新廟以道士奉祠春祈秋報有大事
　則告碑以大延五年五月立(集古/錄目)
後魏修華嶽廟碑
　不著書撰人名氏後魏興光元年詔遣侍中遼西王
　常英析曹尚書苟尚等重葺岳廟二年立此碑(集古/録目)
後魏崔浩碑
　興光二年(訪碑/録)
後周華嶽廟碑
　万紐于瑾撰趙文淵書天和二年十月(金石/録)
隋楊雄碑
　不著撰人名氏書博士(姓名/缺)書雄隋之踈屬官至司
　徒封觀王諡曰德碑以大業九年立(集古/録目)
唐靈仙寺碑
　唐秦王府記室參軍薛收撰國子書學博士(缺/)鳳卿
　書寺在西嶽沙門妙達所建碑以貞觀元年立(集古/録目)
唐長明燈銘
　唐鄭行寳撰顯慶二年二月八日建(復齋/碑録)
唐渭南縣令李思古清徳頌
　唐直崇文館馬吉甫撰不著書人名氏李君名思古
　渤海蓨人為鴻州渭南令入拜右司員外郎縣人為
　立清德碑以聖歴元年十月立(集古/録目)
　其首題云大周鴻州渭南縣按新唐書則天大授二
　年析雍州之渭南慶山置鴻門縣遂以渭南慶山鴻
　門高陵以置鴻州大足二年州廢矣(集古/録)
唐沙州司馬楊榮碑
　榮孫元表字伯儀篹韋同分書神龍二年三月建在
　蒲城縣(復齋/碑録)
唐衛州司馬楊恪碑
　唐張柬之撰八分書姓名殘缺神龍二年歳次敦牂
　三月建在蒲城縣(復齋/碑録)
唐右武衛大將軍李思訓碑
　思訓從子福州刺史李邕撰并書思訓字建景皇帝
　之後官至右武衛大將軍諡曰昭碑以開元八年立
　在蒲城(集古/録目)
唐凉國長公主碑
　唐蘇頲撰明皇八分書開元十二年八月立公主睿
　宗女也(金石/錄)
唐西嶽大洞張尊師碑
　唐王延齡撰李慈書尊師名敬宗字城華陰盟東里
　人為西嶽靈臺官主碑以開元十四年四月立(集古/錄目)
　慈之書體兼虞禇而遒麗可喜然不知為何人以其
　書當時未必不見稱於世蓋唐人善書者多遂不得
　獨擅既又無他可稱遂至冺然於後世以余集録之
　博慈所書碑祗得此爾(集古/録)
唐高祖駐馬佛堂碑
　唐渭南縣興法寺僧貞慶撰并八分書高祖武徳二
　年嘗幸渭南至大韓村其父老以為榮立佛像於其
　地謂之駐馬佛堂歳久碑記缺落開元十七年村人
　韓祚等重建(集古/録目)
唐華嶽真君碑
　唐華隂丞陶翰撰韋騰書𤣥宗開元十九年加五嶽
　神號曰真君初建祠宇立此碑(集古/録目)
唐代國長公主碑
　唐鄭萬鈞撰并行書開元二十二年十二月(金石/錄)
　公主婿鄭萬鈞撰并書公主睿宗第四女也碑以開
　元二十二年十二月立(金石/録)
唐刺史楊瑒遺愛頌并陰
　唐王暐撰史惟則八分書開元二十二年立碑隂記
　史惟則八分書(金石/録)
唐鄭䖍禱華嶽文
　開元二十三年四月二十三日(復齋/碑録)
唐華山石闕名
　自唐開元二十三年鄭䖍題名為首後二百一年至
　後唐清泰二年户部侍郎楊凝式而止其間無年月
　時世者悉列於後總五百一人在華嶽廟中(集古/録目)
　自唐開元二十三年訖後唐清泰二年實二百一年
　題名者五百十一年人者題者又三十一人往往當時
　知名士也或兄弟同遊或子姪並侍或僚屬將佐之
　咸在或山人處士相携或奉使奔命有行役之勞或
　窮高望逺極登臨之適其富貴貧賤歡樂憂悲非惟
　人事百端而亦世變多故開元二十三年歳在丙子
　是歳天子躬耕田肆大赦羣臣方頌太平請封禪蓋
　有唐極盛之時也清泰二年歳在乙未廢帝簒立之
　眀年也是歲石敬瑭以太原及召契丹入自雁門廢
　帝焚於洛陽而晉高祖入自太原五代極亂之時也
　始終二百年間或亂或盛或衰而往者來者先者後
　者雖窮達夀夭參差不齊而斯五百人者卒歸於共
　盡也其姓名歲月風霜駁裂亦或在或亡其存者獨
　有千仭之山石爾故特録其題刻毎撫卷慨然何異
　臨長川而歎逝者也(集古/録)
唐左輔頓僚四嶽廟中刻石記
　唐權僅撰李琚八分書開元二十四年十月(復齋/碑録)
唐華嶽廟碑
　唐𤣥宗御製御書(諸道石/刻録)
唐御製華嶽碑述聖頌
　唐京兆府富城縣尉達奚珣撰序右補闕集賢殿學
　士吕向撰頌并書𤣥宗御製御書華嶽廟碑建於廟
　中珣等遂作此頌以開元中立(集古/錄目)
唐金仙長公主碑
　唐徐嶠之撰明皇行書開元中立(金石/録)
唐鄎國長公主碑
　唐張説撰明皇八分書開元中立(訪碑/録)
唐韓賞祭華嶽文
　唐右補闕韓賞撰諸王侍書榮王府司馬韓擇木八
　分書自陳其志以忘身憂國為己任以盟於神天寳
　元年四月刻在華嶽(集古/録目)
唐靈臺觀主張敬忠碑
　唐何思逺撰郭懷漸書天寳六年正月立(金石/録)
唐嶽廟古松詩
　唐韋元志撰右補闕賢院學士衛包古文篆天寳九
　年立(集古/錄目)
唐御書華嶽碑堂修飾記
　唐衛包撰并正書天寳九年正月立(金石/錄)
唐靈臺觀三方功徳頌
　唐右補闕内供奉集賢院修書衛包撰并書字為古
　文據碑天寳中詔頌功徳於華山雲臺宫並安御容
　重䤭金天王廟前御製碑而作此頌以天寳九年四
　月立(集古/録目)
唐雲臺觀金籙齋頌
　唐衛包撰并書字為古文𤣥宗自開元中毎嵗之千
　秋節設金籙齋於華嶽雲臺宫碑以天寳九年四月
　立(集古/錄目)
　雖不著書人姓氏而字為古文實為包書也唐世華
　山碑刻為古文者皆包所書包以古文見稱當時甚
　盛蓋古文世俗罕通徒見其字書多奇而不知其筆
　法非工也余以集録所見三代以來古字尤多遂識
　之爾(集古/録)
唐修金天王廟靈畢述
　唐衛包撰并正書天寳九年四月立(金石/録)
唐顔魯公華嶽題名
　唐顔魯公書以乾元元年為饒州刺史題於華嶽廟
　(集古/録目)
唐渭南令路嗣恭遺愛表
　唐考功郎中知制誥蘇源明撰不著書人名氏嗣恭
　字嗣恭平陽人初名劔客開元中歴數縣令皆有能
　名明皇以為可嗣漢魯恭故賜此名復歴渭南令至
　朔方留後上元二年渭南為立此表在渭南(集古/録目)
唐贈揚州都督段寛神道碑
　唐楊炎撰蕭正正書大歴四年十月(金石/録)
唐贈工部尚書王忠嗣碑
　唐元載撰王縉行書大歴十年四月(金石/錄)
唐華嶽精享昭應之碑
　興元元年十二月立(諸道石/刻録)
唐節度李元諒懋功昭徳頌
　唐張濛撰韓秀弼八分李彛篆額貞元五年十月(金/石)
　(錄/)
唐冠軍將軍烏承玭碑
　唐左散騎常侍河南尹許孟容撰魏博節度副使胡
　証八分并篆額承玭字德潤張掖人官至右領軍使
　冠軍將軍此碑不完纔有其半不見所立年月(集古/錄目)
　唐烏承玭碑元和七年正月立(金石/錄)
唐刺史㕔堂記
　唐呉丹撰并正書元和八年二月(金石/錄)
唐刺史後閣記
　唐李正辭撰正書元和八年二月(金石/錄)
唐少府監胡珦碑
　唐潮州刺史韓愈撰左金吾衛大將軍胡証八分書
　并篆額珦字潤溥貝州宗城人官至少府監碑以長
　慶三年四月立在蒲城縣(集古/錄目)
唐司徒烏重𦙍碑
　唐司徒平章事裴度撰山南東道節度使竇易直書
　重𦙍字保君京兆人官至天平横海等軍節度使司
　平章事碑以太和二年四月立(集古/錄目)
唐沈傳師金天王廟題名
　太和二年十月盧侁沈諭同謁(諸道石/刻録)
唐賈竦謁華嶽廟詩
　唐賈竦撰并書太和六年竦從子琡刻在華嶽(集古/録目)
唐贈太尉白敏中碑
　唐中書侍郎平章事畢諴撰中書舎人王鐸書敏中
　字用晦太原人歴相宣宗懿宗以太傅致仕卒贈太
　尉碑以咸通三年立在下邽(集古/録目)
唐濟安侯廟記
　唐李巨川撰栁懷素正書光化二年四月一日記(復/齋)
　(碑/錄)
唐李徳讓碑
　唐史惟則篆書(諸道石/刻錄)
唐令狐彰華山詩
　唐史惟則八分書(訪碑/録)
唐平淮將佐題名
　唐馬總等題名(諸道石/刻録)
唐使院石柱記
　唐李商隠撰(諸道石/刻錄)
李靖上華嶽書
寳覺寺碑
興法寺碑
金臺觀碑
龍游宫碑
　五碑並諸道石刻錄
　　　耀州
　　　　(春秋戰國屬秦秦屬内史項氏分屬塞國漢/初屬河上郡後屬左馮翊東漢及晉皆因之)
　　　　(元魏置北雍州西魏改為宣州及置北地郡/尋改為通州郡隋開皇初郡廢大業初州廢)
　　　　(屬京兆郡義寧二年置宜君郡唐武德四年/改曰宣州貞觀十七年州廢大授二年復置)
　　　　(宣州大足元年又廢天祐三年岐王李茂貞/墨制置耀州仍陞義勝軍節度梁末帝時茂)
　　　　(貞養子温韜以州降梁梁改為崇州靜勝軍/後唐同光元年為耀州以為順義軍皇朝開)
　　　　(寳五年為感義軍太平興國元年改感德軍/今縣六  革原  富平  三原  同官)
　　　　(美原/淳化)
唐太子少師寳良碑
　唐于志寧撰王行滿書貞觀十二年立在三原(京兆/金石)
　(録/)
唐贈司徒河間元王孝恭碑
　唐岑文本撰于立政正書頁觀十四年立在三原(金/石)
　(録/)
唐潭州都督巢國勇公錢九隴碑
唐揚州都督宻貞王元曉碑
　二碑貞觀中立(京兆金/石録)
唐刑部尚書彭城襄王德誠碑
　唐許敬宗撰李𤣥模書永徽二年立在三原(京兆金/石録)
唐左僕射張長遜碑
　唐鈕孝孫撰劉損之書永徽五年立在富平(京兆金/石録)
唐越州都督于德芳碑
　從弟志寧撰蘇季子分書麟德元年四月八日建在
　三原(復齋/碑録)
唐于志寧神道碑
　唐令狐德棻撰男立政書乾封元年十一月立(金石/録)
唐淄川公李同碑
　撰人姓名殘缺諸葛思楨正書咸亨元年五月(金石/録)
唐贈司徒荆州都督道孝王元慶碑
唐贈司徒益州都督鄭惠王元懿碑
唐贈司徒并州都督江安王元祥碑
唐贈司徒兾州都督滕王元嬰碑
唐太尉絳州刺史韓王元嘉碑
唐司徒貴州刺史霍王元軌碑
唐太子太師魯王元夔碑
唐贈司徒益州都督鄧康王元裕碑
唐贈司徒荆州都督彭思王元則碑
唐金州刺史酆悼王元亨碑
唐贈荆州總管潭國襄公丘和碑
唐潭州都督呉興郡公沈叔安碑
唐左武衛大將軍樊興碑
唐賀蘭公碑
　上十五碑在三原(京兆金/石録)
唐國子司業于立政碑
　撰人姓名殘缺陳遺八分書調露元年十二月(金石/錄)
　國子司業于可封碑弟淑之撰調露元年(諸道石/刻録)
唐美原神泉詩序
　唐韋元旦撰篆書無姓名垂拱元年四月(金石/錄)
唐德表禪師碑
　垂拱二年(諸道石/刻錄)
周雍州明堂縣令于大猷碑
　正書書撰人姓名殘缺聖歴三年十一月(金石/録)
唐左衛威逺府折衝姚逈碑
　在富平景龍二年立(京兆金/石録)
唐清邊軍總管楊乾緒碑
　唐富平主簿禇琇撰正字權瓌八分書乾緒字幼紹
　雍州富平人官至宣威將軍右玉鈐衛幽州開福府
　折衝都尉清邊軍總管致仕碑以先天元年十一月
　立(集古/錄目)
唐兖州都督于知㣲碑
　唐姚崇撰正書無姓名開元七年六月三十建在三
　原(復齋/碑錄)
唐神德寺碑
　八分書不著書撰人名氏神德寺故後魏之㑹同寺
　也唐垂拱三年有司奏自華原之石門山徙於祋祤
　城北魏龍華寺故基而立之碑以開元八年立(集古/錄目)
唐相州刺史寳忠仁碑
　唐國子祭酒徐堅撰八分不著書人名氏忠仁字恕
　扶風平陵人位至相州刺史碑以開元十年共立此
　碑(𨽻/釋)
唐贈工部尚書臧懷恪碑
　唐撫州刺史顔真卿撰并書懷恪字貞節東莞人官
　至右武衛大將軍贈工部尚書碑以開元十二年立
　在三原(集古/錄目)
唐左羽林大將軍臧懷亮碑
　唐陳州刺史李邕撰并書懷亮字明時東莞莒人官
　至左羽林大將軍碑以開元十九年立在三原(集古/錄目)
唐三原令乙速孤令從清政頌
　唐梁陟撰陳載正書開元二十六年四月建(復齋/碑録)
唐洪福寺彌勒石像碑
　唐同官主簿韓滉撰并書集賢院學士衛包題額彌
　勒石像者長安中縣人趙貞等造寺僧圓證重修碑
　以天寳五年立在仝官(集古/錄目)
唐果毅都尉臧崇碑
　天寳七年立(諸道石/刻錄)
唐美原夫子廟碑
　唐行美原縣令王巖撰并書天寳中初尊夫子爵為
　王碑以天寳八年立在美原(集古/錄目)
　縣令王巖字山甫撰并書巖天寳時人字畫奇怪初
　無筆法而老逸不羈時有可愛故不忍棄之蓋書流
　之狂士也文字之學博自三代以來其體隨時變易
　轉相祖習遂以名家亦烏有法耶至魏晉以後漸分
　真草而羲獻父子為一時所尚後世言書者非此二
　人則皆不為法其藝誠為精絶然謂必為法則初何
　所據所謂天下孰知夫正法哉巖書固自放於怪逸
　矣聊存之以備博覽(集古/錄)
唐神德寺彌勒閣碑
　唐杜鼇撰馬順書彌勒閣者開元中沙門㑹覺所立
　天寳十一載馮翊人張祥德重建碑以十二年立在
　華原(集古/錄)
唐内府局丞劉琦碑
　沙門惟一撰天寳十二載(諸道石/刻録)
唐贈榮州刺史臧公碑
　唐王齊問撰張頌行書天寳中立(諸道石/刻錄)
唐金輪寺僧為程元振建勲業碑
　猶子若鎮撰寳應元年(諸道石/刻録)
唐太尉李光弼碑
　唐顔真卿撰張少悌書廣德二年十二月立在富平
　(金石/錄)
唐臧氏糾宗碑
　唐湖州刺史顔真卿撰并書臧氏東莞人自唐初靈
　州都督寵而下至京府參軍叔清族系名字官閥悉
　載於碑不知所刻年月在三原(集古/錄目)
唐沛縣令于黙成碑
　李子休烈撰序劉單銘史惟則八分書大歴三年正
　月(金石/録)
唐贈司空李楷碑
　唐楊炎撰史惟則八分書并篆額大歴三年立(諸道/石刻)
　(録/)
唐左武衛中郎將臧希忱碑
　唐韓擇木撰并書大歴四年立在三原(金石/録)
唐贈揚州都督臧希晏碑
　唐張孚撰韓秀弼八分書大歴五年立在三原(諸道/石刻)
　(錄/)
唐陁羅尼經石柱
　唐高沔等書大歴八年立(諸道石/刻錄)
唐釋迦像記
　唐滑州節度判官豆盧適撰不著書人名氏渭北節
　度使臧(碑不/著名)修華原縣攝受寺立釋迦像
唐刑部尚書李光進碑
　唐户部尚書楊炎撰梁州司馬韓秀實八分書光進
　字大應光弼之弟官至刑部尚書封武威郡王碑以
　大歴十年立在富平(集古/錄目)
唐監軍使贈開府第五昱碑
　唐于邵撰史有盈行書建中元年(金石/錄)
唐贈宋州刺史王仁敬神道碑
　唐張蔇撰張少悌正書興元二年(京兆金/石錄)
唐贈太子太傅鄴侯李泌碑
　貞元四年(京兆金/石録)
唐金輪寺碑
　唐程献可撰趙冬曦正書貞元五年(京兆金/石錄)
唐贈户部尚書符令奇碑
　唐鄭叔規撰貞元八年立在富平(京兆金/石錄)
唐贈工部尚書李彚誌
　唐沈亞之撰南卓書貞元十八年立在華原(京兆金/石録)
唐劔州刺史贈太僕少卿李公碑
　唐鄭雲達撰并書袁滋篆額貞元二十年立(諸道石/刻錄)
唐丞相王播碑
　月六日(復齋/碑録)
　唐中書侍郎平章事李宗閔撰翰林學士承㫖柳公
　權書播字明剔太原人位至左僕射同平章事贈太
　尉碑以太和四年正月立(集古/錄目)
唐太尉王播墓誌
　唐牛僧孺撰栁公權正書太和四年四月立(金石/錄)
　栁書名重天下當時大臣墓誌非其筆則人以子孫
　為不孝今世稱栁書小字必曰王播墓播以金錢附
　離致位宰相公權少其為人對延英發其傾邪關通
　狀矣而復為播書碑豈廹於内甥之情耶(集古/錄)
唐贈越州都督符璘碑
　唐李宗閔撰栁公權書太和元年立(諸道石/刻錄)
唐栁尊師墓誌
　唐翰林學士諫議大夫栁公權撰并書尊師處幽河
　東虞鄉人公權弟也碑以開成二年立在華原(集古/錄目)
唐贈太師王起神道碑
　唐户部尚書平章事李回撰太子少師栁公權書并
　篆額起字舉之太原人位至山南西道節度使同中
　書門下平章事贈太師碑以太中元年四月立在三
　原(集古/錄目)
脩甲伏樓記
　劉知實撰劉權書(諸道石/刻錄)
同官唱和詩
張紹庭碑
　二碑諸道石刻錄
　　　邠州
　　　　(古豳國春秋戰國皆屬秦秦屬内史漢屬左/扶風安定北地郡漢宋置新平郡兼屬安定)
　　　　(晉因之覀魏置豳州後周及隋皆因之煬帝/初州廢屬安定北地郡義寧二年復置豳州)
　　　　(唐開元十三年以字類豳改作邠焉天寳三/年以為新平郡後陞為靜難軍節度今縣四)
　　　　(新平/三水)　(宜祿/永書)
唐昭仁寺碑
　唐諌議大夫朱子奢撰不著書人名氏及立石年月
　唐太宗即位其生平戰伐之地皆立寺為戰死者祈
　福昭仁寺者嘗破薛舉處也(集古/錄)
　碑在豳州唐太宗與薛舉戰處也唐自起義與羣雄
　戰處後皆建佛寺為戰亡士薦福碑文朱子奢撰而
　不著書人名氏字畫甚工(集古/錄)
唐納職令王行碑
　唐著作郎楊齊哲撰吏部常選南朝馮令一行字缺
　訛不可辨太原人官至伊州納職縣碑以開元七年
　五月(集古/録)
唐邠寧節度馬璘徳政碑
　唐韓雲卿撰張少悌行書大歴三年四月(金石/錄)
唐汾陽王廟碑
　唐中書舎人高參撰右威衛倉曹參軍張誼書邠寧
　節度使韓游瓖請為子儀立廟於邠州碑以貞元二
　年九月立(集古/錄目)
唐姜嫄公劉廟碑
　唐高郢撰張誼行書貞元九年四月立(金石/錄)
唐五夫人堂記
　唐邠寧節度使畢諴撰不著書人姓氏據記郭令公
　五夫人堂以大厯五年初立然不知所謂五夫人者
　為何神也大中九年刻(集古/錄目)
唐東㕔記
　唐盧宏茂撰李景初書(諸道石/刻錄)
唐邠寧節度使高霞遇徳政碑
　唐韋處厚撰王良容書(諸道石/刻錄)
　　　解州
　　　　(自唐以上地里與河中府同漢乾祐元年割/河中之聞喜安邑解三縣置解州皇朝因之)
　　　　(今縣三安聞喜/解縣    邑)
唐贈太尉裴行儉碑
　唐右丞相張説撰裴灌書行儉字守約河東聞喜人官
　至禮部尚書金牙道大總管諡曰憲開元中追贈至
　太尉碑以開元十八年立在聞喜(集古/録目)
唐贈太師裴光庭碑
　唐中書令集賢院學士張九齡奉勅撰𤣥宗御書侍
　中裴耀卿題御書字兵部尚書仝中書門下三品李
　林甫題額諫議大夫禇庭誨摹勒光庭字連城河東
　聞喜人官至侍中正平郡公贈太師諡忠獻以開元
　廿四年十一月立在聞喜(集古/錄目)
唐代州都督薛仁貴碑
　唐著作郎𢎞文館學士苗神客撰仁貴𤣥孫左領軍
　衛兵曹參軍伯嶷書薛禮字仁貴河東汾陰人官至
　明威將軍代州都督碑以天寳二年立在安邑(集古/錄目)
　碑云公諱禮字仁貴河東汾陽人唐書列傳云仁貴
　絳州龍門人又不云名禮余家集録薛氏碑尤多據
　仁貴子楚王碑亦云父仁貴爾仁貴為唐名將當時
　甚顯著往往見於他書未嘗有云薛禮者仁貴本田
　家子奮身行陣其僅知姓名爾其曰名禮字仁貴者
　疑後世文士或其子孫為增之也仁貴卒於永淳中
　碑以天寳中建(集古/錄目)
唐鹽池靈慶公神祠碑
　唐崔放撰崔縱正書貞元十三年八月(金石/錄)
唐安邑縣新亭記
　唐劉師老撰李銑正書元和元年閏六月(金石/錄)
唐立衛伯玉遺愛頌
　伯玉裔孫唐陜虢觀察使次公撰河中節度使張𢎞
　靖書伯玉河東安邑人晉惠帝初以太保録尚書事
　為楚王瑋所殺碑以元和六年立在安邑(集古/錄目)
唐鹽宗神祠記
　唐太子右庶子支度安邑解縣兩池𣙜鹽使錢義方
　撰試左武衛兵曹參軍盛濤八分書鹽池神祠故名
　鹽宗其後又有靈慶祠而主吏不復親祠鹽宗祠宇
　隳廢義方重營葺之立此記以大中十年立(集古/錄目)
　　　虢州
　　　　(春秋時為虢之南境虢亡屬晉戰國時屬秦/魏二國秦平天下為三川郡漢為𢎞農郡東)
　　　　(漢及晉皆因之元魏置西𢎞農郡後周廢之/隋煬帝置𢎞農郡恭帝改為鳳林郡唐初置)
　　　　(鼎州因鼎湖為名授為虢州今/縣三  虢畧  盧氏  朱陽)
唐張令􁆘浮圖銘
　唐張士貴撰正書無姓名永徽五年十一月立(金石/録)
唐大興國寺舎利墖碑
　唐相州刺史越王貞撰趙郡李君惠集王羲之書興
　國寺楊震學舎也隋文帝仁夀中以舎利分置天下
　諸寺此其一也碑以儀鳳四年三月立(集古/録目)
唐䝉泉湯記
　唐𢎞農太守趙冬曦撰天寳二年三月甲寅建(復齋/碑錄)
唐鑄軒轅鼎原銘
　唐虢州刺史王顔控華州刺史袁滋籕書鑄鼎原者
　軒轅黄帝鑄鼎之所碑以貞元十一年正月立(集古/錄目)
　　　商州
　　　　(春秋時屬晉戰國時屬秦為内史地漢屬𢎞/農郡東漢屬京兆尹晉初為京兆南部後置)
　　　　(上雒郡元魏因之西魏兼置洛州後周改為/商州隋初廢郡大業初州廢復為上洛郡唐)
　　　　(復為商州天寳元年曰上洛郡今縣五/上洛  商洛  洛南  豐陽  上津)
漢四皓神位刻石
　四皓神位神胙几刻石四在惠帝陵傍騐其字畫蓋
　東漢時書也(金石/錄)
　圈公神坐甪里先生神坐圈公神胙机綺里季神祚
　机此四人者神坐及胙几當各有之今綺季甪里尚
　闕其一而黄公者未見傳者云數十年前商于農人
　耕地得此(𨽻/釋)
　四皓之目始見於法言及漢書王貢傳序相承讀之
　曰園公曰綺里季曰夏黄公曰甪里先生前賢未始
　有異故王黄州元之在汝州有詩云未必項如樗里
　子也應頭似夏黄公而畢文簡公常譏評之以謂不
　當云夏黄公蓋杜子美詩云黄綺終辭漢謂之黄綺
　則四皓之目宜曰園公曰綺里季夏曰黄公曰甪里
　先生也僕初亦以為然蓋逸少有尚想黄綺帖陶淵
　明詩亦曰黄綺之南山又曰且當從黄綺皆所以為
　證然近歲商于耕夫得漢世石刻數種有云圈公神
　坐綺里季神坐甪里先生神坐又各有神胙机皆漢
　人𨽻書其號不應誤則與文簡公之説異矣當以石
　刻為正宜從舊目則前人所謂黄綺者特各取一字
　以目二人不必皆其首字也園公石刻園公乃
　為圈公蓋二字音文為近或拇讀傳冩之訛亦當以
　圈為是按顔師古匡繆正俗有圈稱陳留風俗傳自
　序云圈公之後圈公為秦博士避地南里漢祖聘之
　不就惠太子即位以圈公為司徒以是書證之圈姓
　愈曉然矣今尚有圈姓者姓氏書多以圈為園公之
　後此又可證矣
　三輔舊事云漢惠帝為四皓作碑於其所隠處此神
　坐及胙几豈亦當時所立邪(並東觀/餘論)
唐立漢烈仙四皓碑銘
　撰人姓名缺呉嗣(缺/)分書開元十(缺/)　(復齋/碑録)
唐四皓舊隠圖畵文
　唐渠韋年撰竇正書貞元十六年十月(金石/録)
唐四皓新廟記
　唐蕭曾重建以李華四皓贊代銘韋行儉正書元和
　八年辛丑歲李栖筠刻(復齋/碑録)
唐新修橋驛記
　唐韋行儉撰栁汶正書元和八年立(復齋/碑録)
唐商於驛路記
　唐翰林學士承㫖韋琛撰太子賔客栁公權書祕書
　者校書郎李商隠篆額商州刺史吕公(碑不/著名)移建州
　之新驛碑以大中元年正月立(集古/録目)
唐修武關驛記
　無書撰人名(諸道石/刻録)
　　　寧州
　　　　(秦屬北地郡漢屬北地上郡東漢屬北地安/定郡晉國之後沒於戎狄元魏獻文置華州)
　　　　(孝文改曰班州後為豳州西魏改為寧州後/周分置趙興郡隋改寧州曰豳州尋廢州而)
　　　　(改趙興郡為北地郡唐復為寧州天寳元年/曰彭原郡今縣四  定安  定平  襄樂)
　　　　(真寧/)
隋定安縣官寺碑
　開皇八年五月(金石/録)
　　　坊州
　　　　(自隋以前地里與鄜州同後周天和中元皇/帝為敷州刺史於此地為馬坊武德二年分)
　　　　(鄜州置坊州因故馬坊為名天寳元/年曰中部郡今縣二  中部  宜君)
唐韋維善政篇
　唐著作郎楊齊哲撰前洛川縣丞直翰林院(缺/)
　　　庭誨書維字文紀京兆杜陵人為坊州刺史此
　實紀德碑也以先天元年立(集古/錄目)
　維先天中為坊州刺史齊哲所撰其實德政碑也特
　異其名爾(集古/錄)
唐修秦文公廟記
　唐前夏州等節度掌書記李伉撰并書篆額坊州之
　南有秦故鄜畤祠秦文公夢龍自天下屬於地立畤
　以祠之世久相傳謂之衙龍神刺史崔駢改其廟像
　以為文公祠開成五年立此碑(集古/録目)
　
　
　
　寳刻叢編卷十
欽定四庫全書
　寳刻叢編卷十一
　　　　　　　　　　　　　宋　陳思　撰
　　陜西秦鳳路
　　　鳳翔府
唐鳳翔節度孫志直碑
　唐禮部尚書裴士淹撰太子少保致仕韓擇木分書孫
　公名志直字無撓河西姑臧人後於京兆嘗為鳳翔
　尹隴右四鎮節度封晉昌王罷以本官奉朝請待制
　集賢院議軍國(闕/)　　　　先自營其墓而立此碑
　無所刻年月(集古/錄目)
　唐孫志直碑大歴中立(諸道石/刻錄)
唐夔州都督府長史顔勤禮碑
　勤禮曾孫魯郡公真卿撰并書(闕/)　　　　　　臨沂
　入顯慶中終於夔州都(闕/)　　　　　　　立石年月
　皆亡(集古/錄目)
　元祐間有守長安者後圃建亭榭多輦取境内古石
　刻以為基趾此碑幾毁而存然已磨去其銘文可惜
　也(金石/錄)
唐薛王友顔惟貞家廟碑
　唐吏部尚書顔真卿撰并書集賢院學士李陽氷篆
　額真卿自叙家世銘於其父薛王友惟貞之廟碑以
　建中元年七月立(集古/錄目)
唐頴國公史繼先墓誌
　唐明州别駕徐浩撰并行書殷仲容書額建中元年
　八月十二日(集古/錄目)
唐韋公妻漁陽郡夫人盧氏墓誌
　姪盧荷撰姪盧幼章正書咸通三年(京兆金/石錄)
唐樞宻院脩紫蘭亭記
　唐路巖撰楊迪行書咸通三年(京兆金/石錄)
唐宣徽北院新啟功徳堂記(并碑隂/題名)
　僧靈澈撰張宗厚正書咸通九年(京兆金/石錄)
唐沈公夫人馮氏墓誌
　唐前天下軍節度副使羅洙撰前左威衛兵曹參軍
　李昌辭書夫人姓馮氏名靖冀州長樂人適吏部侍
　郎沈傳師又以其子詢故封至齊國太夫人碑以咸
　通九年立(集古/錄目)
唐明佛法根本碑
　僧智慧輪撰僧紹明正書并篆額咸通十年立(諸道/石刻)
　
唐兵部尚書王承業墓誌
　唐鄭言撰栁仲年正書咸通十年二月(金石/錄)
唐師子院鐘銘
　唐韋蟾撰張宗厚書咸通十一年(金石/錄)
唐千佛寺無相法師謢珠塔記
　僧靈澈撰毛知㣲書咸通十二年(京兆金/石錄)
唐定水寺幡竿記
　咸通十四年(京兆金/石錄)
唐安國寺鐘銘
　韋蟾撰張宗厚正書咸通十四年(諸道石/刻錄)
唐贈尚書右僕射曹汾墓誌
　李郁撰咸通十五年(京兆金/石刻)
唐佛頂尊勝陁羅尼咒
　魯讓建正書乾符六年(京兆金/石錄)
唐供奉官掖庭令李允存墓誌
　從姪應坤撰閻從勲正書光化四年(京兆金/石錄)
唐寄邊衣等詩
　唐裴説撰僧彦脩草書光化四年(京兆金/石錄)
唐凈住寺釋迦文賢刼千佛像記
　唐崔行功篆𨽻書無年月(京兆金/石錄)
唐渭北節度咸希譲碑
　唐元載撰張璪分書(訪碑/錄)
唐定水院鐘銘
　唐毋煚撰(諸道石/刻錄)
唐華州刺史裴乾立碑
　唐馬曙撰并書(訪碑/錄)
唐崇元觀聖祖院記
　唐賈餗撰徐挺古分書(訪碑/錄)
唐渭南令成克雋碑
　唐馬幹撰(訪碑/錄)
夢瑛説文字源
　僧夢瑛篆書目錄偏傍字源兼自叙郭忠恕答書(復/齋)
　(碑/録)
夢瑛十八體書
　僧夢瑛書真字袁允中書(復齋/碑録)
陰符經
　皇朝郭忠恕小篆古文八分三體書乾徳中刻(集古/錄目)
　篆法自唐李陽氷後未有臻于斯者近時頗有學者
　尚未得其髣髴也實錄言忠恕死時甚怪斯亦異人
　乎其楷書尤精(集古/錄)
日本國誥
　其本在揚州太守李括家元祐三年游師雄刻於長
　安漕臺(諸道石/刻錄)
　碑云康保五年日本在東海自漢以來見於史然與
　中國不常通宋莒公紀年通譜載其國年號九而獨
　無康保其後畢仲荀見此誥録於通譜之末然不知
　康保是中國何年也(金石/錄)
　
　
　
　
　
　
　
　
　寳刻叢編卷十一
欽定四庫全書
　寳刻叢編卷十二
　　　　　　　　　　　　宋　陳思　撰
　　淮南東路
　　　海州
　朐山有秦始皇碑云漢東海相任恭脩祠刻於碑隂
　似是此也任君當又在滿君之後南陽之役更十八
　年後人猶頌其美則規模决非苟然者予官京口日
　將士往來朐山者云海廟一椽不存自今非四十年
　前舊物不復見此刻矣歐趙公時天下一家漢碑雖
　在遐陬窮谷無脛而可至集古錄中已屢言難得為
　可寳况今乎(𨽻/釋)
唐大雲寺碑
　唐海州刺史李邕撰并書寺舊謂之確師禪房僧慧
　藏增葺之碑以開元十二年四月立(集古/録目)
　初武后時有僧上大雲經陳述符命遂令天下立大
　雲寺至開元二十六年詔改為開元寺此碑十一年
　建故猶稱大雲也(金石/錄)
唐孔子老子顔子贊
　唐睿宗撰李邕行書開元十一年十二月立(金石/錄)
　
　
　
　
　
　
　
　
　
　
　
　寳刻叢編卷十二
欽定四庫全書
　寶刻叢編卷十三
　　　　　　　　　　　　宋　陳思　撰
　　兩浙東路
　　　越州
　　　　(大都督紹興府春秋為越國之都秦屬會稽/郡漢因之東漢置會稽郡乃自呉縣徙治山)
　　　　(隂晉宋齊梁陳皆因之宋兼置東楊州尋廢/梁復置東楊州隋平陳郡廢改州曰呉州大)
　　　　(業初置越州尋廢置會稽郡陞為鎭東軍皇/朝因之統縣八  會稽  山隂  崠縣  諸)
　　　　(曁山餘姚昌上虞/蕭    新)
秦會稽山刻石
　史記秦始皇本紀云上會稽祭大雨望於南海而立
　石刻頌秦德越絶書云始皇以三十七年東遊會稽
　以正月甲戌到越留舍都亭取錢塘浙江岑石石長
　四尺南北面廣六尺西南廣尺六寸刻文立於越東
　山上其道九曲去越二十一里水經云秦始皇登稽
　山刻石記功尚在山側孫暢之述征記云丞相李斯
　所篆也梁書竟陵王子良為會稽太守范雲為主簿
　雲以山上有始皇刻石三句一韻多作兩句讀之並
　不得韻又其字皆大篆人多不詳雲夜取史記讀之
　明日登山讀之如流張守節云會稽山刻李斯書其
　字四寸畫如小指圓鐫今文字整頓是小篆字予嘗
　上會稽東山自秦望之山巔並黃茅無樹木其山側
　有三石筍中有水一泓别無他石石筍並無字復自
　小逕别至一山俗名鵝鼻山山頂有石如屋大中間
　揷一碑於其中文皆為風雨所剥隱約就碑可見缺
　畫如禹廟沒字碑之類不知此果岑石歟非始皇之
　力不能揷於石中此山絶險罕有至者得一採藥者
　引之至耳非為碑也或云大篆或云小篆皆不可考
　(姚寛/叢語)
禹廟窆石銘
　漢窆石銘永建元年五月(金石/録)
　禹廟窆石遺字直寶文閣王順伯(復齋金/石録)
　定為漢刻舊經云禹葬於會稽取此石為窆(會稽/志)
漢曹娥孝女碑
　漢度尚所立邯鄲淳文(諸道石/刻録)
　在會稽縣東南二十七里按後漢書云元嘉元年縣
　長度尚改葬娥為立碑會稽典録云尚弟子邯鄲淳
　字子禮時甫弱冠而有異才尚先使魏朗作曹娥碑
　文成未出會朗見尚尚與之飲宴而子禮方下督酒
　尚問朗碑文成朗辭不才因試使子禮為之操筆而
　成無所㸃定朗嗟嘆不暇遂毁其草其後蔡邕又題
　八字曰黃絹幼婦外孫韲臼其碑歲久字多訛缺至
　景德中重立(會稽/志)
漢石經遺字
　在州治蓬萊閣(諸道石/刻録)
晉黃庭經
　凡三本無書人名氏前二本大約相類題云永和十
　二年山隂縣寫石在越州後一本其後不完不知石
　所在(集古/目録)
齊桐栢山金庭館碑
　南齊征虜將軍南清太守司徒左長史揚州行事沈
　約造揚州刺史驃騎記室倪珪之書據記稱永泰中
　定居桐栢嶺因地名建館曰金庭宫命置道士十人
　而已為之首蓋道士自叙之言非約所撰其謂造之
　者疑如後世所立碑之類爾碑以永元三年立(集古/録目)
　在剡縣東南七十二里本觀内齊永元三年正月七
　日立(訪碑/録)
隋禹廟碑
　隋史陵正書大業二年五月立其文字磨滅十五六
　而其末隱隱可辨云會稽郡(闕/)　史陵書筆法精妙
　不減歐虞接張懷瓘書斷云褚遂良嘗師史陵蓋當
　時名筆也今此碑磨滅而僅存世之藏書者皆未嘗
　有非余収録之富則遂不復見於世矣(金石/録)
唐虞世南碑
　貞觀二年閏二月五日立在會稽縣南二十里(訪碑/録)
唐龍泉寺碑
　唐虞世南撰布衣董彛書沙門好直篆額大周天授
　二年立太和六年再建在餘姚(諸道石/刻録)
周密州司馬康遂成墓誌
　行書不著書撰人名氏君諱遂成字筠會稽山隂人
　仕至密州司馬長壽二年四月二十日卒以三年正
　月二十四日與夫人栁氏同歸窆於籬渚山之舊塋
　(新/增)
唐賀知章二告
　一延和元年八月
　一開元四年八月政和辛夘摹勒上石(復齋/碑録)
唐龍瑞宫記
　唐賀知章撰并正書開元二年立(諸道石/刻録)
唐高行先生徐師道碑
　唐姚奕撰序賀知章銘子嶠之書開元十一年四月
　立(金石/録)
唐香嚴寺碑
　唐銀青光禄大夫康希銑撰趙州刺史東海徐嶠之
　書香嚴寺者本梁賈恩舊宅其妻捨充梵宇舊名同
　惠神龍中請而著焉碑以開元十一年六月立(新/增)
唐秦望山法華寺碑
　唐李邕撰并行書開元二十二年十二月(金石/録)
唐康公夫人許氏墓誌
　唐王壽撰褚庭誨正書天寶五年五月二十五日立
　(復齋/碑録)
唐宇文顥山隂述
　唐竇公衡撰杜陵史懷則分書并篆額天寶十三載
　甲午夏四月立在山隂(復齋/碑録)
　懷則與惟則同時必其晜弟也惟則以八分著名懷
　則之書蓋不減惟則而初不見稱當時者豈非其位
　不顯乎以此知士負其藝能或以垂名於不朽或遂
　湮沒而無聞者蓋亦有幸有不幸也若懷則之書非
　見録於余則遂泯沒於後矣(金石/録)
唐法華寺𤣥儼律師碑
　唐前祕書省正字萬齊融撰武部郎中徐浩書律師
　姓徐氏諸暨人居越州法華寺碑以天寶十五年六
　月立(集古/録目)
唐休光寺法眞師行業贊
　唐王燧撰洪元睿集王羲之行書天寶十五年立在
　餘姚(諸道石/刻録)
唐龍泉寺常住田碑
　唐萬齊融撰范的書(諸道石/刻録)
唐徐浩先塋題記
　唐徐浩正書大厯九年十月
唐題寶林寺詩
　唐會稽公徐浩撰并書(集古/録目)
唐謁禹廟詩
　唐徐浩撰并書(訪碑/録)
唐台州刺史康希銑碑
　唐顔眞卿撰并書大厯十二年立在離渚官遣匠摹
　本為村民擊碎(諸道石/刻録)
唐南鎭會稽山神永興公祠堂碣
　唐試左衞威兵曹參軍羊士諤撰試太子正字韓抒
　材書韓芳明篆額唐封會稽山神為永興公貞元年
　奉詔禱祠作此銘無刻石年月
唐嘉祥寺大覺禪師影堂記
　唐崔元翰羊士諤書貞元九年(諸道石/刻録)
唐復禹廟冠冕記
　唐崔及撰馬積正書元和三年十月立在城東禹廟
　内(諸道石/刻録)
唐禹廟詩
　唐浙東觀察使越州刺史薛萃詩不著書人名氏萃
　初至鎭易禹廟金紫服以冠冕後因祈雨作此詩其
　和者鹽鐵轉運崔述等凡十七首(集古/録目)
唐杭州司士盧君第二女墓表
　唐林賈詞元和六年秋八月庚寅立(復齋/碑錄)
唐建南鎭碣記
　唐孟簡撰陳搆正書元和十年十月(金石/録)
唐孔子弟子贊
　唐明皇源乾曜盧從愿李杭元行冲張嘉貞宋璟陸
　餘慶姚元崇蘇頲裴灌撰正書無名氏篆額元和十
　年十二月刺史孟簡立在州學(復齋/碑録)
唐庾肩吾孟簡經禹廟詩
　唐庾肩吾孟簡撰謝楚行書元和十一年八月(復齋/碑録)
唐禹穴碑
　唐鄭魴序元積銘韓抒材書寶厯二年九月立(金石/録)
唐春分投簡陽明洞天并繼作
　唐元威明白居易撰王璹分書劉蔚篆額太和三年
　正月十五日立在龍瑞宫(復齋/碑録)
唐杜羲墓誌
　沙門(闕/)義述太和三年四月二十四日葬(復齋/碑録)
唐寧賁禪師塔銘
　唐沈的撰并行書沙門潭鏡八分書額太和六年九
　月立在山隂縣界昭福寺(復齋/碑録)
唐大龍興寺惠崇大師碑
　釋好直述門人宗易行書太和五年十月十五日建
　在餘姚(復齋/碑録)
唐法華寺詩
　唐越州刺史李紳撰徐浩書太和八年刻(集古/録目)
　唐李紳撰後自序題云太和甲寅歲遊寺刻詩於壁
　詳自序所言似紳自書然以端州題名較之字體殊
　不類(集古/録)
唐修龍宫寺碑
　唐李紳行書無姓名太和九年四月立
唐王士倫墓誌
　大和九年終於暨陽(諸道石/刻録)
唐修阿羅漢塔記
　沙門知白述王辭正書開成二年九月八日立在餘
　姚(復齋/碑録)
唐越州都督府户曹參軍齊君墓誌
　樂安蔣璟撰無書人姓名開成三年正月終四月窆
　於會稽玉笥山之南原(復齋/碑録)
唐開元觀夏尊師墓誌
　唐何得一述正書無姓名會昌元年二月十九日卜
　宫於陶朱峰在諸暨(復齋/碑録)
唐尊勝經幢
　唐奚奬行書會昌元年六月(復齋/碑録)
唐五大夫市新橋記
　唐周援書會昌三年月屬無射二十有九日建在會
　稽虞江之東
唐賜李褒改大中禹迹寺勅
　大中年刻(復齋/碑録)
唐戒珠寺記
　唐衢州刺史趙璘撰貝靈該八分寺以會昌中被廢
　宣宗初復立碑以咸通元年正月立(集古/録目)
唐大慶寺衆尼粥田記
　唐裴澹述王隨正書并額咸通三年十月二十七日
　立
唐平察㣲墓誌
　咸通三年八月立於陶朱鄉赤山之崗(諸道石/刻録)
唐瑯琊王子琚墓誌
　唐李修撰陳郅行書咸通三年十一月二十日在上
　虞(復齋/碑録)
唐彭城劉府君墓誌
　唐楊珪撰咸通十年在諸暨
唐大慶寺復寺記
　唐貝靈該八分書并篆咸通十一年二月二十日(復/齋)
　(碑/録)
唐魏絪府君墓誌
　唐陳子蘊撰正書無姓名咸通十一年十一月一日
　刻
唐尊勝經幢
　唐王鋗書并鐫字咸通十三年八月間人銖等造在
　戒珠寺(復齋/碑録)
唐尊勝經幢
　唐王修已書咸通十五年(復齋/碑録)
唐尊勝經幢
　唐陳靈欣書咸通十五年(復齋/碑録)
唐浙東都團練董翊墓誌
　唐魯郡祝知㣲撰正書無姓名翊字正臣乾符四年
　終在山隂
唐平陽霍夫人李氏墓誌
　乾符六年(復齋/碑録)
唐滕夫人墓誌
　廣明元年(復齋/碑録)
唐侯官令魏公墓誌
　袁(闕/)述中和元年(復齋/碑録)
唐立晉王右軍祠堂記
　從十一代孫師乾撰無書人名氏在城内戒珠寺(諸/道)
　(石刻/録)
雲門寺畫華嚴經變讚
　馬鴻翥纂田琦分書(復齋/碑録)
石氏所刻厯代名帖
　(周穆王吉日癸巳/鍾繇力命表)　　　(蔡邕石經遺字帖/鍾繇墓田丙舍)
　(王右軍蘭亭記/海宇樂毅論)　　　　(黃庭經遺字像贊/東方先生畫)
　(獻之十三行洛神賦/集正書筆陣圖)　　(晉賢書曹娥碑/歐陽詢書心經)
　(玉枕尊勝咒符經/褚遂良草隂)　　　(褚遂良小字隂符經/褚遂良度人經)
　(虞世南破邪論序/顔魯公論坐位帖)　　　(顔魯公寒食帖文/顔魯公祭伯父)
　(顔魯公祭姪文/顔魯公鹿脯帖)　　　　(顔魯公馬伏波帖/栁公權清淨經)
　(栁公權消災經/白樂天詩簡)　　　　(栁公權泥甚帖/)
祕閣續帖十巻蘭亭續帖六巻
　在州學
　　　婺州
　　　　(春秋戰國皆屬越秦屬會稽郡二漢因之呉/孫皓分置東陽郡晉宋齊因之梁置金華郡)
　　　　(陳因之隋平陳郡廢置婺州以當天文婺女/之分為名大義初州廢復置東陽郡唐武德)
　　　　(四年置婺州天寶元年曰東陽郡石晉陞武/勝軍節度皇朝淳化元年改寶寧軍今縣七)
　　　　(金華/永康)　(東陽/武義)　(義烏/浦江)　(蘭溪/)
梁智者法師碑
　梁太子綱撰天監中武帝執弟子禮大同光中歸寂
　(諸道石/刻録)
陳善慧大士碑
　陳侍中尚書左僕射領大著作徐陵撰陳大建五太
　歲癸巳七月五日書呉興呉文純刻字碑隂紀大士
　問答語并題眷屬檀越弟子名(復齋/碑録)
陳善知闍黎碑
　陳侍中金紫光禄大夫王(闕/)撰大建五年立(諸道石/刻録)
陳惠集法師碑
　陳大建六年尚書左僕射領國子祭酒豫州大中正
　周𢎞正撰(諸道石/刻録)
唐赤松巖字碑
　唐進士劉處仁撰垂拱四年六月立(諸道石/刻録)
唐寶巖院千歲和尚碑
　僧宗一撰開元二年四月立(諸道石/刻録)
唐張長史千文
　乾元二年(復齋/碑録)
唐涼泉寺碑
　僧法珪撰蔣巒行書大厯十年三月八日
唐東陽令戴叔倫去思頌
　唐陸長源撰李秋實八分書興元二年五月二十八
　日建在本縣學(復齋/碑録)
唐溫州安固令王懷瓚墓誌
　正書無書撰人姓名貞元十三年十一月甲申窆於
　郡城(復齋/碑録)
唐靈隱寺東峰新亭記
　唐馮宿撰釋乾覺正書貞元十七年十一月七日己
　丑建在蘭溪(復齋/碑録)
唐普安院左溪大師碑銘
　唐檢校吏部員外郎李華撰孫承釗毛如浦等行書
　篆額太和九年十二月二十五日立在浦江(復齋/碑録)
唐法華寺碑
　唐鄭路撰陳修古正書并篆額會昌二年正月立在
　東陽(復齋/碑録)
唐法隆寺經幢
　大中十一年立(諸道石/刻録)
唐盧府君廟記
　大中十一年立(諸道石/刻録)
病轉輪經藏記
　刺史裴翻撰咸通八年立(諸道石/刻録)
太平寺尊勝經幢
　唐何重瓌書咸通六年五月立(諸道石/刻録)
唐俱胝院石幢記
　唐陳孝恭撰咸通十年八月立(諸道石/刻録)
唐崇建寺重雲大師眞身記
　唐進士李彖撰李衢篆額乾符三年立(復齋/碑録)
唐武威侯廟記
　唐進士唐巖撰廣明元年二月立(諸道石/刻録)
唐再建大㕔記
　唐前福州觀察支使沈光撰廣明二年十月立(諸道/石刻)
　(録/)
唐還珠記
　唐浙東觀察使元積撰(諸道石/刻録)
唐聖壽寺碑
　唐拾遺綦母潛撰(諸道石/刻録)
唐和安寺碑
　唐明州鄞縣尉郡朗撰(諸道石/刻録)
唐西安寺碑
　唐右庶子致仕滕白撰(諸道石/刻録)
後唐鶴巖院記
　清泰三年七月立在金華(諸道石/刻録)
晉樂安院記
　僧慧月撰僧紹清正書晉天福八年十一月十八日
　立在蘭溪(復齋/碑録)
晉興法院記
　開運三年七月立(諸道石/刻録)
漢靈應鐘銘
　乾祐五年(諸道石/刻録)
周明昭院禪主和尚壽塔記
　大理評事章仁安撰廣順三年六月立在武義(諸道/石刻)
　(録/)
周普濟院記
　張廷拱撰顯德三年立在義烏今亡(諸道石/刻録)
周永寧院記
　進士張安世撰顯德四年四月立在蘭溪(諸道石/刻録)
　　　明州
　　　　(秦屬會稽郡漢已降因之唐開元二十六年/採訪使者齊澣秦以越之鄮縣置以境有四)
　　　　(明山為名天寶元年曰餘姚郡朱梁陞為望/海軍節度皇朝建隆二年改秦國軍今縣六)
　　　　(鄞縣/定海)　(奉化/象山)　(慈溪/昌國)
唐小字道德經
　唐明皇注八分書不著名氏開元二十七年立(集古/録目)
　小字八分書不著書人名氏或云石在明州今亡矣
　字畫精妙見者多疑為明皇書而知非者以其首但
　題御注而不云御書也碑以開元二十七年立(集古/録)
唐聖主興明故魯先聖文宣王頌
　唐李處祐撰并書王延璬鐫并篆額天寶九年九月
　七日立(復齋/碑録)
唐刺史裴儆紀德碣
　唐越州刺史浙江東西節度副使王密撰集賢院士
　李陽冰篆裴公名儆代宗時為明州刺史歲滿罷去
　州人為之立碑不著刻石年月(集古/録目)
　唐王密撰李陽冰篆并古文額大厯八年立建炎中
　焚毁今有重刋本(復齋/碑録)
唐刺史裴儆紀德碣
　唐王密撰分書姓名殘缺(復齋/碑録)
唐董黯孝子碣
　唐明州刺史左殷撰前吏部侍郎集賢院學士徐浩
　書孝子後漢人名黯字叔達句章人也和帝時殺其
　鄉人以報親讐召拜郎中不受大厯中殷為刺史葺
　其祠宇以大厯十二年二月立此碑(集古/録目)
唐刺史王密德政碑
　唐浙東觀察判官李舟撰太子少師顔眞卿書國子
　監丞李陽冰篆額王公名密德宗初自明州移為湖
　州刺史州人潘瀾阮津等謹立遺愛碑以建中二年
　十月立并勅書同刻勅徐浩所書也(集古/録目)
唐文宣王廟碑
　唐前侍御史裴(闕/)八分書篆額貞元四年正月旬有
　一日建(復齋/碑録)
唐南樓詩
　唐陳右撰胡師模八分書元和二年十二月立(金石/録)
唐天童巖寺太白禪師塔銘
　唐范的撰并書元和乙未建(復齋/碑録)
唐移州城記
　唐韓抒材撰韓泉正書并篆額長慶二年歲次壬寅
　立(復齋/碑録)
唐天童巖寺碣
　唐范的撰并書篆額長慶三年仲春(復齋/碑録)
唐清泉寺大藏經記
　唐韓抒材撰并行書劉蔚篆額太和二年九月立(金/石)
　(録/)
唐新修文宣王廟記
　唐鄭楚南撰令狐驤正書篆額大和六年二月十五
　日立(復齋/碑録)
唐封孔子為文宣王册
　唐𤣥宗御製行書無名大和七年七月十九日明州
　刺史于李友建(復齋/碑録)
唐阿育王寺常住田記
　唐萬齊融撰范的行書太和七年十二月刺史于季
　友重立元碑乃徐嶠之書(復齋/碑録)
唐大梅山常祖師還源碑
　唐江積撰并正書開成五年七月(諸道石/刻録)
唐蓬萊觀碑
　唐孫謙卿撰貝靈該分書正方外篆額大中二年六
　月十九日建在象山(諸道石/刻録)
唐重置開元寺碑
　唐陶祥撰劇厯之分書并篆額大中八年七月立(復/齋)
　(碑/録)
鮑君廟記
　楊倫書(諸道石/刻録)
　　　溫州
　　　　(春秋屬越秦二漢屬會稽郡呉屬臨海郡晉/明帝置永嘉郡宋齊梁陳因之隋平陳郡廢)
　　　　(屬處州大業初屬永嘉郡唐武德五年置東/嘉州貞觀元年州廢屬括州上元二年置温)
　　　　(州天寶元年曰永嘉郡石晉陞靜海軍節度/皇朝太平興國二年降軍事今縣四  永嘉)
　　　　(安平陽清瑞/    樂)
唐海濤志
　唐竇叔䝉撰其書六篇一曰海濤志二曰濤厯三曰
　濤日時四曰濤期五曰朔望體象六月春秋仲月漲
　濤解余向在陽州得此志甚愛之張於座右之璧兾
　於朝夕見也已而衣為風雨所壞其後求之凡十五
　年而復得期本以示京師好事者皆云未嘗見也(集/古)
　(録/)
　海濤志濤厯濤期朔望體象春秋仲月漲濤解凡六
　篇唐竇叔蒙撰其說以月朓肭候濤汐之進退并竇
　氏濤日時疏一篇越州刺史孟簡撰皆陶慫書朱巨
　題額不著刻石年月(集古/録目)
唐仙巖瀑布詩
　路應等唱和行書貞元七年三月(金石/録)
唐置玉清觀制
　乾寧四年(諸道石/刻録)
　　　台州
　　　　(春秋戰國屬越秦屬會稽郡二漢因之呉置/臨海郡晉宋齊梁陳因之隋平陳郡廢屬處)
　　　　(州後屬永嘉郡唐武德四年置海州五年改/為台州天寶元年曰臨海郡皇朝因之今縣)
　　　　(五/海)　(臨海/天台)　(黃巖/仙居)　(寧/)
唐普濟寺碑
　唐許敬宗撰(訪碑/録)
唐台州司馬韓公素眞贊
　天台峰白雲撰并書先天元年刻(諸道/刻録)
唐𤣥宗眞容應見制
　開元二十九年六月一日下詔臨海太守賈長源刻
　輔崇儀八分書(復齋/碑録)
唐桐栢觀碑
　唐桐部郎中崔尚撰翰林院學士慶王府屬韓擇木
　八分書天台山有廢道宫相傳以為晉葛𤣥所居唐
　景雲初詔建為桐栢宫道士司馬子㣲營而成之碑
　以天寶元年三月立(集古/録目)
唐宋德遇墓誌
　唐金濟時撰正書無名元和三年(諸道石/刻録)
唐天台佛隴禪林寺記
　唐陳讓撰徐放書元和六年五月立在天台(復齋/碑録)
唐智者大師修禪道塲碑
　唐梁肅撰徐放書陳修古篆額元和六年立在天台
　(復齋/碑録)
唐栁泌王清行
　隱居台州刺史栁泌述并書元和十四年歲在己亥
　九月十五日建在天台(復齋/碑録)
唐栁泌題瓊臺詩
　總仙刺史栁泌無年月正書磨崖天台(復齋/碑録)
唐白郎巖記
　唐王(闕/)撰何歸儒分書篆額寶厯元年閏七月八日
　建(復齋/碑録)
唐修桐栢宫碑
　唐浙東團練觀察使越州刺史元稹撰并書台州刺
　史顔顒篆額桐栢宫以景雲中建道士徐靈府等重
　葺碑以太和四年四月立(集古/録目)
唐天台禪林寺智者大師畫像贊
　唐顔眞卿撰姪顔顒正書男汝玉篆額太和四年冬
　季月建(復齋/碑録)
唐智者大師畫像贊
　唐顔眞卿撰沙門行昉八分書(諸道石/刻録)
唐佛窟大師碑
　唐韓(闕/)撰張抱元正書大和六年(諸道石/刻録)
唐長生田記
　唐顔顒撰何歸儒書并篆額(諸道石/刻録)
唐赤城山中巖寺碑
　沙門神邕撰牛僧孺書開成元年(復齋/碑録)
唐蒼山廟記
　唐宋誠撰分書無姓名篆額會昌六年十月記(復齋/碑録)
唐國清寺額
　唐栁公權書大中七年八月八日僧澄觀乞額狀及
　栁公權批荅(諸道石/刻録)
唐天台導元院記
　唐張仁穎撰道士葉瓊秀書道士葉孤雲分書額文
　德元年十一月立(復齋/碑録)
漢重修法空大師塔亭碑
　臣彚征奉制撰臣程延翰奉制書乾祐三年九月六
　日庚午建(復齋/碑録)
　　　處州
　　　　(春秋戰國屬越秦屬會稽郡二漢因之呉置/臨海郡晋屬永嘉郡宋以後因之隋開皇九)
　　　　(年平陳置處州十二年改為括州大業初州/廢置永嘉郡唐武德四年避德宗名改為處)
　　　　(州皇朝因之今縣六/麗水  遂昌  縉雲)　(龍泉/青由)　(松陽/)
宋石門頌
　大宗元嘉十有九年歲在壬午刋而記之在青田縣
　界(復齋/碑録)
唐有道先生華國重碑
　唐松陽令李邕撰并書國重道術之士字雅鎭南陽
　葉縣人碑以開元五年三月立(集古/録目)
　余集古所録李邕書頗多最後得此碑於蔡君謨君
　謨善論書為余言邕之所書此最為佳也(集古/録)
　李邕旣為撰碑而難於書法善追其魂而書之世號
　追魂碑其間用字多差誤是時夜艾鐘鳴李公書未
　畢而覺碑因存而不易續以碑示邕邕笑曰初以為
　夢今果然耶(葉法/善傳)
　追魂碑紹興十四年大雷碎其石(諸道石/刻録)
唐贈歙州刺史葉慧明碑
　唐松陽令李邕撰國子監太學生韓擇木八分書慧
　明字道昭南陽人隱居學道𤣥宗時子法善以道術
　顯為鴻臚卿追贈慧明歙州刺史碑以開元五年七
　月立(集古/録目)
唐吏隱山記
　唐李陽冰篆在縉雲(復齋/碑録)
　唐李陽冰殘碑凡數百字雖首尾不完文字缺滅而
　厯厯可讀其間多述山水景物其最後曰名之曰吏
　隱山又曰時唐百二十九載以歲次推之則天寶五
　載也(集古/録目)
唐淳和觀鐘銘
　唐郭階撰郭陽正書乾元二年正月十五日建(復齋/碑録)
唐城隍廟記
　唐縉雲令李陽冰撰并篆書陽冰禱廟而雨因移建
　於山上碑以乾元二年八月立在縉雲縣(集古/録目)
　陽冰為縉雲令遭旱禱雨約以七日不雨將焚其祠
　旣而雨遂徙廟於西山陽冰所記云城隍神祀典無
　之呉越有爾然今非止呉越天下皆有而縣則少也
　(集古/録)
唐重修文宣王廟記
　唐縉雲令李陽冰撰并篆陽冰為縉雲令重修孔子
　廟像碑以上元二年七月刻在縉雲縣(集古/録目)
唐忘歸臺銘
　無刻石年月在縉雲縣(集古/録目)
　唐李陽冰撰并書此銘及孔子廟城隍神記三碑並
　在縉雲其篆刻比陽冰平生所篆最細瘦世言此三
　石皆活歲久漸生刻處幾合故細爾然時有數字筆
　畫特偉勁者乃眞蹟也(集古/録)
　集古録云此銘乃孔子廟城隍神記三碑並在縉雲
　其篆刻比陽冰平生所篆最細瘦世言此石皆活歲
　久稍生刻處幾合故細爾恐無是理若果爾更加以
　歲月則遂無復有字矣此數碑皆陽冰在肅宗朝所
　書是時年尚少故字畫差疎瘦至大厯以後諸碑皆
　暮年所篆筆法愈淳勁理應如此也(金石/録)
唐李氏窪樽銘
　唐李陽冰撰并篆無刻石年月在縉雲(復齋/碑録)
唐阮客舊居詩
　唐縉雲令李陽冰撰并篆書阮客隱者也碑無刻石
　年月縉雲(集古/録目)
　詩云阮客身何在仙雲洞口橫人間不到處今日此
　中行阮客者不見其名氏蓋縉雲之隱者也彼以遁
　俗為高而終以無名於後世可謂獲其志矣然聖人
　有所不取也陽冰欲稱其人而不顯其名字何哉豈
　阮客見稱於當時而陽氷不慮於後世耶夫士固有
　顯聞於一時而泯沒於後世者矣顧其道如何也陽
　冰篆字世傳多矣此磨滅而僅存尤可惜也(集古/録)
　集古録以為陽冰作今驗其姓名乃縉雲令李䔄非
　陽冰也其字畫亦不工蓋陽冰肅宗上元中嘗令縉
　雲其篆字石刻尚多有存者故歐陽公亦誤以此詩
　為陽冰作爾(金石/録)
唐石門洞記
　唐李陽冰篆在青田(諸道石/刻録)
唐石門山瀑布記并詩
　唐竇公衡記并裴士淹詩並八分書後有謝靈運丘
　希範詩并希範六代姪丹和詩大厯中陳恒贊書(諸/道)
　(石刻/録)
唐石門山記
　唐刺史李季貞纂篆書建中四年十一月立(復齋/碑録)
唐仙都山銘
　唐李敬仲撰王光行書篆額貞元三年冬十月甲申
　樹(復齋/碑録)
唐仙都山銘
　唐張鶯撰正書無姓名篆額貞元三年冬十月十日
　題(復齋/碑録)
唐孔子廟碑
　唐韓愈撰任廸行書太和三年建(金石/録)
唐麗陽廟記
　唐張磻撰張道衡正書任漢藩篆額大中九年五月
　戊申朔二十日丁夘建(復齋/碑録)
唐仙都山黃帝祠堂碑
　唐袁隲撰雲遊子正書篆額咸通八年立(復齋/碑録)
　　　衢州
　　　　(自隋以前地里與婺州同唐武德四年平李/子通析婺州之信安置衢州以州西三衢山)
　　　　(為名天寶元年曰信安郡皇朝因之今縣五/西安  江山  龍遊  常山  開化)
唐西楚霸王祠堂記
　唐賀蘭進明撰賀蘭誠行書姚韓卿篆額天寶十三
　年十月八日建
唐徐偃王廟碑
　唐徐安貞撰張宙正書大厯八年十月立(金石/録)
唐徐偃王廟碑隂記
　唐張宙撰并八分書大厯八年十月立(金石/録)
唐韋公鐫信安郡王登石橋詩記
　詩嗣江王偉撰記嚴綬撰韋薦書并篆額貞元三年
　正月九日刺史韋光輔建
唐徐偃王廟記
　唐于臯謨撰正書無姓名貞元十年秋八月立(復齋/碑録)
唐徐偃王新廟碑銘
　唐邵令(闕/)撰姚贊分書順宗永貞元年十一月建(復/齋)
　(碑/録)
唐遊石橋記并詩
　唐刺史陸庶撰次男綜正書元和元年三月十日刻
　(復齋/碑録)
唐遊石橋序并詩
　序謝良弼撰詩劉迥李㓜卿李深謝劇羊滔撰元和
　七年十二月十二日
唐徐偃王廟碑
　唐韓愈撰元錫正書元和十年十二月立(復齋/碑録)
唐東武樓碑
　唐崔耿撰正書無姓名會昌二年立(諸道石/刻録)
唐東武樓碑隂詩
　東武樓新成崔耿作會昌二年九月鐫(復齋/碑録)
　
　
　
　
　
　
　
　寶刻叢編巻十三
欽定四庫全書
　寶刻叢編巻十四
　　　　　　　　　　　　　宋　陳思　撰
　　兩浙西路
　　　臨安府
　　　　(大都督府春秋屬越戰國屬楚秦屬會稽郡/漢因之東漢順帝以後屬吳郡晉屬呉興呉)
　　　　(二郡宋齊梁因之陳置錢塘郡隋開皇中郡/廢置杭州大業初州廢置餘杭郡唐武德四)
　　　　(年置杭州天寶元年曰餘杭郡皇朝陞鎮海/軍節度淳化五年改曰寧海軍今縣九)
　　　　(錢塘/於潛)　(仁和/新城)　(餘杭/鹽官)　(臨安/昌化)　(富陽/)
漢候鉦銘
　四十二字惟下兩字缺有云新始建國元年蓋王莽
　以始建國冠所改年號紹興初金州耕者耕得之太
　守郭浩致於宣撫司後以進(缺/)　　　　御府(資古/紹志)
　(録/)
　候鉦四十二字缺二字王莽地皇二年所作紹興中
　出於金州今在毗陵胡承公家漢器如館陶釡甘泉
　内者鐙之類雖非彛鼎間古文蓋猶是篆體獨此器
　所書有波畫字尤清勁與漢末筆法無異孰謂西都
　𨽻字皆古拙乎(𨽻/續)
晉關内侯廣昌長暨遜碣
　咸和中湖州刺史孔彭立在餘杭(訪碑/録)
晉郭文碑
　咸和中湖州刺史孔彭立在臨安(訪碑/録)
晉孝婦嚴氏碣
　咸康六年立在餘杭(訪碑/録)
梁關内侯盛紹遠碑
　天監中聚徒教授沒後門人立碑在餘杭(訪碑/録)
唐於潛縣令丁明府德政頌
　唐殷亮撰并書公名君表字元章麟德二年三月九
　日立(諸道石/刻録)
唐韋同遊富春題
　分書長安二年十二月(諸道石/刻録)
唐龍興寺碑
　唐盧李珣撰李涉八分書景龍四年四月(金石/録)
唐華嚴𤣥覽律師碑
　唐工部侍郎徐安貞撰諫議大夫褚庭誨書法師庭
　誨之諸父也為杭州華嚴寺僧碑以開元二十五年
　八月立(集古/録目)
唐臨安縣主簿宅記
　唐陸曾分書并篆額天寶五年七月建(復齋/碑録)
唐前餘杭令陳允昇德政碑
　唐李紓撰上元二年立在本縣内(訪碑/録)
唐天柱山天柱宫記
　唐呉筠撰并書苗昭題額大厯五年立(訪碑/録)
唐徑山大覺禪師國一影堂記
　唐崔元翰撰羊士諤正書貞元九年二月八日立(復/齋)
　(碑/録)
唐徑山大覺禪師碑
　唐王穎撰王偁正書貞元十年十一月(金石/録)
唐内供奉道士呉筠碑
　貞元十年立在餘杭西十九里天柱觀内(訪碑/録)
唐大覺禪師國一碑
　唐崔元翰撰歸登行書并題額元和十年四月十五
　日建在徑山(復齋/碑録)
唐胥山銘
　唐杭州刺史盧元輔撰錢塘縣令王遹書山有子胥
　廟故以為名以元和十年十一月立(集古/録目)
唐大覺禪師碑
　唐崔元翰撰胡季良八分書并篆額寶厯二年十一
　月立(諸道石/刻録)
唐神仙觀碑
　唐盛君立撰郁文則行書篆額太和九年正月建(復/齋)
　(碑/録)
唐處士鍾離府君墓誌
　唐呉郡沈鄯正書會昌三年十二月立在餘杭(復齋/碑録)
唐大覺禪師碑
　唐李吉甫撰蕭起正書大中八年十二月(金石/録)
唐處士呉興姚澣墓誌
　大中八年九月二十四日葬錢塘(復齋/碑録)
唐大覺禪師塔銘
　唐丘丹撰蕭起行書大中九年五月立(金石/録)
唐郭寧墓誌
　唐孫因餘撰能遂書大中中立(復齋/碑録)
唐餘杭令劉允恭德政碑
　在縣内(訪碑/録)
唐天目山銘
　在於潛縣天目山上(訪碑/録)
唐新建錢塘湖廣潤龍王廟碑
　錢鏐記行書篆額貞明二年丙子正月十五日庚午
　建(復齋/碑録)
梁新建功臣禪院記
　錢鏐記貞明二年立在臨安縣(諸道石/刻録)
呉越國王錢鏐題名
　梁龍德元年十一月一日天下都元帥呉越國王鏐
　建置正書在南郊登聖寺磨崖(復齋/碑録)
後唐開慈雲嶺路記
　篆書梁單閼之歲興建龍山至涒灘之歲開慈雲嶺
　蓋興建於梁貞五年開嶺於唐同光二年碑在慈雲
　嶺(復齋/碑録)
後唐尚父呉越國王諡武肅神道碑
　楊凝式撰翰林待詔張恭𦙍行書郭在㣲篆額長興
　五年正月立在臨安縣(復齋/碑録)
呉越胡進思造傳大士像塔記
　晉天福十年二月十一日惠龜記在郊壇側浄明寺
　(復齋/碑録)
呉越王題錢明觀橋記
　呉越寶正六年歲次辛夘四月八日因建錢明觀造
　此石橋呉越國王記(復齋/碑録)
呉越加句尊勝咒幢
　婺州浦江縣女弟子胡氏二娘寶大二年歲次乙酉
　十一月八日建在九重松觀音寺(復齋/碑録)
臯亭神祠碑
　于僧翰書(諸道石/刻録)
驪峰寺記
悟空師碑
呉越國王成宗安陵題
江南李主書杜牧九日登高詩
　四碑並諸道石刻録
　　　蘇州
　　　　(平江府周初封太伯為呉國春秋末為越所/併戰國屬楚秦置會稽郡漢因之東漢順帝)
　　　　(置呉郡晉宋齊梁陳皆因之陳兼置呉州隋/平陳郡廢改州曰蘇州因姑蘇山為名大業)
　　　　(初州廢復置呉郡唐武德四年曰蘇州天寶/元年曰呉郡南唐陞為中呉軍節度皇朝太)
　　　　(平興國三年改曰平江軍政和三年陞為平/江府今縣四  長洲  呉縣  崑山  常熟)
漢外黃令高彪碑
　故外黃高君碑𨽻額凡兩行石已損疑其上當有漢
　令二字紹興中呉郡取土於郭外而得之今碑在郡
　齋高君舉孝廉步三署令外黃受經於汝南許公受
　知於光禄勲楊公其舉將潁川太守文君詣廷尉遂
　捐官以赴之道病而卒碣之所載頗詳獨其名字皆
　剥缺不可考碑云光和七年龍在困敦月次鶉火六
　日丙申卒蓋靈帝甲子年六月也是歲十二月改元
　中平又云中平二年龍游奮若月次星紀龍舒范君
　來典鄙邦即乙丑十一月也乃是述立碑之事文苑
　傳有高彪字義方呉郡無錫人傳云彪為諸生遊太
　學有雅才而訥於言郡舉孝廉試經第一除郎中校
　書東觀數奏賦頌奇文因事諷諫靈帝異之第五永
　使督幽州百官祖餞於長樂觀皆賦詩彪獨作箴蔡
　邕等美其文以為莫尚也後遷内黃令帝勅同僚臨
　送祖於上東門詔東觀畫像以勸學者彪到官有德
　政病卒詳史之所書甚與碑合家無錫而葬姑蘇蓋
　不遠也則知此乃高彪之碑無疑但傳以外黃作内
　黃一字之誤爾(𨽻/釋)
魏鍾繇賀揵表
　漢建安二十四年閏月九日上(諸道石/刻録)
晉樂毅論
　永和四年書賜官奴首尾存中缺後有章書二行(諸/道)
　(石刻/録)
杜子恭墓碑
　在西郭門外(寰宇/記)
呉偏將軍凌綂碑
　在呉縣東北二十五里臯亭山東碑云綂字公續呉
　興餘杭人也志毅果敢常為前鋒(寰宇/記)
宋湘東太守張濟女雅兒墓誌
　宋故臨渭縣侯湘東太守張府君諱濟第三女雅兒
　春秋三十有一亡於偏憂永徽元年十月十七日權
　假窀窆於西鄉(復齋/碑録)
梁張先師碑
　梁昭明太子奉勅撰天監五年立(諸道石/刻録)
梁太常卿陸倕墓誌
　從子襄序湘東王蕭繹銘前一半磨滅僅有姓氏名
　字官爵皆不復存後有普通七年除太常卿字以其
　年七月卒葬呉縣陵山鄉碑末列祖父二兄四男名
　及官爵以南史考之乃陸慧曉之子陸倕也按史倕
　字佐公累遷至太常卿卒(復齋/碑録)
隋横山頂舍利靈塔銘
　嚴德盛製文魏瑗正書大業四年九月八日立(復齋/碑録)
唐枯樹賦
　唐褚遂良撰并書貞觀四年十月八日為燕國公書
　凡四百六十七字(諸道石/刻録)
唐宏文館學士顧君墓誌
　正書無書撰人姓名乾封二年三月立碑已殘缺亡
　其前一段以事考之蓋顧𦙍也𦙍高宗朝為宏文館
　學士司文郎中卒姓名附見唐書令狐德棻傳(金石/録)
唐陸景倩妻徐夫人墓誌
　分書無書撰人名氏景雲元年九月六日立(復齋/碑録)
唐老子道德經幢
　唐明皇八分書(諸道石/刻録)
唐春申君廟碑
　唐呉郡太守江東採訪等使趙居貞撰前廣陵大都
　督府户曹參軍集賢院待制史惟則八分書并篆額
　呉郡有春申宫故宫後人因以為廟俗訛謂之城隍
　神居貞廣其制度更易塑像以朱英配饗改名曰黃
　相廟碑以天寶十年立(集古/録)
唐清遠道士詩
　唐顔眞卿李德裕追和(諸道石/刻録)
唐畫龍記
　唐李紳撰在長洲(諸道石/刻録)
唐重建龍興寺碑
　唐房琯撰序綦母潛銘徐挺古分書貞元十四年十
　月十五日韋夏卿重刋立沈寧篆額(復齋/碑録)
唐龍興寺碑記
　琯姪孫房損述分書無姓名貞元單閼歲建夘之初
　日在營室以記碑隂乃貞元十五年二月也(復齋/碑録)
唐五龍堂記
　貞元中立(諸道石/刻録)
唐新開常熟塘記
　唐劉允文撰劉苑正書元和四年二月立(金石/録)
唐大德元浩和尚靈塔碑
　唐崔恭撰并正書元和十四年十一月五日立在虎
　丘(復齋/碑録)
唐包山神景觀林屋洞院記
　開成三年立(諸道石/刻録)
唐周先生住山碑
　唐令狐楚撰(諸道石/刻録)
唐武丘東山碑
　唐陸柬之撰(諸道石/刻録)
唐報恩寺慧敏律師碑
　陳諌撰元錫書(諸道石/刻録)
後梁加句尊勝陁羅尼咒
　開運三年四月(復齋/碑録)
華山精舍記
明聖湖記
白樂天與劉禹錫書
　三碑諸道石刻録
　　　潤州
　　　　(春秋屬呉戰國屬越後屬楚秦屬會稽彰二/郡漢屬會稽郡東漢屬呉郡呉王孫權初鎭)
　　　　(丹徒謂之京城晉平呉置毗陵郡宋置南東/海郡及南徐州梁改都曰南蘭陵郡陳曰南)
　　　　(東海郡自宋至陳常以京口為重鎭隋平陳/郡廢開皇十五年置潤州大業初州廢屬江)
　　　　(都郡唐武德三年復置潤州天寶元年改為/丹陽郡後陞鎭海軍節度皇朝改鎭江軍今)
　　　　(縣三/丹陽)　(丹徒/金壇)
呉季子墓十字碑
　篆書凡十字曰嗚呼有呉延陵季子之墓據張模從
　申記以為孔子書碑以堙埋𤣥宗命殷仲容搨大厯
　十四年潤州刺史蕭定重刻於石(集古/録目)
　自前世相傳以為孔子所書據張從申記云舊石堙
　滅唐開元中𤣥宗命殷仲容模搨其書以傳然則開
　元之前已有本矣至大厯中蕭定又刋於石則轉相
　傳模失其眞遠矣然孔子平生未嘗至呉以史記世
　家考之其厯聘諸侯南不踰楚推其歲月蹤跡未嘗
　過呉不得親銘季子之墓又其字特大非古簡牘所
　容第以其名傳之久不可遽廢故録之以俟博識者
　(集古/録)
　自唐以來相傳為孔子書大厯中蕭定再模而刻之
　余覽史記家語及秦漢以前諸子凡孔子與學者談
　議問答是非褒貶纎悉必載其間荒誕之說實非出
　於聖人附托書之者固有之矣况於季子之賢孔子
　親銘其墓不應略不見稱於前世至唐而始傳也又
　碑銘始於東漢孔子時所未有而其字畫乃故為奇
　怪以欺眩世俗者非孔子書無疑蓋好事者偽為爾
　故余特為之以解來者之惑後有博識之士當以余
　言為然(金石/録)
　自前世以來傳為孔子書故太白撰紫陽先生銘有
　延陵旣没仲尼嗚呼之語字苑亦云李陽冰初師嶧
　山碑後見仲尼季札墓刻遂變化開闔若龍蛇蟠踞
　自言斯翁之後眞至小生曹喜蔡邕不足比數此碑
　大厯十四年蕭定再刋本然必謂吾夫子書何所據
　也(集古/後録)
瘞鶴銘
　稱華陽眞逸撰不著名氏不知其何時人潤州圖經
　以為王羲之書銘刻在焦山之足常沒水中人候水
　落時模之不過得其數字此本凡七十字最為多也
　題云華陽眞逸撰刻於焦山之足常為江水所沒好
　事者伺水落時模而傳之往往祇得其數字惟余所
　得六百餘字獨為多也按潤州圖經以為王羲之書
　字亦奇特然不類羲之筆法而類顔魯公不知何人
　書也華陽眞逸是顧况道號今不敢遂以為况者碑
　無年月不知何時疑前後有人同此號者也(集古/録)
　題華陽眞逸撰莫詳其為何代人歐陽公集古録云
　華陽眞逸是顧况道號余遍檢唐史及况文集皆無
　此號惟况撰湖州刺史㕔記自稱華陽山人爾不知
　歐陽公何所據也(金石/録)
　資政邵公亢嘗就焦山下缺石考次其文如左其不
　可知者闕之故差可讀然文首尾似粗可見雖文全
　亦止此百餘字爾而歐陽公集古録謂好事者往往
　只得數字惟余所得六百餘字獨為多矣蓋印書者
　傳訛誤以十為百當時所得蓋六十餘字故云此數
　家本為多此銘相傳為王右軍書故蘇舜欽子美詩
　云山隂不見換鵝經京口新傳瘞鶴銘文忠以為不
　類王法而類顔魯公又疑是顧况之道號同又疑是
　王瓚僕今審定文格字法殊類陶𢎞景𢎞景自稱華
　陽隱居今曰具逸者豈其别號歟又其著眞誥但云
　己夘歲而不著年名其他書亦爾今此銘壬辰歲甲
　午歲亦不書年名此又可證云壬辰者梁天監十一
　年也甲午者十三年也案隱居天監七年東遊海嶽
　權駐會稽永嘉十一年始還茅山十一年乙未歲其
　弟子周子良仙去為之作傳即十一十三年正在華
　陽矣此銘後又有題丹陽尉山隂宰數字及唐王
　瓚詩字畫亦類似瘞鶴但筆勢差弱當是效陶書故
　題於石側也或以銘即瓚書誤矣王逸少以晉惠帝
　大安二年癸亥歲生年五十九至穆帝升平五年辛
　酉歲卒則成帝咸和九年甲午歲逸少方年三十二
　至永和七年辛亥歲年三十八始去會稽而閒居則
　不應三十二年已自稱眞逸也又未官於朝及閒居
　時不在華陽以是考之此銘决非右軍也審矣
　朱方鶴銘陶貞白書在焦山下石頑難刻且為水泐
　故字無鋒穎若拙筆書昧者從而効之深可一笑(並/東)
　(觀餘/論)
冬日陪羣公泛舟詩
　謫丹陽功曹掾王賢在瘞鶴銘傍字畫亦同(諸道石/刻錄)
　在瘞鶴傍其字畫正同蓋一人所書也題謫丹陽功
　曹掾而不見其名詩與書皆工然世頗罕傳(金石/録)
宋文帝神道碑
　太祖文皇帝之神道凡八大字而别無文辭惟以此
　為表識爾古人刻碑正當如此而後世鐫刻功德爵
　里世系惟恐不詳然自後漢以來門生故吏多相與
　立碑頌德矣余家集古所録三代以來鐘鼎彛盤銘
　刻備有至後漢以後始有碑文欲求前漢時碑碣卒
　不可得是則冢墓碑自後漢以來始有也此碑無文
　疑非宋世立蓋自漢以來碑文務載世德宋氏子孫
　必未能超然獨見復古簡質又南朝士人氣尚卑弱
　字書工者率以纎勁清媚為佳未有偉然巨筆如此
　者益疑後世所書(集古/録)
梁招隱刹下銘
　梁晉安王蕭綱撰不著書人名字招隱寺刹王之所
　建也王後即位是為簡文帝碑以普通三年九月立
　(集古/録目)
唐荆王神廟碑
　唐孫處𤣥撰正書無姓名先天二年三月立(復齋/碑録)
唐荆王祠神記
　唐張文瑾撰正書無姓名先天二年八月立(復齋/碑録)
唐譙郡栢氏墓碑
　分書無書撰人名氏篆額開元十五年八月十五日
　建(復齋/碑録)
唐重修孝子廟記
　唐蕭定撰張從申正書大厯十四年八月(金石/録)
唐縣令盧國遷建碑記
　建中元年立在季子廟(集古/録目)
唐縣令鄭播謁孔子廟題名
　貞元三年(集古/録目)
唐招隱寺朗然律師碑
　唐栁識撰釋常靜正書并篆額建中三年撰文貞元
　五年十一月七日樹碑(復齋/碑録)
唐玉蘂花詩
　唐潤州刺史李德裕洪州刺史沈傳師贈答玉蘂花
　詩二首皆傳師書(集古/録目)
唐瘞舍利記
　唐李德裕撰太和三年二月十五日立(復齋/碑録)
唐華中允墓誌
　碑石磨滅書撰人中允名皆亡咸通八年刻(集古/録目)
唐尊勝陁羅尼經
　唐于僧翰八分書咸通五年譙郡夏穆建(集古/録目)
　僧翰筆畫雖遒勁然失分𨽻之法遠矣所以録者亦
　自成一家而為流俗所貴故聊著之庶知博采之不
　遺爾(集古/録目)
唐尊勝陀羅尼經幢
　在今潤州墨寶亭中唐雲陽野夫王奐之書字畫頗
　為世俗所重故録之以備廣採(集古/録)
唐封忠烈公隋司徒陳君新廟碑
　唐顧雲撰正書姓名殘缺篆額乾符六年十月建(復/齋)
　(碑/録)
南唐重復練塘銘
　吕延眞述并書昇元七年刻并李華所述復練塘頌
　亦延眞書(復齋/碑録)
　　　湖州
　　　　(春秋屬呉呉滅屬越戰國屬楚秦屬會稽彰/二郡漢屬會稽丹陽二郡東漢屬呉郡呉孫)
　　　　(皓分置呉興郡晉宋齊梁陳因之梁兼置震/州隋開皇九年平陳州廢仁夀中置湖州大)
　　　　(業初州廢屬餘杭呉二郡唐武德四年復置/湖州天寶元年復曰呉興郡周陞為宣德軍)
　　　　(節度皇朝景祐元年改昭慶軍今縣六康烏/程  歸安  安吉  長興  德清  武)
唐梁相費君碑
　𨽻書不著書撰人名氏君名汎字仲慮官至梁相碑
　不載其鄉里及刻石年月(集古/録目)
　其額題漢故梁相費君之碑碑云梁相諱汎字仲慮
　此邦之人也其先季文為魯大夫有功封費因以為
　姓秦項兵起避地於此遂留家焉碑無建立年月(金/石)
　(録/)
　漢故梁相費府君之碑篆額費君名汎堂邑令鳳九
　江太守政之父也鳳以威宗熹平中卒碑載二子所
　終之官此蓋其孫均所立故其銘有穆穆顯祖之句
　(𨽻/釋)
漢堂邑令費君碑
　碑云惟熹平六年無射之月堂邑令費君寢疾卒嗚
　呼哀哉於是夫人元弟卜𦙍追而誄之其後有銘詩
　碑所述費君事不甚詳悉而其名字世次官秩具載
　於碑隂(金石/録)
　漢故堂邑令費君之碑篆額費君名鳳自郎中嘗宰
　新平故彰堂邑三縣以靈帝熹平六年卒其妻之弟
　卜君追誄之乃作此碑其後有門下功曹題名者九
　人(𨽻/釋)
漢堂邑令費君碑隂
　漢石勛撰𨽻書不著名氏鳳字伯簫漢安中厯守故
　彰堂邑長鄖自稱鳳舅家中孫文悉為五字句不著
　所立年月(集古/録目)
　碑云君諱鳳字伯簫梁相之元子九江太守之長兄
　也其後為五字韻語詞頗古雅而時時殘缺不可次
　敘其前題君舅家中孫甘陵石勛字子才所述云(金/石)
　(録/)
　伯簫碑隂者石子才之所作也子才甘陵人自稱君
　舅家中孫瞻彼碑誄不堪哀思而敘之以詩也其詩
　有云中表之思情兄弟與甥舅蔦與女蘿性樂松之
　茂好聞君顯令名舉宗為歡喜不寤奄忽終藏形而
　匿影又云策馬循大道褰裳而涉洧惴惴之臨穴送
　君於厚土末又云一别會無期相去三千里絶瀚永
　忼慷泣下不可止賢哉石君不遠三千里而會中表
　之喪也今之人以貴陵賤以富忽貧薄恩敗禮喜不
　慶憂不弔者幾何人也嗚呼觀此碑者情友親厚之
　心何不悠然而生矣(集古/後録)
　費鳳别碑刻舅家中孫甘陵石勛詩一篇其辭云瞻
　彼碑誄懷之好音謂卜君所作也其詩先敘世系厯
　官繼以韻語六十句其三句六言餘皆五言石君蓋
　鳳之中表也所述兄弟甥舅諸姑伯姊夫人孝孫悲
　傷哀痛之意宛轉凄切費氏父子三碑今並列於呉
　興校官之壁不知者指此為碑隂趙氏亦有斯誤(𨽻/釋)
陳烏程縣孝義寺塔銘并隂
　釋慧景製天嘉二年立(𨽻/釋)
　碑隂呉興太守武陵王(碑/缺)貞明元年八月(復齋/碑録)
唐尊勝經幢
　沙門明迥述正書開元五年五月建(諸道石/刻録)
陳孝義寺碑并隂
　陳人徐陵撰十世孫徐嶠之正書開元二十二年正
　月十五日立在烏程(復齋/碑録)
　初陳徐陵為考義寺碑至開元十三年陵十世孫徐
　嶠之為湖州刺史再書而刻之因記其事於碑隂(金/石)
　(録/)
　徐陵文非佳而頗有内典故事又徐嶠之書有法故
　漫録之(東觀/餘論)
唐吏部常選沈待瑗墓誌
　開元二十四年十二月刻(復齋/碑録)
唐烏程令韋承慶德政碑
　唐沈務本撰沈仲昌正書肅宗至德二年二月立(金/石)
　(録/)
唐金剛經尊勝經二石幢
　唐朝議郎行河南府河隂縣主簿上柱國沈洽建太
　原鄔彤書乾元元年八月三十日立(新/增)
唐宣州博士沈縉墓誌
　唐韋貞撰正書無名乾元二年十一月五日祔於東
　主山在武康縣(復齋/碑録)
唐封孔子為文宣王詔
　唐明皇撰開元二十七年下大厯四年十月一日孫
　沛建王全榮行書倒薤額(復齋/碑録)
唐修建功德銘
　唐湖州刺史蕭公創建佛室造三世佛及諸功德等
　銘武康令韓章撰前衢州龍遊縣尉徐浩書丘悌篆
　額大厯六年立(復齋/碑録)
唐立晉謝公碣
　唐裴清撰僧道銳書大厯七年十月十一日龍興寺
　沙門皎然建(復齋/碑録)
唐謝公碣隂記
　行書無書撰人姓名大厯七年十一月(金石/録)
唐沈氏述祖德碑并碑隂記
　碑下一半缺不見書撰人名氏大厯八年十二月立
　(復齋/碑録)
唐干禄字書
　唐濠州刺史顔元孫撰湖州刺史顔眞卿書初元孫
　以字書分四聲定為正通俗三體眞卿以大厯九月
　正月刻石於湖州(集古/録目)
　干禄字樣别有撰本文注完全可備檢用此本刻石
　殘缺處多直以魯公所書眞本而録之爾唐公書刻
　石者多而絶少小字惟此注最小而筆力精勁可法
　尤宜愛惜而世俗多傳模本此以殘缺不傳獨余家
　藏之(集古/録)
唐放生池碑
　唐昇州刺史浙西節度使顔眞卿撰并書肅宗乾元
　二年使驍衞郎將史元琮詔天下自山南至浙西七
　道臨江置放生池八十一所眞卿為天下放生池銘
　上之碑以大厯九年正月立(集古/録目)
唐乞御書放生池碑額表
　表顔眞卿書批答唐肅宗御書表以上元元年上眞
　卿時為刑部尚書碑以大厯九年立(集古/録目)
唐乞御書放生池碑額表碑隂記
　唐顔眞卿撰并書初肅宗旣許書額未及下而眞卿
　貶碑不果立至大厯中為湖州刺史始追建於州之
　駱駝橋東集批答御書字以為額又序其事於批答
　碑隂以大厯九年立(集古/録目)
唐射堂記
　唐顔眞卿撰并書碑石缺訛文理斷續其事迹不可
　完考大厯十二年四月立
唐項王碑隂述
　唐顔眞卿為湖州刺史重建項羽廟舊碑以大厯七
　年五月刻記於碑隂(集古/録目)
唐湖州石記
　碑字殘缺不見年月及書撰姓名驗其字畫顔眞卿
　書也凡湖州諸縣皆記其山川前古陵墓(集古/録目)
　文字殘缺其存者僅可識讀考其所記不可詳也惟
　其筆畫竒偉非顔魯公不能書也公忠義之節明若
　日月而堅若金石自可以光後世傳無窮不待其書
　然後不朽然公所致必有遺跡故今處處有之唐人
　筆蹟見於今者惟公為最多視其鉅書深刻或託於
　山崖其用意未嘗不為無窮計也蓋亦有趣好所樂
　爾其在湖州所書為世所傳者惟干禄字書放生池
　碑尚多見於人家而干禄字書乃楊漢公摹本其眞
　本以訛缺遂不復傳獨余集録有之惟好古之士知
　人用意之深則其湮沉磨滅之餘尤為可惜者也(集/古)
　(録/)
唐烏程縣新陞望記
　唐縣尉陳萇撰顔次公分書大厯十三年八月二十
　三日記(復齋/碑録)
唐茶山詩并詩述
　唐湖州刺史袁高撰前滁州長史徐璹書湖州之顧
　渚山歲修茶貢高為刺史感其採製之勤而作是詩
　其後於頔為刺史得之於壞垣為之序而刻之貞元
　七年立(集古/録目)
唐詩述碑隂記
　唐李吉甫撰徐璹正書貞元十年正月立(金石/録)
唐白蘋亭記
　唐李直方撰史鎬八分書并篆額己夘歲作即貞元
　十五年也(諸道石/刻録)
唐義興縣重修茶舍記
　史鎬八分書(訪碑/録)
　記云義興貢茶非舊也前此故御史大夫李栖筠實
　典是邦山僧有獻佳茗者會客嘗之野人陸羽以為
　芬香甘辣冠於他境可薦於上栖筠從之始進萬兩
　此其濫觴也厥後因之徴獻寖廣遂為任土之貢與
　常賦之邦侔矣每歲選匠徴夫至二十餘人云余嘗
　謂後世士大夫區區以口腹玩好之獻為愛君此與
　宦官宫妾之見無異而其貽患百姓有不可勝言者
　如貢茶至末事也而調發之擾猶如此况其甚者乎
　羽蓋不足道嗚呼孰謂栖筠之賢而為此乎書之可
　以為後來之戒且以見唐志義興貢茶自羽與栖筠
　始也(金石/録)
唐鹽官尉丘景朝墓誌
　貞元十九年(諸道石/刻録)
唐紀功銘并將士題名
　唐時佐元撰胡季良分書元和二年秋九月李錡作
　亂至十月九日當州討平(復齋/碑録)
唐封崇孔宣父故事記
　唐辛秘撰元和四年二月(諸道石/刻録)
唐丘氏大宗碑
　元和四年十月二十二日建
唐烏程縣新水亭記
　元和四年(諸道石/刻録)
唐永興寺碑
　元和五年(諸道石/刻録)
唐永興寺僧伽和尚碑
　裴曥撰胡季堂篆額費濤行書元和九年十月二日
　(復齋/碑録)
唐尊勝經寶勝幢贊
　胡季良纂并書(諸道石/刻録)
唐下山普廣寺養山記
　唐呉國怦撰呉士良行書呉仁傑篆額元和十四年
　三月二十日建(復齋/碑録)
唐大明寺賢聖㝠道齋記
　沙門鴻本書僧良建篆額大和元年十月(復齋/碑録)
唐德本寺碑隂
　唐胡季良纂正書無姓名太和八年立(復齋/碑録)
唐立呉文皇帝廟碑
　唐胡季良撰凌渭書太和八年立(復齋/碑録)
唐智者大師靈塔題
　太和九年四月二十八日(復齋/碑録)
唐安公令嬪呉夫人墓誌
　唐處士胡季良述并書太和九年五月(復齋/碑録)
唐重模干禄字書
　開成四年刺史楊漢公以舊本訛缺重模刻石并為
　記附於碑後今其本比顔魯公所刻差完可以備用
　(集古/録目)
　眞卿所書乃大厯九年刻石至開成中遽已訛缺漢
　公以為一二工人用為衣食之業故模多而速損者
　非也蓋公筆法為世楷模而字書辨正偽謬尤為學
　者所資故當時盛傳於世所以模多爾豈止工人為
　衣食業耶今世所傳乃漢公模本而大厯眞本以不
　完遂不復傳故余并録二本並藏之亦欲俾覽者知
　模本之多失眞也(集古/録)
　歐陽文忠言楊漢公謂此書以工人用為衣食之業
　故模多而損速者非也蓋魯公筆法為世楷模而字
　書辨正偽謬尤為學者所資故當時盛傳於世所以
　摹多爾豈止工人為衣食業耶此論甚善但云漢公
　模本多失眞則不然今觀此書精隱勁媚殊得顔眞
　楊自以為不差纎毫信矣然文忠又云干禄之注持
　重舒和而不局促余輙易之曰持重而不局促舒和
　而含勁氣乃盡魯公之筆意也(柬觀/餘論)
唐新造白蘋洲五亭記
　唐白居易撰馬纘正書開成四年十月立(金石/録)
唐范處士妻蔡氏墓誌
　鄉貢進士李矩撰大中二年(諸道石/刻録)
唐文宣王新廟碑
　唐鄭言撰并書篆額大中三年(復齋/碑録)
唐魯府君墓誌
　大中四年(諸道石/刻録)
唐陸文正墓誌
　長男肱撰并正書大中十一年三月(復齋/碑録)
唐處士馮湍妻金夫人墓誌
　大中十二年十二月(復齋/碑録)
唐姚華妻蔣夫人墓誌
　大中十四年九月(復齋/碑録)
唐報德寺新建尊勝寶幢記
　唐蕭徴撰張時暕正書咸通四年四月十六日記在
　長興(復齋/碑録)
唐重置興國寺冥陽齋社記
　沙門簡章述并書篆額咸通四年癸未八月十九日
　立在烏程(復齋/碑録)
唐尊勝經
　唐于僧翰小字八分書咸通五年(諸道石/刻録)
唐烏墩市古山索靖王廟碑
　唐朱宏撰并書呉曄篆額咸通十三年歲在壬辰四
　月立(諸道石/刻録)
唐李府君墓誌
　咸通十四年五月(復齋/碑録)
唐三祖信心銘
　沙門師立述沈咸正書并篆額乾符五年正月三十
　日(諸道石/刻録)
唐渤海高君妻彭城劉氏墓誌
　乾符六年在德清(復齋/碑録)
唐資聖寺宣和尚塔銘
　沙門蘊讓述楊光中正書陳漢溫八分書額光啟三
　年九月日葬(復齋/碑録)
唐尉衞少卿沈公昇仙廟碣
　唐于景休撰行書光啟三年六月六日記(復齋/碑録)
唐烏程縣修建廨署記
　唐布衣楊夔撰并正書南嶽道士張(闕/)賢篆額乾寧
　三年正月七日建(復齋/碑録)
唐安定胡應夫人清河張氏墓誌
　唐于景本撰正書天復四年正月(復齋/碑録)
唐大悲咒加句尊勝咒
　天復四年(諸道石/刻録)
唐勅書褒戰功記
　篆額行書(諸道石/刻録)
刺史李師悅碑
鍾離賔墓誌
顧渚山杜牧楊漢公題名
　三碑諸道石刻録
　　　常州
　　　　(春秋屬呉戰國屬越後屬楚秦漢屬㑹稽郡/東漢屬呉郡晉大康二年屬毘陵郡惠帝改)
　　　　(曰晉陵郡宋齊梁陳因之隋平陳郡廢置常/州大業初州廢置毘陵郡唐武徳三年復置)
　　　　(常州天寶元年曰晉陵郡後復曰毘陵皇朝/因之今縣四  晉陵  武進  無錫  宜興)
漢許司農夫人劉氏碑
　司農夫人碑漢太尉許戫之室也首行有標題之文
　石已刓剥所存數十百字其漫漶者强半惟次行獨
　全故知其姓劉氏而為山隂之人其辭惟數句可讀
　如云本性純淑非禮不行其孫息盈房而已其云德
　配士列任似者以似為姒也字畫多雜篆體所書以
　字全類孔宙碑其為他偏旁多與故民呉公碑中山
　相薛君題額相類應劭漢官儀所載三公孝靈時有
　呉郡陽羨許戫李軼漢紀光和四年戫以衞尉代劉
　寛為太尉今許氏兩墓皆在宜興而此碑猶在夫人
　冢旁呉處厚青箱雜記云宜興有許戫廟其碑許劭
　所作唐開元中諸孫重刻碑隂有八字云談馬礪畢
　王田數七徐延休讀之曰談馬即言午言午許字礪
　畢必石卑石卑碑字王田乃千里千里重字數七是
　六一六一立字今其殘碑纔有數十字其間載許君
　自司農遷衞尉此文稱劉氏為司農夫人則銘墓時
　許猶未為衞尉也其碑在光和之前無疑臨川王厚
　之云其友陽羨邵偉嘗泛舟過許氏叢冢見水濵一
　石舉而察之則許君殘碑也邵遂載以歸厚之字順
　伯樂古多聞山隂石臺鄉亦佳士相與搜奇怪埤助
　此書為多(𨽻/續)
許氏先君祖誄
　許氏先君祖誄𨽻額大字作一行下並無一字存在
　宜興(復齋/碑録)
呉國山封禪碑
　在宜興世謂之囤碑(諸道石/刻録)
　不著撰人名氏呉中書東觀令史立信中郎將蘇建
　篆歸命侯天冊元年得玉璽於呉興文曰呉眞皇帝
　遂改明年元為天璽刋石告禪於國山之隂其所述
　瑞應凡千有二百餘事(集古/録目)
　呉國山碑者孫皓天冊元年禪於國山改元天璽因
　紀其所獲瑞物刋石於山隂是歲晉咸寧元年後五
　年晉遂滅呉以皓昏虐其國將亡而衆瑞並出不可
　勝數後世之言祥瑞者可以鑒矣(集古/録)
　其前敘孫皓即位以後郡國祥瑞凡千餘言其後云
　乃以涒灘之歲欽若昊天月正華元郊天祭地紀號
　天璽又云丞相沈太尉璆大司徒燮大司空朝等以
　為今衆瑞畢至三表納貢九垓八埏無不被澤率按
　典繇宜行禪禮紀勒天命遂於呉興國山之隂告祭
　刋石以對揚乾命廣報坤德按皓以丙申歲改元天
　璽碑言涒灘之歲是也皓淫虐無道人神憤疾而羣
　臣方稱述瑞讚頌功德蓋刻石後四年遂為晉所俘
　矣(金石/録)
晉樂毅論
　石在故高紳學士家紳死家人初不知惜好事者往
　往就閲或模傳其本其家祕藏之漸為難得後其子
　弟以眞石質錢於富人而富人家失火遂焚其石今
　無復有本矣益為可惜也後有甚妙二字吾亡友聖
　俞書也(集古/録)
　石本舊藏高紳學士家集古録云身死其子弟以石
　質錢於富人而富人家失火遂焚其石非也元祐間
　余侍親官徐州時故郎中趙竦被㫖開吕梁洪挈此
　石隨行已斷裂用木為匣貯之竦尤珍惜親舊有求
　墨本者必手摹以遺之竦沒今遂不知所在(金石/録)
　高紳為湖北轉運史道中聞砧聲清遠因得此本於
　其覆而已斷裂矣遂載以歸完理緝綴櫝以木箱所
　可辨者如此後世之傳布皆止於海字則其碎而不
　可緝者良可惜也(李之/儀)
　樂毅論石刻有二本其一元豐初呉人得其石於太
　湖水中石缺過半背面皆有刻面十三行背六行後
　題永和四年十一月二十四日書賜官奴其上書異
　僧權即梁人朱異徐僧權也又有草書兩行云知足
　下行至呉念遠離不可居叔當西爾今十七帖中亦
　有此一帖然不可居三字亦已缺不全後有小字一
　行云太和六年勒畢太和唐文宗年號疑若唐𤣥度
　兄弟所摹蓋其字勢甚類𤣥度書故也其一即周越
　法書苑所記高紳學士得其石於秣陵井中者是也
　凡二十九行石缺一角後兩行只有最下一字至海
　字止紳之子安世死於呉其家以石質錢因沒入州
　民錢氏石已破為數片以鐵束之當官者每令摹拓
　錢氏厭之紿言比失火焚毁矢熙寧中呉大饑疫吾
　姻家趙子立以黃金貿得之子立每欲摹本必躬濡
　紙傅石以綿帛漬墨拓之自此雖權勢皆不可得向
　之傳於人者益寶之矣或以為舊傳樂毅論乃右軍
　親書於石其後石入昭陵朱梁時温韜得之復傳人
　間即高氏本是也又按張彦遠法書要録記智永云
　樂毅論者正書第一梁世摹出天下珍之蕭阮之徒
　莫不臨學又褚遂良記貞觀十二年内出樂毅論是
　王右軍眞蹟令直宏文館馮承素模冩賜長孫無忌
　等六人於是在外乃有六本並筆精妙備盡楷則又
　書譜云太平公主愛樂毅論則天與之以織成錦袋
　盛之主敗籍沒咸陽嫗竊舉袖中吏覺嫗投之灶中
　不可復得而考此數者之說未審孰是而子立所得
　高氏本字勢竒絶非右軍親書於石亦摹眞蹟而刻
　之者然石已破裂而字蹟稍存得者宜寶藏之(徐平/甫)
　樂毅論淳熈癸夘歲徐仁叔持以見遺云此即周越
　法書苑所記高紳學士得於秣陵井中者也紳之子
　安世死於呉其家以石質錢沒入州民錢氏錢氏遺
　火石焚裂為數片雖未甚損缺素厭州縣索取因紿
　以不存熙寧間呉中大饑疫始出碎石求售趙子立
　捐黃金數十兩得之鐵掬匣藏躬自濡紙以綿帛漬
　墨挹取所傳於人蓋寡子立死以授徐平甫徐氏二
　世秘藏不以語人雖極加愛䕶亦日就剥落今則石
　面盡脫初見若不復有字側面細視僅存髣髴拓取
　稍不謹石屑隨紙而起想不復能傳遠矣子立名竦
　泉南人曾漕兩浙為都水使者二女無子徐平甫諱
　康直實子立長壻仁叔名壽卿平甫孫也因以其說
　考之歐陽公集古録云高紳死其子弟以石質錢於
　富人富人失火遂焚其石今無復有本矣趙德甫金
　石録云集古云非也元祐間余侍親官徐州時故郎
　官趙竦被㫖開吕梁洪挈此石隨行已斷裂用木匣
　貯之竦甚珍惜親舊有求墨本者必手摹以遺之竦
　沒今遂不知所在蓋歐公為質錢所紿而趙德甫不
　知後歸徐氏也按褚遂良右軍書目樂毅論四十四
　行而高縉舊本存二十九行又缺一角損者九行而
　最後二行止有一字至海字止字之全者三百五十
　七今伯仁所摹可見者一百八十九字又内二十二
　字不全疎瘦僅存字骨不復見運筆勢矣予先得舊
　本校歐陽氏所藏文忠公本分毫不異今又得此遂
　附其後可以見物之變遷雖金石之堅亦就泯滅也
　(臨川王/厚之)
南齊紀僧眞造釋迦像題
　齊永明二年太歲甲子四月二十日弟子紀僧眞為
　亡弟僧惠敬造在宜興(復齋/碑録)
南齊周僧徽等造像記
　齊永元年歲次己夘十二月初八日釋迦清信弟子
　周僧徽僧瓚僧琰等造(復齋/碑録)
梁許府君墓誌
　郡太守河南褚翔造大同三年太歲丁巳正月丁酉
　朔十九日乙夘葬在宜興(復齋/碑録)
唐安國寺才法師碑
　唐高智周撰吕保正書龍朔三年十月(諸道石/刻録)
唐立隋司徒陳公神祠碑
　唐齊光義序裴遵銘陸曾書并篆額乾元三年二月
　建石毁建炎三年重刻(復齋/碑録)
唐賀蘭夫人墓誌
　唐兵部尚書陸贄撰據碑前書姪曾孫贄其下字缺
　不完疑亦贄所書也夫人河南人祕書監陸齊望之
　妻封滎陽縣君碑貞元七年立(集古/録目)
唐立晉平西將軍周處廟碑
　晉陸機撰王右軍書元和六年十一月重立在宜興
　廟中(復齋/碑録)
唐遊善權寺詩
　唐義興主簿羊士諤撰士諤門人李飛書元和十三
　年刻(集古/録目)
唐東莞臧君夫人周氏墓誌
　唐張師素撰無書人名氏元和十三年三月立在義
　興(復齋/碑録)
唐立隋司徒陳公捨宅造寺銘
　沙門德宣撰王遂書天寶四年述元和十五年四月
　建(復齋/碑録)
興寧寺律如瑫大師塔銘
　僧張彪撰述并書寶厯元年在無錫(復齋/碑録)
唐瑯琊諸葛府君墓誌
　大中五年十月十一日己酉在宜興(復齋/碑録)
隋陳司徒告身并捨宅造寺疏序
　唐俞珣撰并書大中八年五月(金石/録)
　隋大業十一年陳果仁為朝請大夫告身并果仁妻
　軫靜縁捨宅造寺疏同刻皆無書人名氏捨宅疏通
　稱明政二年者李子通年號也(集古/録目)
唐雅王府功曹殷繇墓誌
　弟紹業撰并正書繇字舜臣大中十三年十二月葬
　在義興(復齋/碑録)
唐李隲惠山寺詩
　詩九首并記咸通十一年五月一日無錫令孫元恭
　勒石(復齋/碑録)
唐宿惠山寺序并詩
　唐王武陵序并詩朱宿竇羣和貞元四年遊元和二
　年竇羣重遊為記正書咸通十二年七月縣令周邦
　弼刋(復齋/碑録)
唐再建重居寺碑
　唐任字撰蔣崧分書咸通十三年二月立(復齋/碑録)
唐報恩安國寺浮圖銘
　正書無撰人名氏篆額咸通十三年十月立在宜興
　(復齋/碑録)
唐興道觀新建齋堂記
　道士周漢賔撰并正書薤葉篆額乾符四年丁酉七
　月七日丙午建(復齋/碑録)
唐忠烈公廟香爐贊
　沙門蘊讓述天臺散人(下/缺)碑録云濮陽鵬書字體甚
　怪乾符六年五月(復齋/碑録)
唐報恩寺宏憲大師塔銘
　唐張元逸撰并書篆額中和四年五月建(復齋/碑録)
唐立東漢㞯亭侯蔣澄碑
　唐薛希昌八分書正書額(諸道石/刻録)
南唐義興縣道觀北極殿碑
　徐鍇撰并八分書徐鉉篆額戊辰歲建(復齋/碑録)
孟簡修孟瀆記
崇勝戒壇記
善權寺重建寺勅
惠山寺尊勝幢
　四碑諸道石刻録
　　　嚴州
　　　　(春秋戰國屬越後屬楚秦屬會稽彰二郡漢/屬會稽丹陽二郡東漢屬丹陽呉二郡梁置)
　　　　(新安郡隋平陳郡廢仁壽二年置睦州大業/初州廢置遂安郡唐武德四年改睦州天寶)
　　　　(元年曰新安郡皇朝因之今縣六昌建徳/青溪  桐廬  分水  遂安  壽)
唐龍興寺碑
　唐康希銑撰徐嶠之正書開元三年二月立(金石/録)
唐許尊師孝廬瑞芝記
　唐何源撰并書正書額上元二年歲次辛丑十二月
　一日記(復齋/碑録)
唐靈巖瀑布記
　唐前濮州别駕康仲熊遊靈巖瀑布記不著書人名
　氏大厯十二年刻(集古/録目)
唐立嚴陵釣臺記
　唐崔儒撰崔𤣥八分書并篆額興元元年四月景辰
　建(復齋/碑録)
唐烏龍山有道先生許公碑
　唐李師尚撰并書貞元十一年七月立公諱法稜字
　道冲(諸道石/刻録)
唐大㕔記(二/)
　凡二本其一唐元和七年睦州刺史李道古撰其一
　皇朝將監丞知桐廬縣刁衎撰自唐顯慶至中和刺
　史一百一十五人皇朝太平興國中知州事二人題
　名書皆一體不著名氏雍熙二年刻(集古/録目)
唐立漢洛陽令方仙公碑
　唐御史大夫張文成撰在青溪縣廟内(訪碑/録)
城隍神記
馬目山新廟記
　周堂書二碑諸道石刻録
　　　秀州
　　　　(春秋時呉越分境於此呉亡屬越越敗屬楚/秦屬會稽郡漢因之東漢晉宋屬呉郡隋唐)
　　　　(屬蘇州後屬杭州石晉時呉越錢氏奏置秀/州皇朝因之今縣四  嘉興  華亭  海鹽)
　　　　(崇德/)
呉陸禕碑
　𨽻書不著書撰人名氏禕字元容呉郡呉人仕呉至
　征北將軍海鹽縣侯碑以東晉泰寧三年立(集古/録目)
　碑云禕字元容其先家於陸鄉因氏姓焉仕至黃門
　侍郎封海鹽縣侯碑以晉泰寧三年立(南豐集/古録)
晉陸喈碑
　𨽻書不著書撰人名氏喈字公聲禕之子也東晉初
　官至宣威内史前將軍碑以咸和七年六月立(集古/録目)
唐處士沈元期墓誌
　乾元二年十一月九日夫人呉江丘氏合葬祔於嘉
　興西五十七里車口村之舊里(復齋/碑録)
唐丘君夫人虞氏石表
　唐梁肅撰黎燧正書貞元十年十月(金石/録)
唐寶花寺碑
　唐殿中侍御史鄒儒立撰蘇州刺史于頔書祕書監
　陸齊望有女為尼曰法興齊望舍宅為寺以居之子
　渭等以永貞二年正月造寺始成立此碑(集古/録目)
唐處士李巖墓誌
　無書撰人姓名元和元年十二月(復齋/碑録)
唐新剏法雲禪院記
　唐沈瑊述并行書大中十四年十月二十五日記在
　華亭顧亭林市(復齋/碑録)
唐朗州龍陽令褚戣墓誌
　唐徐罕撰正書無名乾符六年十月(復齋/碑録)
唐呉郡陸駢墓誌
　中和二年九月(復齋/碑録)
唐光興寺記
　唐譚匡合撰龍紀二年立在海鹽(復齋/碑録)
呉越錢鏐金山廟刻石文
　(復齋/碑録)
　　　江隂軍
　　　　(梁分蘭陵縣置江隂郡隋平陳郡廢屬常州/唐武德三年置暨州九年州廢後屬南唐置)
　　　　(江隂軍皇朝因之/今縣一  江隂)
唐西王母授黃帝祕訣
　唐張從申書大厯四年冬(復齋/碑録)
唐沛郡朱夫人墓誌
　唐處士丁厚之撰正書無姓名大中九年九月二十
　四日庚午(復齋/碑録)
　
　
　寶刻叢編卷十四
欽定四庫全書
　寶刻叢編卷十五
　　　　　　　　　　　　　宋　陳思　撰
　　江南東路
　　　建康府
　　　　(春秋屬呉戰國屬越後屬楚秦屬彰郡二漢/屬丹陽呉王孫權初鎭丹陽郡謂之京城後)
　　　　(徙都秣陵改為建業晉平呉以為丹陽郡又/揚州刺史治東晉元年渡江復都焉改丹陽)
　　　　(太守為尹宋齊梁陳因之常以京口為重鎮/隋平陳郡廢更于石頭城置蔣州大業初復)
　　　　(置丹陽郡唐武德三年置揚州七年復改為/蔣州八年又改為揚州九年州徙治江都以)
　　　　(其地屬潤州至德二載析置江寧郡乾元元/年曰昇州上元三年州廢光啟三年復置五)
　　　　(代時南唐李氏竊據陞為里闕寧府建康軍/                年復陞江)
　　　　(節度/句容)　(縣五/溧水)　(上元/潯陽)　(江寧/)
漢校官碑
　校官之碑𨽻額靈帝光和四年溧陽為其長潘君作
　紹興十三年溧水尉喻仲逺得之固城湖中碑今在
　溧水縣潘君名乾自曲阿尉來宰溧陽興學宫講賔
　射碑頌所由作也(𨽻/釋)
　溧陽長潘君諱乾字元卓陳國長平人光和四年十
　月己丑朔二十一日己酉造(本/碑)
漢奉車都尉耿君碑
　漢𨽻碑額八字(復齋/碑録)
漢武氏石室畫像
　在府治紬書閣(諸道石/刻録)
呉巖山紀功碑
　篆書不著名氏今其文字斷續不可悉考有曰天璽
　元年者其餘大抵有天錫䜟命之意按呉歸命侯天
　璽元年歴陽山石成文刻石作頌此當是也(集古/録目)
　呉天璽元年斷碑其上云上天帝言又云帝曰大呉
　一萬方又云天發神䜟文天璽元年七月己酉朔又
　云天䜟廣多不解解者十二字嗚呼其言可謂妖矣
　據呉志天璽元年秋八月鄱陽言歴陽山石理成字
　凡二十明年改元大赦以協石文今此碑乃在金陵
　驗其文與呉志所載亦異莫可考究孫皓在位凡八
　改元而六見符瑞然竟不能保其國蓋人亊不修而
　假托神怪以矯誣天命其不終宜矣(金石/録)
　呉神䜟碣半無文理其粗成文者有云天發神䜟多
　所未解解者合五十七字深甄歴數永歸大呉可以
　為怪誕矣此碣初在江寧縣南二十里石高二丈折
　為三段人因名其岡為斷石岡焉至元和六年胡宗
　師移置漕圃前年冬余有荆楚之役假道金陵見之
　金陵府舍其字方嚴古雅殊有佳處張懷瓘云呉皇
　象善書此蓋皇象書也皇象江都人仕至青州刺史
呉故衡陽郡太守葛府君之碑
晉故尚書左民郎建安太守史府君之墓誌
晉尚書令假節領軍將軍贈侍中成陽卞公墓誌
　三碑諸道石刻録
晉建威將軍竺使君碑(二/)
　晉故建威將軍益州刺史領建平太守平恩縣侯竺
　使君之碑𨽻額君諱瑤以泰光三年薨故吏張顧之
　等立此碑
　又碑主簿費敷等立無額作兩段(復齋/碑録)
晉謝重墓誌
　𨽻書小字晉驃騎大將軍開府儀同三司故長史豫
　州陳郡陽夏縣都鄉吉遷里謝重字景重隆安三年
　己亥六月二十二日丙午薨以七月九日癸酉葬(復/齋)
　(碑/録)
晉紀穆侯碑
　凡二十四字曰晉故僕射散騎常侍驃騎大將軍開
　府儀同三司紀穆侯之銘(集古/録目)
　(碑上/缺)伯成仕至司徒存四十九字在句容縣治(復齋/碑録)
晉平西將軍廣漢葛府君碑
　在句容縣西七里墓前(訪碑/録)
晉冠軍將軍史侯墓石柱
　晉冠軍將軍中校尉北中郎將五兵尚書刺史史侯
　墓石柱在溧陽(諸道石/刻録)
晉吕府君墓誌
　正書題云晉故尚書起居郎廬陵太守吕府君之墓
　誌在溧陽恐是唐人所立(復齋/碑録)
宋宗慤母劉夫人墓誌
　不著書撰人名氏慤仕宋為散騎常侍荆州大中正
　洮陽縣侯夫人姓劉氏碑以大明六年立(集古/録目)
　不著書撰人名氏有誌無銘其後云謹牒子孫男女
　次第名位婚嫁如左蓋一時之制也(集古/録)
宋散騎常侍謝濤埋銘
　碑云濤字明逺春秋四十有(缺/)元嘉十八年歲次屠
　維月旅林鐘十七日卒其年九月三十日窀穸於揚
　州丹陽郡建康縣東鄉土里山夫人王氏大明七年
　歲次單閼十月十四日合祔(復齋/碑録)
宋湘宫寺水陸田記
　大始(缺/)年立(復齋/碑録)
齊海陵王墓誌
　南齊長兼中書侍郎謝朓立不著書人名氏海陵王
　名昭文文惠太子之子齊明帝廢其主鬱林王而立
　之在位一年又廢為海陵王(集古/録目)
　慶厯中余在金陵有饔人以一方石鎮肉視之若有
　鐫刻試取石洗濯乃宋海陵王墓銘謝朓撰并書其
　字如鍾繇極可愛予攜之十餘年文思副史夏元昭
　借去遂託以墮水今不知落何處(沈存/中)
　海陵誌在沈翰林括家沈慶厯中在金陵厨人以方
　石鎮肉視之有字刻乃此誌也後為人借去不還遂
　亡所在此本今世殊難得然海陵乃齊世而沈云宋
　海陵王非也又云謝朓撰并書而誌但云朓立耳然
　𤣥暉自以草𨽻名當世後人目以飛花滿目殘霞照
　人此誌結字高雅必朓書也(東觀/餘論)
梁許長史舊館壇碑
　梁隱士陶宏景撰其前題曰弟子華陽隱居丹陽陶
　宏景謹造其傍又曰此一行隱居之手自書其文不
　知誰所書也宏景學道句曲山中有晉許長史故居
　壇塔為之記頌碑額又有四字曰天靈聖明不知為
　何語也在茅山(集古/録目)
　陶𢎞景撰孫文韜書天監十七年立在玉晨觀(諸道/石刻)
　(録/)
梁永陽昭王敬太妃墓誌銘
　徐勉奉勅撰細書無姓名普通元年十一月九日己
　卯薨(復齋/碑録)
梁侍中司空永陽昭王墓誌銘
　徐勉奉勅撰細書無姓名梁武次兄齊建武四年薨
　梁天監元年追贈普通元年十一月太妃王氏薨合
　祔作誌(復齋/碑録)
梁華陽石碣頌
　梁普通三年五月五日略記正書無書撰人名氏刻
　在許長史舊館壇記碑隂(復齋/碑録)
梁茅君碑并兩側題名
　不著撰銘人名氏梁茅山道士孫文韜書領道士正
　張繹集茅山記茅君九錫文而刻之因為之銘碑以
　普通三年立在茅山(集古/録目)
　三茆者盈太元真君固定録真君衷保命仙君皆漢
　景帝中元間人盈天漢四年道成至元帝初元五年
　來江左句曲之山哀帝元壽二年乘雲而去固至孝
　元時拜執金吾衷宣帝地節四年拜上郡太守五更
　大夫並解任還家修學成帝永始三年固為定録真
　君衷為保命仙君梁普通三年道士張繹建此碑孫
　文韜書(南豐集/古録)
　普通三年壬寅五月壬辰十五日丙午(闕/)　　建立
　孫文韜正書碑隂右側題三洞法師(闕/)　殷靈養左
　側題三洞法師魯郡周顯明以己卯誕世尋真宋末
　德茂齊梁(復齋/碑録)
梁聞善寺知藏法師碑
　世號三蕭碑在蔣山按此碑紹興初為金人所焚(諸/道)
　(石刻/録)
　梁新安太守蕭幾撰序湘東王繹撰銘尚書殿中郎
　蕭挹書法師姓顧氏呉郡呉氏居鍾山聞善寺碑以
　普通三年九月立(集古/録目)
　世號三蕭碑法師者姓顧氏幾挹皆稱弟子衰世之
　弊遂至於斯予於集古録而不忍遽棄者以其字畫
　粗可佳捨其所短取其所長斯可矣(集古/録)
　此楷法自鍾元常後惟江左諸賢頗得之故蕭殿中
　書是碑古雅可喜然下至隋唐其法遂亡虞歐禇薛
　弗能逮也此可與識者論云(東觀/餘論)
齊侍中蕭頴胄碑
　齊侍中尚書令丞相巴東獻武公蕭頴胄碑普通五
　年太歲甲辰三月辛亥朔十日庚申鐫在花林村(復/齋)
　(碑/録)
梁侍中始興忠武王碑
　徐勉造貝文淵正書張(缺/)明監作呉賢明(缺/)　　郆
　元明上石在花林清風村(復齋/碑録)
梁侍中司徒鄱陽忠烈王墓誌
　梁張纘奉勅造普通七年二月二十五日葬(復齋/碑録)
梁散騎常侍司空安成康王碑
　故州民前廷尉卿彭城劉孝綽撰奉朝請呉興貝義
　淵正書在花林村(復齋/碑録)
梁臨川靖惠王神道(二/)
　梁故假黃鉞侍中大將軍揚州牧臨川靖惠王之神
　道雙闕各二十一字去城三十里北城鄉(復齋/碑録)
梁新渝寛侯神道
　梁故侍中仁威將軍新渝寛侯之神道(復齋/碑録)
梁呉平忠侯蕭公神道
　反書頴𨽻字題云梁故侍中撫軍將軍開府儀同三
　司呉平忠侯蕭公神道在花林村(復齋/碑録)
梁建安敏侯神道
　梁故侍中左衛將軍建安敏侯之神道正書十五字
　在淳化鎮(復齋/碑録)
梁故范府君神道
　梁故昭逺將軍臨川王國侍郎范府君之神道正書
　十八字(復齋/碑録)
梁故草堂法師之墓
　篆書八字(復齋/碑録)
梁鄱陽王神道
　正書(諸道石/刻録)
梁康王神道碑
　篆書六字(諸道石/刻録)
梁史府誾神道
　梁故解節散騎常侍兖州刺史建昌縣開國侯史府
　誾之神道正書二十四字有武后時字恐武后時立
　(復齋/碑録)
梁陶隱居墓誌
　梁昭明太子蕭統撰蕭綱書無立石年月(復齋/碑録)
梁陶隱居法帖
　在茅山玉晨觀
陳尼慧仙銘
　碑首稱前安東諮議參軍而其下缺滅不見撰者姓
　名宣成三國常侍陳景哲書慧仙姓石氏譙人也為
　尼居慧福寺碑以天嘉元年立(集古/録目)
隋景陽樓下井銘
　隋煬帝作文帝開皇九年煬帝以晉王為元帥伐陳
　滅之後主與張麗華自投於井帝為銘刻於石井欄
　以為戒(集古/録目)
　序云開皇九年余奉聖略孟春正月至於偽都叔寶
　衆叛逃形天地乃與愛姬張麗華等投於此井系之
　以銘𨽻于石檻之側者晉王廣也(集古/後録)
隋平陳碑
　薛道衡撰在上元縣石今亡(諸道石/刻録)
唐再立後漢史公神道碑
　晉永和八年立唐貞觀十四年十八代孫仲鏌再立
　碑題云後漢司空驃騎將軍史公神道碑(諸道石/刻録)
唐太平觀主王逺知碑
　唐道士江旻撰法主弟子徐碩𨽻書法主名逺知字
　德廣瑯琊臨沂人有盛名於隋唐間太宗時建太平
　宫於茅山以處之碑以貞觀十六年立在茅山(集古/録目)
唐華陽觀主王軌碑
　唐江寧縣令于敬之撰王𤣥宗書先生名軌字洪範
　义字道棲瑯琊臨沂人為道士師主逺知茅山華陽
　言其所建也碑以乾封二年十一月立在茅山後有
　總章二年弟子李義亷題名(集古/録目)
唐攝山明徵君碑
　唐高宗撰高正臣行書王知敬篆額上元三年四月
　立徵君者梁明山賔也高宗朝其裔孫崇儼以方伎
　進故立此碑舊唐史言高宗自製文而書之非也蓋
　高宗撰文高正臣書耳(金石/録)
唐立呉太極左仙公葛公碑
　梁陶隱居撰陳昇正書調露二年正月重建在句容
　縣(諸道石/刻録)
唐王法主碑
　唐鳳閣侍郎同鳳閣鸞臺平章事劉禕之撰揚州登
　仕郎齊懷壽書法主名逺知居茅山華陽宫追贈金
　紫光禄大夫諡曰昇真碑以文明元年立在茅山(集/古)
　(録/目)
唐句容令岑植德政碑
　唐雍州録事叅軍張景毓撰業行寺僧翹微書植字
　德茂南陽棘陽人自潤州句容縣令召還縣人為立
　此碑以景龍二年二月立(集古/録目)
唐立晉建安太守史憲神道碑
　晉建安太守山隂侯史公神道碑從孫薿撰從孫處
　權正書景龍四年二月立在溧陽(復齋/碑録)
唐崇元宫碑
　唐左拾遺孫處𤣥撰楊幽徑書崇𤣥宫者宋文帝路
　淑媛所立唐景雲二年制使道士葉法善奉立册投
　龍設齋碑以太極元年四月立在茅山(集古/録目)
唐水仙觀三宗先生碑
　孫(缺/)安撰周君儀書開元五年九月丁酉朔十日丙
　午立在溧陽(復齋/碑録)
唐立梁貞白先生陶隱居碑
　梁卲陵王蕭綸撰𨽻書不著名氏隱居名宏景字道
　明丹陽秫陵人齊末為宜都王侍讀棄官隱居句曲
　山中自號華陽隱居終於梁武帝時贈中散大夫諡
　曰貞白碑額曰解真貞白先生陶隱居碑碑在茅山
　(集古/録目)
　開元十二年九月三日建在茅山玉晨觀(復齋/碑録)
唐溧陽縣城隍廟記
　蔣日用撰正書無名氏開元十七年己巳三月三日
　癸巳建在舊縣城(復齋/碑録)
唐景陽樓下井欄石并記
　開元二十一年江寧縣丞王震重刻并為記八分書
　不著名氏其一潤州上元縣主簿張著撰無刻石年
　月及書人名氏(集古/録目)
　不著撰人名氏述隋滅陳叔寶與張麗華等投井事
　其後有銘以為戒又有唐江寧縣丞王震井記云井
　在興嚴寺其石檻銘有序稱余者晉王廣也其文字
　皆磨滅僅可識者其一二叔寶事前史書之甚詳不
　必見於此然録之以見煬帝躬自滅陳目見叔寶事
　又嘗自銘以為戒如此及身為淫亂則又過之豈所
　謂下愚之不移者哉今其銘文隱隱尚可讀處有云
　前車已傾負乘將没者又可歎也(集古/録)
　陳後主叔寶辱井記云江寧縣興嚴寺井石檻銘莫
　知誰作也歴序隋文帝命晉王廣伐陳後主自投井
　中令人取之驚其太重及出乃與張貴妃孔貴人三
　人同束而上其末云唐開元二十二年三月十七日
　前單公縣令左轉此縣丞太原王(已下缺録南/豐集古)
唐貞白先生碑隂
　唐天台華峰白雲道士河内司馬道隱子微述并篆
　書開元二十三年四月立在玉晨觀(復齋/碑録)
唐栖霞寺鐘銘
　天寶三載(諸道石/刻録)
唐明皇祠三清文
　天寶七年立在茅山(集古/録目)
唐明皇投籙碑
　御製在崇禧觀天寶七年(諸道石/刻録)
唐華陽洞唐𤣥宗投上清籙碑
　唐張景顧撰(諸道石/刻録)
唐華陽頌𤣥宗詔附
　梁貞白先生陶宏景撰不著書人名氏唐天寶九年
　紫陽宫主列行矩等刻石(集古/録目)
　唐𤣥宗尊號曰聖文神武皇帝可謂盛矣而其自稱
　曰上清弟子者何其陋哉(集古/録)
唐𤣥靖先生碑
　唐秘書郎柳識撰大理司直張從申書李陽氷篆額
　𤣥靖先生茅山道士李含光也碑以大厯四年八月
　立(集古/録目)
　張從申書李陽氷篆額唐世工書之士多故以書知
　名者難自非有以過人者不能也然而張從申以書
　得名於當時者何也從申每所書碑李陽氷多為之
　篆額時人必稱為二絶其為世所重如此余以集録
　古文閲書既多故雖不能書而稍識字法從申所書
　棄者多矣而時録其一二者以名取之也夫非衆人
　之所稱任獨見以自信君子于是慎之故特録之以
　待知者(集古/録)
　紫陽碑乃張從申書李陽氷題歐文忠不喜從申書
　集古録屢言之殊不知從申乃效子敬書頗有東晉
　風尚唐人知書者多故見重於世今人反此歐陽公
　初不閑法書則從申之迹見棄宜矣(東觀/餘論)
唐福興寺碑
　唐許登撰張從申行書并篆額大厯五年六月一日
　壬辰建在江寧縣(復齋/碑録)
唐立晉顔含大宗碑
　含十四世孫唐撫州刺史顔真卿撰并書真卿罷撫
　州過含墓因叙含而下十五世子孫名字事迹立此
　碑以大厯六年十一月立(集古/録目)
唐立晉顔含碑
　晉江夏李闡撰傳含曽孫宋金紫光禄大夫顔延之
　撰銘十四世孫唐前撫州刺史真卿含字宏都瑯琊
　臨沂人東晉初官至右光禄大夫西平侯諡曰靖此
　銘舊有刻石大厯七年四月真卿重建(集古/録目)
唐𤣥靖先生後碑
　唐湖州刺史顔真卿撰并書先生名含光廣陵江都
　人本姓宏避孝敬皇帝諱改為李氏𤣥宗師事之加
　號𤣥靖先生詔居茅山碑以大厯十二年五月立(集/古)
　(録/目)
唐白鶴廟記
　唐柳識撰劉明素書大厯十三年(諸道石/刻録)
唐王師乾神道碑
　唐中書侍郎平章事楊綰撰大理司直張從申書師
　乾字脩然瑯琊臨沂人官至諌議大夫盧循道三州
　刺史碑以大厯十三年立在句容(集古/録目)
　張從申書余初不甚以為佳但怪唐人多稱之第録
　此碑以俟識者前歲在亳杜因與秦玠郎中論書玠
　學書於李西臺建中而西臺之名重于當世余因問
　玠西臺學何人書云學張從申也問玠識從申書否
　云未嘗見也因以此碑示之玠大驚曰西臺未能至
　也以此知世以鑑書為難者誠然也從申所書碑今
　絶不行於世惟予集録有之者呉季子碑隂記崔圓
　頌德碑并此纔三爾(集古/録目)
唐祭酒史公碑
　唐賈曽撰徐浩書李陽氷篆額代宗時立在溧陽(復/齋)
　(碑/録)
唐華陽三洞景昭大法師韋公碑
　唐陸長源撰竇衆書井篆額貞元三年正月上元造
　在茅山玉晨觀(復齋/碑録)
唐孝子張常洧旌表碑(并門閭勅旌/表碣贊附)
　唐貞元五年旌表張常洧門閭勅一道并紀孝行碑
　前許昌主簿高字撰旌表碣贊句容主簿承環撰皆
　同刻不著書人名氏常洧字巨川句容人居父喪廬
　墓過期有芝草生墳上故見旌表(集古/録目)
　文字磨滅僅可見其髣髴蓋孝悌之為名人之所甚
　慕而旌表非一世勸也故特録之者惜其將遂不見
　於後世也其文辭筆畫亦自可佳然不專取乎此也
　(集古/録)
唐𤣥宗賜李鍊師詩詔
　唐道士任良友書鍊師名含光號貞靖先生𤣥宗所
　賜詩凡三首詔勅十錬師所上表并答銘十五貞元
　十四年道士包無際等刻石在茅山(集古/録目)
唐三茅君下洎宫記
　唐黄洞元撰盧士元書貞元十五年(諸道石/刻録)
唐總悟上人鍾山林下集序
　唐處士石洪撰序桂管觀察判官張譫諸暨縣尉盧
　建上元縣尉盧少連詩共三首皆洪書為鍾山僧總
　悟所作也以貞元二十年十二月立(集古/録目)
唐高陽郡許守珪墓誌
　元和四年(復齊/碑録)
唐修下洎宫記
　唐浙西觀察判官王師簡撰道士任參𤣥書下洎故
　茅君宅也在三茅山下元和中浙西觀察使薛苹修
　以為宫并立三茅君像以元和九年立此碑(集古/録)
唐紫陽常住莊園等記
　長慶三年八月立在茅山玉晨觀(復齋/碑録)
唐崔𤣥亮遊山題記
　唐刑部尚書崔𤣥亮長慶三年遊山題記在茅山(集/古)
　(録/目)
唐幽棲寺冲素和尚塔記
　唐沙門靈遵行書長慶三年歸化寶厯二年正月起
　塔三月十日畢工(復齋/碑録)
唐崇元聖祖院碑
　唐常州刺史賈餗撰前陳州參軍徐挺古八分敬宗
　即位詔天下求有道之士李德裕為浙西觀察使以
　道士周息元薦於朝為建此院勅賜號崇元聖祖院
　碑以寶厯二年立在茅山(集古/録目)
唐鴻禧院記
　唐賈餗文(諸道石/刻録)
唐茅山三像記
　八分書與崇元聖祖院記一體書李德裕既建聖祖
　院并立𤣥元皇帝孔子尹喜三像援引傳記事迹作
　此記以寶厯三年刻(集古/録目)
　唐李德裕撰德裕自號上清𤣥都大洞三景弟子上
　為九廟聖主次為七代先靈下為一切含識造老君
　孔子尹真人像三軀此固俚巷庸鄙人之所常為德
　裕為之有不足怪然以孔子與老君為伍而又居其
　下此豈止德裕之獨可罪耶今史記載孔子問禮於
　老聃聃戒孔子去其驕氣多慾而孔子嘆其道猶龍
　之語著於耳目自漢以來學者未有以為非者豈止
　德裕之罪哉(集古/録)
唐仙壇山銘
　并石天尊像一唐道士周道賜書銘不著撰人名氏
　初道士宋文幹以山石自然成形因立壇其後縣令
　岑仲琢石為像碑以聖厯三年立在溧水(集古/録目)
唐右補闕陸洿題名
　洿自稱麋鹿臣字為篆書太和三年題在茅山(集古/録目)
唐景陽井欄口銘
　篆書不著名太和四年六月刻在行宫(復齋/碑録)
　辱井有篆文云辱井在斯可不戒乎井銘文共十八
　字在井石檻上不知誰為文(南豐集/古録)
唐爐峰道塲鐘銘
　僧世用述趙景𤣥行書太和四年七月(復齋/碑録)
唐攝山栖霞寺賢聖㑹記
　釋善言撰周士年行書并題額太和五年九月十五
　日(復齋/碑録)
唐沈傳師攝山題名
　正書太和七年六月(金石/録)
唐修水陸無遮齋題
　太和七年六月(諸道石/刻録)
唐禁山碣
　并太和七年禁樵採勅同刻在茅山(諸道石/刻録)
唐平泉院無碍田記
　開成中立(諸道石/刻録)
唐趙浩書金剛經
　正書僧清濟篆額開成五年正月立(復齋/碑録)
唐李德裕遙傷孫尊師詩
　唐李德裕遙傷孫尊師詩三首寄題黃先生舊館詩
　一首後附秘書省校書郎裴方質八分德裕時為司
　空平章事以㑹昌三年刻在茅山(集古/録目)
唐重換司空廟殿記
　據碑司空漢光武時人二十三世孫唐杭州臨安縣
　令有則易其廟之故殿立此碑從姪重厚撰族人文
　察書而皆不著姓當光武時為司空者非一人而有
　則于唐亦不顯不知其為何人也有則自稱宗長又
　有宗副都枝長宗正宗録都孔目廟祝衡陽侍郎等
　諸枝長孔目及職司題名者數十人皆其族人也碑
　以㑹昌六年八月立在溧陽(集古/録目)
唐重修呉大帝廟階記
　唐河陽三城節度團練衙推石湘漢不著書人名氏
　永寧縣主簿周知素重修大帝廟階以天中六年立
　此記(集古/録目)
唐重建開善寺碑
　唐宋整撰宋渙正書并正書額咸通三年十月建(復/齋)
　(碑/録)
唐僧伽殿記
　不著書撰人名氏僧伽殿潘昉等所立并題名數十
　人碑以咸通七年立(集古/録目)
唐奉禮郎戴府君誌
　正書小字分書額懿宗時立在溧陽縣(復齋/碑録)
唐孝子張府君旌表碑
　唐王丞福書雷珍題額咸通十三年(諸道石/刻録)
唐攝山栖霞寺律大德碑
　唐王如玭撰沙門澄觀正書大厯四年三月建乾符
　五年十一月重立(復齋/碑録)
唐潘城院碑
　唐道士劉驩撰陶貞固正書并篆額中和三年七月
　十五日立在溧水(復齋/碑録)
唐立西漢御史大夫趙王廟記
　林雲撰中和三年三月二十七日(復齋/碑録)
唐車府君誌
　唐大成軍都虞侯淮南押衙車府君誌光啓元年十
　二月二十八日又無書撰人名(復齋/碑録)
唐重立許長史舊館壇碑
　梁陶隱居撰并書普通二年正月記唐裴行矩重立
　(諸道石/刻録)
唐三茅山記
　唐人書不著名字備記三茅山四面所至地里逺近
　(集古/録目)
唐景陽井欄記
　唐閬川上(缺/)縣主簿張著撰無書人名氏并刻石年
　月(集古/録目)
唐禮部侍郎信州刺史劉大真碑
　唐裴度撰蔣潼正書在溧水縣(諸道石/刻録)
鳳凰臺記
武仙童碑
玉霄庵碑
　三碑諸道石刻録
呉開善寺塔院并記
　無撰人姓名李陶正書并篆額順義七年六月(缺/)日
　記(復齋/碑録)
呉徐温鑄興化院鐘記
　武義二年十月二十三日立在府城香林寺(復齋/碑録)
呉徐公重建靈寶院記
　道士王栖霞撰道士吕子元正書并篆額太和三年
　重光辛單閼年九月九日癸巳記(復齋/碑録)
南唐牛首山祖堂幽棲禪院佛殿記
　沙門無業撰沙門處安正書并篆額昇元二年庚子
　二月記(復齋/碑録)
南唐宋齊丘鳳臺山詩刻二十韻
　宋齊丘天祐八年題昇元三年奉勅立石王紹顔奉
　勅正書治平四年重撰(復齋/碑録)
南唐天王記
　不著書撰人名氏溧水縣人許儒造石天王像以昇
　元六年立此記(集古/録目)
南唐方山洞𤣥觀勅還舊鐘記
　道士劉日新撰道士李希曜正書并篆額保大元年
　十月七日立(復齋/碑録)
南唐保寧院鐘贊
　保大二年(諸道石/刻録)
南唐義井記
　保大三年(諸道石/刻録)
南唐保大香爐記
　保大三年乙巳歲五月二十四日己未記(復齋/碑録)
南唐中興佛窟寺碑
　孫忌撰尉遲樞正書王文秉篆額保大四年丙午二
　月五日建(復齋/碑録)
南唐方山寶華宫碑
　撰人(碑/缺)鼐行書王文秉篆額并鐫保大四年六月立
　日建(復齋/碑録)
南唐張懿公碑
　殷崇義撰朱鋭正書保大六年(諸道石/刻録)
南唐辟支佛大廣現身記
　周彦崇撰孟文益行書保大六年(諸道石/刻録)
南唐保大井欄銘記
　保大八年三月内建造此井(復齋/碑録)
南唐祈澤寺碑
　釋契思撰并正書篆額保大八年庚戌六月二十八
　日建(復齋/碑録)
南唐清涼寺悟空禪師碑
　韓熙載撰并分書篆額保大九年七月二十五日立
　(復齋/碑録)
南唐祭悟空禪師文
　保大九年(諸道石/刻録)
南唐貞素先生王栖霞碑(號𤣥博/大師)
　徐鉉撰并篆額徐鍇分書王文秉刻字保大壬子(復/齋)
　(碑/録)
南唐重立呉太極左仙公葛公碑
　梁陶隱居撰保大十四年丙辰七月辛卯朔五日乙
　未重建(復齋/碑録)
南唐題葛仙公碑隂文
　句容縣令王𤣥撰并書男邕題額保大十四年中秋
　月庚申朔記(復齋/碑録)
南唐青元觀九天使者功德殿記
　賈穆述王燮書保大十五年(諸道石/刻録)
南唐紫陽觀碑
　徐鉉撰楊元鼎書并篆額王文秉刻己未歲十二月
　一日建(復齋/碑録)
南唐徐鍇茅山題名篆書
　太歲庚申弟子徐鍇敬謁(復齊/碑録)
南唐般若心經
　篆書不著名王文秉刻字(諸道石/刻録)
　其後八分題曰左千牛衛兵曹㕘軍王文秉刻字文
　秉南唐人善篆書此經字畫與文秉他所書相類然
　不知何以但稱刻字也石在人家(集古/録目)
南唐許真人并銘
　徐鉉撰并篆書在玉晨觀(諸道石/刻録)
南唐蔣莊武帝廟碑
　徐鉉撰朱銑正書(諸道石/刻録)
南唐𤣥傳大師王君碑　即王栖霞碑已見前
　徐鉉撰篆書并題額徐鍇八分(諸道石/刻録)
南唐小篆千文
　王文秉篆書建隆元年刻石在茅山(集古/録目)
　小篆千文者江南人王文秉書其後題云大唐庚申
　歲者建隆元年也偽唐李煜自周師取淮南畫江為
　界以稱臣遂削去年號奉周正朔然世宗特許其稱
　帝故文秉猶稱唐而不書年號直云庚申歲也文秉
　在江南篆書逺過徐鉉而鉉以文學名重當時文秉
　人罕知者學者皆云鉉筆雖未工而有字學一㸃一
　畫皆有法也文秉所書獨余集録屢得之此本得於
　太學楊南仲(集古/録)
南唐紫陽宫石磬銘
　張獻撰王文秉筆建隆二年刻石在人家(集古/録目)
　紫陽石磬銘余獨録於此而不附他書者文秉之書
　罕見於今也小篆自李陽冰後未見工書文秉江南
　人其字畫之精逺過徐鉉而中朝之士不知文秉但
　稱徐常侍者鉉以文章有重名於當時故也歲在辛
　酉晉天福六年李昪之昇元五年也五代干戈之際
　士之藝有至於斯者太平之世學者可不勉哉(集古/録)
騎省石
　在句容縣治徐鉉曽題名故為騎省石(諸道石/刻録)
南唐延賔亭記(宋齊/丘文)
南唐龍山泉銘
南唐題明徵君墓詩(徐鍇/篆)
南唐金剛藏經殿碑
　韓熙載撰并書(四碑諸道/石刻録)
　　　宣州
　　　　(春秋屬呉戰國屬越後屬楚秦屬彰郡二漢/屬丹陽郡呉為重鎮晉徙丹陽於建業而以)
　　　　(其地置宣城郡宋齊梁陳因之梁兼置南豫/州隋平陳郡廢改州為宣州大業初復置宣)
　　　　(城郡唐武德三年曰宣州天寶元年曰宣城/郡呉陞為寧國軍節度皇朝因之今縣六)
　　　　(宣城/寧國)　(南陵/旌德)　(涇縣/太平)
唐修東門頌
　唐武平一撰張敬立書并題額開元十一年立(訪碑/録)
唐良吏記
　唐大理司直攝監察御史陳簡甫撰大理司直陳太
　階書大厯中宣州刺史陳(碑不/著名)采開元以來州之良
　吏刺史裴曜卿刺史兼江西採訪使班景倩竹承構
　裴敦復贈刺史李偁司功㕘軍張邈凡六人刻石為
　之記偁常為江縣令終于宣州長史廣德中浙中盜
　起過宣州者皆相戒不入其閭討擊使以聞贈宣州
　刺史碑以大厯四年立(集古/録)
唐宣歙觀察使薛邕去思頌
　唐崔巨撰裴業分書并篆額大厯十四年八月五日
　建(復齋/碑録)
唐顔魯公殘碑
　大厯十四年(諸道石/刻録)
唐禪定寺通公碑
　唐嚴綬撰顔頵正書永貞元年十一月二十五日建
　(復齋/碑録)
唐杯渡禪師影空碑
　唐朱存撰釋巨鄰篆書太和三年立在隱靜山(復齋/碑録)
唐修敬亭府君廟記
　唐劉重鈞撰太和十年立在廟中(訪碑/録)
唐福田寺經藏院記
　唐崔從龜撰僧元孚書㑹昌二年立(復齋/碑録)
唐鄭薫記顔魯公題蒲塘客旅
　唐宣歙池觀察使鄭薫記大中十一年十一月十九
　日(復齋/碑録)
唐新興寺碑
　唐歙州刺史盧肇撰并書越州刺史楊嚴篆額新興
　寺在宣州宣宗大中初悉復武宗所毁佛寺刺史裴
　休修之而立此碑以大中二年立(集古/録目)
唐叠嶂樓記
　刺史獨孤霖書咸通十二年十二月辛亥(復齋/碑録)
呉新興寺崇福院五百羅漢碑
　天德崇義正書太和癸巳歲十月建(復齋/碑録)
多寶塔記
　孟拱辰書(諸道石/刻録)
琴高亭頌
　杜禕撰八分書(諸道石/刻録)
南唐涇縣文宣王廟記
　徐銑記徐鍇篆書太歲丁未十月九日呉光輔徐廷
　祚立(復齋/碑録)
南唐袁石題
　徐廷祚篆書保大五年在涇縣(復齋/碑録)
南唐魏惠王神道碑
　常夢錫撰書人殘缺王文秉鐫保大七年己酉十二
　月建(復齋/碑録)
南唐彰城寺鐘銘
神仙戒
　　鄭畋文(二碑諸道/石刻録)
　　　徽州
　　　　(春秋屬呉戰國屬越後屬楚秦屬彰郡二漢/屬丹陽郡呉孫權分置新都郡晉武帝改為)
　　　　(新安郡宋齊因之後廢隋平陳置歙州大業/初置新安郡唐武德四年復置歙州天寶元)
　　　　(年曰新安郡皇朝因之統縣六黟歙縣/休寧  祈門  婺源  績溪    縣)
唐薛稷祠堂記
　陳允升撰李灝分書篆額年月漫滅(諸道石/刻録)
南唐婺源都置制城記
　劉津記正書并篆額昇元二年十月五日(復齋/碑録)
　　　江州
　　　　(古揚荆二州之境春秋戰國屬楚秦屬九江/郡二漢屬廬江豫章二郡晉惠帝置潯陽郡)
　　　　(兼置江州初治豫章武帝咸康六年移治潯/陽中流襟帶常為重鎮宋齊梁陳因之隋平)
　　　　(陳郡廢大業初州廢置九江郡唐武德四年/復置江州天寶元年曰潯陽郡皇朝因之今)
　　　　(縣五/瑞昌)　(德化/湖口)　(德安/彭澤)
宋慧逺法師碑
　宋謝靈運撰張野序不著書人名氏慧逺姓賈氏雁
　門人東晉末居於廬山東林碑在廬山(集古/録目)
隋西林道場碑
　隋太常博士歐陽詢撰不著書人名氏筆畫遒勁或
　以為公自書按兩京記隋改寺為道場碑以大業十
　三年立在廬山西林寺(集古/録目)
　渤海公在隋為太常博士時作不著書人名氏字畫
　遒勁世或以為公自書公時年尚少又字法與公書
　不同不知何人書也(集古/録)
　碑題太常博士歐陽詢撰而不著書人名氏余家藏
　隋姚辨墓誌元壽碑皆率更在大業中為博士時所
　書與此碑字體絶不類知其非率更書也(金石/録)
唐佛䭾禪師舍利塔碑
　(缺/)月二十九日建(復齋/碑録)
唐新剏東林寺菜園記
　唐魯德璠撰林荄正書鄧初篆額咸通四年九月三
　日(復齋/碑録)
唐狄梁公碑
　唐皮日休撰錢雍分書并篆額咸通五年立在彭澤
　縣修真觀(復齋/碑録)
唐觀察使武陽公韋公寫真贊
　唐苗紳撰咸通八年書在東林寺(諸道石/刻録)
唐重建東林寺禪大德言公碑
　唐苗紳撰裴光逺分書并篆額咸通九年十二月十
　三日建(復齋/碑録)
唐廣平公舊園記
　唐薛正己撰劉詢書并篆額光啟二年六月二十一
　日立在東林(諸道石/刻録)
唐圓通大師碑
　唐裴廷裕張文祐捨手書(訪碑/録)
唐西林題名
　唐顔魯公書永㤗丙午六月題(集古/録目)
唐東林寺慧逺法師影空碑
　唐李演述僧惟高書王遹篆額貞元中建武宗時廢
　宣宗大中八年七月再立(諸道石/刻録)
唐東林寺律大德熙怡大師碑
　唐許堯佐撰李行言分書并篆額貞元十二年八月
　建武宗時廢宣宗大中八年再立(諸道石/刻録)
唐東林寺經藏碑
　唐李肇撰元和七年九月建武宗時廢大中十三年
　七月八日馮譔重書再立并篆額(復齋/碑録)
唐東林寺律大德粲公碑
　唐吉州司户許堯佐撰呉郡陸蔚之書并篆額元和
　八年端午建武宗時廢大中八年七月再立(復齋/碑録)
唐東林寺臨壇大德塔頌
　唐劉軻撰弟子雲臯正書元和八年十月建武宗時
　廢大中八年七月重立(諸道石/刻録)
唐崔融遊東林寺詩
　正書無姓名元和十三年二月二十九日曽孫江州
　刺史能重刻(復齊/碑録)
唐興果寺律大德奏公塔碣
　唐白居易撰僧雲臯正書長慶二年閏十月一日建
　武宗時廢宣宗大中八年七月十五日重立(復齋/碑録)
唐題東林寺影空碑隂
　唐李渤撰僧雲臯正書長慶三年三月七日(復齋/碑録)
唐廬山峯頂寺臨壇大德法真碑
　唐李宏慶撰僧雲臯正書長慶三年四月立(復齋/碑録)
唐東林寺律大德熙怡石墳哀誌銘
　唐侯高撰僧雲臯正書長慶四年五月十三日立(復/齋)
　(碑/録)
唐辯石鐘山記
　唐李渤字濟之撰不著書人名氏彭蠡湖之口有石
　鐘酈道元注水經以為水石相薄為鐘音因以得名
　渤遊山中見有卧石叩之其鳴如鐘土人曰此石鐘
　也故為此記以辨之渤時隱居白鹿洞稱白鹿先生
　後官至桂管觀察使太和元年故吏呉文幹刻石在
　湖口鎮(集古/録目)
唐東林大師真堂記
　唐倪匡明書并篆額大和三年(諸道石/刻録)
唐栖霞寺大德玭律師碑
　唐劉軻撰沙門雲臯正書齊餘篆額太和四年七月
　十二日建武宗時廢宣宗大中八年七月二十三日
　再立(復齋/碑録)
唐水閣院律大德齊明和尚碑
　唐鄭素卿撰僧道真行書太和六年三月六日建大
　中八年再立(諸道石/刻録)
唐東林寺德化王重置白氏文集記
　僧匡白記余文真正書倪臣明篆額太和六年八月
　十二日(諸道石/刻録)
唐東林寺白氏文集記
　唐白居易記僧雲臯正書太和九年八月(金石/録)
唐寶稱大律師塔碑
　唐秘書丞史館修撰劉軻撰江州司户㕘軍陳去疾
　書前振武節度㕘謀李庭彦篆額律師江南講僧也
　名智滿陶靖節之九世孫始出家於寶稱寺故以為
　號碑以開成四年立大中八年重建在廬山(集古/録目)
　碑以開成四年四月二十七日建武宗時廢大中八
　年七月二十三日重立(復齋/碑録)
唐曹汾去東林詩
　㑹昌三年七月十三日刻在玭師碑隂(諸道石/刻録)
唐東林寺觀音方丈記
　江夏僧元楚記東夷溟島太𤣥谷冲寂野叟書大中
　六年二月十三日(復齋/碑録)
唐撫州景雲寺上宏和尚石塔碑
　唐白居易撰李克恭正書段全緯篆額大中八年七
　月十五日重立在東林寺(復齋/碑録)
唐隴西子德題名
　大中十年同遊刻石西林寺(諸道石/刻録)
唐東林寺建碑記
　唐張又新撰裴光逺篆額大中十年四月三十日(復/齋)
　(碑/録)
唐復東林寺碑
　唐湖南觀察使潭州刺史崔黯撰散騎常侍柳公權
　書寺在江州先被廢至宣宗時復立碑以大中十一
　年四月立在廬山東林寺(集古/録目)
　㑹昌中被廢大中初黯為江州刺史而復之(集古/録)
唐韋宙施錢再造經藏堂宇題
　大中十二年刻石在東林寺(諸道石/刻録)
唐裴諷題名
　刻在齊朗和尚碑隂大中十四年六月(諸道石/刻録)
唐經藏院碑隂記
　唐撫州刺史蔡京撰正書無名大中十四年五月
南唐重修東林寺記
　韓王知證記孟拱辰分書并篆額昇元六年七月一
　日(復齋/碑録)
南唐太乙真人廟記
　韓王知證記孟拱辰行書并篆額昇元六年七月二
　十九日建(復齋/碑録)
南唐彌勒菩薩上生殿記
　楊弼撰僧慕莊書保大三年二月二十日杜昌業建
　(諸道石/刻録)
南唐太乙觀董真人殿碑
　道士倪少通撰道士鍾德載正書并篆額保大十一
　年十一月(復齋/碑録)
南唐東林寺上方禪師舍利塔記
　彭瀆撰并分書額伊從道正書保大十四年歲次丙
　辰十月庚申建王文秉刻(復齋/碑録)
南唐文宣王廟記(引書/佚)
南唐張靈官記
　徐鉉撰徐鍇書并篆額歲次癸酉上元立(諸道石/刻録)
南唐義門陳氏書堂記
　徐鉉撰徐鍇書并篆額(諸道石/刻録)
　　　池州
　　　　(春秋屬呉戰國屬越後屬楚秦屬彰郡二漢/屬丹陽郡晉屬宣城郡宋齊梁陳隋因之唐)
　　　　(武德四年析宣州置池州貞觀元年州廢永/㤗元年復置後曰池陽郡皇朝因之今縣六)
　　　　(貴池/建德)　(青陽/石埭)　(銅陵/東流)
唐張嶙府君墓誌
　唐韓勵躬撰正書無名貞元十四年十一月十一日
　立在建德縣(復齋/碑録)
(闕/)
　　　　　　并書凡詩五首武陽郡公韋丹詩(缺/)
　　　　四年刻(集古/録目)
　唐崔澣撰(京兆金/石録)
法王和尚塔碑
　僧迥斌撰丘光道書(諸道石/刻録)
　
　
　
　
　
　
　
　
　
　
　
　
　
　
　
　寶刻叢編卷十五
欽定四庫全書
　寶刻叢編卷十六
　　　　　　　　　　　　　宋　陳思　撰
(闕/)
　
　
　
　
　
　
　
　
　
　
　
　寶刻叢編卷十六
欽定四庫全書
　寶刻叢編卷十七
　　　　　　　　　　　　　宋　陳思　撰
(闕/)
　
　
　
　
　
　
　
　
　
　
　
　寶刻叢編卷十七
欽定四庫全書
　寳刻叢編卷十八
　　　　　　　　　　　　　　宋　陳思　撰
　　梓州路
　　　渠州
　　　　(春秋戰國為巴地奈二漢屬巴郡晉初屬巴/郡惠帝分置宕渠郡宋齊屬宕渠郡梁立渠)
　　　　(州西魏立流江郡後周因之隋開皇初郡廢/大業初州廢為宕渠郡唐武德元年曰渠州)
　　　　(天寳元年曰流江郡皇朝因之/今縣三  流江  隣水  隣山)
漢賜豫州刺史馮煥詔
　漢賜豫州刺史馮煥詔安帝元初六年也首云告豫
　州刺史馮煥者漢詔之式如此按馮君車騎將軍緄之父
　緄傳云煥為幽州刺史又有墓闕題云豫州幽州刺
　史馮使君神道　季年豫州境内無盜賊事上谷代
　郡皆幽州部詔有北顧心灰頃屬樂浪之文亦幽州
　也詔中諭其竭心盡慮而使之便宜數上必自豫徙
　幽而賜此詔其石下斷惟存上八字意不能詳考煥
　猶在豫故其前尚稱故官也
漢幽州刺史馮煥神道
　銘云故尚書侍郎河南京令豫州刺史馮使君神道
　按後漢書馮緄傳緄父焕安帝時為幽州刺史而緄
　碑亦云幽州君之元子此字在宕渠緄墓前雙石闕
　上知其為煥闕也(金石/録)
　漢幽州刺史馮煥神道今在渠州馮緄傳云父煥安
　帝時為幽州刺史建光元年卒𨽻釋有元初六年賜
　豫州刺史馮煥詔煥之殘碑有郎中尚書侍五字可
　辨今無所見也(𨽻/釋)
漢馮煥殘碑
　漢馮煥殘碑二十九字其云此鮮卑叛逆則元初六
　年詔除幽州時事也其云䇿書嘉歎賜錢者馮緄傳
　載煥死于獄中帝愍之賜錢十萬當是此事也末有
　永寧二年四字蓋其卒之年月也帝紀書建光元年
　正月幽州刺史馮煥卒　二郡太守討髙句驪穢貊
　不克四月遼東都龎奮承偽璽書殺元蒐太守姚光
　緄傳云焕幽州刺史疾忌奸惡元蒐太守姚光亦失
　人建光元年怨者詐作璽書賜焕光以歐刀下東龎
　奮行刑奮即斬光收煥煥疑詔有異上自頌病死獄
　中建光之元即永寧二年是歲二月改元煥以四月
　終故碑尚用舊年也碑字雖無㡬而皆與史合(𨽻/釋)
漢馮煥殘碑隂
　漢馮煥殘碑隂諸曹吏及帳下司馬武剛司馬十餘
　人其間有貫潁川汝南陳國者皆豫州舊部也(𨽻/釋)
漢車騎將軍馮緄碑
　漢故車騎將軍馮公之碑篆額馮公名緄巴郡宕渠
　人碑云字皇卿而本傳作鴻卿碑云一要金紫十二
　銀艾緄終于廷尉而以將軍題碑首者以金紫之貴
　也緄以永康元年十二月卒(𨽻/釋)
漢馮緄墓六玉碑
　其上有烏三足狐九尾其下則二驢有一人跨其右
　者最下一牛首蜀人謂之雙排六玉碑
　又一碑與六玉碑同一石在馮緄墓道中蜀人謂之
　六物碑其上朱雀而下𤣥武其中没字漫滅也(並𨽻/釋)
漢馮緄墓單排六玉碑
　上有朱雀𤣥武蜀人既以前碑謂雙排而謂此單排
　恐亦是馮緄墓道中
漢是邦雄傑碑
　無名碑以天禄為額其下刻一牛首又有碑上朱雀
　而下𤣥武其中則没字碑也此碑之云是邦峻生雄
　傑峻之上下各闕一字蓋言其山川孕秀也其間有
　晉陽侯苗由彼適梁犍為武陽之句疑其姓楊而家
　犍為也其初云畔羌動干戈州郡無賦發君設貲寳
　當是出家財以禦宼也其中又有君將出征及賔布
　子亦是破賊之事碑今在西州字畫頗類李翊碑(𨽻/續)
漢是邦碑隂没字碑
　没字碑是邦雄傑之隂也與馮緄墓道一碑相類非
　磨滅者朱雀在其上龜蛇在其下(𨽻/續)
漢益州太守城埧碑
　無名碑蜀人謂之城埧碑末有方三百里圍二尺字
　及用人用日數似是記板築事首云肇自軒轅以臻
　于君則紀其族系也游學魯衛師孔氏門鈎深河雒
　綜覽典墳明美其學問也自此厯官皆利缺多敘討
　撃宼攘鳩集散流之事有先零氏羌攻犯及四方㑹
　聚萬有餘人之語司集議以其有謀詔拜益州太守
　餘或句有讀而上下文不相屬矣(𨽻/釋)
漢廣漢屬國侯李翊碑
　碑無額碑云君諱翊字國輔厯五官功曹守察孝為
　郎拜廣漢屬國侯熹平二年卒銘文屬國李侯之語
　知其姓李(復齋/碑録)
漢廣漢屬國侯李翊夫人碑
　廣漢屬國侯夫人碑李翊之配也兩碑今在渠州歐
　趙時皆未出其文云於戲夫人臧侯苗焉蓋夫人之
　姓臧也其後歎辭(缺/)　　　　　　未易曉中有重
　文數句惟其(缺/)　　　　　　再出漢婦人墓銘見
　于文士(缺/)　　　　　刻存于今者獨此一碑爾
唐立魏太尉鄧公神廟碑
　唐邢冊撰正書無名氏長慶四年三月五日立(復齋/碑録)
唐創起歇馬五亭記
　唐南車撰王朏正書并題額開成元年五月二十二
　日(復齋/碑録)
唐隂平縣記
　唐鄭絪撰無書人名氏篆額大中六年五月十八日
　記(復齋/碑録)
唐重陽亭銘
　唐李商隱撰正書無名氏大中八年九月(金石/録)
唐百神堂記
　唐節度吳行魯記正書大字無姓名乾符三年歲寄
　丙申四月二十日記(復齋/碑録)
唐冊贈張丞相順濟王并祭文
　正書無姓名廣明二年歲次辛丑正月庚戌朔十七
　日丙寅立(復齋/碑録)
唐新修順濟王廟記
　正書書撰人姓名缺中和元年十二月記(復齋/碑録)
唐冊贈鄧文衛聖侯勅碑
　唐劍州刺史姚卓狀鄧乾裕書并篆額中和五年八
　月十日立(復齋/碑録)
唐東溪亭詩
　唐劍州節度行軍司馬任侗撰序并詩監軍使
　程山望等和者九人無書人名氏及刻石年月(集/古)
　(錄/目)
梓潼五婦山神廟碑
　在梓潼北四十里(寰宇/記)
九龍堂記
　(諸道石/刻録)
　　利州路
　　　巴州
　　　　(春秋戰國為巴郡秦二漢屬巴郡蜀劉氏分/屬巴西郡晉因之晉宋之間為夷獠所據宋)
　　　　(末始于嶺南立歸化郡齊因之梁又立木門/郡元魏得其地立巴州及太谷郡後復入梁)
　　　　(而太谷廢西魏後周皆立巴州隋開皇初歸/化木門二郡並廢屬巴州大業初州廢置清)
　　　　(化郡唐武德元年曰巴州天寳元年曰清化/郡蜀王氏孟氏因之今縣五  化城  難江)
　　　　(恩陽/通江)　(曽口/)
漢廣漢屬國都尉丁君碑
　廣漢屬國都尉丁君碑威宗元嘉元年立丁君名魴
　字叔河其碑僅有數句成文如云耽樂術藝大雅少
　疇治易韓詩垂意春秋其仕則初為蜀都屬國都尉
　三載功成遷于廣漢立碑者十餘人嚴子修為之首
　(𨽻/釋)
漢巴郡太守張納功德敘
　其前題巴郡太守都亭侯張府君功德敘云君諱納
　字子郎渤海南皮人也又云丙子璽書封都亭侯碑
　無卒𦵏年月其後頗敘述政績而繋以銘詩蓋巴郡
　太守德政碑爾(金石/録)
　巴郡大守都亭侯張府君功德敘靈帝中平五年立
　今在巴州張君名納渤海人碑云立姓定氏應天文
　像蓋謂二十八舎有張宿其不經與栁敏碑同此碑
　乃掾屬李元等為之碑隂各書曹掾之職而不稱故
　吏則是張君在郡之日所立(𨽻/釋)
漢張納碑隂
　張納碑隂題名七十有四人從事及丞則書其字主
　簿掾史並書名蓋一郡之吏也(𨽻/釋)
　益州從事宕渠李元次公等七十四人題名末行云
　中平五年三月上旬書君升台祚承天百福子孫千
　億(復齋/碑録)
唐龍興寺頌
　唐崔璟撰王幼成書開元十五年立(諸道石/刻録)
唐救苦觀世音像銘
　乾元二年正月(諸道石/刻録)
唐立巴郡太守嚴顔廟碑
　唐韋曽撰無書人姓名貞元二十年(諸道石/刻録)
唐羊士諤遊西龕詩
　元和六年并題石壁寒食遊眺二詩(復齋/碑録)
唐刺史喬公郡齋詩
　長慶元年七月(諸道石/刻録)
唐重修嚴顔神廟碑
　唐馮澥撰蒲君宰正書天復五年十月十五日立(復/齋)
　(碑/録)
唐光福寺楠木歌
　唐嚴武史俊作(訪碑/録)
唐古楠行
　唐鮮于詵作(諸道石/刻録)
唐嚴武題龍日寺西龕石壁詩
　行書無姓名(金石/録)
唐㕁昻光福寺詩
　行書無姓名(金石/録)
唐河東薛公布政録
　唐裴寘辭纂述王勛書(諸道石/刻録)
唐南角山記
　唐刺史楊師謀撰在集州即難江縣地唐武德四年
　立集州皇朝熈寧五年州廢來屬
　　　文州
　　　　(春秋戰國及秦屬氐羗地漢屬廣漢郡晉秦/始中立隂平郡西魏立文州及盧化郡後周)
　　　　(因之隋開皇初郡廢大業初州廢屬武都郡/義寧二年立隂平郡唐武德元年曰文州天)
　　　　(寳元年曰隂平郡蜀王氏/孟氏因之今縣一  曲水)
唐􁁜㲙驛記
　正書書撰人姓名缺碑漫滅正書額四字全天寳四
　年立(復齋/碑録)
　
　寳刻叢編卷十八
欽定四庫全書
　寳刻叢編卷十九
　　　　　　　　　　　　　宋　陳思　撰
　　䕫州路
　　　䕫州
　　　　(都督府春秋為庸國之魚邑庸滅屬巴秦及/二漢屬巴南二郡均平六年分屬永寧郡建)
　　　　(安六年劉璋改為巴東郡蜀晉宋齊皆因之/齊兼立巴州梁曰信州後周立總管府隋開)
　　　　(皇初郡廢大業初府廢後置巴東郡唐武德/元年曰信州二年改曰䕫州天寳元年曰雲)
　　　　(安郡蜀五氏陞鎮江軍節度後改/曰寧江今縣二  奉節  巫山)
漢巴官鐵量銘
　漢巴官鐵量銘云巴官永平七年三百五斤第二十
　七前代以永平紀年者凡五漢明帝晉恵帝後魏宣
　武李宻偽蜀王建惟明帝至十八年其他皆無及七
　年者以此知為明帝時物也(金石/錄)
　銘云巴官永平七年三百五斤第二十七此盆色類
　州砂黄魯直石刻云其一曰秦刀巴官三百五十戊
　永平七年第二十七酉余紹興庚午親見之今在巫
　山縣治(資古紹/志錄)
　巴官鐵盆銘十六字顯宗永平七年造建中靖國初
　黄魯直自戎州東歸厥弟叔向攝邑巫山有大鹽盆
　積水堂下以植蓮芡魯直去其泥而識之其文鑄出
　鐵上故雖有發筆而勢不可縱人或指以為篆首行
　惟有一字如已而及最後一字如西而有連筆魯直
　以為前刀而後酉亦謂之秦篆又以斗為戊皆誤也
　(𨽻/續)
　漢巴官鹽量銘銘三行十六字量在巫山舊蓄水種
　蓮建中初山谷濯去汚泥得欵識謂前一行乃秦篆
　曰刀其二曰巴官三百五十戊其末曰永平七年第
　二十七酉當是時歐陽公已下世不及見不得以入
　錄趙德夫雖得以入錄其正考乃云巴官永平七年
　三百五斤第二十七殊失次序無義理余服山谷之
　言多是惟首行以勹為刀金疑是乙量以甲乙名之
　乙次甲其第二量乎次曰巴官三百五十戊巴官巴
　都官量也以戊為戊疑是斗言此量所容三十五石
　耳其最後行曰永平七年第二十七酉按明帝永平
　七年正月二日乙酉至十二月十九日丁酉凡二十
　七酉記此量成于丁酉亦絳老人四百四十五甲子
　之義也余生晚恨不見山谷(集古/後錄)
晉都鄉侯斷碑
　上半不存不知姓名末行有升平二年三月上旬立
　(復齋/碑錄)
唐雜言神女詩
　唐忠州刺史李吉甫撰正書無姓名貞元十四年正
　月二十五日刻(復齋/碑録)
唐題巫山詩
　唐蔡穆撰沈約真行書元和五年十一月(金石/録)
唐神女廟詩
　唐荆南節度判官敬騫撰試左金吾衛兵曹㕘軍沈
　㓜真書元和五年十二月刻在巫山(集古/錄目)
唐白帝城新修祠廟記
　唐馬文約撰戴昇正書并額元和九年立(復齋/碑錄)
唐刺史㕔壁記
　唐劉禹錫撰正書無姓名長慶二年(復齋/碑録)
唐神女廟詩
　唐李貽孫撰正書無名㑹昌五年九月(金石/錄)
唐都督府記
　唐䕫州刺史李貽孫撰繆師愈書其記州之城壘祠
　宇古跡甚備碑以㑹昌五年十一月立(集古/錄目)
　余嘗謂唐世人人工書故其名堙没者不可勝數每
　與君謨歎息于斯也如巨靈該繆師愈今人尚不知
　其姓名况其書乎余以集錄之博僅各得其一爾(集/古)
　(錄/)
唐丘𤣥素神女廟記
　唐䕫州刺史丘𤣥素詩一首無刻石年月(集古/錄目)
後唐重修白帝廟記
　劉綸述并行書篆額長興二年六月記(復齋/碑錄)
前蜀重修水陸院佛殿記
　右拾遺張恂撰(諸道石/刻錄)
白帝廟石笋詩三首
　(諸道石/刻錄)
　　　黔州
　　　　　(春秋屬巴地戰國屬楚秦昭王伐楚取黔中/以屬黔中郡二漢屬武陽郡晉宋齊皆因之)
　　　　　(後不賔服後梁武帝時蠻飾以其地歸附初/立泰州後改曰黔州天寳元年曰黔中郡蜀)
　　　　　(王氏陞武泰軍節度今/縣二  彭水  黔江)
漢孝廉栁敏碑
　碑云君諱敏其先盖五行星仲二十八舎栁宿之精也其說
　可謂怪矣此碑以栁君得姓出于栁宿果何所據哉(金石/録)
　孝亷栁君碑栁君名敏厯五官功曹宕渠令碑以孝
　亷稱之重其行也其父亦因孝廉除郎中碑字雖有
　漫滅考其文意蓋栁君以本初元年再為郡守所舉
　不幸而死後二十三年縣令趙臺念其墓無碑識故
　為立石時靈帝建寧二年也(𨽻/釋)
　孝廉栁敏碑今在黔州𨽻釋云敏嘗為郎中五官功曹
　宕渠令死後二十三年縣令趙臺念其墓無碑識故為
　立石時靈帝建寧二年也余考之不然其以孝廉除郎
　中者敏之父也厯五官功曹宕渠令者敏也其言建寧元
　年趙臺念素白之義其二年十月甲子為君立碑者建寧
　三年也按范曄漢記建寧二年十月庚子晦日有食之逆數
　而上十月無甲子趙德夫金石録識于目録之下云建寧二
　年六月然此碑其稍漫不可識者則十有四字其可識
　者三百十字而十月甲子又特全好無昏舛可信而不疑
　况是年六月一日辛未亦無甲子惟建寧三年十月乃
　正得甲子朔碑所謂其二年者元年之後二年也(集古/後録)
漢栁敏碑隂六玉
　栁敏碑隂其上刻一禽若鳳其下則麟也中有牛首
　銜環兩旁凡六玉其左則瑁圭璧其右則琮璋璜(𨽻/續)
　　　忠州
　　　　(春秋戰國為巴地秦屬巴郡二漢蜀晉宋齊/梁因之梁立臨江郡後周兼立臨州隋開皇)
　　　　(初郡廢大業初州廢屬巴東郡義寧二年復/立臨州唐貞觀八年改曰忠州天寳元年曰)
　　　　(南賔郡前蜀後蜀因之今縣四/臨江  墊江  豐都  南賔)
漢縣三老楊信碑
　縣三老楊信碑石已剥鮮有成章者惟官氏名字俱
　存所云陳留太守則其父祖也其文有蠻夷盜賊及
　奬厲兵甲之句蓋是述其扞宼之績其官惟有官掾
　功曹四字其中有惟兮和平大漢元年之文惟兮歎
　惜之辭和平者威宗之紀年其未云七十有二遭疾
　則其所終之夀也(𨽻/釋)
唐仙都觀王隂二仙翁碑
　唐李䖍之撰施楚玉正書景雲二年正月立(金石/錄)
唐仙都觀王隂二真君碑
　唐薛鏡一撰宇文楚珪正書景雲三年正月立(復齋/碑錄)
唐明皇夢真容詔
　開元中刻(諸道石/刻錄)
唐明皇遊太守康公詩
　唐明皇御製并行書古篆額天寳十三年二月建(復/齋)
　(碑/錄)
唐御製御書詩刻石記
　唐南賔太守康昭逺謹述天寳十三年甲午二月七
　日癸酉建(復齋/碑錄)
唐仙都觀王隂二真君影堂碑
　唐李吉甫撰儲伯陽行書貞元十四年正月立(金石/錄)
唐論土洲記往復書
　唐段文昌撰房式述正書無姓名貞元十七年十一
　月(金石/錄)
唐土洲耆老思舊記
　唐段文昌撰王𤣥同正書貞元十五年記元和十五
　年十二月建(復齋/碑錄)
唐修仙都觀記
　唐段文昌撰李師復正書太和七年正月五日立(復/齋)
　(碑/錄)
唐題仙都觀詩
　唐南卓張次宗作太和八年五月十八日(復齋/碑錄)
唐仙都觀修齋靈感記
　唐段成式撰李騰書咸通四年五月十七日立(復齋/碑錄)
唐扶風公創造仙都觀天尊殿石像記
　唐蹇宗儒撰尹翃正書并題額咸通四年十一月二
　十三日記(復齋/碑錄)
唐仙都觀老君石像記
　唐馮涯撰尹翃正書咸通五年七月五日記(復齋/碑錄)
唐仙都觀新建南樓記
　唐栁駢撰楊珪書咸通三年四月記乾符三年七月
　建(復齋/碑録)
唐仙都觀黄籙齋祥瑞詔
　中和二年(諸道石/刻錄)
前蜀仙都觀石函取經記
　杜光庭撰正書天復七年四月(復齋/碑錄)
後蜀重刻盧潘平聲詩
　泰政五年十月三日楊仁煦以舊本重刻(復齋/碑錄)
　　　萬州
　　　　(春秋戰國為巴地秦二漢屬巴郡建安中分/屬巴東郡晉宋齊皆因之後周立安鄉南都)
　　　　(二郡兼立南州後改安鄉曰萬州南都曰懷/德隋州郡並廢屬巴東郡唐武德二年立南)
　　　　(浦州八年州廢屬䕫州九年復立曰浦州貞/觀八年曰萬州天寳九年曰南浦郡前蜀後)
　　　　(蜀因之今縣二/南浦  武寧)
漢真道冢地碑
　真道冢地碑延熹七年真道以錢八千從真教兄弟市此
　地廣二十二丈其文戒約後世作冢取上方隅但得宿山
　居留不得争訟舎地怖之以天帝誅疾勸之以勉崇孝
　道戒之以不得違犯先人之約字札紊碎不能盡述(𨽻/續)
唐永刺史冉仁才碑
　唐張昌齡序李崇真行書弟子恂書名龍朔三年二
　月十二日立(復齊/碑録)
唐岑先生銘
　唐嚴浚撰正書無姓名乾元三年四月(金石/録)
唐大雲寺岑公石洞志
　唐段文昌撰元和八年十月立在大雲寺(復齋/碑録)
　　　涪州
　　　　(春秋戰國為巴地秦二漢屬巴郡建安二十/一年蜀分立涪陵郡晉因之後廢而復立隋)
　　　　(開皇初又廢屬渝州唐武德元年祈置涪州/天寳元年曰涪陵郡前蜀後蜀因之今縣三)
　　　　(涪陵/武龍)　　(樂温/)
漢廣漢綿竹令王君神道
　建寧元年十月造縣令字作苓漢人淳質文字相近
　者多假借用之如縣令字人所常用而尚假借何也(金石/録)
　廣漢綿竹令王君神道九字微雜篆體綿字作曰下木畧與
　縣字相混故趙氏誤作廣漢縣令而謂其借苓為令也歐
　陽公博收並蓄顧弗深考姓名字畫多有誤讀者德父治
　郡之餘專意金石刻辨證亦甚精確獨此碑為可笑爾(𨽻/釋)
漢劉讓閣道題
　劉讓所題十六字相傳云在蜀中閣道建寧者靈帝
　年號漢碑書犍為之犍皆作楗(𨽻/釋)
　建寧元年十月上旬工楗為武陽劉讓題十六字作
　一行金石録誤以此合之廣漢王君神道
唐相思寺彌勒石像記
　光化三年五月二十一日(後齋/碑録)
　　　恭州
　　　　(古巴子之都戰國為秦所併立巴郡二漢因/之初平六年分巴為二郡以江州為永寧郡)
　　　　(建安六年復為巴郡蜀晉宋齊因之梁兼立/楚州西魏後周因之隋開皇初郡廢改州曰)
　　　　(渝州大業初州廢為巴郡唐武德元年曰渝/州天寳元年曰南平郡蜀王氏孟氏皆因之)
　　　　(皇朝崇寧元年更名今縣/三  三巴  江津  壁山)
晉夜郎太守母稚碑并隂
　晉故寧逺將軍綏蠻䕶軍夜郎太守母府君之神碑
　𨽻額二十字君諱稚字君孫隆安三年嵗運己亥十
　月十五日主簿張熊等立
　碑隂司馬行談指令巴西陳(碑/缺)㕘軍事行夜郎令巴
　西楊玉等題名(復齋/碑録)
晉義熈靈石社日記
　石以二月社日立先鑒傳銘于圮必泰今大篡既正皇
　晉中興西宼有獨盡之勢闗洛有可乗之兆年豐氣和
　物寧其極曠代㝠微復著于今輙抑奉時仰協人㑹飛
　旍命旅廓寧岷夏矣義熈三年二月八日戊申社日記(復齋/碑録)
唐渝州遊仙觀杜法師功德碑
　唐韓太冲撰王義臨書法師諱隱居字貞幹垂拱三
　年立(復齋/碑録)
唐張萱靈石碑
　天寳十五載正月(下上碑並諸/道石刻録)
唐王昇靈石碑
　乾元三年二月
唐郭英幹靈石碑
　廣德二年二月
唐楊冕靈石頌
　大厯四年正月
唐李全靈石詩
　大厯十年正月
唐任超靈石碑
　建中四年正月
唐賀若公靈石碑
　温從撰太和七年二月
唐陳君從靈石銘
　陳憲撰㑹昌四年
唐牟崇厚靈石銘
　張孟撰大順元年二月
唐張武題記
　景福元年三月二日
唐牟知猷靈石詩
　景福元年三月十日
　　　梁山軍
　　　　(皇朝開寳三年以石氏/屯田務立縣一  梁山)
漢都鄉孝子嚴舉碑
　都鄉孝子嚴舉碑崇七尺其二分之下横有裂文近
　歲出梁山軍所傳者皆至裂文止石理皴剥文意間
　斷不知其尚有闕遺也予再得之始是全碑嚴舉姓
　名甚分明其碑有文有頌又有辭曰十六句蓋嚴舉
　之父仕至郡守三女無男以舉為後舉能和顔奉親
　送終盡孝母氏年老事繼若真德刑州里官表門閭
　弟子共為立碑又有數行載邑官甄表之因顓稱其
　為父行喪服制踰禮延熹之七年也(𨽻/續)
漢嚴舉碑隂
　碑云丞廣漢屬國王杜字文拒右尉楗為南安周位
　字恵照三十六人題名多稱弟子者(復齋/碑錄)
漢謁者北屯司馬左都侯沈府君神道
漢交阯都尉沈君神道
　交阯都尉沈君二神道其上各刻朱雀其形相向知
　此蓋是一人猶王稚子闕盡書其所厯官也其下又
　刻龜蛇虎首所畫甚工此字及馮煥王稚子闕皆是
　八分書張懷瓘所謂作威投㦸騰氣揚波者也(𨽻/釋)
　　　雲安軍
　　　　(開寳六年以䕫州雲安/縣置軍縣一  雲安)
漢鄭子真宅舎殘碑
　鄭子真宅舎殘碑所存其上十數字餘石碎矣首云
　所居宅舍一區直百萬繼云故鄭子真地中起舎一
　區七萬凡宅舎十有二區其次有辭語有歲月云平
　四年上存四㸃必熹平也(𨽻/釋)
漢金廣延母徐氏紀産碑
　金廣延母徐氏紀産碑其辭云光和元年五月中旬金
　廣延母自傷紀考姓徐氏元初産永夀元年出門託軀
　金掾李本自此之後其石半滅所存者其下段爾徐氏
　歸于李本有男曰恭字子肅早終故立從孫廣延為後
　廣延弱冠而仕又復不禄碑云廣延年十八娶婦徐氏
　子肅亦有年十八字而闕其下文當亦是載其婚聘子
　肅殘碑亦有妻字可證此碑字子肅之上有兩字不甚
　明上一字髣髴是恭其下頗類成字但漢人無二名而
　舎恭有墓闕及殘碑皆云恭字子肅可以証廣延之子字
　子肅者即金恭也但恭之下多一字所不可曉(𨽻/釋)
漢鉅鹿太守金君闕
　鉅鹿太守金君闕七字今在蜀道不知其人也(𨽻/釋)
漢處士金恭闕
　處士金恭字子六字子下一字惟存一筆以墓碣及
　金廣延母碑㕘之知其字子肅也此石圭首甚銳其
　上刻三足烏其次横刻此數字其下有一人執扇而
　乗馬兩旁有螭銜環近歲出于雲安軍土中(𨽻/釋)
漢金恭碑
　金恭碑其石剥缺殘章少有可認者金掾李本即其
　父也二弟曰廣延曰雍直其母徐氏有紀貲産碑(𨽻/釋)
唐楊雲外尊師碑
　杜光庭撰在雲昇宫(復齋/碑録)
　　福建路
　　　福州
　　　　　(大都督府春秋為七閩地秦為閩中郡漢武/帝為治縣屬㑹稽郡東漢因之吳分屬建安)
　　　　　(郡晉太康三年立晉安郡宋齊因之陳兼立/閩州後改曰豐州隋平陳郡廢改州曰泉州)
　　　　　(大業初州廢立建安郡唐武德元年曰泉州/景雲二年曰閩州開元十三年改今名天寳)
　　　　　(元年曰長樂郡後陞威武軍節度唐末為閩/王氏所據石晉時入吳越後周改彰武軍皇)
　　　　　(朝太平興國二年復曰威武軍今縣十二江/閩縣  候官  福清  懷安  長溪  連)
　　　　　(古田/閩清)　(長樂/羅源)　(永福/寧德)
觀音寺古篆
　篆書十字在福州永㤗縣觀音院後山上閩人黄孝立為
　子說曰山無名而甚髙峻石皆頑無復鐫刻之迹如人以手
　指畫泥而成文文隨圓石之形環布之孝立嘗至廣州
　見南蕃人以夷法事天日夕拜金書字圖號天篆者
　視其與此正同然不能考也今世人亦有以道家之言
　譯之者曰勤道守三一中有不死術亦莫得而詳焉(集古/録)
　無名書凡十字體如篆籕其文非字書所有在福州永泰
　縣觀音院後山上如以手指書石而為之非人迹也(集古/録日)
唐東山愛同寺懷道闍梨碑
　唐括州刺史李邕撰并書闍梨姓陳氏為福州愛同
　寺僧碑以開元二十五年七月立(集古/録目)
大乗愛同之寺
　唐李邕書(諸道石/刻録)
唐般若臺題
　唐李陽冰篆大厯七年立(金石/録)
　在神光寺石壁上大字二十四字著作郎兼監察御
　史李貢造(諸道石/刻録)
唐東山懷一律師碑
　唐皇甫政撰褚長文正書丘悌篆額貞元八年四月
　十五日立(復齋/碑録)
唐愛同寺西院大律師碑
　唐劉太真撰于頔書貞元八年立(諸道石/刻錄)
唐貞元無垢浄光㙮銘
　唐庾承宣撰無書人名氏篆額貞元十五年四月立
　(諸道石/刻錄)
唐東山愛同兩寺義食堂畫壁記
　唐馮審撰顔顒書篆額元和四年立(諸道石/刻錄)
唐毬場山亭記
　唐馮審撰分書無姓名篆額元和八年立(復齋/碑錄)
唐聖泉寺法華院記
　唐劉軻撰太和四年立碑三靣皆刻字(諸道石/刻錄)
唐新造上生院記
　唐李貽孫撰正書無名大中六年四月十三日立在
　神光寺(復齋/碑錄)
唐毬場山亭二十詠并序
　唐福州刺史裴次元作大中十年刻(諸道石/刻錄)
唐閩遷新社記
　唐攝館驛廵官前進士濮陽宁撰書為八分不著名
　氏福州刺史楊君(碑不/著名)改立新社稷風雨壇遂記其
　壇壝室宇之制碑以大中十年十一月立(集古/錄目)
　其辭云大中十年夏六月闗西公命遷社于州城凡
　築四壇壇社稷其廣倍丈有五尺其髙倍尺有五寸
　主以石壇風師廣丈有五尺髙尺有五寸壇雨師廣
　丈而髙尺云文字古雅甚可愛嗚呼唐之禮樂盛矣
　其遺文有足采焉州縣社稷有主見于此記蓋大中
　時其禮猶在也按唐書楊發自蘓州刺史為福建觀
　察使至大中十二年遷嶺南節度以歲月推之闗西
　公者楊發也(集古/錄)
唐九峯鎮國禪院額
　唐栁公權書咸通二年八月八日題閩中記云在懷
　安縣北(諸道石/刻錄)
唐建天王堂記
　唐盧標撰咸通七年立(諸道石/刻錄)
唐神光寺碑
　唐李勲撰盧元書并篆額咸通八年十二月立閩中
　記云神光寺在城内烏石山正西(諸道石/刻錄)
唐定光塔記
　唐黄滔撰進士劉瑊書并篆額天祐二年立(諸道石/刻録)
唐南澗寺石像記
　唐四門助教歐陽詹撰(諸道石/刻録)
晉尊勝經幢
　李紹元書天福九年立(諸道石/刻錄)
後周尊勝經幢并記
　僧文琠記顯德三年立(諸道石/刻録)
後周外湯院置田記
　大德亞山髙述顯德六年十一月立(諸道石/刻錄)
漳州故羅漢禪師碑
　張廣撰僧匡政書閩王昶通文元年建(諸道石/刻錄)
閩忠懿王德政碑
　于競撰(諸道石/刻錄)
大溈延聖禪師碑
　崔𦙍撰(諸道石/刻錄)
　　　建州
　　　　(春秋為七閩地戰國為越人所居秦屬閩中/郡二漢屬㑹稽郡吳永安三年分置建安郡)
　　　　(晉宋齊梁因之陳屬閩州後屬豐州隋平陳/郡廢屬泉州大業初州廢屬建安郡唐武德)
　　　　(四年立建州天寳元年曰建安郡唐末為閩/王氏所有陞鎮武軍節度石晉時入南唐改)
　　　　(永安軍又改忠義軍後降軍事皇朝端拱元/年陞建寧軍今縣七  建安  歐寧  建陽)
　　　　(浦城/閩𨽻)　(崇安/松溪)
唐黄畬廟記
　唐吳安世撰并正書廣德二年六月初三日記(復齋/碑録)
　　　泉州
　　　　(春秋為七閩地戰國為越人所居秦屬閩中/郡漢屬閩越國後及東漢屬㑹稽郡吳屬建)
　　　　(安郡晉屬晉安郡宋齊因之後置南安郡隋/平陳郡廢屬泉州唐初亦屬焉聖厯二年立)
　　　　(武榮州三年廢乆視元年復置景雲二年更/名天寳元年曰清源郡唐末為閩王氏所有)
　　　　(石晉時附于南唐陞清源軍節度皇朝太平/興國三年改平海軍今縣七  晉江  南安)
　　　　(同安/清溪)　(恵安/德化)　(永春/)
唐三公亭記
　唐四門助教歐陽詹撰在東湖(諸道石/刻錄)
　　廣南東路
　　　廣州
　　　　(都督府古蠻夷之地春秋戰國為百越秦立/南海郡二漢因之建安十五年兼立交州吳)
　　　　(永安六年分立廣州晉宋齊梁陳因之隋平/陳郡廢仁夀元年曰番州大業初州廢復立)
　　　　(南海郡唐武德四年平蕭銑立廣州天寳元/年曰南海郡後建清海軍節度五代為南漢)
　　　　(劉氏所據皇朝開寳四年收復今縣七莞南/海  番禺  清逺  増城  懷集  東)
　　　　(新㑹/)
梁羅浮山銘
　梁廣州刺史河東王蕭(缺/)撰㕘軍蕭世貞書中大同
　元年立(集古/錄目)
唐貪泉銘
　唐南海别駕陳元伯撰嶺南黜陟判官薛希昌倒薤
　篆書天寳五年四月立(集古/録目)
唐張九章祭南海册
　天寳十載三月刻(復齋/碑録)
唐南海廣利王神廟碑
　唐袁州刺史韓愈撰循州刺史陳諫書并篆額元和
　十二年廣州刺史孔戣重修南海神祠以十五年十
　月立此碑在南海廟中(集古/録目)
　　　韶州
　　　　(春秋為百越地戰國屬楚秦屬南海郡二漢/屬桂陽郡吳甘露元年分立始興郡晉因之)
　　　　(宋改曰廣興郡齊復曰始興梁陳因之隋平/陳郡廢屬廣州唐武德四年平蕭銑立番州)
　　　　(尋改為東衡州貞觀元年更今名天寳元年/曰始興郡唐為盧光稠所據後入南漢今縣)
　　　　(五/昌)　(曲江/仁化)　(翁源/建福)　(樂/)
漢周府君碑
　漢𨽻不著書撰人名氏韶州圖經云郭蒼撰初桂陽
　有瀧水人患其險太守下邳周憬字君光頽山鑿石
　以通之延熹三年故吏區祉刻石以紀功并祉等故
　吏題名者三十二人在韶州樂昌縣昌樂瀧上周君
　廟中(集古/録目)
　按韶州圖經云後漢桂陽太守周府君廟在樂昌縣
　西一百一十八里武溪上武溪驚湍激石流數百里
　昔馬援南征其門人爰寄生善吹笛援為作歌和之
　名曰武溪深其辭曰滔滔武溪一何深鳥飛不渡獸
　不能臨嗟哉武溪何毒淫周使君開此溪下合真水
　桂陽人便之為立廟刻石又云碑在廟中郭蒼文今
　碑文磨滅云府君字君光而名已訛缺不可辨圖經
　但云周使君亦不著其名後漢書又無傳遂不知為
　何人也按武水源出郴州臨武縣鸕鷀石南流三百
　里入桂陽而桂陽真水梨溪盧溪曹溪諸水皆與武
　水合流其人謂水湍浚為瀧韓退之詩云南下樂昌
　瀧即此詩也碑首題云神漢者如唐人云聖唐爾蓋
　當時已為此語而史傳他書無之獨見于此碑也
　余初得前本恨其名遂磨滅後有國子監直講劉仲
　章者因出其碑而為余言前為樂昌令因道府君事
　云名憬問其何以見之云碑刻雖闕尚可識也乃以
　此碑并隂遺余蓋前本特摸者不工爾(並集/古録)
　神漢桂陽太守周府君功勲之紀銘𨽻額周君名憬
　自固始相為桂陽守碑云熹平三年歲在攝提仲冬
　之月曲紅長區祉與邑子故吏建碑于隴上蓋靈帝
　甲寅年也兹水發源三禽山千渠萬澮下湊六瀧舟
　楫過之若奔車失轡狂牛無縻䘮寳玩流象犀積有
　日矣周君思夏后龍門之績感李水離堆之事排治
　湍梗人得利涉故紀其功勲銘辭全逼騷雅有瓠子
　歌遺意韓退之詩云南下樂昌瀧險惡不可狀者即
　謂此也樂史寰宇記云瀧上有太守周昕廟今碑在
　韶州張九齡廟中其名尚隱隱可辨蓋憬字也予嘗
　侍親庭嶺留英州其郡東亦有瀧問之云彼處壤沃
　宜稻而山甚髙峭僅有烏道負擔者不可下土人斬
　竹為簰以器貯米置其上俟雨至澗道隨飛瀑魚貫
　而下注于深潭入水底始再出碎于石者什五六謂
　之瀧如此(𨽻/釋)
漢周憬碑隂
　周憬碑隂宰曲紅者一人貫曲紅者十六人熊君碑
　亦同兩漢書皆作曲江諸家圮里書皆云水流屈曲
　故曰曲江惟水經云縣昔號曲紅山之名也前書工
　女大功皆不同州紅字未知水經何所據也(𨽻/釋)
唐東果寺能大師碑
　唐武平一撰正書無姓名開元七年立(諸道石/刻録)
唐張九齡贈司徒告
　建中元年(諸道石/刻録)
唐中書令張曲江碑
　唐廣州刺史嶺南節度使徐浩撰并書曲江名九齡
　字子夀一字傳物韶州曲江人開元中官至中書令
　罷為尚書右丞相貶荆州長史諡曰文獻碑以大厯
　中書撰長慶三年刻石(集古/録目)
唐張九臯碑
　唐工部尚書蕭昕撰九臯孫曹州刺史仲方書九
　范陽人仕至殿中監以長慶三年立(集古/録目)
　　　潮州
　　　　(春秋為七閩地/郡漢屬南越後)　(國為越人所居秦屬/東漢屬南海晉屬東)　(海/郡)
　　　　(安帝分立義安郡宋齊以後因之梁立楊州/改曰瀛州及陳時州廢隋平陳郡廢立潮州)
　　　　(大業初州廢復/州天寳元年曰)　(義安郡唐武德五年曰潮/陽郡五代為南漢所有今)
　　　　(縣二潮海/陽    陽)
唐大顛禪師壁記
　大顛名寳通壁記厯敘其所居并退之請大顛三書
　皆國初重刻無書人名氏(集古/録目)
　　　連州
　　　　(春秋為百蠻戰國屬楚秦屬長沙郡漢屬桂/陽郡漢晉屬始興郡宋明帝立宋安郡後廢)
　　　　(屬廣興郡齊復屬始興郡梁立陽山郡隋平/陳郡廢置建州大業初州廢置熈平郡唐武)
　　　　(德四年平蕭銑立連州天寳元年曰連山郡/唐末為楚馬氏所有後入南漢今縣三  桂)
　　　　(陽山山陽/連)
梁静福山廖先生碑
　先生姓冲字清虚梁中大同年居此山唐連州刺史
　蔣珍立此碑(集古/録目)
唐真女峽楞伽臺置寺勅
　大厯六年十一月(諸道石/刻録)
唐放生池銘
　天寳元年四月二十一日刺史蔣防立(復齋/碑録)
　　　端州
　　　　(古百越地秦屬南海郡二漢吳晉屬蒼梧郡/宋齊屬南海陳立髙要郡隋平陳郡廢立端)
　　　　(州大業初州廢立信安郡唐武德元年曰端/州天寳元年曰髙要郡五代為南漢所有皇)
　　　　(朝建中靖國元年陞興慶軍/節度今縣二  髙要  四㑹)
唐石室記
　唐李邕撰不著書人名氏考其筆跡似張庭珪書疑
　張庭珪所書也(集古/録)
　唐李邕撰并書端州刺史畢守恭與僚佐遊于石室
　為此記以開元十五年正月立(集古/録目)
　李北海端州石室記樂史所謂嵩臺在髙要縣北五
　里李邕有記即此記也按南越志髙要有石室自生
　風煙南北二門狀如人巧人以為神仙都因名嵩臺
　焉記無書人名氏歐陽公疑為張庭珪書(集古/後録)
唐石室題名
　唐端州司馬李紳長慶四年遊石室題名(集古/録目)
　端州石室李紳題名云長慶四年二月自户部侍郎
　貶官至此嗟夫黨議之興君子窮也初紳為翰林學
　士與李德裕元稹號三俊李逢吉中傷元稹擯德裕
　引相牛僧孺立黨相軋又用八闗十六子之計必于
　陷紳㑹穆宗上賔逢吉言于新天子曰紳嘗不利于
　陛遂自户部貶端州司馬牛李之憾益甚縉紳之禍
　四十年不解嗟夫余念之悲恨數日(集古/後録)
唐石室題名
　魏元忠書(諸道石/刻録)
　　　新州
　　　　(古百越之地秦屬南海郡二漢屬合浦郡晉/屬蒼梧郡穆帝分立新寧郡宋齊因之梁立)
　　　　(新州隋平陳郡廢大業初州廢屬信安郡唐/武德四年平蕭銑立新州天寳元年曰新昌)
　　　　(郡後改曰新興五代為南/漢所有今縣一  新興)
唐新興縣令光燕客清德碑
　唐閻朝隱撰王麟行書景龍二年戊申九月十七日
　建(復齋/碑録)
　　　康州
　　　　(古百越地秦屬南海郡二漢吳晉屬蒼梧郡/穆帝分立晉康郡宋以後因之梁又立開陽)
　　　　(平原羅陽等郡隋平陳郡俱廢屬端龍二州/大業初屬信安永熈二郡唐武德四年立龍)
　　　　(州六年立康州天寳元年康州曰晉康郡龍/州曰開陽郡五代為南漢所有皇朝開寳五)
　　　　(年廢康州入端州尋獲立六年廢龍/州入晉康郡今縣二  端溪  瀧水)
唐新修龍母廟樓碑
　唐李景休撰郭齊正書太和六年正月一日記(復齋/碑録)
　　　英州
　　　　(古越地戰國屬楚秦屬南海郡二漢屬桂陽/郡吳屬始興郡晉宋以後因之梁又立衡州)
　　　　(及陽山郡隋平陳郡廢後改州曰涯州開皇/二十年州廢屬廣州唐因之五代時南漢立)
　　　　(英州今縣二/直陽  滄光)
唐南巖亭記并到難篇
　唐李蕃撰不著書人名氏湞陽縣南山巖上有石室
　縣令侯著因之以立亭故以為名
唐果業寺開洞谷記
　唐元傑撰不著書人名氏湞陽果業寺之東有石洞谷嘗
　有方士學道于其中其石座丹竈猶存歲乆荒廢無復有
　跡傑與寺僧智㨗復開其路以元和十一年立此記(集古/録目)
　　廣南西路
　　　静江府
　　　　(都督府古百越之地戰國屬楚秦屬桂林郡/二漢屬零陵蒼梧二郡吳甘露元年立始安)
　　　　(郡晉因之宋明帝改為始建國齊復曰始安/郡梁兼立桂州隋平陳郡廢大業初州廢復)
　　　　(為始安郡唐武德四年平蕭銑立桂州天寳/元年曰始安郡唐末陞静江軍節度為楚馬)
　　　　(氏所有後入南漢今縣十福臨桂仁興安寧/靈川  陽朔  茘浦  永    修    義)
　　　　(理定/古縣)
唐平蠻頌
　唐韓雲卿撰韓秀實分書李陽冰篆額大厯十二年
　立(諸道石/刻録)
　按西原蠻在唐為邊患乆矣自肅宗至德以來百
　餘年間諸蠻更相雄長乍服乍叛攻桂管十八州
　所至焚廬舍掠士女元道州所謂城池井邑但生
　荒草登髙極望不見人烟蓋實録也今此碑所序
　大厯十一年賊帥潘長安偽稱南安王誘脅夷蠻
　連跨州邑南距雕題交趾西控昆明夜郎北泊黔巫
　衡湘毒如彼其廣天子命隴西縣男昌巙持節招討
　擒獲元惡并其將卒八十四人生獻闕下其俘虜二
　十餘萬並給耕牛種糧令還舊居勛烈如此之著其
　列傳俱闕而不書歐趙集古金石之文又偶不得此
　碑入錄鄉非事著于碑而碑録于余其遂無聞矣(集/古)
　(録/後)
唐新步虚詞十九首
　茅山𤣥静先生門人朝議郎守太府卿韋渠牟撰貞
　　元十七年立字畫清勁(諸道石/刻録)
唐新開隱山六洞記
　唐都防禦判官侍御史内供奉吳武陵撰防禦衙推
　韓方明八分書并篆額李渤遊于州之西山其溪谷
　潭洞皆人所未嘗至者遂名之曰隱山搆亭榭于其
　上以寳厯元年八月立此記(集古/録目)
唐隱山六洞記
　唐韋宗卿撰李方古書寳厯元年(諸道石/刻録)
唐杜鵑花詩二首
　唐張濬及嶺南節度使劉宗龜唱和杜鵑花詩二首
　前監察御史張巖書乾寧元年刻(集古/録目)
唐新修堯舜二祠祭器記
　唐趙觀又撰顔起正書并篆額乾寧五年八月十五
　日建(復齋/碑録)
𤣥元綸言
　(諸道石/刻錄)
　　　容州
　　　　(都督府古百越之地秦屬象郡漢屬南越後/及東漢屬合浦郡晉宋以後因之隋為合浦)
　　　　(永平二郡唐武德四年平蕭銑立銅州貞觀/八年改為容州天寳元年曰普寧郡五代為)
　　　　(南漢所有陞為寧逺軍節度皇朝開寳五年/廢繡禺順三州入焉今縣三  晉寧  北流)
　　　　(陸川/)
唐景星寺碑
　唐容州都督盧藏用撰并分書篆額開元四年立(諸/道)
　(石刻/錄)
唐元結德政碑
　唐大厯中立(諸道石/刻録)
　　　梧州
　　　　(古百越之地秦屬桂林郡/蒼梧郡東漢建安八年)　　　　　(此立/  十)
　　　　(五年徙治番禺晉宋/平陳郡廢屬封州)　　　　　(唐梧郡隋/  武德四)
　　　　(年平蕭銑立梧有後入南漢曰蒼梧郡五梧/代為楚馬氏所          今縣一缺蒼)
唐水泉銘
　唐大厯間容州刺史元結撰貞元十二年正月十六
　日章武重修并書(復齋/碑録)
　　　栁州
　　　　(古百越之地秦以後北里與象州同唐平蕭/銑立昆州是年改曰南昆州貞觀八年又以)
　　　　(地當栁星更名天寳元年曰龍城郡五代為/南漢所有今縣三  馬平  洛容  栁城)
唐栁州山水記
　唐栁宗元撰元和十年立(諸道石/刻錄)
唐重復大雲寺記
　唐栁宗元撰正書無名篆額憲宗時立(復齋/碑録)
唐羅池廟碑
　唐吏部侍郎韓愈撰中書舎人沈傳師書栁州刺史
　栁宗元死而為神州人立廟于羅池碑以長慶元年
　正月立(集古/錄目)
唐栁州并銘
　唐栁宗元撰沈傳師書長慶三年立字畫頗不工疑
　後人偽為然以子厚集本校之不同者數字此本為
　善又恐工人摸刻不甚精好爾(金石/録)
　寳刻叢編卷十九
欽定四庫全書
　寳刻叢編卷二十
　　　　　　　　　　　　　宋　陳思　撰
　　諸書所錄刻石地里未詳
　　　西漢石刻
鄭三益闕銘
　武帝建元二年自劉聰後屢以建元紀年此銘字畫
　非晉以後人書(金石/録)
尉府靈壁甎文(金石録作/陽朔塼字)
　陽朔塼字云尉府壺壁陽朔四年正朔始造設已所
　行字畫竒古西漢文字世不多有此字完好可喜然
　所謂尉府壺壁又云已所行者莫曉其為何等語(金/石)
　(録/)
　尉府靈壁甎文四行十二字成帝陽朔四年造西漢
　字見于彛器者皆是篆文此甎分行作棊局大眼數
　字畧有𨽻體與㑹稽路都尉闕頗相似趙德夫云士
　大夫考正前代遺事其失常在好竒孔子曰君子於
　其所不知蓋闕如也予謂建元名年不止西都有之
　鄭三益闕全是晉人筆札趙乃定為武帝時碑深誤
　後學闕如之戒若何資州重刻燕然銘自竇憲之後
　誰曽再登此山若當時椎拓者無縁留到今日兼東
　都之初石刻未如此齊整一見可知其偽(𨽻/續)
　　　東漢石刻
路君闕銘二
　其一云㑹稽東部都尉路君闕永平八年四月十四
　日庚申造其一云君故豫州刺史温令元城令公車
　司馬令開陽令謁者議郎徴試博士路君不知為何
　人按漢書志建武六年省諸郡都尉惟邊郡往往有
　之豈㑹稽邊海故置此官歟又任延嘗為㑹稽西部
　都尉而此云東部疑當時㑹稽分東西部各置都尉
　史不載爾(金石/録)
　㑹稽東部都尉路君闕明帝永平八年造東都冢墓
　間石刻傳于後世者自此始趙氏云建武中省諸郡
　都尉惟邊郡有之豈㑹稽邊海故置此官歟任延嘗
　為㑹稽西部都尉而此云東部疑㑹稽分東西各置
　都尉史不載爾予按衡方碑亦嘗為㑹稽東部都尉
　乃成宗之時則東都蓋有此官未嘗併省范史雖不
　具載而他書亦可稽據
　豫州刺史路君二闕前闕七行二十七字書其所厯
　豫州刺史至徴試博士凡八官後闕亦七行二十一
　字云㑹稽東部都尉路君闕其次書造闕年月日永
　平之八年也字畫兼用篆體前闕人物之後小字一
　行却是𨽻文豫州前後各一人執杖負劍嚮字立東
　部之前亦一人執杖負劍又有一人正面立腰下垂
　佩兩手各有所執末亦一人執杖負劍而其前又有
　一人側面嚮字立手中亦有所執蓋是墓前雙闕如
　王稚子髙貫方之類但二闕無姓名此其異爾(並𨽻/續)
延年益夀椁題字
　延年益夀椁文三行十八字今在蜀中安帝永初七
　年造謂之萬歲延年益夀椁當是夀家中所刻如梁
　相孔耽碑之類建初中曹叔文汝伯寧甎皆有萬歲
　舍之文恐彼亦是夀藏之物(𨽻/續)
孝子董蒲闕
　孝子董蒲闕其中刻一禽頗大兩旁各一獸啣環佩
　之屬甚類處士金恭闕禽之下横書七行云孝子澄
　鄉宜利里董蒲亦與金恭闕相類禽之右有一行云
　永寧二年三月辛巳朔十一日辛夘掾李純有秩張
　成其間數字難辨此闕先書年月朔日又有掾史姓
　名于墓門之闕不同必董君孝行著聞官為甄表而
　立此闕二獸不見下體恐所刋文辭或在其下(𨽻/續)
馮君開道碑
　馮君開道碑成宗和平元年刻凡六十九字紀其披
　山開道人民歡恱之利末有曹史孔固三人題名(𨽻/續)
益州太守無名碑(并隂/)
　益州太守碑以朱爵為額龜蛇為趺龍虎衘璧在其
　兩旁一崇碑也首云永夀元年三月十九日益州太
　守某君卒其姓獨漫滅或有謂之馮君者豈予所藏
　偶不明邪碑之左有功曹掾故吏題名四十八人皆
　屬邑建伶牧靡梇棟滇池榖昌俞元之人也僅有王
　李數姓可辨名字皆不具矣(𨽻/釋)
　益州太守碑隂有牧靡故吏三人題名在趺之右此
　碑刻五玉三獸下有牛首蜀中漢碑如是者有栁敏
　碑隂馮緄墓道雙排六玉碑又有單排六玉碑于此
　凡四(𨽻/釋)
張休崖涘銘
　唐磨崖隂路銘四言十四句成宗延熹二年三月刻
　末有張休姓名姑以名其碑其文謂此山髙擬太山
　險比劍道上㫝彼蒼相去能㡬行人過兹鮮不垂涕
　十數年前藏碑者得之蜀人今尤延之李仲南家有
　之(𨽻/續)
封丘令王元賞碑
　𨽻書不著書撰人名氏碑以延熹四年立王君嘗為
　封丘令辟司空府元賞其字也碑已漫滅元賞之名
　及其鄉里皆不可見故以其字稱之(集古/録目)
　碑云君諱某字元賞御史君之孫茂材君之子也厯
　秦及漢有國有家宰相牧守踵武相襲又云郡察孝
　廉郎中謁者菀陵丞封丘令母憂去官服祥辟司空
　府延熹四年五月辛酉遭命而終其文字磨滅隱隱
　可見者如此其名既亡又不序其姓惟其銘云於惟
　王君以此知其姓王爾(集古/録)
　其姓名已殘缺所可見者字元賞而已碑云察舉亷
　郎謁者考工菀陵葉封丘令而銘文亦有撫臨三國
　之語歐公集古録云為菀陵丞者蓋誤以葉字為丞
　爾碑隂載門生姓名有云右奔喪右斬杖三年者(金/石)
　(録/)
　封丘令王元賔碑𨽻額兩行所存其下令碑二字歐
　趙皆以為王元賞予所得者却是元賔字畫分明非
　是測度其名彷彿是紹一碑之中不可識者纔數字
　王君以察孝亷為郎謁者故銘詩云宿衛帝側嘗宰
　菀陵葉封丘三城故云王用錫命撫臨三國以延熹
　四年卒(𨽻/續)
封丘令王元賔碑隂
　王元賔碑隂四横稱故吏者四人有名字郡邑者十
　數人餘皆凋落不備其中有立碑錢各五百之文又
　有右奔喪右斬杖三年之文歐趙有其碑而亡其名
　碑云門徒雨集盛于洙泗故衰杖過禮等于事父惜
　乎碑石淪碎姓名不能盡見歐云碑有錢各五百字
　似是修廟人所記其可見者濟隂定陶蔡顥子盛山
　隂金鄉張諺季德又時有故吏字不知為何人祠廟
　按此碑既有故吏又有奔喪斬杖之文謂之修廟人
　題名非也成宗延熹四年立(並𨽻/續)
蒼頡廟人名
　延熹五年正月立歐陽公集古録云此碑有蓮匀左
　鄉有秩池陽左鄉有秩池陽集水有秩皆不知是何
　名號又有夏陽侯長祋祤侯長則是縣吏之名其字
　畫不甚精又無事實可考姑疑其名號以俟知者爾
　按前漢書張敞以鄉有秩補太守卒史後漢書百官
　志鄉置有秩三老游徼本注曰有秩郡所署秩百石
　掌一鄉人注引漢官曰鄉户五千則置有秩風俗通
　曰秩則田間大夫言其官裁有秩爾然則有秩蓋亦
　鄉吏名也(金石/録)
平輿令薛君碑
　碑云惟延熹六年春二月平輿令薛君卒嗚呼哀哉
　吏民其咨咨君之德廼建碑石于墓之側其後有銘
　三百餘言敘述甚詳惟不載其名字世系故莫得而
　考焉(金石/録)
　漢故平輿令薛君碑𨽻額前有敘凡三十六字大畧
　云平輿以延熹六年二月卒吏民咨其德建碑于墓
　之側次有銘詩三百四言文雖無缺而不書其名字
　其云我君肇祖廼侯于薛者謂夏之車正奚仲也(𨽻/續)
蒼頡廟碑
　文字殘缺其畧可辨者有云蒼頡天生德于大聖四
　目靈光為百王作憲而其銘曰穆穆聖蒼知為蒼頡
　碑也考其歲月蓋熹平六年立(金石/録)
右侍無名人墓闕
　漢右侍之墓五字藏碑者宣和間中分為兩黏􁛑作
　帙漢官有左右署侍郎漢人題闕作碑多省文如郭
　仲竒為北軍中侯而碑中省其北字髙頥作北部府
　丞而題闕省其部字馮緄之右郎中署字于文亦省
　此侍字之下必有漫滅之文為貼碑者所翦其左有
　光和三年四小字(𨽻/續)
种氏石虎刻字
　种氏石虎刻字光和七年四月五日己丑孝子种覽
　元博所造趙氏得漢代兩墓石獸膞上字宗資(天禄/辟邪)
　是篆文州輔二獸所刻予訪之未獲(𨽻/續)
仲秋下旬碑
　無名碑字畫清逸頗類故吏所立劉寛碑但石損字
　缺所餘無㡬其云紀涒者歲在涒灘也仲秋下旬粤
　曰辛者其所終之月日也又云辭病不降淹瘵累載
　知其乆苦沉疴也銘云爰兹衰微三命縮嬴知其常
　選貢也又云背爾嬪儷孤嗣禪窮知其有妻孥也(𨽻/釋)
頻陽令宋君殘碑
　漢故頻陽令宋君表其篆額兩行獨不殘缺碑十行
　行有七字惟聖賢之胄丕聞休聲朝廷咨謀來歸靈
　宇數句成文趙氏所藏者亦是殘碑恐不至如斯之
　鮮也額之左有令丞簿尉五人題名乃本朝官制其
　右有文云後漢頻陽令宋君碑記其辭云宋君漢良
　宰也鄉人宜之餘亦缺矣(𨽻/續)
防東尉司馬季德碑
　山陽府卒史防東守尉司馬君碑其名闕其字季德
　有所終之月日而其年則磨滅此云山陽府卒史防
　東守尉者以郡曹而攝邑官其本秩自如故猶今之
　兼權也防東二字頗晻昩難辨故趙氏以山陽卒史
　名之(𨽻/續)
益州刺史薛君巴郡太守劉君碑
　碑已斷裂不完惟存上一段而其額尚全題漢故益
　州刺史中山相薛君巴郡太守宗正卿成平侯相劉
　君碑碑古無兩人共立一碑者惟見于此爾(金石/録)
　漢故益州刺史中山相薛君巴郡太守宗正卿成平
　侯劉君碑𨽻額頗雜篆體其碑彷彿二十行所餘其
　上一段他石斷裂不存矣第一行有益州刺史中山
　相薛八字第二行有巴郡太守宗正卿成八字第三
　行有惟二君三字餘皆不可句讀蓋前兩行各舉其
　官後行始是碑語與廣漢屬國辛李二君碑正同
　間有祭死者及薛劉征討字殆是紀述平宼之事趙
　氏誤以為墓刻故云古無兩人共立一碑者又以劉
　君為成平侯相詳其額初無相字此蓋王子侯也(𨽻/續)
處士嚴發殘碑
　處士嚴發殘碑所存十有二行行凡十字其大畧載
　桓􁐭陳章所言處士嚴發有曽閔之行栖遲衡門誠
　于朋友引春秋裒儀甫之事後有聴表門閭復之文
　復下字闕蓋邑官稱嚴之行遂表其門閭復其租繇
　而碑之所由立也末有丞汝南番君及户曹掾題名
　當是其時官寮也其首行月日之下有彭城字乃其
　鄉國也此碑不見歲月疑其非漢刻雖字畫不工却
　不類魏晉以後書法(𨽻/續)
征南將軍劉君神道
　有漢征南將軍劉君神道十字大小與王稚子闕相
　類而剛勁過之惟後兩字刓損兩漢雜號將軍掌征
　伐背叛事訖則罷不常置也唐杜祐云四征興于漢
　代四安起于魏初四鎮通于柔逺四平止于喪亂在
　光武時岑彭嘗建征南之號矣牛僧孺𤣥怪録載盧
　公漁為明州刺史時有盜發漢征南劉將軍墓者蓋
　在明之翁山縣其官氏偶同非此劉君也(𨽻/續)
舉吏張𤣥殘題名
　舉吏汝南張𤣥殘題名其可見者故吏河内一人門
　生東郡三人門生濟南二人門生平原任城各一人
　薛令有其官而無其姓名惟虞升一人郡邑名字及
　所出錢無一字闕者漢碑稱舉將者有二外黄令髙
　彪碑及三公山碑其自稱舉吏者獨于此碑見之(𨽻/續)
貞女羅鳳墓闕
　漢貞女羅鳳墓六字筆勢甚清逸頗類景謁者墓表
　字之上以朱爵為額蓋墓闕也(𨽻/續)
侍中楊文父神道
　漢楊侍中文父之神道字體畧與馮幽州闕相似必
　西州所刻者(𨽻/續)
蜀郡太守任君神道
　漢蜀郡太守任君神道九字字畫壮偉然不著名字
　鄉里歲月莫詳其為何人也(金石/録)
雍丘令殘畫碑
　雍丘令殘畫像其標題皆已磨滅獨存泰山為雍丘
　令一榜六字所謂泰山者疑是稱其所終之官其書
　法亦猶朱浮碑云府君作令時之比此畫形制甚有
　如朱君者但作一旁行則與之不類又人馬之形貌
　亦不類駕車各以一馬凡車之上有蓋乗車者之後
　有一人焉其御也惟第七車無蓋而御者執斧其次
　則導者二人各執其物有如箭者次二人乗馬次導
　者又二人然後至所謂雍丘令之車次二人乗馬從
　之復有一車惟見其馬與車之半輪餘則缺矣此刻
　及朱浮畫乃是寫其平生車騎之容納之幽穸者亦
　塗車芻靈之意後世神祠佛刹中圖畫于廊廡間有
　此類者(𨽻/續)
成王周公畫像
　成王周公畫像有標題者六皆偏而不正惟成王周
　公二榜不漫滅其間張幕設案有總角垂褏而中立
　者成王也冕而跪于東者曰周公則西者當是召公
　漢碑有龍虎者隨其文而觀之則先龍而後虎蓋以
　碑之所向為左右也立于二公之後者六人其西三
　人則無標題皆有所執如弓矢之屬一馬在其後此
　碑所列諸臣翼如也與武梁朱浮畫像法式皆異雍
　丘令及此圖皆洛陽朱敦孺希真所藏者末云齊魯
　間
　漢公卿墓中物亦不詳其主名武帝嘗畫周公負成
　王朝諸侯以賜霍光此畫之意良未諭也(𨽻/續)
孔子見老子畫像
　孔子見老子畫像人物七車二馬三標榜四惟老子
　後一榜漫滅孔子面右贄鴈老子面左曳曲竹杖中
　間復有一鴈一人俛首在鴈下一物柱地若扇之狀
　石有裂文不能詳辨侍孔子者一人其後雙馬駕車
　車上一人馬首外向老子之後一馬駕車車上亦一
　人車後一人回首向外史記魯昭公予孔子一乗車
　兩馬一豎子同南宫敬叔適周問禮于老子此畫與
　聖輿兩驂似是據此(𨽻/續)
陽都長徐君冢闕
鍾君碑
　二碑無年月其字畫皆東漢人書(金石/録)
　　　魏石刻
太保任公神道
　魏太保任公神道七字(金石/録)
　　　蜀石刻
鄧芝闕
　蜀户部尚書鄧芝闕銘九字又有小字題識漫滅不
　可讀莫知其為何代所立資古所録魏晉三國遺文
　獨無蜀刻姑以附卷中(寳古紹/志録)
　　　西晉石刻
䕶羌校尉彭祈碑并隂
　元康二年三月立碑云君諱祈字子𤣥隴西襄武人
　也又云有詔以軍州始分河右未清豺狼肆虐授君
　節蓋除䕶羌校尉統攝涼土前後軍功應封七侯勞
　謙退讓隂德不伐年未知命以太康十年三月癸酉
　薨西晉石刻見于今者絶少又多殘缺此碑文字完
　好可喜(金石/録)
　碑隂題名者凡三百十二人有故孝廉計掾計史良
　吏亷吏計佐主簿領校録事中部督郵西部督郵軍
　議從事和戎從事記室督軍謀從事録事史户曹史
　賊曹史金曹史田曹史倉曹史鎧曹史兵曹史客曹
　史記室史節史車曹史水部都督中部都督功曹典
　事武猛從事舎人蜀渠都水行事中部勸農西部勸
　農東都水蜀渠平水門下賊曹門下議生録事金曹
　掾兵曹掾作部史法曹史㕘戰騎督步督散督門下
　書佐弓馬從事監牧史㦸史金曹典事武猛史門下
　通事門下小吏凡一官多者十人少者不減數人其
　餘稱故吏無官號者百六十餘人當時州郡官屬其
　濫如此蓋自漢以來太守皆得自署置僚佐彭君為
　邊郡守故其所辟尤衆今盡録其名號以見一時之
　制焉(金石/録)
鴻臚成公重墓刻
　碑云永寧二年四月辛巳朔十五日乙未守鴻臚闗
　中侯成公重魏夫人之靈柩(金石/録)
青山君神頌
　永安元年九月(金石/録)
　　　東晉石刻
夜郎太守毋稚碑
　隆安三年六月(金石/録)
　　　偽趙石刻
横山李君神碑
　碑題建武六年歲在庚子三月己亥二十一日癸丑
　立(金石/録)
　　　後魏石刻
造三級浮圖碑
　太和十二年七月(金石/録)
太尉于烈碑
　景明四年四月(金石/録)
淮陽太守梁鑒碑
　延昌四年十月(金石/録)
齊兖二州刺史傅公碑
　孝明熈平元年十二月(金石/録)
兖州刺史羊使君碑
　不著書撰人名氏君名缺不可見而有其字曰靈引
　太山平陽人也為京兆王愉長史愉將反君不從見
　殺詔贈兖州刺史諡曰威碑以熈平二年立(集古/録目)
瀛州刺史孫恵蔚墓誌
　神龜元年五月立其名字鄉里年夀皆不載獨其末
　載贈官制書云故安東將軍銀青光禄大夫棗强縣
　開國男孫蔚知其名蔚又云歸𦵏于世邑武遂知其
　為邑人也按後魏書儒林傳有孫恵蔚其所書事跡
　與誌皆合傳云先單名蔚正始中侍講禁内夜論佛
　經有愜帝㫖詔使加恵號恵蔚法師焉(金石/録)
叱閭神寳修闗城銘
　銘題右將軍西中郎將叱閭神寳銘又云維天魏神
　龜元年歲次戊午十一月壬午朔十日壬辰起工三
　十萬修治闗城并作館第敬造三級浮圖(金石/録)
贈司空元暉碑
　正光三年四月(金石/録)
望都令侯宗碑
　正光三年六月(金石/録)
楊麯仁造老子釋迦文佛記
　正光三年(集古/録目)
僧㑹碑
　不著書撰人名氏僧㑹名集安定朝那人碑缺亡其
　姓名仕後魏至衛大將軍贈侍中司空碑以正光四
　年立(集古/録目)
邑義一千人造像記
　正光五年四月(金石/録)
孟思文等造像碑
　正光六年四月(金石/録)
房曇淵等造像記
　莊帝永安三年十月(金石/録)
斛斯疋碑
　不著書撰人名氏疋字貸敦河南洛陽人仕後魏至
　驃騎大將軍贈侍中司徒諡武昭以永熈二年立(集/古)
　(録/目)
御史臺雙塔頌
　永熈二年(金石/録)
大鴻臚卿鄭𦙍伯碑
　無立石年月(金石/録)
　　　東魏石刻
造石碑像記
　天平元年十月(金石/録)
造寺碑
　𨽻書不著書撰人名氏寺後魏太武帝所立東魏天
　平中中軍將軍元景康重修不知其為何寺也(集古/録目)
石像記
　不著書撰人名氏石像邑人所共造廬江太守逢榮
　等刻銘以興和二年立(集古/錄目)
三塚寺碑
　不著書撰人名氏後魏(缺/)人董興夀等造石佛像于
　三塚寺以興和二年立此碑(集古/録目)
張卑墓誌
　興和二年十月(金石/録)
張奢碑
　不著書撰人名氏殘缺尤甚奢之字及鄉里皆亡其
　可見者以興和三年𦵏爾其額曰魏故渤海太守張
　君碑以此又知其官爵姓氏也(集古/録目)
魏蘭根碑
　興和四年(金石/録)
造石觀音像記
　武定元年平南將軍焦永安造(集古/録目)
瀛州刺史李公碑
　武定三年二月(金石/録)
樂陵太守劉公碑
　武定二年二月(金石/録)
劉起貴造像碑
　武定二年五月(金石/録)
比丘曇妙等造像記并題名
　武定三年(集古/録目)
造石㙮記
　無書撰人名氏魯郡白源寺沙門志紹村人劉志義
　等造石㙮記東魏武定四年刻其後題名百餘人(集/古)
　(録/目)
安州刺史赫連栩碑
　武定五年四月(金石/録)
鎮東將軍劉乾碑
　碑無立石年月(金石/録)
　　　西魏石刻
化政寺石刻銘
　文帝大統七年十二月(金石/録)
造像記
　大統十五年六月(金石/録)
　　　北齊石刻
九級㙮像銘
　不著書撰人名氏北齊天保三年衆造九級㙮像之
　碑也其間多稱後魏年號(集古/録目)
　不見書撰人名氏蓋北齊時所作也碑文淺陋蓋鄙
　俚之人所為惟其字畫多異往往竒怪故録之以備
　廣覽(集古/録)
造像記
　天保四年五月(金石/録)
郭道尊等造像記
　天保四年八月(金石/録)
孫士淵造像記
　天保五年九月(金石/録)
建陵山修靖館碑
　天保六年十月(金石/録)
郁乆閭業碑
　天保七年五月(金石/録)
石當門等造像碑
　天保七年十二月(金石/録)
李威碑
　不著書撰人名氏威字鍾癸趙郡柏仁人此碑字畫
　古怪不可悉辨其題額曰大齊府君李公之碑以天
　保九年立(集古/録目)
造像碑
　皇建元年(金石/録)
石像頌
　皇建元年(金石/録)
閻亮造像記
　比丘道常書齊武成河清元年九月(金石/録)
鳴球山禪房記
　不著書撰人名氏前有比丘邑子題名其後有頌亦
　無書撰人名氏皆北齊人造經像立浮圖記也鳴球
　山碑以河清元年立(集古/録目)
捄疾經偈
　河清二年二月(金石/録)
華陽公主碑
　河清二年八月(金石/録)
權法師碑
　河清二年十月(金石/録)
三像頌
　不著撰人名氏北齊東豫州㕘軍宋元進書河清二
　年邑主宋士端等造釋迦定光彌勒三佛石像作此
　頌其後有東豫州中兵外兵㕘軍宋歡雋等題名者
　數十人(集古/録目)
造石浮圖記
　不著書撰人名氏建州長史馮文顯等造石浮圖以
　河清二年刻此記題名者稱維那或稱佛主左右菩
　薩東西堪主其稱號甚多凡百七十餘人(集古/録目)
　河清二年歲在癸未河清北齊髙湛年號也碑文鄙
　俚而鐫刻訛謬時時字有完者筆畫清婉可喜故録
　之(集古/録)
邑義人造像記
　天統二年七月(金石/録)
造雙㙮碑
　天統三年三月(金石/録)
造石經并記
　天統四年六月(金石/録)
造石像記
　無書撰人名氏南濟隂功曹髙志逺等與邑人造石
　像記天統四年刻其後題名百餘人(集古/録目)
趙志和造像碑
　天統五年十二月(金石/録)
後魏曹公碑
　𨽻書其文之亡者過半書撰之人與公之名字鄉里
　皆不可見公後魏人也李昌中官至散騎常侍其子
　顯于齊為侍中追贈公鴻臚卿趙州刺史諡曰宣以
　武平元年立此碑碑之所存如此而已(集古/録目)
龍華寺造浮圖碑
　不著書撰人名氏據碑稱維那劉顯等于雙井村共
　造龍華浮圖一區爵離一區碑以北齊武平元年立
　釋氏謂寺為爵離今北朝石刻往往見之(集古/録目)
隴東王胡長仁碑
　武平二年四月(金石/録)
觀音石像碑
　武平二年八月(金石/録)
造像記
　武平二年九月(金石/録)
長樂王尉景碑
　武平三年七月(金石/錄)
白長命碑
　武平四年立碑云公字長命而其名已殘(缺/)
　命白建之父也(金石/録)
唐邕造佛文
　北齊散騎常侍中書侍郎李德林撰通直常侍中書
　舎人姚淑𨽻書驃騎大將軍録尚書事唐邕造佛像
　三萬三千軀以武平五年立此碑(集古/錄目)
大安樂寺碑
　武平五年四月立其額題廣業王大安樂寺碑廣業
　王者尉萇命之子破侯也碑云魏末離亂萇命嘗營
　䕶此寺其後破侯與其弟興敬復加營葺故立此碑
　(金石/録)
開明寺彌勒像碑
　武平五年八月(金石/録)
賈羅侯等造像碑
　武平五年十月(金石/録)
造像記
　齊武平五年張買等造像記有銘辭及題名不著書
　撰人名氏(集古/録目)
邸珍碑
　武平六年二月(金石/録)
宋恱和等造像碑
　武平七年七月(金石/録)
唐邕造寺碑
　𨽻書不著書撰人名氏北齊録尚書事晉昌王唐邕
　造四生咸覺寺之記也不著所立年月(集古/録目)
宜陽國太妃傅氏碑
　其額題齊故女侍中宜陽國貞穆太妃傅氏碑云云
　太妃諱華清河丹丘人也按北史後魏置女侍中視
　二品然本後宫嬪御之職今以宰相母為之惟見于
　此傅氏趙彦深之母有賢操事載于史(金石/録)
贈司空趙奉碑
　奉彦深父也碑云君諱奉字奉伯而北齊書及北史
　但云名奉伯而已(金石/録)
司空趙起碑
　碑云起自滄州刺史還闕除吏部尚書判外兵省事
　遷光禄大夫以本官兼尚書左僕射出行懷州事轉
　膠州刺史封南泉郡王而卒(金石/録)
永樂十六角題名
　不著書人名氏刻石年月不知為何時所立永樂十
　六角者浮圖也題名凡二百餘人(集古/録目)
　永樂十六角題名不著年月列人名甚多皆無顯者
　莫可考究不知為何時碑其字畫頗怪而不精似是
　東魏北齊人所書十六角者庸俗所造佛塔其後又
　書云造十六角鎮國大浮圖則知為㙮矣其謂之十
　六角只見此碑而後魏時又有常山義七級碑蓋當
　時俚俗語類皆如此(集古/録)
二聖寺龍華讚佛碑
造釋迦像碑
宋使君像碑
高隆之造像記
　　以上四碑無年月或殘缺(金石/録)
　　　後周石刻
宇文衆造像碑
　閔帝武成元年十月(金石/録)
延夀公碑頌
　保定元年三月(金石/録)
于寔靈㙮頌
　不著書撰人名氏周大都督勲州諸軍事勲州刺史
　萬細于寔所立㙮頌也以保定元年立(集古/録目)
同州刺史普六如忠墓誌
　天和三年七月(金石/録)
温州刺史烏丸僧修墓誌
　天和七年三月(金石/録)
降魔寺碑
　後周鄖國公府長史拓跋􁁉奉教撰總管府賔曹謝
　威奉教書降魔寺者鄖國公字文寛之所建碑以武
　德二年立(集古/録)
　　　隋石刻
源使君碑
　文帝開皇元年(金石/錄)
吕龜碑
　開皇二年十一月(金石/録)
北齊造像碑
　北齊仁州刺史黄門郎劉狄之撰不著書人名氏邑
　人趙紹等造佛像記也不著所立年月據其記稱大
　齊而其後又題曰隋潞州司馬薛邈侍佛乃知隋人
　所追建也(集古/録目)
北齊徐州張長史碑
　開皇九年十月(金石/録)
齊國太夫人楊氏墓誌
　開皇十年三月(金石/録)
鄂國公造鎮國大像碑
　開皇十一年九月(金石/録)
董明府清德頌
　開皇十二年三月(金石/録)
劉景詔造像碑
　開皇十三年四月(金石/録)
趙君寳㙮碑
　開皇十三年十月(金石/録)
造像碑
　開皇十五年九月(金石/録)
李氏像碑
　開皇十六年七月(金石/録)
聖衆寺真應禪師碑
　不著書撰人名氏其額曰聖衆寺真應禪師妙德碑
　真應禪師者姓蓋氏漢蓋延之後碑以開皇十七年
　立(集古/録目)
王明府造像碑
　開皇十七年八月(金石/録)
五原國太夫人鄭氏墓誌
　開皇二十年二月(金石/録)
舍利㙮記
　仁夀元年三月(金石/錄)
舎利寳㙮下銘
　仁夀二年四月
栖巖道場舍利㙮碑
　仁夀二年
愿力寺舍利寳㙮函銘
　仁夀三年四月相州刺史薛胄建(金石/録)
周羅㬋墓誌
　徐敞撰無書人姓名大業元年四月立而歐陽率更
　在大業中所書姚辨墓誌元長壽碑與此碑字體正
　同蓋率更書也往時書學博士米芾善書尤精于鑒
　裁亦以余言為然羅㬋名將隋書所傳(金石/録)
海州刺史劉遥墓誌
　大業六年十二月(金石/録)
黄門侍郎栁旦墓誌
　大業六年十一月(金石/録)
平都治碑
　大業十一年八月(金石/録)
大都督袁君碑
　大業十二年二月(金石/録)
滏山石窟碑
虞世則造像記
造等身像記
　以上三碑無年月或殘缺(金石/録)
　　　唐石刻
劉亮墓誌
　正書無姓名武德八年十二月(金石/録)
王恱等造像碑
　正書無姓名貞觀六年五月(金石/錄)
宕渠令孟畧碑
　正書無書撰人姓名(金石/録)
益州刺史裴鏡民碑
　李伯藥撰殷令民正書貞觀十一年十月立令民與
　其子仲容皆以能書擅名一時而令民遺跡存者惟
　此碑耳筆法精妙不減歐虞惜不多見(金石/録)
姜寳誼碑
　正書無書撰人姓名貞觀十二年十月(金石/録)
李先生碑
　田世榮造劉君諤正書貞觀十五年五月(金石/録)
樂鄉縣令長孫迥墓誌
　正書無書撰人姓名貞觀十七年九月(復齋/碑録)
神劍碑
　正書無書撰人姓名貞觀十七年十月(金石/録)
鄖國公殷元嗣墓誌
　正書無書撰人姓名貞觀二十一年六月(金石/録)
太府卿李襲譽墓誌
　正書無書撰人姓名貞觀二十三年三月(金石/録)
聞喜縣令江彦碑
　正書無書撰人姓名永徽二年十月(金石/録)
宜州别駕楊旻墓誌
　正書無書撰人姓名永徽二年十二月(金石/録)
房仁裕丹清河李夫人碑
　分書無書撰人姓名永徽三年六月立(復齋/碑録)
潤州當塗令董智爽誌
　諱智爽字希保隴西狄道人也顯慶二年七月卒以
　三年二月二十三日窆于舊塋(復齋/碑録)
乞伏士幹墓誌
　正書無書撰人姓名顯慶三年五月(金石/録)
隋辛紊墓誌
　正書無書撰人姓名顯慶三年十二月(金石/録)
紀公碑
　正書無書撰人姓名顯慶四年三月(金石/録)
齊興寺碑
　正書無書撰人姓名龍朔二年六月(金石/録)
改造彌勒閣碑
　行書無書撰人姓名龍朔三年正月(金石/録)
孫仁師百濟班師碑
　唐前隨州光化縣尉馬大斌撰不著書人名氏髙宗
　既平百濟已而其國人復叛右威衛將軍孫仁師為
　熊津道行軍大總管伐而平之師還至都州刻石紀
　功以麟德元年立(集古/録目)
袁游撃碑
　游撃子義愔撰并書游撃名神通字𤣥濟河南宜陽
　人仕唐官至游撃將軍右武衛唐興府左果毅都尉
　碑以麟德元年立(集古/録目)
唐立後魏郢州刺史劉賔碑
　八分書無書撰人姓名麟德二年四月其孫立(金石/録)
紀國先妃陸氏碑
　正書無書撰人姓名乾封元年十二月(金石/録)
滁州刺史劉君碑
　李儼撰顔有意正書乾封三年二月(金石/録)
杜延基造心經
　蘇休奕正書總章元年六月(金石/録)
曹王府典軍劉公碑
　趙務𤣥撰正書無姓名總章二年二月(金石/録)
張士相墓誌
　正書無書撰人姓名咸亨四年二月(復齋/碑録)
興昔亡單于阿史那彌射碑
　正書無書撰人姓名咸亨四年二月(金石/録)
幽州都督盧承慶碑
　八分書無書撰人姓名咸亨四年五月(金石/録)
越州長史李基碑
　張太素撰行書無姓名上元十年九月(金石/録)
尹府君碑
　正書無書撰人姓名上元三年十二月(金石/録)
李德攜造像碑
　正書無書撰人姓名上元三年(金石/錄)
平原寺舍利塔碑
　撰人名缺僧仁基正書唐上元三年二月(金石/録)
金剛經
　正書無姓名儀鳳三年四月(金石/録)
觀音十大願品經
　正書無姓名儀鳳三年四月(金石/録)
陽翟侯夫人陸氏墓誌
　周思茂撰正書無姓名開耀二年正月(金石/録)
劉黑仁等造徘徊碑
　行書無書撰人姓名永淳二年七月(金石/録)
奉仙觀老君像碑
　李審㡬撰沮渠智烈書垂拱元年(金石/録)
麴君碑
　正書無書撰人姓名垂拱元年十一月(金石/録)
舍利㙮銘
　陳思順造正書無姓名垂拱二年二月(金石/録)
周贈箕周刺史成公碑
　楊炯撰正書無姓名天授二年二月(金石/録)
周祭𤣥元皇帝碑
　行書無姓名天授二年二月(金石/録)
周冬官尚書李冲𤣥碑
　正書無書撰人姓名證聖元年十月(金石/録)
周南宫昌墓誌
　正書無書撰人姓名萬歲通天元年(金石/録)
周賈烋清德碑
　詳正學士張顯思撰正書無姓名萬歲通天二年九
　月建(復齋/碑録)
周長安主簿龎君碑
　行書無書撰人姓名神功元年十月(金石/録)
周䕶軍王君碑
　行書無書撰人姓名聖厯二年六月(金石/録)
周舍利寳函記
　篆書無姓名乆視元年七月(金石/録)
周許由廟碑
　則天撰相王旦正書大足元年五月(金石/録)
周閔君士夫人㙮銘
　正書無書撰人姓名大足元年十月立(金石/録)
周栖巖寺詩
　髙宗則天撰韓懷信正書長安二年(金石/録)
周都官郎中孔昌寓碑
　盧藏用撰并八分書長安三年二月(金石/録)
周思簡律師㙮銘
　正書無書撰人姓名長安四年三月(金石/録)
周游仙篇
　武后撰薛曜正書武后時立(金石/録)
周堯廟碑
　盧永慶撰劉濟物正書武后時立
周光武皇帝碑
　正書無書撰人姓名武后時立無年月
胡元絢墓誌
　不著書撰人名氏元絢字子實涇州安定人官至稚
　州嚴道縣令碑以神龍元年立(集古/録目)
王仲詳等造像碑
　正書無書撰人姓名神龍三年正月(金石/録)
徐有功碑
　徐彦伯撰正書姓名殘缺景龍二年四月(金石/録)
騎都劉君墓誌
　正書無書撰人姓名景龍三年十月(金石/録)
天竺寺碑
　蘇頲撰蘇詵八分書睿宗景雲元年十月(金石/録)
勝業寺雙彌勒像碑
　禇慶文撰趙冬曦正書景雲二年二月(金石/録)
大雲寺石燈臺頌
　景初陽撰殷子陽八分書景雲二年(金石/録)
司農卿盧萬石碑
　李義撰八分書無姓名光天元年十月(金石/録)
元公浮圖祠堂頌
　八分書無書撰人姓名光天二年八月(金石/録)
遵善寺大像碑
　羅邈撰行書無姓名明皇開元元年五月(金石/録)
贈右僕射王洎碑
　盧藏用撰甘獻誠八分書開元二年二月立洎字文
　洎王仁皎父也(金石/録)
南亭記
　王翼撰八分書無姓名開元二年二月(金石/録)
辨機法師㙮銘
　趙冬曦撰正書無姓名開元二年九月(金石/録)
杭州刺史裴惓碑
　族子子餘撰孫令(缺/)行書盧曉八分題額開元三年
　九月(金石/録)
陳延喜妻穆氏墓誌
　齊望之撰蕭元皎正書開元六年正月(金石/録)
鬱林觀東嵓壁記
　崔逸撰八分書無姓名開元七年正月(金石/録)
永豐陂堰頌
　徐嶠之撰并八分書開元七年五月(金石/録)
嘉禾寺禪院碑
　徐楚璧撰姚思義八分書開元八年八月(金石/録)
六公詠
　李邕撰胡履虚八分書開元十一年刻初余讀杜甫
　八哀詩云朗詠六公篇憂來豁䝉蔽恨不見其詩晚
　得石本入録其文詞髙古真一代之佳作也六公者
　五王為一章狄丞相别為一章云(金石/録)
普寂禪師碑
　盧鴻撰并八分書開元十二年正月(金石/録)
神泉寺石經西㙮銘
　唐昭明撰田昌正書開元十三年正月(金石/録)
明皇行次成臯詩
　艾敘行書開元十三年十月(金石/録)
崔慧爽傳
　薛僅撰行書無姓名開元十四年二月(金石/録)
彭思義建父至德碑
　行書無姓名開元十四年(金石/録)
濟源令蕭公墓誌
　權徴撰正書無姓名開元十五年二月(復齋/碑録)
房山湯記
　張嘉貞撰行書無姓名開元十五年四月(金石/録)
大雲寺丈八佛像記
　段履冰撰行書無姓名開元十七年九月(金石/録)
老子廟碑
　于孺卿撰房自謙正書開元十八年三月(金石/録)
東夏師資正傳
　僧慧超述李巖正書開元十八年四月(金石/録)
曇榮禪師碑
　崔禹撰蘇睨銘韋鑒八分書開元十八年八月(金石/録)
貞法師旌德記
　分書無書撰人姓名開元十八年十二月(金石/録)
阿彌陀佛讚
　殷彦方撰鍾紹京正書開元二十年五月(金石/録)
源公石幢記
　封利建撰賀遂回八分書開元二十一年(金石/録)
同州刺史解琬碑
　蘇頲撰梁昇卿八分書琬武后中睿朝為將有功開
　元六年卒開元二十三年五月立(金石/録)
相州刺史侯莫陳涉墓誌
　鄭同昇撰盧自勵正書開元二十三年乙亥十一月
　壬子朔九日庚申(復齋/碑録)
光禄卿鄭曽碑
　梁昇卿撰并八分書開元二十四年五月(金石/録)
頴王府司馬蕭擢墓誌
　正書無書撰人姓名開元二十四年十月(金石/録)
傳菩薩成頌
　楊仲昌撰沙門温古行書開元二十五年六月(金石/録)
定進巖碑
　嚴浚撰蔡有鄰分書開元二十六年十月(金石/録)
述靈記
　張嘉祐行書無姓名開元二十七年三月(金石/録)
長孫君夫人李氏墓誌
　正書無書撰人姓名開元二十七年七月(金石/録)
忠武將軍王􁥒墓誌
　行書無書撰人姓名開元二十七年十月(金石/録)
内常侍趙泰宗碑
　男尚客撰胡秀分書開元二十八年二月(金石/録)
將軍慕容嘉朂墓誌
　馮璩撰正書無姓名開元二十八年二月(金石/録)
龍興寺浄土院碑
　李邕撰韋同八分書開元中立(金石/録)
資州刺史韋光碑
　趙良器撰族子若訥分書天寳三年七月(金石/録)
常覺寺銅鐘銘
　韋迥撰并八分書天寳四年五月(金石/録)
陳留郡太守徐惲碑
　季邕撰徐浩行書天寳五年八月(金石/録)
薛氏追贈夫人碑
　房琯撰王曽八分書天寳六年二月(金石/録)
尊勝陀羅尼經
　正書無姓名天寳七年二月(金石/録)
度人經
　八分書無姓名天寳七年七月(金石/録)
百家巖寺記
　崔禹錫撰劉軫行書天寳七年九月(金石/録)
太子思議郎王元碑
　李華撰朱璨八分書天寳七年十月(金石/録)
楊宏慶造舍利㙮等碑
　唐劉慎和撰王進書宏慶𢎞農人以開元七年造銅
　盂蘭盆及舍利㙮佛像等天寳七年立此記并宏慶
　等題名附(集古/録目)
百家巖寺碑
　崔巨撰崔倚正書天寳八年二月(金石/録)
康珽告
　徐浩行書天寳十年二月(金石/録)
新安郡太守張公碑
　韋述撰徐浩正書史惟則篆額天寳十年十一月(金/石)
　(録/)
鉅鹿郡夫人魏氏墓誌
　李積撰薛邕八分書天寳十一年九月(金石/録)
處子瑗墓誌
　行書無書撰人姓名天寳十一年十一月(金石/録)
四禪寺萬菩薩像記
　趙子餘撰林混元八分書天寳十一年(金石/録)
冶浦橋記
　蔡希綜撰并行書天寳十二年正月(金石/録)
哥舒翰等造阿彌陀經
　正書無姓名天寳十二年九月(金石/録)
明皇注金剛經
　八法書無姓名天寳中立(金石/録)
南叟訓
　祁順之撰皇三從姪延宥正書乾元二年三月(金石/録)
鄂州長史游浦碑
　分書撰人姓名殘缺永泰二年十一月(金石/録)
永泰寺鐘銘
　崔巨撰房集書大厯元年十二月(金石/録)
亳州刺史劉瓌碑
　路蕤撰李普分書并篆額大厯二年十月(金石/録)
義井記
　邵真撰王佑書大厯六年三月(金石/録)
特進梁公碑
　王修然撰王乾行書大厯六年四月(金石/録)
吕府君勅𦵏碑
　喻伯僑八分書大厯六年五月立吕府君名恵恭僧
　大濟之父代宗朝元載王縉用事崇尚浮圖之法大
　濟為帝常修功德使殿中監故褒贈其父為兖州刺
　史官為營辦𦵏事爵賞之濫一至于此(金石/録)
黄石公祠記并碑隂記
　李卓撰八分書姓名殘缺大厯八年七月(金石/録)
文宣王廟新三門記
　裴孝智撰裴平分書并篆額大厯八年十二月(金石/録)
怪石銘
　樊晃撰張從申行書大厯十年十月(金石/録)
章仇公夫人魏氏墓誌
　李積撰薛邕八分書大厯十一年九月(金石/録)
題朝陽巖詩
　李舟撰并正書大厯十三年九月李當牛嵸詩附(金/石)
　(録/)
蕭和尚靈㙮銘
　正書姓名殘缺德宗建中元年二月(金石/録)
張茂昭功德碑
　王璿撰并行書建中三年(金石/録)
扶陽郡君韋氏墓誌
　杜黄裳撰正書無姓名建中四年二月(金石/録)
定光上人㙮銘
　吉中孚撰行書姓名殘缺貞元元年十月(金石/録)
均法師碑
　沙門維心撰髙述書貞元三年五月(金石/録)
安國大德律師㙮銘
　徐峴撰并正書貞元七年十月(金石/録)
鄭叔清碑
　于翰撰韓秀榮八分書貞元九年七月(金石/錄)
濟逺寺功德碑
　郭邕撰劉雲行書貞元十年二月(金石/録)
菩薩戒石壇記
　沙門大觀述屈賁正書貞元十二年二月(金石/録)
白楊新廟碑
　令狐楚撰鄭造正書貞元十六年七月(金石/録)
恵昕大師碑
　齊推撰正書姓名殘缺貞元十七年(金石/録)
萬州刺史苗拯碑
　張粲撰王嵸八分書苗端題額順宗永貞元年十二
　月(金石/録)
大𧦬禪師碑
　張和靖撰分書姓名殘缺元和二年七月(金石/録)
國子司業辛璿碑
　姪宗撰正書無姓名胡季良篆額元和四年五月(金/石)
　(録/)
智涪律師碑
　段文昌撰蕭延慶正書元和九年十二月(金石/録)
紫玉山禪師碑
　李承翟撰屈師穆書元和九年(金石/録)
太子賔客孔述睿碑
　鄭絪撰鄭餘慶書元和十一年六月(金石/録)
太府寺丞李泳墓誌
　令狐楚撰段全緯書元和十二年十一月(金石/録)
太子少保田公碑
　李宗閔撰篆書姓名殘缺元和十五年立文字殘缺
　以事考之蓋田𢎞正之兄融碑也𢎞正帥魏詔以融
　為相州刺史使之相近碑為篆字題嵩山布衣書而
　名姓磨滅不可識其筆跡頗佳(金石/録)
張諴碑
　白居易撰武翊黄正書姪孫磻篆額長慶二年六月
　(金石/録)
贈太保李良臣碑
　李宗閔撰湯正書長慶二年立(金石/録)
題怪石詩
　世稱李德裕作長慶二年二月(金石/録)
贈左僕射郭公碑
　李宗閔撰蕭佑正書長慶三年八月(金石/録)
相里友諒墓誌
　撰人名缺王𤣥弼正書長慶四年十二月(金石/録)
裴度白居易聨句
　正書無姓名太和三年十二月(金石/録)
春城院佛殿記
　劉慥撰鄭師仁八分書太和九年五月(金石/録)
皇甫曙題石佛谷詩
　李道夷正書開成元年十月(金石/録)
文宣王新廟碑
　劉禹錫撰盧逕正書開成二年二月(金石/録)
蔚州刺史馬紓墓誌
　楊倞撰正書無姓名㑹昌四年七月(金石/録)
㑹昌投龍文
　唐武宗㑹昌五年内出修金籙齋詞一告濜口雲臺
　等治詞一帝自稱承道繼𤣥昭明三光弟子南岳炎
　上真人其詞皆劍南節度衙推趙圓書不著所刻年
　月(集古/録目)
　余修唐本紀至武宗以謂奮然除去浮圖銳矣而躬
　受道家之籙服藥以求長年以此知其非明智之不
　惑者特其好惡有所不同爾及得㑹昌投龍文見其
　自稱承道繼𤣥昭明三光弟子南岳炎上真人則又
　益以前言為不謬矣蓋其所自稱號者與夫所謂菩
　薩戒弟子者亦何以異余嘗謂佛言無生老言不死
　二者同出于貪信矣㑹昌之政臨事明果有足過人
　者至其心有所貪則其所為與庸夫何異(集古/録)
淮陽太守李公廟碑
　李謙撰慕容鎬正書大中三年三月(金石/録)
頴亭記
　陳寛撰正書無姓名大中四年立(金石/録)
幽州納降軍使李巖碑
　正書書撰人姓名殘缺大中六年六月(金石/録)
蕭頴士庭莎賦
　正書無姓名大中七年十月(金石/録)
儒宫碑
　沈佐黄撰杜英正書并篆額大中十三年十一月(金/石)
　(録/)
萬石君廟記
　石晏撰王藩行書并篆額大中十三年十一月(金石/録)
義昌軍節度使杜中立碑
　裴坦撰杜宣猷正書大中十四年八月(金石/録)
禮部尚書許康佐碑
　書撰人姓名殘缺大中中立(金石/録)
修繁城廟記
　曹分撰篆書無姓名咸通十二年九月(金石/録)
寂照寺雙浮圖碑
　單江撰八分書(金石/録)
椒陵陂詩
　韋瓘撰正書(金石/録)
通神寺鳳陽門銘
　八分書無書撰人姓名(金石/録)
尊勝幢贊
　韓極文鄔員行書(金石/録)
𤣥元皇帝道德銘
　李華撰張敬仙書(金石/録)
後唐汾陽王真堂記
　李梲撰李鄂正書末帝清泰三年八月立鄂五代時
　仕至國子丞九經印板多其所書前輩頗貴重之余
　後得此記其筆法蓋出于歐陽率更然窘于法度而
　韻不能髙非名書也(金石/録)
漢大藏經音序
　郭忠恕撰并篆袁正己正書乾祐元年四月(金石/録)
　
　
　
　
　
　
　寳刻叢編卷二十
