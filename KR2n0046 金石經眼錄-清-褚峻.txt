#+TITLE: 金石經眼錄-清-褚峻
#+DATE: 2016-06-11 12:22:43
#+SOURCE: github.com/kanripo/KR2n0046 master 510681c0                
欽定四庫全書　　　　　史部十四
　金石經眼録　　　　　　目錄類二金石之屬
　　提要
　　　　(臣/)等謹按金石經眼録一卷
　　　國朝禇峻摹圗牛運震補説運震有空山堂易
　　　　解已著録峻字千峰郃陽人工於鐫字以販
　　　　鬻碑刻為業每裹糧走深山窮谷敗墟廢址
　　　　之間搜求金石之文凡前人所未及録與雖
　　　　録而非所目擊未能詳悉言之者皆據所親
　　　　見繪其形狀摹其字畫併其剝蝕刓缺之處
　　　　一一手自鉤勒作為縮本鐫於棗板纎悉逼
　　　　真自太學石鼓以下迄於曲阜顔氏所藏漢
　　　　無名碑隂為數四十有七運震各係以説詳
　　　　其髙卑廣狭及所在之處其假借通用之字
　　　　亦畧訓釋所収頗狭而較諸家皆有據書成
　　　　於乾隆元年峻自為序後運震又即峻此書
　　　　増以巴里坤新出裴岑紀功碑改名金石圗
　　　　運震未至西域僅得糢糊拓本所摹頗失其
　　　　真又仿岳珂之例於説後各贅以贊亦為蛇
　　　　足峻復自益以唐碑别為下卷體例逈然各
　　　　别尤病糅襍今以此本著録而續刻之本則
　　　　别存目焉乾隆四十六年十月㳟校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　金石經眼録　　　　　　　郃陽禇　峻摹
　　　　　　　　　　　　　滋陽牛運震説
編輯金石文字為書者自宋元以來惟歐陽文忠公始
盖趙洪楊王諸公以洎趙子崡顧寧人諸先生皆有成
書然物之顯晦有時其崖崩河决疊出水土者諸公亦
不能備覽而盡載也余素顓愚性偏好古然好之而無
力雖馮翊華岳韋曲昭陵諸數碑乃居家之㝡近且易
有者尚不能致之而得也故不憚䟦渉常裹糧襆被周
逰四海九州名山大澤遇窮崖絶壁荒林敗塜凡有周
秦漢魏六朝隋唐篆𨽻真草石刻之字書見於其問者
無不手自摹搨然而殘碑斷碣經風霜兵火棄置于墟
莽榛棘之中而蕪沒于矼礎墻几之用者不一而足憾
余生晚攟摭垂三十年共得碑碣千餘種矣其閒前諸
公所未見與見之未詳輯諸一冊摘錄古跡既詳其所
在復繪其圭趺圖様臨其字畫形似并剥蝕殘缺之處
亦為臨仿俾人一見瞭然而且厯厯如覩原碑完缺之
形狀故名之曰金石經眼錄良常吏部虚舟吳門太史
澂齋二先生咸相贈以序又勸余事貴有成勿始勤而
終怠他日果成一書令後之視今金石經眼錄亦猶今
之視昔歐趙集古錄噫予之為此豈敢擬歐趙諸公之
集錄哉盖殫平生之心力早夜臨仿或如文忠公所云
物常聚於所好惟其玩而老焉可也乾隆元年歳次丙
辰夏六月廿三日郃陽禇峻千峯序
　
　
　
　
　
　
　
　
右石鼓第一髙一尺七寸圍六尺六寸字徑一寸在太
學㦸門内東側西向
　
　
　
　
　
　
　
　
右石鼓第二髙二尺一寸圍六尺三寸在㦸門内東側
西向
　
　
　
　
　
　
　
　
右石鼓第三髙一尺八寸圍六尺四寸在㦸門内東側
北向
　
　
　
　
　
　
　
　
右石鼓第四髙二尺圍七尺三寸在㦸門東向北向
　
　
　
　
　
　
　
　
右石鼓第五髙二尺一寸圍六尺八寸在側門内東側
北向
　
　
　
　
　
　
　
　
右石鼓第六髙一尺五寸圍六尺八寸在㦸門内西側
東向
　
　
　
　
　
　
　
　
右石鼓第七髙二尺二寸圍六尺七寸在㦸門内西側
北向
　
　
　
　
　
　
　
　
右石鼔第八髙一尺六寸圍六尺八寸在㦸門内西側
東向剥蝕無一字
　
　
　
　
　
　
　
　
右石鼓第九髙二尺九寸圍七尺八寸在㦸門内西側
北向
　
　
　
　
　
　
　
　
右石鼓第十髙二尺一寸圍六尺三寸在㦸門内西側
北向
　
　
　
　
　
　
　
　
右鼎銘周時器也髙一尺三寸二分腹徑一尺五寸八
分口徑一尺四寸五分耳髙三寸濶四寸二分足六寸
一分深八寸二分銘文在腹内外悉為雲雷之文在丹
徒縣焦山佛寺中
　
　
　
　
　
　
　
　
右泰山石刻髙三尺五寸圍四尺二寸字徑一寸七分
在泰山頂上碧霞元君宫之東廡
　
　
　
　
　
　
　
　
右魯孝王石刻髙一尺一寸濶一尺九寸厚一尺刻字
處方七寸字徑一寸五分在曲阜縣孔子廟同文門西
側北向
　
　
　
　
　
　
　
　
右祝其卿及上谷府卿石龕祝其卿龕髙一尺濶二尺
厚一尺刻字處髙四寸濶五寸五分字徑一寸一分上
谷府卿龕髙厚濶與祝其卿等惟刻字處濶六寸在曲
阜縣雍正十年廟官陳百户從孔林移置孔廟西齋宿
所

右太室神道碑闕銘并額髙八尺濶六尺厚一尺六寸
刻銘處髙八寸濶三尺三寸字徑一寸南向額北向髙
七寸五分濶八寸字徑二寸六分在登封縣東八里中
嶽廟前百步

右少室神道石闕銘髙八尺五寸濶五尺五寸厚一尺
八寸刻字處髙一尺濶三尺八寸字徑一寸四分此西
闕及西側也在登封縣西十里鋪西南三里許田間南
向
　
　
　
　
　
　
　
　
右少室神道之闕刻于西闕之隂北向刻字處髙七寸
濶七寸五分字徑二寸三分
　
　
　
　
　
　
　
　
右少室東闕題名髙濶厚與西闕等刻字處髙一尺濶
六尺字徑一寸二分北向雍正三年雒陽董金甌相函
㳺嵩山表出之前人皆未及見

右開母廟石闕銘并□季度銘及東側髙八尺五寸濶
六尺厚一尺六寸刻字處髙二尺三寸字徑一寸八分
下刻□季度銘處髙七寸五分濶二尺三寸字徑一寸
五分在登封縣北十里崇福觀東廿步許北向

右北海相景君銘并隂髙六尺濶二尺二寸厚五寸五
分字徑九分額字徑一寸六分隂字徑七分在濟寜州
孔子廟㦸門東側西向
碑以倉為蒼以渘為柔以衙為禦以醳為釋以􁀖為
慟以麋為□□即戀字□即奔字褢即懷字􁁉即
棄字
　
　
　
　
　
　
　
　
右置孔廟百石卒史碑髙五尺五寸濶二尺五寸厚七
寸字徑一寸一分在曲阜縣孔子廟同文門西側南向
碑十即七字彖即豕字□即赫字

　
　
　
　
　
　
　
　
右韓勑造孔廟禮器碑并隂及兩側髙四尺五寸濶二
尺二寸厚五寸字長七分至一寸七分字徑二分至一
寸二分其間大小不拘體勢在曲阜縣孔子廟同文門
西側東向
碑以伎為暨􁄵音􁀙□即籩字漆即􁇀字

右郎中鄭固碑髙四尺二寸濶二尺厚六寸字徑一寸
一分額字徑一寸五分在濟寧州孔子廟㦸門西側東
向碑已亡其下半雍正六年李鯤化鵬于泮池左發地
得之移置碑傍下截髙六寸濶一尺四寸
碑以愕為諤以佹為詭以錮為固以幙為模□即曷字

右泰山都尉孔宙碑并隂髙八尺五寸濶三尺二寸厚
八寸字徑一寸五分額字徑二寸五分碑隂字徑一寸
二分隂額字徑二寸在曲阜縣孔子廟同文門東側南
向
碑以槈為耨兕即兕字簠簋即簠簋字敶即陳字
　
　
　
　
　
　
　
　
右孔襃碑髙七尺三寸濶二尺八寸厚六寸五分字徑
一寸一分額字徑一寸六分雍正三年曲阜縣發地得
之廟官陳百户移置孔子廟同文門内西側北向
　
　
　
　
　
　
　
　
右竹邑侯相張夀碑僅存上半不知何時辱為碑趺萬
厯間城武縣令復起陷置孔子廟㦸門東壁西向濶三
尺髙二尺字徑七分趺眼所傷四十字
　
　
　
　
　
　
　
　
右史晨請出家穀祀孔子廟碑髙五尺五寸濶二尺四
寸厚七寸字徑八分在曲阜縣孔子廟同文門東側東
向
碑以倉為蒼煙為禋汁為叶挈即契字􁐭古響字
　
　
　
　
　
　
　
　
右史晨饗孔廟後碑字徑一寸刻于前建寧二年祀孔
子廟碑之隂
碑以文陽為汶陽壖為壖􁁉即薦字□即墻字壞即壞
字肉即肉字
　
　
　
　
　
　
　
　
右衞尉卿衡方碑髙八尺濶三尺厚七寸字徑一寸二
分額字徑二寸八分在汶上縣西南十五里平原郭家
樓前南向雍正八年汶水泛溢是碑衝決倒卧莊主郭
承錫承銓承鈺出資復立
碑以濡為儒倍為背淡為痰緄為衮庵為奄冭即太字

右陳徳碑并隂僅存上截髙一尺八寸濶二尺厚五寸
字徑一寸五分額字徑二寸隂字徑二寸隂額字徑二
寸四分在沂州東南數十里雍正六年為土人所埋藏
不可復搨

右博陵太守孔彪碑并隂髙八尺濶二尺六寸厚八寸
字徑八分額字徑二寸隂字徑一寸在曲阜縣孔子廟
同文門東側西向
碑以肴為爻沂為涯􁁉即薦字□即□字折即拯字□
即繋字□即漫字

右司𨽻校尉魯峻碑并隂髙八尺五寸濶三尺厚七寸
字徑一寸二分額字徑二寸二分隂字徑八分在濟寧
州孔子廟㦸門東側西向
碑以栞為看縱為蹤斨為析□為億緄為衮偄即儒字
㛃即㓗字班即琴字薝即嗟字
　
　
　
　
　
　
　
　
右聞喜長韓仁銘髙六尺濶三尺厚六寸五分字徑一
寸五分額字徑二寸五分至大六年出土在滎陽縣署
東角門東側西向
碑任即任字㐬即不字􁁉即王字勛古勲字
　
　
　
　
　
　
　
　
右豫州從事尹宙碑髙六尺濶二尺八寸厚六寸字徑
一寸二分額字徑二寸二分在鄢陵縣孔子廟㦸門前
南向
碑圭即王字
　
　
　
　
　
　
　
　
右魯王墓石人題刻髙五尺腰圍七尺下半埋土中不
知㡬許字徑四寸在曲阜縣東南五里許張屈莊西古
塚東側西向
　
　
　
　
　
　
　
　
右魯王墓石人題刻髙五尺五寸腰圍七尺五寸並立
府門之口之左相去五六步西向兩石人像極古拙
　
　
　
　
　
　
　
　
右溧陽長潘乾校官碑髙四尺濶二尺五寸厚四寸五
分字徑一寸額字徑二寸五分在溧水縣孔子廟内南
向
碑以􁁉為黎卑為俾厲即厲字責即責字蔓即蔓
字􁁜即房字

　
　
　
　
　
　
　
　
右蒼頡廟碑并隂及兩側髙五尺濶二尺厚五寸在白
水縣東北五十里史官村正北五里許廟内西向

右白石神君碑并隂髙五尺五寸濶二尺二寸厚四寸
五分字徑八分額字徑一寸八分隂字徑八分在元氏
縣城内龍化寺後西向
碑以畨昌為蕃昌祏即拓字

右曹全碑并隂髙五尺二寸濶二尺六寸字徑九分隂
字徑七分在郃陽縣孔子廟東角門内西向
碑快即快字

右尉氏令鄭季宣碑并隂髙四尺濶三尺厚七寸字徑
一寸二分隂字徑一寸二分隂額字徑一寸五分在濟
寧州孔子廟㦸門東側陽面附牆碑隂西向

右蕩隂令張遷碑并隂髙六尺三寸濶二尺六寸厚五
寸字徑九分額字徑二寸八分隂字徑一寸一分在東
平州學明倫堂前南向
碑以殯為賔以中為忠暨字分為既且二字乃當時書
碑者誤非重刻也
　
　
　
　
　
　
　
　
右執金吾丞武榮碑髙六尺三寸濶二尺二寸厚六寸
字徑九分額字徑二寸二分在濟寧州孔子廟戟門西
側東向
　
　
　
　
　
　
　
　
右孔謙碣髙二尺四寸濶一尺四寸厚五寸字徑一寸
在曲阜縣孔子廟同文門西側北向
　
　
　
　
　
　
　
　
右孔宏碣髙二尺七寸濶二尺三寸厚六寸字徑一寸
一分在曲阜縣孔子廟同文門東倒北向
　
　
　
　
　
　
　
　
右雒陽令王稚子闕在新都縣北十二里大路傍西墓
前其闕有二雍正九年一倒没于溝水中止存此一闕
髙一丈五尺濶三尺厚二尺五寸字徑三寸五分東向
　
　
　
　
　
　
　
　
右楊公之闕在梓潼縣北一里許大道傍東數十步田
間西向髙一丈六尺濶四尺五寸厚三尺字徑三寸五
分
　
　
　
　
　
　
　
　
右尹君之闕一闕兩面一題尹君一題尹公在廣原縣
東南數十里山間倒卧髙七尺五寸濶二尺厚一尺五
寸字徑五寸五分
　
　
　
　
　
　
　
　
右漢碑隂髙四尺濶二尺厚三寸字徑八分正面無字
隱隱有竹葉文在曲阜縣顔懋倫樂清家
　
　
　
　
　
　金石經眼録
